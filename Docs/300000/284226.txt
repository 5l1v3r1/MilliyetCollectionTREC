<DOC>
<DOCNO> 284226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/ekonomi/eko01.html </URL>
<DATE> 2004/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüketim malı ithalatını benzin ve oto patlattı 
</HEADLINE>
<TEXT>


Yılın ilk dokuz ayında yüzde 102 artan tüketim malı ithalatını benzin ve otomobil ithalatı körükledi. Bu dönemde otomobil ithalatı 2.7, benzin ithalatı 9.6 kat arttı 

EKONOMİ SERVİSİ 

Türkiye'nin ilk dokuz ayda 70 milyar dolara ulaşan ithalatı içinde yüzde 102 artarak 10 milyar doları aşan tüketim malı ithalatını benzin ve otomobil alımı körükledi. 
Devlet İstatistik Enstitüsü DİE eylülde detaylı olarak açıklamaya başladığı tüketim malı ithalatının alt kollarından benzin ve otomobilde geçen yıla göre ciddi artış yaşandı. Binek otomobilleri ithalatı 2.7 kata yakın artış göstererek 3.1 milyar doları aşarken geçen yılın ilk dokuz ayında 167 milyon dolarlık ithalat yapılan benzindeki artış 9.6 kat oldu. 
Ocakta 175 milyon dolar olan otomobil ithalatı hazirana kadar yükselerek 476 milyon dolara kadar çıkarken hurda indiriminin azaltılması ve tüketici kredi faizlerinin yükseltilmesinin ardından temmuz itibariyle düşüşe geçti. 

Benzine yüksek fatura 
Eylülde ise binek otomobil ithalatı 297 milyon dolara geriledi. Yılın ilk dokuz ayında benzin ithalatına ise 1.6 milyar dolar fatura ödedi. Dokuz aylık dönem boyunca artış eğilimini koruyan benzin ithalatı, ocakta 76.2 milyon dolar olduktan sonra, şubat - haziran arasında 100 milyon doların, bu tarihten sonra da 250 milyon doların üstünde oldu. 
Dayanıklı ve yarı dayanıklı tüketim mallarında yapılan ithalatın artış hızı da geçen yıla göre yüzde 42 artan toplam ithalatın üzerinde yükseldiği gözlendi. 
Tüketim malı ihracatında ise en dikkat çeken artış otomobil oldu. Ancak ilk dokuz ayda yüzde 64 artarak 2.4 milyar doları aşan otomobil ihracatı ithalatın çok altında kaldı. Otomobil ihracatı 2003'ün ilk dokuz ayını ithalatın 308 milyon dolar üzerinde kapatmıştı. 

Benzin ithalatı 9.6 kat arttı Ocak-Eylül 2003 2004 Değişim Yatırım sermaye malları 7.412 12.487 68.5 Hammadde aramallar 36.541 47.267 29.4 Diğer 331 350 5.7 Tüketim malları 5.002 10.093 101.8 - Binek otomobilleri 1.180 3.144 166.4 - Dayanıklı tüketim malları 636 1.057 66.2 - Yarı dayanıklı tüketim malları 895 1.387 55.0 - Dayanıksız tüketim malları 1.711 2.352 37.5 - Yiy. ve iç. esaslı işlenmemiş tük. mal. 82 100 22.0 - Yiy. - iç. esaslı işlenmiş ham. 299 358 19.7 - Motor benzini 167 1.605 861.1 - Taşıma araç ve gereçleri 32 90 181.3 Toplam ithalat 49.285 70.198 42.4 

Otomobil ihracatı en hızlı artan tüketim malı oldu milyon dolar Ocak-Eylül 2003 2004 Değişim Yatırım sermaye malları 3.214 4.094 27.4 Hammadde aramallar 13.538 15.912 17.5 Diğer 230 106 -53.9 Tüketim malları 16.882 19.108 13.2 - Binek otomobilleri 1.488 2.440 64.0 - Dayanıklı tüketim malları 2.872 3.460 20.5 - Yarı dayanıklı tüketim malları 6.524 6.304 -3.4 - Dayanıksız tüketim malları 3.281 3.501 6.7 - Yiy. ve iç. esaslı işlenmemiş tük. mal. 1.187 1.283 8.2 - Yiy. - iç. esaslı işlenmiş ham. 1.214 1.298 6.9 - Motor benzini 260 750 188.1 - Taşıma araç ve gereçleri 56 72 28.1 Toplam ihracat 33.864 39.220 15.8 


</TEXT>
</DOC>
