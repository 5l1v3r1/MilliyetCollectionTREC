<DOC>
<DOCNO> 252773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/magazin/mag02.html </URL>
<DATE> 2004/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollywood 'Baba' için ağlıyor... 
</HEADLINE>
<TEXT>


Sinema tarihinin en önemli oyuncularından Marlon Brando'nun ölümü, film camiasını da çok üzdü 


'Baba' filminin unutulmaz oyuncusu Marlon Brando, Los Angeles'ta, 80 yaşında yaşama veda etmesi, sanatçılar ve dostları arasında büyük üzüntü yarattı. Dostları, son yolculuğuna çıkan 'uslanmaz asi' için şunları söyledi 
Francis F. Copola Baba'nın yönetmeni Marlon, insanların kendi ölümü hakkında görüş belirtmeleri fikrinden nefret ederdi. Sadece onun gidişinin beni üzdüğünü söyleyeceğim. 
James Garner Amerikalı aktör Amerika, en büyük yıldızını kaybetti. O en iyisiydi ve çok da iyi bir arkadaştı. 
Sophia Loren Fransız aktris Onun gibi aktörler ölümsüz olmalı. Harika bir çalışma arkadaşı, iyi eğitim almış büyük bir profesyonel. 
James Caan Amerikalı aktör Birçok genç oyuncuyu etkiledi. Bunu reddedecek birisi varsa, onu hiç anlamamış demektir. 
Terence Stamp İngiliz aktör O çok zor bulunan bir elmastı. Her şeyi vardı ve hayatı çok ciddiye almazdı. Tanıdığım en eğlenceli kişiydi, onunla olmak mutluluktu. 
Eva Marie Saint Rıhtımlar Üzerinde filmindeki rol arkadaşı Marlon ile film çevirmenin kazandırdığı olağanüstü deneyimi asla unutmayacağım. Onunla birlikte oynadığım sahneler benim için her zaman hazine değerinde. O izlediğim en büyük aktörlerden biriydi. 
Bernardo Bertolucci Yönetmen Aslında o bir ölümsüz. 'Paris'te Son Tango' çevrilirken tüm film ekibini büyülemişti. Hiçbirimiz daha önce yaşayan bir efsaneyle karşılaşmamıştı. 



</TEXT>
</DOC>
