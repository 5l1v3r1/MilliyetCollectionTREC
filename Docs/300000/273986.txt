<DOC>
<DOCNO> 273986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sonsiy18.html </URL>
<DATE> 2004/09/22/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
CHP'li Eraslan Piyasadaki hareketlerde zina tartışmalarının etkisini ne 
</HEADLINE>
<TEXT>

     CHP Niğde Milletvekili Orhan Eraslan, Başbakan Recep Tayyip Erdoğan'a ''borsa, döviz ve faizdeki hareketlerde zina tartışmalarının etkisini sordu. 
     Eraslan, TBMM Başkanlığı'na sunduğu yazılı soru önergesinde, zina tartışmalarının yaşandığı günlerde borsada meydana gelen düşüşe dikkati çekti. Borsada yaşanan kayıbın ölçüsünün ne olduğunun açıklanmasını da isteyen Eraslan, önergesinde ayrıca şu sorulara yer verdi 
     ''Bu kayıpların mini devalüasyon etkisi olmuş mudur Olmuş ise yüzde kaçtır Olaydan dolayı yabancı yatırımcılar borsadan çıkmışlar mıdır Borsadan çıkan tutar ne kadardır 
     Kriz beklentisi var mıdır Alınan önlemler nelerdir Bakanlar Kurulu ve AKP yöneticilerinden borsada yatırımı olan var mıdır Varsa kaç kişidir 
     Zina tartışmalarının manüplasyon olduğu doğrultusundaki iddia ne şekilde karşılanmaktadır Zina tartışmalarının Hazine ihalelerine yansıması ne şekilde olmuştur Hazine'ye maliyeti nedir Basına yansıyan biçimiyle tahmini 250 trilyon liralık maliyet doğru mudur '' 
     
     ATATÜRK ROZETİ 
     CHP'li Ersalan, Milli Eğitim Bakanı Hüseyin Çelik tarafından yanıtlanması istemiyle verdiği yazılı soru önergesinde de bir AK Parti milletvekilinin Niğde'ye yaptığı ziyaret sırasında ''Niğde Milli Eğitim Müdürlüğü'nde Atatürk rozeti taşıyan yönetici bırakmadık'' şeklinde açıklamada bulunduğu ve yine bazı AK Parti'li yöneticilerin de buna benzer ifadeler kullandıklarının öne sürüldüğünü bildirdi. 
     Eraslan, Bakan Çelik'e, bu iddiaların doğru olup olmadığını sordu. 
     
</TEXT>
</DOC>
