<DOC>
<DOCNO> 276738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sondun07.html </URL>
<DATE> 2004/10/02/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
ABD askerlerinin Felluce operasyonu Ölü sayısı 7'ye yükseldi... 
</HEADLINE>
<TEXT>

     Amerikan ordusunun dün akşam Irak'ın Felluce kentinde düzenlediği hava saldırısında ölü sayısının 7'ye, yaralı sayısının ise 13'e yükseldiği bildirildi. 
     Kent hastanesinden yapılan açıklamada, hastaneye aralarında kadın ve çocukların da bulunduğu 7 kişinin cesedi ile 13 yaralı geldiği belirtildi. 
     ABD liderliğindeki çokuluslu güçten yapılan açıklamada, El Kaide örgütüyle bağlantısı bulunan Ürdünlü militan Ebu Musab Zerkavi yandaşlarının bulunduğu bir yerin hedef alındığı belirtilerek, ''Güvenilir birçok istihbarat kaynağı, hedef alınan bu yerde Zerkavi yandaşlarının masum halk ile Iraklı güçlere karşı intihar saldırıları hazırlığı yaptığını ve saldırı anında burada yaklaşık 10 terörist bulunduğunu ifade etti'' denildi. 
     Bu arada görgü tanıkları, operasyonda kentin kuzey kesiminde iki evin isabet aldığını anlattı. 
     
</TEXT>
</DOC>
