<DOC>
<DOCNO> 265966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sondun53.html </URL>
<DATE> 2004/08/24/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Rum kesimine gönderilen bir parti mal geri gönderildi 
</HEADLINE>
<TEXT>

     Yeşil Hat tüzüğü çerçevesinde Kıbrıs Rum kesimine gönderilen ilk parti mal kabul edilmeyerek KKTC'ye geri gönderildi. 
     Kıbrıs Türk Ticaret Odası'ndan KTTO yapılan yazılı açıklamada No 0001 no'lu menşe belgesi ile deneme mahiyetinde güney Kıbrıs'a gönderilen taze balık olan ilk parti ürünün, Yeşil Hat Tüzüğü'nde ''Kuzey Kıbrıs'ta hayvan sağlığı ile ilgili yeterli bilgi sağlanıncaya kadar, canlı hayvan ve hayvansal ürünlerin güney Kıbrıs'a geçişi yasaklanmıştır'' maddesi nedeniyle Rum kesimi veteriner dairesi tarafından kabul edilmeyerek geri gönderildiği bildirildi. 
     Açıklamada şöyle denildi 
     ''Güney Kıbrıs ile Kuzey Kıbrıs'ın aynı denizde balık avlandığı, Kuzey Kıbrıs'ta veteriner servislerinin ve mezbahaların AB ile uyumlaşmasının, ortak denizde yüzen balıkların sağlığı ile ilgili olamayacağı yorumu ile güneye gönderilen balıklar konusunda, güney Kıbrıs'ın farklı bir yorumu oldu.'' Ticaret Odası, AB Komisyonu'nun konuyla ilgili olarak bilgilendirildiğini belirterek, bu çerçevede komisyondan madde ile ilgili yorum beklediklerini kaydetti. 
     
</TEXT>
</DOC>
