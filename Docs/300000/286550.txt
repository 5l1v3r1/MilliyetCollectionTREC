<DOC>
<DOCNO> 286550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/magazin/axmag02.html </URL>
<DATE> 2004/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Marka'cılara marka satacak 
</HEADLINE>
<TEXT>


Gülben Ergen, 8. Araştırma Zirvesi'nde uzmanlara 'Gülben Ergen markası'nı nasıl yarattığını anlatacak 

MAGAZİN SERVİSİ 

9 - 10 Kasım'da Lütfi Kırdar Kongre ve Sergi Sarayı'nda pazarlama uzmanları, iletişimciler, araştırmacılar, akademisyenler, pazarlama uzmanları ve iş dünyası yöneticilerini bir araya getirecek 8. Araştırma Zirvesi'nin konuşmacılarından biri de Gülben Ergen olacak. 
Araştırmacılar Derneği'nden yapılan açıklamaya göre Ergen, "Katılımcıların belirlenen tema etrafında, kendi sektör ve kurumlarının karar alma sürecinde araştırmaya dair yeni ufuklar kazanması" amacıyla düzenlenen zirvenin ikinci gününde kürsüye çıkacak. 
Gülben Ergen, 10 Kasım'da 12.20'de başlayacak ikinci oturumun "özel bölüm"ünde konuk konuşmacı olacak. Ergen, araştırma ve Gülben Ergen markası arasındaki ilişkiyi, sanatçı algısını ve sanat dünyasını "araştırma çerçevesinde" katılımcılarla paylaşacak. 


</TEXT>
</DOC>
