<DOC>
<DOCNO> 270982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sonspo28.html </URL>
<DATE> 2004/09/11/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
"12 Dev Adam" iyi gidiyor 85 - 57 
</HEADLINE>
<TEXT>

     Basketbolda 34. Avrupa Erkekler Şampiyonası Eleme Grubu'nda Türkiye, ikinci maçında Estonya'yı 85-57 yendi. 
     Maça pota altında etkili başlayan milli takım, Mehmet ile etkili bir oyun sergileyerek, 4. dakikada 8-4 üstünlük yakaladı. Daha sonra Hidayet'in savunmada ve hücumda etkili oyunuyla farkı açan milliler, 9. dakikada aynı oyuncunun basketiyle 16 sayılık fark 27-11 yakaladı. A Milli Takım, 1. periyodu da 29-14 önde geçti. 
     Karşılaşmanın 2. periyoduna da pota altında Ermal ile etkili başlayan Türkiye, savunmada iyi kapanarak rakibini dış şutlara zorladı. Estonya, dış şutlarda etkisiz kalırken, milli takım, Ermal ve Serkan'ın basketiyle farkı daha da açtı ve 18. dakikayı 49-25 önde geçti. Türkiye, ilk yarıyı da -26 önde kapadı. 
     Maçın 3. periyodunun başlarında zorlanan milliler, 5 dakika içinde sadece Hidayet ile 2 sayı üretebildi. A Milli Takım, Muursepp'i de durduramazken, 25. dakikayı 55-37 önde geçti. Türkiye, bu periyotta farkın açılmasıyla konsantrasyon eksikliği yaşarken, Estonya, 19-8'lik bir seri yakaladı. Ancak milliler, 3. periyodu da 16 sayı farkla 61-45 önde geçmesini bildi. 
     Son periyotta Cenk, Fatih ve Hidayet ile skorer bir oyun sergileyen milliler, maçtan 85-57 galip ayrıldı ve grubundaki ikinci maçını da kazandı. 
     Türkiye, grubundaki 3. maçında 15 Eylül Çarşamba günü İstanbul'da Hollanda ile karşılaşacak. 
     
     KÜNYE 
     
     
Salon Abdi İpekçi 
     
     
Hakemler Shai Shtriks İsrail xxx Dimitar Gologanov Bulgaristan xxx Dragan Kralj Bosna Hersek xxx 
     
     
Türkiye Kerem Tunçeri xx 6 Hidayet xxx 19 İbrahim xx 11 Kerem Gönlüm xx 4 Mehmet xx 6 Ermal xxx 15 Ender xx 3 Fatih xx 5 Serkan xx 8 Cenk xx 8 Semih xx - 
     
     
Estonya Tein xx 8 Kriisa xx 11 Pehka x - Armpalu xx 8 Muursepp xx 13 Kullamae x 3 Allingo xx 8 Kkerpill x 4 Arbet x 2 
     
     
1. Periyot 29-14 
     
     
Devre -26 Türkiye lehine 
     
     
3. Periyot 61-45 
     
</TEXT>
</DOC>
