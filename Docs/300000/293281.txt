<DOC>
<DOCNO> 293281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/spor/spo06.html </URL>
<DATE> 2004/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Değişen bir şey yok 
</HEADLINE>
<TEXT>


Geçen sezon bu haftaya kadar henüz 5 teknik adam değişmiş, Süper Lig 34 teknik adamla bitirilmişti. Bu sezon da istikrar sürüyor bu konuda 14 hafta sonunda değişen şimdilik 7 kişi 

TAMER BAĞLAN 


Samet Aybaba, geçen sezonun 14. haftasında Trabzon-spor, Diyarbakırspor'la deplasmanda 2-2 berabere kalınca istifa etmişti. Ligde 28 puanla liderin 6 puan gerisinde ve üçüncü sıradaydılar. Yine 14. haftada, Konya deplasmanındaki 1-1'lik skorun ardından, bu kez Ziya Doğan istifa etti. Bordo - Mavililer, liderin 7 puan gerisinde, üçüncü sıradalar... 
Bu 2004 - 2005 sezonunda Süper Lig'de yaşanan 7. teknik direktör değişikliği. Altıncısı bir gün önce yaşanmış ve Reha Kapsal son 10 yılın şampiyonu Ankaragücü, küme düşmesi kesinleşen Galatasaray'a yenilip zirveden uzaklaştığı için, duayen başkanlardan Cemal Aydın tarafından gönderilmişti .. 
Oysa, son iki teknik adam ve daha önce gidenlere, son derece bonkör davranmıştı yöneticileri Kimi istedilerse almışlar, kadrolarını mükemmel oyuncularla bezemişlerdi Reha Kapsal'ın elinde onca yıldız varken, son haftalarda PAF takım oyuncularını kadroya alması da neyin nesiydi Ya Ziya Doğan... Ronaldo, Zidane gibi yıldızlar dururken neden h l Lee Young veya Yattara'da ısrar etmekteydi Verilen tüm sözler, harfi harfine tutulmuştu ve onlardan haklı olarak, tıpkı öncekilerden olduğu gibi, şampiyonluk beklenmeliydi 
Neyse ki, ülkemizin kusursuz yöneticileri bu işi iyi biliyor İstikrar gibi palavralara kulak asmayıp, suçluyu tesbit ederek zamanında neşter vurabiliyor Onlar biraz geç kalırlarsa, yakında başına gelecekler hakkında geçmişe ait deneyimlere sahip teknik adamlar, zaten kendi iplerini kendileri çekiyor. 
Suçlu futbolcular, teknik adamlar, federasyon ve hakemler genellikle. Çok şükür bazı yöneticilerin becerileri sayesinde Türk futbolu hızla ilerliyor .. 
Bu arada, suçlu bulma konusunda büyüklerinden çok şey öğrenen bazı futbolcular da, özellikle hakemler sayesinde günü kurtarıp önlerindeki maça bakma geleneğini sürdürüyor. Örneğin 'Emre El Tahkim' şişe dibi lensini sahada düşürmüş bir hakemin bile görebileceği biçimde, bu sezon üçüncü kez bilinçli kullandığı sağ eliyle neden olduğu penaltıya itiraz edebiliyor. Takımı her hafta bir sıra daha yükselen Çaykur Rizesporlu Kürşat, her iç saha maçından sonra "Dışarıda neyse de, içeride de bizi eziyorlar" klasiğiyle hakemlere yüklenmeye devam ediyor. Her penaltı kararı yanlış, her kaldırdıkları elde pozisyon kesinlikle ofsayt Hakemler ya 'yukarıdaki Allah'a ya da "Yarın akşam televizyonda göreceğiz" cümlesiyle başkalarına havale ediliyor. 
Suçlu hakemler, kötü zeminler, iklim şartları ve şanssızlık genellikle. Çok şükür bazı futbolcuların iyi niyetleri, özverileri ve becerileri sayesinde Türk futbolu hızla ilerliyor .. 
Bu arada geçen sezonun 14. haftasındaki Beşiktaş karşılaşmasından bu yana, Marco Aurelio isimli profesyonel, sadece futbol oynayarak, hayran kitlesini artırmaya devam ediyor. Başkaları da var onun gibi, işiyle ilgilenmekle yetinen ve doğru yolda yürüyen. Brezilyalı, şu sıralar onları temsil ediyor... 

Haftanın portresi 

Tümer Metin Beşiktaş 
Daha düne kadar Kartal'ın ağır topuydu, bileklerine hakimiyeti ve tükenmeyen hırsıyla sahadaki şovun vazgeçilmez ismiydi. Tek kusuru topsuz oyunda çekingen durması gösterilirdi, ancak gülün dikeni olarak kabul edilebilecek bu durum onu yedek kulübesinden uzak tutmaya yetmedi. Tümer, sezon başındaki Denizli maçı dışında, hep kısa aralıklarla gözümüze ilişti, bu süreler içinde yakasına hiç kırmızı kurdelayı iliştirmedi. Taa ki Samsun maçına kadar... Eski takımı karşısında devleşti, kanıksadığı protestolar bile hızını kesmedi. Oyunun kaderini değiştirdi, biri penaltıdan iki gol attı, iki asist yaptı. 45 dakikada unutulmayacak bir gece yaşattı. 

Haftanın karması 

Hakan A.Sebat 
Ali Turan Kayseri 
Tomas G.Saray 
Baki G.Birliği 
Tümer Beşiktaş 
Aurelio F.Bahçe 
Okan Koç Konya 
Erman Özgür A.Sebat 
Alex F.Bahçe 
Ahmet Dursun İst.Spor 
M.Sözkesen Rize 

Haftanın takımı 

GENÇLERBİRLİĞİ Malatya'da aldıkları net skorla eski kimliklerine kavuştuklarını ispatladılar, ortaya koydukları futbolla bir ara endişeye kapılan taraftarlarının gönüllerini rahatlattılar. Sezonun flaş ekibi karşısında oyuna 90 dakika boyunca hükmettiler, saha içindeki mükemmel işbirliğiyle müthiş çıkışlarını devam ettirdiler. 

Haftanın hocası 

OĞUZ ÇETİN Gençlerbirliği Sezon başında tıkanan hücreleri, gençlik iksiri ile açtı, oyuncularının özgüvenini artırdı. Uyuyan devi uyandırıp, takımının başında çıktığı altı maçta 13 puan toplayarak, Başkent'in gündeminin değişmesini sağladı. Eski takım arkadaşı Aykut Kocaman'ın Malatyası karşısında kazanılan üç puanda da aslan payına aldı. 

Haftanın hakemi 

KUDDUSİ MÜFTÜOĞLU Konya - Trabzon Birçok hakemin sınıfta kaldığı 14. haftanın en güzel rengiydi. Konya'daki zevkli mücadelede yerinde kararları ile oyuna lezzet kattı, pozisyonların hakimiyetini hiç elden bırakmadı. İki sarı kartında da isabeti sağladı, yardımcısının yanıltığı bir ofsayt kararı dışında kusursuz bir yönetime imza attı. 

Gol krallığı Futbolcu Takım Maç Gol Zafer Biryol Konyaspor 14 11 Fatih Tekke Trabzonspor 14 10 John Carew Beşiktaş 12 8 Van Hooijdonk Fenerbahçe 12 8 Alex de Souza Fenerbahçe 12 8 Marcio Nobre Fenerbahçe 13 8 Silvinho Jaba B.B.Ankara 14 8 Necati Ateş Galatasaray 14 8 Gökdeniz K. Trabzonspor 14 8 

Gol Pası Futbolcu Takım Maç Gol Pası Alex de Souza Fenerbahçe 12 7 Fatih Tekke Trabzonspor 14 7 Sergen Yalçın Beşiktaş 11 5 Josip Skoko Gençlerbirliği 13 5 Celil Sağır Samsunspor 13 5 

Altın eldiven Futbolcu Takım Maç Gol Rüştü Reçber Fenerbahçe 10 5 Michael Petkovic Trabzonspor 13 9 Zafer Özgültekin Ankaragücü 9 9 

Kart cezalıları 

Kırmızı Pancu Beşiktaş , Beşir Ç.Rizespor 
Sarı Erman Ergin, Orhan A.Sebat , Wederson, Tita B.B.Ankara , Özgür Denizli , Luciano Fenerbahçe , Bülent Gaziantep , Kürşat Çaykur Rizespor 

Haftanın sonuçları 

Samsunspor - Beşiktaş 2 - 4 
Ahmed Hassan Dk.67 , Kaies Dk.62 Pen. ve Dk.82 Pen. , Tümer Dk.71 ve 78 Pen. , Sergen Dk.90 3 
Malatyaspor - Gençlerbirliği 0 - 2 
Youla Dk.34 , Baki Dk.59 
İstanbulspor - Sakaryaspor 3 - 0 
Ahmet Dursun Dk.2 ve 69 , Yalçın Dk.57 
Kayserispor - Gaziantepspor 3 - 1 
Balili Dk. 51 , Mehmet Topuz Dk.67 , Gökhan Dk.80 , Jaziri Dk.84 
Akçaabat Sebat - Denizli 2 - 1 
Erman Özgür Dk.25 ve 70 , Timuçin Dk.54 
Fenerbahçe - Diyarbakırspor 3 - 0 
Aurelio Dk.6 , Alex Dk.43 ve 88 
Konyaspor - Trabzonspor 1 - 1 
Fatih Tekke Dk.36 , Zafer Biryol Dk.64 
Çaykur Rize - Ankaraspor 2 - 1 
Jaba Dk.4 , Murat Sözkesen Dk.72 , Ahmet Salah Dk.90 
Ankaragücü - Galatasaray 0 - 1 
Hakan Şükür Dk.15 Pen. 

Haftanın maçları 

ÇARŞAMBA Beşiktaş-S.Liege, CUMA F.Bahçe-A.Gücü, CUMARTESİ Trabzon-Ç.Rize, D.Bakır-Konya, Denizli-Malatya, G.Birliği-G.Saray, PAZAR Ankaraspor-Samsun, Sakarya-Kayseri, G.Antep-A.Sebat, Beşiktaş-İstanbulspor 


</TEXT>
</DOC>
