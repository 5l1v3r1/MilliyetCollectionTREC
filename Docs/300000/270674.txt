<DOC>
<DOCNO> 270674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/soneko28.html </URL>
<DATE> 2004/09/10/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Pamukbank ve Halkbank birleşmesinde sona gelindi 
</HEADLINE>
<TEXT>

     Kamu Bankaları Ortak Yönetim Kurulu Başkanı Zeki Sayın, olağanüstü bir durum olmazsa, TMSF ile görüşmelerin 15 gün içinde biteceğini söyledi. Sayın, Pamukbank personelinden çalışmak isteyenlerin de görevlerine devam edeceğini belirtti. 
     Sayın, birleşmeye dönük protokol taslağının hazır hale getirildiğini ve TMSF ile tekrar gözden geçirileceğini ifade etti. 
     TMSF ve Halk Bankası'nın devir protokolünü imzalamalarının ardından ayrıntılarının kamuoyuna duyurulacağını ifade eden Sayın, protokol görüşmelerinde, kendileri açısından sorun yaratan bir durumun görülmediğini de vurguladı. 
     Sayın, Pamukbank'ta çalışan personel ile ilgili olarak ise "bizimle çalışmak isteyenlerle çalışacağız" dedi. Sayın, birleşme sonrası çalışacak pamukbank personelinin sözleşmeli statüyü kabul etmesi gerektiğinin altını da çizdi. 
     
     Devir için protokol bekleniyor 
     Bankacılık Düzenleme ve Denetleme Kurulu BDDK , Pamukbank'ın Halkbank'a devredilmesine eylül başında izin vermişti. Pamukbank'ın Halkbank'a devrine ilişkin yasa 31 temmuzda yayımlanarak yürürlüğe girerken, Yasaya göre devir, Pamukbank, TMSF ve Halkbank arasında başka bir işleme gerek kalmaksızın protokolle gerçekleştirilecek. 
     Pamukbank, Haziran 2002'te Fon'a devredilmiş, ardından da ikikez satışa çıkarılmıştı. Ancak tekliflerin yeterli görülmemesi nedeniyle satılamamıştı. 
     
</TEXT>
</DOC>
