<DOC>
<DOCNO> 284943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sonyas03.html </URL>
<DATE> 2004/10/31/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
242 metre derinlikte arkadaşının cesediyle karşılaştı 
</HEADLINE>
<TEXT>

     Merih KALENDER SYDNEY, DHA 

GÜNEY Afrika'nın Northern Cape bölgesinde gerçekleştirdiği 242 metrelik dalışla dünya rekorunu kıran Avustralyalı dalgıç David Shaw, başarısına sevinemedi. Çünkü Shaw, 10 yıl önce aynı yerde rekor denemesi yapan ve 271 metre derinlikte kaybolan arkadaşı Deon Dreyer'in iskelet haline gelmiş cesediyle karşılaştı. 
     242 metrelik derecesiyle yeni dünya dalış rekorunun sahip olan David Shaw, daha iyi bir derece elde edebileceğini, fakat arkadaşının çürümüş cesediyle karşılaşmasının daha derinlere inmesini engellediğini belirtti. 
     Shaw, kırdığı rekorun sevincini unutturan olay karşısında, "Yaklaşık 10 yıl önce aynı yerde dalmıştı ve bir daha kendisinden haber alınamadı. Arkadaşımın görüntüsü karşısında çok etkilendim. Dalgıç donanımım daha derinlere inmeye müsaitti ve kendimi iyi hissediyordum, fakat yapamadım. Bu dünya rekoruna da sevinemedim'' dedi. David Shaw bu bölgede deneme yapacak dalgıçların çok dikkatli olmaları gerektiğini, bölgenin deneyimsiz dalgıçlar için ölüm denizi olduğunu da sözlerine ekledi. 
     
</TEXT>
</DOC>
