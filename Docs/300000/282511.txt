<DOC>
<DOCNO> 282511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sonspo12.html </URL>
<DATE> 2004/10/22/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
İstanbulspor'da Faruk Malatyaspor kadrosuna alınmadı... İşte muhtemel 11 
</HEADLINE>
<TEXT>

     İstanbulspor, yarın kendi sahasında karşılaşacağı Malatyaspor'u İstanbul'dan puansız göndermeyi hedefliyor. 
     Genel müdür Ergün Yücel, AA muhabirine yaptığı açıklamada, son haftalarda çıkışa geçtiklerini belirterek, ''Malatyaspor'u yenecek güçteyiz'' dedi. 
     Yücel, geçen haftayı puansız kapatan Malatyaspor'u yarınki maça asılacağına dikkate çekerek, ''Rakibimiz ligin iyi oynayan takımlarından biri. Biz de son iki haftada çıkışa geçtik ve iyi oynamaya başladık. Rakibimizi yenecek güce sahibiz. Malatyaspor'un İstanbul'da seyircisi fazla oluyor. Futbolseverleri yarınki maça davet ediyorum. Güzel bir maç izlettireceğiz'' diye konuştu. 
     Hafta içinde kadro dışı bırakılan Faruk Bayar'a uyarı amaçlı bu cezayı verdiklerini anlatan Yücel, şunları söyledi 
     ''Faruk'u kaybetmek istemiyoruz. Onu kazanmak için bir uyarı gerekiyordu. Kendisiyle konuştuk. Başına gelenlerden ders aldığını söyledi. Özel yaşantısına dikkat eder, futbola yoğunlaşırsa hem İstanbulspor'a hem de milli takıma yararlı olur. Bu cezanın etkili olduğunu görüyorum. İnşallah Faruk böyle devam eder ve teknik direktörümüzle konuşup önümüzdeki hafta tekrar A takıma alırız.'' 
     
     MUHTEMEL 11 
     İstanbulspor'da kadro dışı bırakılan Faruk, tedavisi devam eden Gökmen ile Saffet ve Deniz Uygar yarınki maçın kadrosuna alınmadı. 
     Sakatlığı düzelen Ahmet Dursun'un Malatyaspor'a karşı forma giyebileceği bildirildi. 
     İstanbulspor'un Malatyaspor maçına şu muhtemel 11 ile çıkması bekleniyor 
     Oğuz, Pinto, Yalçın, Serhat, Cem, Musa Büyük, Aytekin, Güven, Yordanov, Bushaj, Ahmet Dursun. 
     Güngören Mimar Yahya Baş Stadı'nda saat 15.00'de başlayacak karşılaşmayı hakem Selçuk Dereli yönetecek. 
     
</TEXT>
</DOC>
