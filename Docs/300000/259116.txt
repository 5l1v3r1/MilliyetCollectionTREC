<DOC>
<DOCNO> 259116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sontur35.html </URL>
<DATE> 2004/07/29/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Döviz bürosunda silahlı saldırı .. 
</HEADLINE>
<TEXT>

     Demetevler'deki bir döviz bürosuna gelen ve kimliği belirlenemeyen bir kadın, büro sahibini silahla yaraladı. 
     AA muhabirinin emniyet yetkililerinden aldığı bilgiye göre, İvedik Caddesi 133 A'da bulunan döviz bürosunda bir kadın ile büro sahibi Ahmet Arslan arasında tartışma çıktı. 
     Çantasından çıkardığı tabancayla Ahmet Arslan'ın başına ateş eden kadın, daha sonra olay yerinden arabayla uzaklaştı. 
     Ağır yaralanan Ahmet Arslan, Demetevler Onkoloji Hastanesi'nde tedavi altına alınırken, sağlık durumunun ciddiyetini koruduğu öğrenildi. 
     Olay yerine gelen Yenimahalle İlçe Emniyet Müdürlüğü ve asayiş ekipleri, eşgalini belirledikleri kadın saldırganın yakalanması için çalışma başlattı. 
     
</TEXT>
</DOC>
