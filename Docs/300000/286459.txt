<DOC>
<DOCNO> 286459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sontur09.html </URL>
<DATE> 2004/11/05/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Önüne çıkan bisikletliyi tabancayla yaraladı 
</HEADLINE>
<TEXT>

     KAYSERİ'de, emekli polis memuru, yaşındaki Abdulkadir Çınar, aracının önüne aniden çıkan bisikletli 31 yaşındaki Cuma Özdemir'i tabancayla yaraladı. Hızını alamayan polis bir süre sonra da alacak-verecek meselesi bulunduğu kişiyi de yaraladı. 
     Fevziçakmak Mahallesi Yeşilırmak Caddesi'nde 07 LT 013 palakalı otomobili ile giden emekli polis Abdulkadir Çınar, önceki gün saat 16.00 sıralarında bisikleti ile tüp götürürken aniden önüne çıkan Cuma Özdemir'le kazaya neden olacağı için tartışmaya başladı. 
     Tartışmanın büyümesi üzerine Çınar, bisikletli Cuma Özdemir'in sağ ayak topuguna tabancasıyla bir el ateş etti. Ayağından yaralanan Cuma Özdemir, Kayseri Devlet Hastanesi'nde tedavi edildikten sonra taburcu edildi. Hızla olay yerinden uzaklaşan emekli polis, yarım saat sonra daha önceden otomobil alım satımından dolayı aralarında alacak sorunu bulunan 27 yaşındaki Tamer Sarıçiçek'i de ayağından vurarak hafif yaraladı. Meslektaşları tarafından yakalanan emekli polisin sorgulaması devam ediyor. 
     
</TEXT>
</DOC>
