<DOC>
<DOCNO> 278002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sondun12.html </URL>
<DATE> 2004/10/07/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Rapora rağmen Japonya'dan Irak müdahalesine destek 
</HEADLINE>
<TEXT>

     Japonya, Amerikan silah denetçilerinin Irak'ta 1991'den sonra kitle imha silahı üretilmediğinin belirtildiği raporunun, Irak savaşına verdiği desteği etkilemediğini açıkladı. 
     Hükümet sözcüsü Hiroyuki Hosoda, Irak'ın daha önce geliştirdiği kitle imha silahları üretimini terk edip etmediği konusu açık olmadığı için Irak savaşını desteklediklerini söyledi. Hosoda, Irak'ın, kitle imha silahları olmadığını kanıtlaması yönünde uluslararası topluluğun çağrılarına uymadığını kaydetti. 
     Sözcü Hosoda, bu tip tesislerin varolmamasının hükümetin sorumluluğunda kuşku yaratmayacağını, diğer hükümetlerin de aynı sonuca vardıklarına inandıklarını belirtti. 
     Irak'taki Amerikalı silah denetçilerinin başında bulunan Charles Duelfer, Irak'ta araştırma yapan uzmanların, 1991'den sonra ülkede herhangi bir kitle imha silahı üretildiğine dair kanıt bulamadığını açıklamıştı. 
     
</TEXT>
</DOC>
