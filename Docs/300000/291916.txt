<DOC>
<DOCNO> 291916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/yasam/axyas01.html </URL>
<DATE> 2004/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisleri yaktılar 
</HEADLINE>
<TEXT>


Sık sık çocuk kaçırılan bir okulun çevresinde fotoğraf çeken 3 sivil polisten ikisi, polisleri fidyeci sanan kalabalık bir grup tarafından diri diri yakıldı .. 

DIŞ HABERLER SERVİSİ 

Meksika'nın başkenti Mexico City'de "yanlış değerlendirme" sonucu 2 polis feci şekilde hayatını kaybetti. Son aylarda sık sık çocuk kaçırma olayı yaşanan bir okulun çevresinde inceleme yapan 3 polis, fotoğraf makineleriyle görüntü almaya başladı. Sivil polisleri okulun fotoğraflarını çekerken gören yaklaşık 200 kişi, birleşip saldırıya geçti. 

Kaçan polis de ağır yaralı 
Fidyeci sandıkları polislerin önce etrafını çeviren grup, 2 polisi diri diri yaktı. Öfkeli kalabalığın elinden kaçmayı başaran üçüncü polis ise ağır yaralı olarak hastaneye kaldırıldı. Polisin durumu ciddiyetini koruyor. Bu arada olayla ilgili yapılan açıklamada, saldırıya uğrayan polislerin, okul bölgesinde uyuşturucu satışını soruşturdukları ifade edildi. 



</TEXT>
</DOC>
