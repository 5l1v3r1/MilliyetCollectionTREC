<DOC>
<DOCNO> 254309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/spor/spo01.html </URL>
<DATE> 2004/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal kupayı kaptı 3-1 
</HEADLINE>
<TEXT>


Siyah-Beyazlılar, Alpen Cup'ın finalinde karşılaştığı Salzburg'u penaltılarla geçti, turnuvanın şampiyonu oldu. Normal süresi golsüz kapanan maçta Beşiktaş vasat bir oyun çıkardı 




Forvette çoğalamadı 
BEŞİKTAŞ, Alpen Cup'un finalinde karşılaştığı Avusturya'nın Salzburg takımı önünde Brondby maçındaki performansına ulaşamadı. Normal süresi golsüz kapanan müsabakada forvette yeteri kadar çoğalamayan, orta sahada da aksayan Siyah - Beyazlılar, net pozisyonlar bulmakta zorlandı. Kartal, penaltı atışları sonunda rakibine 3-1'lik üstünlük sağlayarak sezonun ilk kupasını kaldırdı. 

Maçın karnesi 
HAKEMLER Gruber Rudolf, Struz Christian, Zechner Rene 
SALZBURG Heinz 6 Grunwald Dk.58 5 - W.Thomas 5 Scharner Dk.51 5 , Heiko 5 Pichoner Dk.51 6 , Chiristoph 6 , Andreas 4 Ernst Dk. 76 4 - E.Thomas 7 , Ricardo 6 , Maynor 6 , Richarlyson 5 - Goran 4 , Alewander 4 
BEŞİKTAŞ Ramazan 6 - Ali Güneş 4 Fatih Dk. 65 4 , Ronaldo 5 , Çağdaş 6 , İbrahim Üzülmez 6 Ahmet Yıldırım Dk.81 - Okan Buruk 5 Okan Koç Dk.46 6 , Ümit 5 , Yasin 5 İbrahim Akın Dk.65 5 , Tümer 4 - Sinan 4 , Pancu 6 Ahmed Hassan Dk. 46 6 
SARI KARTLAR W.Thomas, Heiko, Richarlyson Salzburg , Pancu, Ümit, Ahmed Hassan Beşiktaş 
PENALTILAR Atanlar Tümer, Ahmet Yıldırım, Ahmed Hassan Beşiktaş , Eder Salzburg , Kaçıranlar Ümit Beşiktaş , Souza, Shopic, Milard Salzburg 

PANCU İlk yarıda görev yaptı. Her iki kanat ve orta alandan pas alamayınca kendisi yer değiştirip, pozisyon aradı. 
OKAN BURUK İlk maçın aksine bu kez sağ çizgide görev yaptı ancak etkili olamadı. Zaman zaman yerini bırakıp içeri girdiği anlarda daha başarılıydı. 
RAMAZAN 90 dakika boyunca etkisiz olan rakip ataklara rağmen motivasyonu hiç bırakmadı. Penaltı atışlarında üç kurtarış yaptı, kupayı getiren adam oldu. 


'Eksikleri görüyoruz' 
BEŞİKTAŞ Teknik Direktörü Vicente Del Bosque, maç sonrası, "Henüz sistemi oturtmaya çalışıyorum" dedi. İspanyol teknik adam takımın gidişatından memnun olduğunu belirterek, "Futbolcularımın gayreti beni mutlu ediyor. Ancak daha eksiklerimiz var. En kısa zamanda bu eksikleri gidereceğiz" ifadesini kullandı. 

İnönü raporu 
SİYAH - Beyazlı yönetim, İnönü Stadı'ndaki yenileme çalışmaları hakkında hem Futbol Federasyonu, hem de UEFA'ya resmi birer yazı gönderdi ve 16 Eylül'e kadar burada maç oynanmasının mümkün olmadığını bildirdi. Beşiktaş Kulübü ayrıca herhangi bir olağandışı gelişme halinde bu sürenin daha da uzayabileceği uyarısında bulundu. 

'Eski Pancu geri gelecek' 

'Aklım karışıktı' 
BEŞİKTAŞ'A geri dönüp dönmeyeceği günlerce tartışılan ve sonunda takımda kalmaya karar veren Daniel Pancu, çarpıcı açıklamalar yaptı. Rumen yıldız, "Geçen yıl yaşananları herkes biliyor, yorum yapmaya gerek yok. Teknik heyet ve yönetim değişince beni isteyip istemeyecekleri kafama takıldı. Durumumun netlik kazanmasını bekledim" dedi. 

'Bosque rahatlattı' 
İSTANBUL'A gelince Başkan Demirören ve Teknik Direktör Del Bosque ile uzun bir görüşme yaptıklarını belirten Pancu, "İki tarafın da beni çok istediğini gördüm ve rahatladım. Artık sadece futbolu düşünüyorum. Lucescu elbette benim için önemliydi. Ancak ben İtalya'da ve Romanya'da da onsuz oynadım. Lucescu'suz yapamayacağım diye bir şey yok" diye konuştu. 

'Sisteme alışığım' 
GEÇEN sezon kötü olmadığını sadece görevi gereği forvetten uzak kalınca verimsiz gibi gözüktüğünü kaydeden Rumen oyuncu, "Bu yıl hocam beni ofansif ağırlıklı oynatırsa yine gollerimle parlarım" ifadesini kullandı. Pancu, 4-4-2 sistemine alışık olduğunu da vurguladı ve "Zorluk çekeceğimi sanmıyorum" yorumunu yaptı. n ORHAN YILDIRIM 

Kadro pazarlığı 

Futbol Şube Sorumlusu Kıvanç Oktay, kadroyu 23 kişiye indirmeyi düşünen Teknik Direktör Del Bosque'den acele etmemesini istedi 


Baskı yapıyorlar 
TEKNİK Direktör Del Bosque dün yöneticiler Kıvanç Oktay ve Erhan Kamışlı ile özel bir görüşme yaptı. "Kamp dönüşü kadroyu 23 kişiye indireceğim" diyen İspanyol hocaya geri adım attırmak isteyen yöneticiler, "Kamp dönüşü mümkünse hiçbir oyuncuyu göndermeyelim. Çünkü özellikle Türk oyunculardan sezon boyunca tam verim alamayabiliriz. Bu yüzden temkinli davranalım" dediler. 

Teklifler yağıyor 
YÖNETİMİN bu uyarısını dikkate alacağını kaydeden Teknik Direktör Del Bosque'nin, kamp sonunda gidecek oyuncuların sayısını en aza indireceği öğrenildi. Bu arada Siyah - Beyazlı yönetime takımdan ayrılacak oyuncular için Süper Lig kulüplerinden teklifler yağdığı, İspanyol hocanın vereceği karar sonrası bu önerilerin değerlendirmeye alınacağı ifade edildi. 



</TEXT>
</DOC>
