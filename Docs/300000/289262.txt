<DOC>
<DOCNO> 289262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sonspo06.html </URL>
<DATE> 2004/11/16/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Bir acayip takım INTER 
</HEADLINE>
<TEXT>

     İtalya Ligi’nde 12 maçta aldığı 10 beraberlikle şaşırtan Inter, Avrupa Kupaları da gözönüne alındığında tek yenilgisiz takım olma unvanını elinde tutuyor. 
     
     Yarıştan koptu ama... 

     Her sezona şampiyonluk parolasıyla başlayıp, daha sonra hüsran yaşayan Inter zirve yarışından yine çabuk koptu. Son olarak Cagliari önünde üst üste 6. genelde ise 10. beraberliğini alan Mavi - Siyahlılar 11. hafta itibariyle lider Juventus’un 15 puan gerisine düştü. Ancak Inter Şampiyonlar Ligi ve UEFA Kupası da gözönüne alındığında Avrupa’nın tek yenilgisiz takımı olma unvanını koruyor. Roberto Mancini’nin öğrencileri bu sezon tüm kulvarlarda 16 maç oynadı ve bu karşılaşmalarda 5 galibiyet, 11 beraberlik aldı. 
     
     Roberto Mancini’ye güvenoyu 

     Takımının şampiyonluk yarışından kopmasına rağmen Inter kulübünün patronu Massimo Moratti, teknik direktör Roberto Mancini’ye olan güvenini tazeledi. Genç teknik adamın arkasında olduklarını belirten ünlü futbol adamı faturayı defansa kesti. Moratti, Cagliari’nin sadece 3 atağı var ve üçü de gol oldu. Buna bir anlam veremiyorumö dedi. Cagliari önündeki başarılı futboluyla ayakta kalan nadir oyunculardan olan Emre Belözoğlu ise 28 Kasım’da Juventus ile San Siro’da yapacakları maçın kendileri için dönüm noktası olacağını iddia etti. 
     
</TEXT>
</DOC>
