<DOC>
<DOCNO> 250654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sontur54.html </URL>
<DATE> 2004/06/24/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Bomba İETT otobüsüyle taşınırken patladı 
</HEADLINE>
<TEXT>

     Fatih'te bir İETT otobüsünde meydana gelen patlamaya neden olan bombanın türünün belirlenmesine çalışılıyor. İstanbul Valisi Muammer Güler ise Çapa'da meydana gelen patlamada ölenlerden birinin bombayı taşıyan 26 yaşında bir kadın olduğunu açıkladı. 
     İstanbul Emniyet Müdürlüğü'ne bağlı uzman ekipler, güvenlik çemberi içine aldıkları İETT otobüsü ve çevresinde başlattıkları incelemeleri sürdürüyor. 
     Üst düzey bir emniyet yetkilisi, patlamanın, ''canlı bomba eylemi'' ya da ''otobüste eylem'' amaçlı olmadığını, büyük bir olasılıkla parça tesirli olmayan ses bombasının taşınması sırasında meydana geldiğini bildirdi. Yetkili, bombayı taşıyan kişinin de ölen ya da yaralananlar arasında olabileceğini kaydetti. 

     
</TEXT>
</DOC>
