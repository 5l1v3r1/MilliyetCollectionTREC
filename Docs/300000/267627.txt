<DOC>
<DOCNO> 267627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sonspo40.html </URL>
<DATE> 2004/08/30/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Ve Newcastle United Bobby Robson'ı kovdu 
</HEADLINE>
<TEXT>

     Uzun süredir Newcastle United'ı çalıştıran ünlü İngiliz futbol adamı Bobby Robson, yeni sezonda alınan kötü sonuçlar üzerine görevinden alındı. 
     Daha önce sezon sonunda görevini bırakacağını açıklayan Robson'un Newcastle United'ı bu sezona iki mağlubiyet ve iki beraberlikle başlayınca kulüp yönetimi ünlü hocanın işine son verdi. 
     71 yaşındaki kurt teknik direktör, Ruud Gullit'in yerine 1999 yılında Newcastle United'ın başına geçmişti. 
     Kararı yorumlayan Robson, "Buradaki işimi tamamlayamadığım için hayalkırıklığı yaşıyorum. Görevimi çok severek yaptım ve kulübün gelecekte başarılı olmasını diliyorum" diye konuştu. 
     Şimdi Newcastle kulislerinde, her fırsatta futbolu bıraktıktan sonra teknik direktörlük yapmak istediğini söyleyen Alan Shearer'ın Robson'ın yerine getireleceği konuşuluyor. 
     
</TEXT>
</DOC>
