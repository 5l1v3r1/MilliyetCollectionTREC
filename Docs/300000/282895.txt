<DOC>
<DOCNO> 282895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sondun07.html </URL>
<DATE> 2004/10/24/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Sadr Felluce mücahitlerine yardıma hazırım... 
</HEADLINE>
<TEXT>

     Iraklı radikal Şii lideri Mukteda Sadr, Felluce kentindeki Sünni direnişçilere yardıma hazır olduklarını söyledi. 
     Bağdat ve Necef'te yazılı açıklama yapan Sadr, ''Felluce mücahitlerine yardıma hazırım. Irak'taki bütün kentlerin istilasını kınıyorum'' ifadesini kullandı. 
     ''Kentinizin kurtulması için Allah'a duacıyım. Bu amaçla yardıma da hazırım'' diyen genç Şii lideri, ''mücahitlerin seçeceği yolu destekleyeceğini, ama aynı zamanda Felluce'nin savaştan uzak kalmasını da istediğini'' kaydetti. 
     ''İşgalci acımasız'' diyen Sadr, ''direnişin süreceğini'' vurguladı ve şu ifadeyi kullandı 
     ''İşgal altında özgürlük ve demokrasi olmaz. Iraklılar kendi yazgılarını belirlemekte hür olmalı. Irak bizim ülkemiz, kentleri de bizim...'' Amerikan ordusu, Sünnilerin kalesi Felluce'yi 10 gündür kuşatma altında tutuyor ve kıskacı hava ve kara taarruzlarıyla gittikçe daraltıyor. 
     
</TEXT>
</DOC>
