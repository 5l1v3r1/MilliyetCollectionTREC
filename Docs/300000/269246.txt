<DOC>
<DOCNO> 269246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/son/sontur07.html </URL>
<DATE> 2004/09/05/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Eşeğe çarpmamak için üç takla attı... 
</HEADLINE>
<TEXT>

     DHA 
ERZURUM - Çat Karayolu bakımevi mevkiinde dün meydana gelen trafik kazasında, Abdullah Öz yönetimindeki 25 M 0010 plakalı minibüs, aniden yola çıkan eşeğe çarpmamak için direksiyon kırdı. Yoldan çıkan minibüs, üç takla attı. 
     Çat'dan Erzurum'a yolcu taşıyan Abdullah Öz yönetimindeki 25 M 0010 plakalı minibüs, Karayolları Bakımevi mevkinde yoluna çıkan eşeğe çarpmamak için ani manevra yaptı. Yoldan çıkan araç, üç takla atarak devrilirken araçta bulunan Serap Güler, Rıdvan Güler, Ahmet Polat, Perihan Fırat, Ülkühan Sağlam, Ulaş Bostancı, İhsan Kaya, Sinan Laloğlu, Aslan Ulusoy, Abdullah Aras, Nevzat Yılmaz ve Yüksel Barak çeşitli yerlerinden yaralandı. 
     Yaralılar kaldırıldıkları Numune ve Aziziye hastanelerinde tedavi altında alındı. Minibüste bulunan Çat Belediyesi'nde çalışan İhsan Kaya, "Seyir halindeyken karşımıza birden eşek çıktı. Şoför eşeğe çarpmamak için direksiyon kırınca hakimiyeti kaybetti ve takla attık'' diye konuştu. 
     
</TEXT>
</DOC>
