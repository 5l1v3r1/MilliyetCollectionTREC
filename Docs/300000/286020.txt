<DOC>
<DOCNO> 286020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sondun40.html </URL>
<DATE> 2004/11/04/ </DATE>
<TIME> 19.09 </TIME>
<AUTHOR>  </AUTHOR>
<HEADLINE>
Arafat öldü iddiaları... Bush " Ruhu şad olsun" 
</HEADLINE>
<TEXT>

     ABD Başkanı George Bush, Filistin lideri Yaser Arafat'ın öldüğüne ilişkin haberleri değerlendirirken, ''Ruhu şad olsun'' dedi. 
     Arafat'ın öldüğü iddiaları, Filistin Başbakanı Ahmed Kurey ve tedavi gördüğü Fransa'daki hastanenin sözcüsü tarafından yalanlanmıştı. 
     ABD Başkanı Bush, düzenlediği basın toplantısında, Arafat'ın tıbben öldüğü yolundaki haberler hakkında görüşünü soran gazetecilere, ''Ruhu şad olsun'' dedi. 
     Bush, İsrail ile barış içinde özgür bir Filistin devletinin kurulması için çalışmaya devam edeceklerini kaydetti. 
     Lüksemburg Başbakanı Jean Claude Juncker, Brüksel'de gazetecilere yaptığı açıklamada, ''Arafat'ın 15 dakika önce öldüğünü'' söylemişti. 
     Arafat'ın öldüğü haberleri üzerine tedavi görmekte olduğu Paris'teki hastanenin sözcüsü Christian Estripeau, ''Sayın Arafat, ölmedi'' şeklinde bir açıklama yaptı. 
     Bu arada, ABD Dışişleri Bakanlığı'ndan bir yetkili, ölüm haberlerini araştırdıklarını söyledi. 
     
</TEXT>
</DOC>
