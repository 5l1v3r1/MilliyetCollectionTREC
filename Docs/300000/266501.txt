<DOC>
<DOCNO> 266501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sondun04.html </URL>
<DATE> 2004/08/26/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
New Jersey halkı, eşcinsel vali konusunda ikiye bölündü 
</HEADLINE>
<TEXT>

     ABD'nin New Jersey eyaleti sakinleri, eşcinsel olduğunu açıklayarak görevinden 15 Kasım'da ayrılmak üzere istifasını duyuran Vali James E. McGreevey konusunda tam anlamıyla ikiye bölündü. 
     Eyaletteki Quinnipiac Üniversitesi tarafından yapılan bir kamuoyu araştırması sonuçlarına göre, New Jersey halkının yüzde 46'sı McGreevey'in derhal görevi bırakmasını isterken, yüzde 48'i görevini ayrılmak için belirlediği tarihe kadar sürdürmesini istiyor. 
     Halkın yüzde 50'si evli olmasına rağmen bir erkekle eşcinsel ilişkisi olduğunu açıklayan McGreevey'in eyalet yönetimi görevini etkili bir şekilde yerine getiremeyeceğine inanırken, yüzde 78'i ise valilik için yarışacak eşcinsel adayların cinsel tercihlerini açıkça ortaya koymaları durumunda bu tür bir adaya oy vermekte mahzur görmüyor. 
     12 Ağustos'ta düzenlediği basın toplantısıyla kendisinin ''eşcinsel bir Amerikalı'' olduğunu açıklayan Demokrat Partili McGreevey'in sebep olduğu skandal, bazı çevrelerde başkanlık seçimleri yılında daha da genişleyerek partiye zarar vereceği endişesine yol açmıştı. 
     
</TEXT>
</DOC>
