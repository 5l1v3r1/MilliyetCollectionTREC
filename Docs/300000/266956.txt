<DOC>
<DOCNO> 266956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sontur12.html </URL>
<DATE> 2004/08/27/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Siirt'te PKK'dan tuzağı .. Patlamada 2 kişi öldü, 5 kişi yaralandı 
</HEADLINE>
<TEXT>

     Siirt'in Pervari İlçesi'nde terör örgütü PKK Kongra-Gel'in yola döşediği mayın veya uzaktan kumandalı bombanın patlaması sonucu aynı aileden 2 kişi öldü, 5 kişi yaralandı. 
     Siirt Valisi Nuri Okutan, AA muhabirine yaptığı açıklamada, daha önce terör nedeniyle Pervari İlçesi'ne bağlı Bilgili Köyü'nden Adana'ya göç eden bir aile tekrar köye geri döndüğünü söyledi. 
     Ailenin eşyalarının yüklü olduğu kamyonetle köye dönerken, Pervari İlçesi'ne bağlı Köprücü Köyü yakınlarında terör örgütünce yerleştirilen mayın veya uzaktan kumandalı bombanın patladığını ifade eden Okutan, şöyle konuştu 
     ''Terör örgütünce yola döşenen mayın veya uzaktan kumandalı bombanın patlaması sonucu aynı aileden 2 kişi öldü, 5 kişi yaralandı. Ölü ve yaralıların kimlik tespiti yapılmaya çalışılıyor. Kamyonet Köprücü Köyü yakınlarından geçerken patlama meydana geldi. Patlamanın mayından mı, yoksa uzaktan kumandalı bombadan mı meydana geldiği araştırılıyor. Olayla ilgili soruşturma sürüyor.'' 

     
</TEXT>
</DOC>
