<DOC>
<DOCNO> 263809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/son/soneko23.html </URL>
<DATE> 2004/08/16/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Petrol fiyatları yeniden yükseldi... 
</HEADLINE>
<TEXT>

     Uluslararası ham petrol fiyatları, Venezüella'da hafta sonu gerçekleştirilen referandumda zaferini ilan eden Devlet Başkanı Hugo Chavez'in, ''petrol ihracatında istikrar'' sözüne rağmen yeniden rekor düzeye yükseldi. 
     ABD'nin Batı Teksas petrolünün Eylül ayı varil teslim fiyatı gerilemesine rağmen 46.35 dolar, Londra'daki Brent türü Kuzey Denizi ham petrolünün varil fiyatı 43.36 dolar düzeyinden işlem görüyor. 
     Chavez, Petrol İhraç Eden Ülkeler Örgütü OPEC'e de Venezüella olarak ''dünya petrol piyasasının istikrara kavuşmasına katkıda bulunacakları'' taahhüdünde bulunmuştu. 
     
     HAM PETROL FİYATLARI PETROL AMBARGOSU DÖNEMİNDEN YÜKSEK... 

     Bu arada, bu yıl başından beri uluslararası ham petrol fiyatlarının 10 dolardan fazla yükseldiğine dikkat çeken uzmanlar, fiyatların, 1974 yılında Arap ülkelerinin batıya uyguladığı ambargo sonucu varili 43 dolar olan petrolün fiyatından yüksek olduğunu, ancak İran'daki rejim değişikliği sonrasında 1980'li yıllarda ham petrolün ulaştığı 80 doların da altında bulunduğunu vurguluyorlar. 

     
</TEXT>
</DOC>
