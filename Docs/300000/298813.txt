<DOC>
<DOCNO> 298813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/guncel/gun08.html </URL>
<DATE> 2004/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Halaçoğlu Ermeniler 519 bin Türk'ü öldürdü 
</HEADLINE>
<TEXT>



Türk Tarih Kurumu TTK Başkanı Prof. Dr. Yusuf Halaçoğlu, Türkiye'nin "Ermeni soykırımıyla suçlanması"na ilişkin hiçbir belge bulunmadığını belirterek, "Ama 519 bin kişinin isim isim, köy köy Ermeniler tarafından nasıl katledildiğini ortaya koyabilirim" dedi. Halaçoğlu, 1918'de Ermenilere "Kilikya'da devlet kurma" sözü veren Fransa'nın da, verdiği sözün bedelini bugün ödediğini söyledi. 
Halaçoğlu Rus, İngiliz, Amerikan, Fransız ve Ermeni gizli arşivlerinin açılması şartıyla Türkiye, Ermenistan, İngiltere, Fransa, Almanya, Avusturya, Rusya ve ABD'den bilim adamlarının yer alacağı bir komisyon tarafından konunun araştırılmasını önerdi. Halaçoğlu "Sürekli soykırımdan bahsedenlerin, arşivlerinde neler olduğunu ortaya koyma zorunlulukları vardır. Türkleri nasıl öldürdüklerini muhtemelen orada göreceğiz" diye konuştu. 
Osmanlı arşivlerini açarak internete koyduklarını da belirten Halaçoğlu sözlerini şöyle sürdürdü "Fransa Ermenileri Anadolu'da kışkırttı, Osmanlı ordusuna karşı silahlandırdı Aşı deneylerinde kullanılan kobayların yarısının Ermeni olduğunu ispat edersem ne olacak " 


</TEXT>
</DOC>
