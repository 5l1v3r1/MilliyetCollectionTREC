<DOC>
<DOCNO> 265818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sonyas10.html </URL>
<DATE> 2004/08/23/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Yunanistan'da bir Türk papaz... 
</HEADLINE>
<TEXT>

     Yunanistan'da görev yapan tek Türk papaz olduğunu belirten Corç Yapıcıoğlu, iki ülke arasında son yıllarda gelişen dostluğun kendilerine huzur verdiğini söyledi. 
     Yapıcıoğlu, 1980 yılında 10 yaşındayken ayrıldığı memleketi Hatay'ın Altınözü İlçesi'ne her yıl düzenli olarak geldiğini söyledi. 
     Yunanistan'a gittiği yıldan beri Atina Kilisesi'nde bulunduğunu, bu ülkedeki tek Türk papazı olduğunu anlatan Yapıcıoğlu, ''Türkiye ve Yunanistan vatandaşıyım. Sadece Atina'da Yunanistan vatandaşı binlerce Türk var. İki ülke arasındaki sıkıntılı günlerden biz de olumsuz yönde etkilendik. Ancak, son yıllardaki dostluk ortamı bize huzur veriyor'' dedi. 
     Corç Yapıcıoğlu'nun babası Cemil Yapıcıoğlu ise huzur ortamının sağlanmasında iki ülke başbakanlarının büyük rolü olduğunu ifade ederek, ''Başbakan Tayyip Erdoğan'ın dostça girişimleri ve yaklaşımı bizim rahatımız için önemli bir aşama oldu. Şimdi çok rahat ve huzurluyuz. Başbakanımıza teşekkür ederiz'' dedi. 
     
</TEXT>
</DOC>
