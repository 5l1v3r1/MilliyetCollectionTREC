<DOC>
<DOCNO> 289703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/spor/spo04.html </URL>
<DATE> 2004/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan, Fener maçında yok 
</HEADLINE>
<TEXT>


Disiplin Kurulu, Ankaragücü maçında sahadan atılan Trabzon Teknik Direktörü'ne 20 gün hak mahrumiyeti cezası verdi 

CEMAL ERSEN 


Ersoy göndermişti 
PROFESYONEL Futbol Disiplin Kurulu, Trabzonspor Teknik Direktörü Ziya Doğan'a 20 gün hak mahrumiyeti cezası verdi. Ligin 12. haftasında başkentte oynanan Ankaragücü- Trabzonspor maçının 49. dakikasında hakem Erol Ersoy'un Tayfun'u kırmızı kartla oyun dışı bıramasından sonra oyun alanına giren ve tribüne gönderilen Doğan'ın dosyasını dün akşam inceleyen kurul, 20 gün ceza verilmesini kararlaştırdı. 

İptal değil indirim 
GÖZLEMCİ Salih Türktunç tarafından da rapor edilen ve teknik alanı ihlal ettiği gerekçesiyle Disiplin Kurulu'na sevk edilen Doğan'ın cezası bugün başlayacağı için tecrübeli hoca cumartesi günü oynanacak Fenerbahçe maçında tribünde oturacak. Doğan bu müsabakayı tribünden izleyecek. Tahkim Kurulu'nun cezayı kaldırmasının söz konusu olmadığı, ancak indirime gidebileceği öğrenildi. 

Zorlu maçta favori Papila 

TRABZONSPOR ile Fenerbahçe arasında oynanacak maçın hakemini bugün açıklayacak olan MHK'nin Cem Papila'yı ilk sıraya aldığı öğrenildi. Bu müsabakanın plase isminin ise sezonun başarılı isimlerinden genç hakem Cem Deda, sürprizlerin FIFA kokartlı hakemler İsmet Arzuman ve Selçuk Dereli olduğu bildirildi. 


</TEXT>
</DOC>
