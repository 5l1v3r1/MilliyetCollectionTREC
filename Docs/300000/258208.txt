<DOC>
<DOCNO> 258208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sondun27.html </URL>
<DATE> 2004/07/26/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Cinnet getiren emekli, yabancı komşularına ateş etti 
</HEADLINE>
<TEXT>

     Almanya'nın Münih kentinde cinnet getiren emekli bir Alman, yabancı komşularına ateş etti. Olayda saldırgan ile birlikte 5 kişi yaralandı. 
     Münih polisi, daha önce kendilerine çatışma olarak bildirilen olayda 66 yaşındaki emeklinin bir tüfekle oturduğu bina içinde rasgele ateş ettiğini ve bir kişiyi boynundan, bir kişiyi karnından, silahını elinden almaya çalışan bir kişiyi de kolundan yaraladığını belirtti. 
     Bu olay sırasında kendisi de başından yaralanan Almanın, bir komşusunu da evin dışına kadar izlediği, burada açtığı ateşte de yoldan geçen bir kişiyi vurarak yaraladığı bildirildi. 
     Cinnet getiren kişinin yabancı komşularının gürültü yapmalarına kızdığının tahmin edildiğini belirten polis, yaralananlar arasında Türk olmadığını kaydetti. 
     
</TEXT>
</DOC>
