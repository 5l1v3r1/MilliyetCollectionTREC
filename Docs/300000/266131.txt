<DOC>
<DOCNO> 266131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/ekonomi/eko06.html </URL>
<DATE> 2004/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapı Kredi turizmdeki iştirakleri satıyor 
</HEADLINE>
<TEXT>


ANKARA ANKA 

Borç ödeme konusunda Bankacılık Düzenleme ve Denetleme Kurumu BDDK ve Tasarruf Mevduatı Sigorta Fonu TMSF ile anlaşan Çukurova Grubu'na ait Yapı ve Kredi Bankası YKB turizm sektöründeki iştiraklerindeki hisselerini satıyor. 
Yapı ve Kredi Bankası'nın mali olmayan iştiraklerinin elden çıkarılması kapsamında, Enternasyonal Turizm Yatırım AŞ ile iştiraklerinin satışı için İngiliz Jones Lang Laselle firmasına geçen yılın sonunda yetki vermişti. 

Eylülde teklif alınıyor 
İngiliz firmanın çalışmalarını tamamladığı belirtilen açıklamada, Enternasyonal Turizm AŞ bünyesindeki altı şirketin satışı için 15 Eylül günü mesai bitiminin sonuna kadar teklif alınacağı kaydedildi. 
Yapı ve Kredi Bankası'nın iştirakleri ve satılacak hisse oranları şöyle Anadolu Turizm Yatırımları Yüzde 82.74, Sultanahmet Turizm Yüzde 100, Atik Pasha Turizm Yüzde 82, Köroğlu Turizm Yüzde 100, Kumköy Turizm Yüzde 100, Kartal Otel Marmaris Turizm İşletmeciliği Yüzde 100. 


</TEXT>
</DOC>
