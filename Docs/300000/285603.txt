<DOC>
<DOCNO> 285603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/siyaset/asiy.html </URL>
<DATE> 2004/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'in hatası 2 bakana yaradı 
</HEADLINE>
<TEXT>


Yüce Divan'da yargılanan eski bakanlar Çakan ve Ersümer, usul hatası yapıldığını belirterek, 22 fiilin yargılama dışında bırakılmasını talep etti 

Gökçer Tahincioğlu - Ankara 


Yüce Divan, 11 yıl sonra eski Enerji bakanları Zeki Çakan ve Cumhur Ersümer'i yargılamak için dün toplandı. Sanıklar, usul hataları nedeniyle davanın "yok" hükmünde kabul edilmesini, bu olmazsa, TBMM Soruşturma Komisyonu görev süresini aştığı için, raporda yer alan 22 fiilin yargılama dışında bırakılmasını talep etti. Yargıtay Başsavcısı Nuri Ok da 22 fiile ilişkin talepleri haklı bulurken, Yüce Divan kararı 25 Kasım'da vereceğini bildirdi. 
Anayasa Mahkemesi'ndeki duruşma dün 10.00'da başladı. Yüce Divan görevini yürüten Anayasa Mahkemesi heyetiyle, savcılık makamında oturan Yargıtay Başsavcısı Nuri Ok ve iki yardımcısının yerlerini almasının ardından kimlik tespiti yapıldı. Ersümer, mesleğini "emekli", Çakan "serbest" diye açıkladı. Okunan sabıka kayıtlarından Çakan'ın, kanun ve emirlere uymamak suçundan paraya çevrilen bir cezasıyla, ertelenen bir soruşturması bulunduğu anlaşıldı. Duruşmada Ersümer'i Bülent Acar ve Savaş Karahisar, Çakan'ı Birgül Feyzioğlu, Halil Sevinç ve Turgut Kazan savundu. 
Acar, Ersümer'e ilişkin hazırlanan raporda usul hataları yapıldığını kaydederek özetle şunları kaydetti 
Usulsüzlük iddiaları soyuttur.Yüce Divan'a sevk kararına yönelik Anayasa Mahkemesine'ne yaptığımız usulsüzlük itirazı sonuçlanmadan, Ersümer'in dokunulmazlığı kalkmamış sayılır. Bu nedenle yargılama durmalıdır.Komisyon, 10 Şubat 2004'te çalışmalara başlamış, Anayasa'ya göre 10 Nisan'da ilk iki aylık çalışma süresi bitmiş, bunun üzerine 2 aylık ek süre kendiliğinden başlamıştır. Çalışmaların 10 Haziran'da bitmesi gerekirken, TBMM'nin 9 Mart'ta çalışmalarına 15 gün ara vermesi nedeniyle, komisyon da çalışması gerekmesine rağmen tatile çıkmış, rapor 26 Haziran'da bitmiştir. Rapor ve buna yönelik yapılan tüm işlemler yok hükmündedir.Soruşturma komisyonu kurulmasına neden olan iki ayrı önergede bulunmayan 22 ayrı fiil kendiliğinden incelenmiş, komisyon önergeler dışına çıkmıştır.TBMM, Ersümer hakkında bu suçlardan 2001'de soruşturma açılmamasına karar vermiştir. 
Çakan'ın avukatları da bu itirazlara katılırken, Kazan, iki sanığın dosyasının ayrılmasını istedi. 
Ok da mütalaasında, önergelerde yer almayan 22 ayrı fiilin yargılama dışında bırakılmasını istedi. Komisyonun çalışma süresini aşması halinde bile raporunun geçersiz olmayacağını kaydeden Ok, diğer istemlerin reddini talep etti. Heyet, iki saatlik aranın ardından, taleplerin 25 Kasım'daki duruşmada karara bağlanacağını açıkladı. 
Haklarındaki 22 fiilin yargılama dışında bırakması yönündeki talepleri Ok'tan da destek gören Ersümer ve Çakan, Yüce Divan'ın taleplerine olumlu yanıt vermesi durumunda bile 40'a yakın ayrı fiilleri nedeniyle yargılanmaya devam edecekler. 

Beyaz Enerji rafa kalkabilir 

Heyet, komisyonun çalışma süresini aştığından davanın düşmesine karar verirse, yargılama sona erecek. 22 fiilin yargılama dışında bırakılmasına karar verilirse, Ersümer özellikle bakanlıktan istifasına neden olan Beyaz Enerji iddianamesinde suçlandığı enerji ihaleleri nedeniyle yargılanmaktan kurtulacak. Çakan'ın hakkındaki suçlamaların önemli bölümü de ortadan kalkacak. Sanıklar, Mavi Akım projesi, keşif artışları, uluslararası protokoller, çeşitli enerji santralları gibi konulardaki fiillerinden dolayı yargılanacak. Soruşturma raporunda, Ersümer ve Çakan'ın, devlet alım satımına fesat karıştırma suçundan 10'ar yıl, görevi kötüye kullanmaktan 1-3'er yıl hapisle cezalandırılmaları isteniyor. Ersümer'in ayrıca, görevi ihmalden de 3 yıl hapsi talep ediliyor. 

'Bu bir siyasi linçtir' 

Duruşmayı, Yüce Divan'da yargılanan son bakan Altınkaya ile eski ANAP'lı bakanlar Arseven ve Lütfullah Kayalar da izledi 

Yargılama dışında kalma ihtimali bulunan 22 fiil şöyle n Çakan'a ilişkin 39 otoprodüktör santralında usulsüzlük, 
Ersümer'e ilişkin fiiller Kırklareli Doğalgaz Santralı'nın yapımında ısrar, Turusgaz'dan 8 metreküp doğalgaz alınması ve alım süresinin 23 yıla çıkarılmasına ilişkin anlaşma, Botaş'a mal ve hizmet alımı, TÜMAŞ'taki usulsüzlük iddiaları, Doğubeyazıt - Erzurum Doğalgaz Projesi, Bozcaada, Alaçatı rüzg r, Dinar, Çal, Yamula, Ilgın hidroelektrik, Akkuyu Nükleer santralları ihalelerinde, TEDAŞ işletme hakkının devrinde, AKSU elektriğin halka arzında usulsüzlük, yatırım eskolasyonlarında değişiklik yapılması iddiaları.Ersümer ve Çakan'a ilişkin fiiller Firmalara, Yap - İşlet - Devret projelerinde haksız çıkar sağlama, Çayırhan Termik Santralı'nın Park Holding'e verilmesi, Aktaş ve Kayseri Elektrik mahsuplaşmalarının yaptırılmaması, ÇEAŞ ve KEPEZ denetimlerinin yapılmaması, mobil santralın yapımı ve usulsüz biçimde Samsun'a taşınması iddiaları. 

Duruşma notları... 

Çakan, "Bu bir siyasi linçtir" dedi.Duruşmayı, Yüce Divan'da yargılanan son bakan olan eski ANAP'lı Cengiz Altınkaya ile eski ANAP'lı bakanlar Nejat Arseven ve Lütfullah Kayalar da izledi. Altınkaya, "Belki deneyimlerimden yararlanmak isterler" dedi.Duruşmanın başında sanıklara savunma haklarını okumayan Anayasa Mahkemesi Başkanı Mustafa Bumin, ilerleyen dakikalarda araya girerek bunu hatırlattı. 

</TEXT>
</DOC>
