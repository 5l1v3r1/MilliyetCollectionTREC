<DOC>
<DOCNO> 255849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sondun26.html </URL>
<DATE> 2004/07/16/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Filipin askerleri Irak'tan çekiliyor... 
</HEADLINE>
<TEXT>

     Filipinler'in Irak'ta bulunan küçük birliğinin ülkeden çekilmeye başladığı bildirildi. 
     Filipinler Dışişleri Bakanlığı Bakanı Delia Albert, yaptığı açıklamada, ''İnsani yardım birliğinin 10 üyesi, yerel saatle yaklaşık 13.00'da Irak'tan ayrılmak üzere yola çıktı. 
     Kuveyt'teki Filipinler Büyükelçiliği yetkilileri tarafından karşılanacaklar, buradan da Manila'ya gelecekler'' dedi. 
     Albert, bugün yaptığı yazılı açıklamada, ''Manila hükümeti Irak'taki Filipin birliğinin komutanını geri çağırdı, kendisi beraberindeki 10 kişiyle birlikte cuma günü ülkeden ayrılıyor. 51 kişilik birlikten geri kalanlar da en kısa sürede Irak'ı terk edecek'' ifadesini kullanmıştı. 
     Iraklı militanlar, 10 Temmuz'da kaçırdıkları Filipinli kamyon sürücüsünün Filipin askerlerinin tamamı ay sonuna kadar ülkeyi terk etmesi halinde serbest bırakacaklarını bildirmişti. 
     
</TEXT>
</DOC>
