<DOC>
<DOCNO> 279859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sonyas10.html </URL>
<DATE> 2004/10/13/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Tangalar dışarı çıkınca, okulda düşük bel pantolonlar yasaklandı 
</HEADLINE>
<TEXT>

     İtalya'da bir okulda, düşük bel pantolonlar yasaklandı. 
     Ülkenin orta kesimlerindeki Avezzano kentinde Vitruvio Pollione lisesinin müdürü Angelo Bernardini, yayınladığı yönetmelikte, ''Nasıl yüzünüzü burkayla kapatmak aşırıysa oturduğunuzda, kaba etinizi gösteren pantolonlar giymek de toplum kurallarının dışında'' açıklamasını yaptı. 
     Angelo Bernardini, Corriere della Sera gazetesine yaptığı açıklamada, birçok çocuğun uyduğu modanın bazı durumlarda müstehcen yorumlara neden olduğunu belirtti. 
     Diesel firmasının kurucusu Renzo Rosso da gazeteye yaptığı açıklamada, ''Tangaların kotun dışına çıkması... Bu terbiyesizce... Okulda görmek istemeyeceğim bir şey. Fakat normal bir iç çamaşırının azıcık görünmesi o kadar da kötü bir şey değil, biraz masum bir tahrik'' diye konuştu. 

     
</TEXT>
</DOC>
