<DOC>
<DOCNO> 280262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/yazar/asik.html </URL>
<DATE> 2004/10/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
AŞTİ'yi şik yet... 
</HEADLINE>
<TEXT>


Ersin Tufan Yalvaç, Ankara Otobüs Terminali'ne AŞTİ yakın bir yerde oturuyor... Sık sık şehir dışına çıkan okurumuz, yorgun argın Ankara'ya döndüğünde terminalden taksiye biniyor. Ancak taksiciler yakına gideceğini öğrenince okurumuzu götürmüyorlar. Aynı olay her gün onlarca yolcunun başına geliyor. Taksicilerin gerekçeleri 
- Saatlerce sıra bekliyoruz üstelik iş başına 2.5 milyon lira ödüyoruz. 
Tufan Yalvaç yurttaşlık görevini yapıyor, durumu Ankara Valiliği, Emniyet Müdürlüğü, Anakent Belediyesi ve Melih Gökçek'e "e - mail" ile iletiyor. Valilik, şik yeti Emniyet Müdürlüğü'ne aktarıyor, Emniyet Müdürlüğü, konunun kendi görev alanına girmediğini bildiriyor. Melih Gökçek ve Belediye'den ise yanıt gelmiyor. 
AŞTİ'de yüzlerce taksici mağdur, yolcular mağdur, güpegündüz her gelen gidenden para kesiliyor. Paralar AŞTİ'nin giderlerine harcansa içiniz yanmaz. Paralar Keçiörengücü diye bir kulübe aktarılıyor. Kulüp üçüncü kümede nal topluyor. Paralar belli ki bambaşka adreslere gidiyor... 
Vatandaş, bu yolsuzluğu şik yet edecek merci bulamıyor. 
Melih Gökçek'in iktidar üyesi olması yolsuzluk hakkı mı veriyor 
CHP Ankara milletvekilleri bu konularla neden ilgilenmez 
Anakent Belediyesi CHP grubu neden ilgilenmez 
Başkentin göbeğinde sade vatandaşın basit ve haklı şik yetini dinlemeyen, çözemeyen parlamento ve bürokrasi, ülkede hangi sorunu çözebilir 

Almanya, Türkiye'ye 7 milyar euro'luk Leopard tankı satmak istiyormuş. 
Rüşvet kuyruğunda Fransızlar Airus'la önde Almanlar Leopard ile ikinci sırada. 
Haldun Ertem 

Günay'ın suçu Otuz küsur yıllık CHP üyesi Ertuğrul Günay, partiden ihraç edildi. Kabahati mi Yerel seçimde Ordu'da CHP'ye aday olarak Seyit Torun'u önermesi. Partinin bu adayı reddetmesi. Seyit Torun'un DSP'ye geçip oradan belediye başkanı seçilmesi... Ertuğrul Günay bu aday lehine çalışmış olmakla suçlanıyor. Günay, bu suçlamayı şiddetle reddediyor. 
Ertuğrul Günay'ın Baykal'a muhalif olduğu için ihraç edildiği daha yaygın bir kanaat... 
Ordulu Şair Ali şöyle yazıyor 
"Duydum ki ihraç olmuşsun zaten beklenen karar 
Kendini kral görenler yanında kapıkulları arar" 

Kürtler ve Aleviler, kendilerine "azınlık" denilmesinden rahatsızmış. 
Bu ülkede halinden memnun tek azınlık var Mutlu azınlık... 
Arif Ayhan 

Abdülmecit sergisi Yapı Kredi Bankası'nın Altunizade tesislerinde Padişah ve Halife Abdülmecit'in fotoğraf ve tabloları sergileniyor... Abdülmecit, kızı Dürrüşehvar'ın yağlıboya tablolarını yapmış. Kızının başı bu tablolarda açık. Eşi ve çocuklarıyla fotoğrafı var... Eşinin başı açık... Günümüzde türbanı resmi protokole sokmak isteyenler, "dinin icabı" diye dayatıyor. Dinin icabını Halife Abdülmecit bilmiyor, bugünküler biliyor... İlginç. 

Otobüsü götürdük Başbakan Tayyip Erdoğan, Türkiye Cumhuriyet tarihinde bir "ilk"e daha imza attı dün... Yarım trilyon değerinde gıcır gıcır bir MAN otobüsü "isteyenin bir yüzü kara" yöntemiyle beş para ödemeden şavulledi... 
Haberin ayrıntılarını ekonomi sayfalarımızda okuyacaksınız.. 
MAN fabrikasındaki törende Başbakan Erdoğan'a bir MAN otobüsün maketi armağan ediliyor. Başbakan, maketi elinde evirip çevirirken 
- Ben Başbakanlığa bunun hakikisinin verileceğini zannediyordum, diyor. 
MAN firması yöneticileri şaşırıyor. Ne diyeceklerini bilemiyor. Otobüsün gerçeğini önümüzdeki yıl vereceklerini söyleyerek, konuyu geçiştirmek istiyorlar. O sırada Başbakan bir MAN otobüsün direksiyonuna geçerek ileri geri manevralar yapıyor. MAN yöneticileri, aralarında fısıldaşıyor. Bir değerlendirme yapıyorlar... Sonunda Başbakan'a kullandığı otobüsü hediye edeceklerini söylüyorlar. Başbakan onu da beğenmiyor. Otobüsün "kırmızı - beyaz" renklisini istiyor... Neticede 249 bin euro yaklaşık yarım trilyon değerinde bir otobüsün Başbakanlığa hediye edilmesi kararlaştırılıyor 
Tabii bu hediyeden çok rüşvete giriyor. 
Evet Başbakan otobüsü kendine değil başbakanlığa alıyor. Ama öyle olması, veren açısından bunun rüşvet niteliğini ortadan kaldırmıyor. 
Türkiye, devlet olarak MAN firmasına gebe kalıyor... 
Başbakan, Türkiye'yi bir otobüs alamayacak ülke durumuna düşürüyor. 
Başbakan bile olsa hiç kimsenin Türkiye'yi bu duruma düşürmesi kabul edilebilir mi 
Afrika kabilelerine hakaret olmayacaksa soralım 
Burası devlet terbiyesi nedir öğrenememiş bir Afrika kabilesi mi 



</TEXT>
</DOC>
