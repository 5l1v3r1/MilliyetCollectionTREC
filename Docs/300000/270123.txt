<DOC>
<DOCNO> 270123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonspo20.html </URL>
<DATE> 2004/09/08/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Fenerbahçe'nin Şampiyonlar Ligi maçları için bilet rezervasyonu başladı 
</HEADLINE>
<TEXT>

     Fenerbahçe'nin, Avrupa Şampiyonlar Ligi'nde yapacağı deplasman maçları için bilet rezervasyonlarına başlandığı bildirildi. 
     Fenerbahçe Kulübü'nün resmi internet sitesinden yapılan açıklamada, 28 Eylül'de İngiltere'deki Manchester United, 3 Kasım'da Fransa'daki Olympique Lyon ve 23 Kasım'da Çek Cumhuriyeti'ndeki Sparta Prag maçlarına dernek ya da seyahat acentaları organizasyonları ile gidecek taraftarlar için bilet rezervasyonlarına, kulüp tarafından başlandığı kaydedildi. 
     Rezervasyonların 0216 348 30 60 faks numarasından yazılı olarak yapılabileceği, yurtdışında yaşayan taraftarların da ikamet bilgileri ve kimliklerinin fotokopilerini aynı numaraya fakslayarak rezervasyon yaptırabilecekleri ifade edildi. 
     Açıklamada, Fenerbahçe Kulübü'nün, sadece bilet satışını gerçekleştirdiği belirtilerek, vize, ulaşım ve konaklamayla ilgili işlemlerin kulüp tarafından yapılmadığı uyarısında bulunuldu. 
     
</TEXT>
</DOC>
