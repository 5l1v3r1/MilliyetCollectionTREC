<DOC>
<DOCNO> 256443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sondun03.html </URL>
<DATE> 2004/07/19/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
El Zerkavi, Irak Başbakanı Allavi'nin başına 280 bin dolar ödül koydu 
</HEADLINE>
<TEXT>

     El Kaide örgütü liderlerinden Ebu Musab El Zerkavi'ye yakın bir grup tarafından, Irak Başbakanı İyad Allavi'nin başına 200 bin Ürdün dinarı 280 bin dolar ödül konduğu bildirildi. 
     Radikal dinci bir internet sitesinde ''Halid bin El Velid Tugayı'' adına yayımlanan açıklamada grup, ''Amerikan işbirlikçisi'' olarak nitelediği Allavi'nin ve diğer Iraklı liderleri öldürmeye kararlı olduğunu belirtti. 
     
     200 bin Ürdün dinarı cennete kaldı 
     Açıklamada, ''Seni öldürmek için Allah'a yemin ettik. Şeyh Ebu Musab El Zerkavi senin ve dostlarının başını istedi. Allavi'nin başını getirene 200 bin Ürdün dinarı ödül veremezsek, bu ödül kendisine herşeye kadir Allah tarafından cennette verilecektir'' ifadesi kullanıldı. 
     
     ABD'de, El Zerkavi'nin değerini artırdı 
     Amerikalı yetkililer, El Zerkavi'nin yakalanmasını sağlayacak bilgiyi sağlayan kişiye vaad ettikleri 10 milyon dolarlık ödülü, geçen hafta 25 milyon dolara yükseltmişti. 
     
     Felluce baskınına Allavi onay vermiş 
     Öte yandan Amerikan helikopterleri, Irak'ın Felluce kentinde bir evi bombaladı. Saldırıda 14 kişi öldü. Saldırının, Irak Başbakanı İyad Allavi'nin onayıyla düzenlendiği açıklandı. 
     Görgü tanıkları, ABD askerleriyle bir grup arasında çıkan çatışmanın ardından, Amerikan helikopterinin, bir ailenin yaşadığı binayı vurduğunu belirtti. 
     Saldırının ardından öfkeli kalabalık vurulan binanın yakınlarında toplandı tekbir getirip ABD karşıtı sloganlar attı. 
     
</TEXT>
</DOC>
