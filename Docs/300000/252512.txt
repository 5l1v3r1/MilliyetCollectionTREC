<DOC>
<DOCNO> 252512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sontur10.html </URL>
<DATE> 2004/07/02/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Çocukların yaktığı ateş, 25 hektarlık yangına neden oldu .. 
</HEADLINE>
<TEXT>

     İzmir'in Menemen İlçesi Koyundere Beldesi Mezarlık mevkiinde, dün akşam saatlerinde çıkan ve 25 hektarlık alanda etkili olan yangın, tamamen kontrol altına alındı. 
     İzmir Orman Bölge Müdürlüğü yetkililerinden alınan bilgiye göre, söndürme çalışmalarını sürdüren ekipler, sabaha karşı yangını tamamen kontrol altına aldı. 
     Yangında, yaklaşık 25 hektarlık ağaçlandırma sahası tahrip olurken, soğutma çalışmalarına da devam edildiği bildirildi. 
     
     ÇOCUKLARIN YAKTIĞI ATEŞTEN ÇIKMIŞ 

     Yangınla ilgili soruşturmayı yürüten Menemen İlçe Jandarma Komutanlığı ekipleri, yaptıkları araştırmada, yangının, 6 çocuğun ''oyun oynamak'' amacıyla yaktığı ateşten çıktığını belirledi. 
     Menemen Cumhuriyet Başsavcılığı'nın, S.Ç. 9 , S.Ç. 6 , Ö.Ç. 14 , M.A. 10 , D.D. 10 ve B.Ş'nin 12 soruşturma tamamlandıktan sonra ifadelerini alacağı bildirildi. 
     Dün akşam saatlerinde otluk alanda çıkan ve ağaçlandırma sahasına sıçrayan yangını söndürme çalışmalarına, 5 uçak, 1'i Jandarma Genel Komutanlığı'nca tahsis edilen 4 helikopter, 5 yer ekibi, 200 orman işçisi ile Menemen Jandarma Komutanlığı personeli katılmıştı. 
     
     DATÇA'DAKİ ORMAN YANGINI KONTROL ALTINA ALINDI 

     Muğla'nın Datça İlçesi Günnücek mevkiinde çıkan orman yangını, kontrol altına alındı. 
     Alınan bilgiye göre, Reşadiye ile Karaköy Günnücek mevkiindeki makilik alanda çıkan yangın, sabah saatlerinde kontrol alındı. 
     Yangında 6 hektarlık makilik ve kızılçam alanının tahrip olduğu soğutma çalışmalarının devam ettiği bildirildi. 

     
</TEXT>
</DOC>
