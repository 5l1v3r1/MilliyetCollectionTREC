<DOC>
<DOCNO> 262493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sontur03.html </URL>
<DATE> 2004/08/11/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Pamukova'daki ''imdat freni'' çekilmiş 
</HEADLINE>
<TEXT>

     Devlet Demiryolları'nın Pamukova'daki tren kazasının ardından hazırladığı rapora göre, kaza öncesi iki vagonda imdat frenlerinin çekildiği anlaşıldı. 
     Devlet Demiryolları'nın Pamukova'daki tren kazasının ardından hazırladığı raporun detayları ortaya çıktı. Rapora göre, kaza öncesi iki vagonda imdat frenlerinin çekildiği anlaşıldı. 
     TCDD Genel Müdürlüğü uzmanlarının incelemesinde, ikinci ve beşinci vagonlarda imdat frenlerinin çekildiği belirlendi. 
     29 temmuzda hazırlanan raporda, imdat frenlerinin kazadan önce mi, yoksa kaza sırasında mı çekildiğine ve bu olayın kazaya neden olup olmadığına ilişkin bir bilgi yer almıyor. 
     Bu konunun, bilim kurulu ve diğer bilirkişinin yapacağı inceleme sonucu aydınlanması bekleniyor. 

     
</TEXT>
</DOC>
