<DOC>
<DOCNO> 262319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/yasam/yas17.html </URL>
<DATE> 2004/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırtına Ultan davasında bilirkişi raporuna itiraz 
</HEADLINE>
<TEXT>


İSTANBUL Milliyet 

Üniversite öğrencisi Faruk Fırtına Ültan'ın, Bağdat Caddesi'nde alkollüyken otomobiliyle aşırı sürat yaparak çarptığı taksi sürücüsünün ölümüne neden olduğu iddiasıyla yargılandığı davada, bilirkişi raporuna her iki tarafta itiraz etti. Kadıköy 2. Asliye Ceza Mahkemesi'ndeki duruşmaya, 13 yıl 4 ay hapis istemiyle yargılanan Yeditepe Üniversitesi öğrencisi sanık Ültan ile taraf avukatları katıldı. Duruşmada, 27 Temmuz'da yapılan ve sanık Ültan'ın 8'de 6, olayda ölen taksici Şükrü Özçelik'in de 8'de 2 kusurlu olduğunu gösteren keşfin bilirkişi raporu okundu. Özçelik'in avukatı Vedat Oruç, keşfin tanıklar olmadan yapıldığını ve yeniden yapılmasını istedi. Ültan'ın avukatı da, rapora itiraz ederek, Ültan'ın kusurlu olduğunu kabul etmediklerini bildirdi. Mahkeme heyeti bilirkişi raporunun yeterli olduğuna karar verdi. Sanık Ültan'ın tahliye talebi de reddedildi. 



</TEXT>
</DOC>
