<DOC>
<DOCNO> 294861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/guncel/gun03.html </URL>
<DATE> 2004/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'İnfaz'a 17 Aralık hızı 
</HEADLINE>
<TEXT>


Kızıltepe Savcısı Pınar Akkoç Haktanır, AB'nin yakın takibe aldığı "yargısız infaz" iddiasını hızla soruşturuyor 

GÖKÇER TAHİNCİOĞLU 

Mardin Kızıltepe'de Ahmet Kaymaz ile oğlu Uğur'un 21 Kasım'da polisin düzenlediği operasyonda öldürülmesine ilişkin soruşturmanın Türkiye'nin müzakere tarihi beklediği 17 Aralık'tan önce sonuçlandırılacağı öne sürüldü. AB yetkililerinin de yakın takibe aldığı olayın yargısız infaz olup olmadığına ise Kızıltepe'ye 3 ay önce atanan ve soruşturmayı hızlandıran genç savcı Pınar Akkoç Haktanır karar verecek. 
"Yargısız infaz" iddialarının tartışıldığı olayla ilgili soruşturmada son aşamaya gelindiği belirtildi. Benzer soruşturmaların yıllar sürmesine rağmen Kızıltepe soruşturmasının önümüzdeki hafta içi ya da en geç bir sonraki hafta başında tamamlanacağı kaydedildi. Olayın soruşturmasının 2 haftada tamamlanma aşamasına gelmesi, "yargısız infaz" iddialarının AB tarafından da yakından izlenmesine bağlandı. 
İlk etapta görgü tanıkları ile Kaymaz ailesinin ifadelerine başvuran Haktanır, Uğur Kaymaz'ın 12 nüfusa büyük yazıldığına yönelik iddiaları da mercek altına aldı. Savcılık, polislerin kullandıkları silahları da incelemeye başladı. 

CHP'den Kızıltepe raporu 
Bu arada, bölgeye giden CHP'lilerin hazırladığı Kızıltepe raporu da şekilde, "yargısız infaz" kuşkularını ortaya koydu. Ölümlerin yakından ve tek taraflı olduğunun belirtildiği rapordaki tespitler şöyle Uğur Kaymaz 12 Ceset üzerinde 12 mermi girişi var, hepsi sırttan girmiş. Bunlardan 6'sı yukarıdan aşağıya doğru düzgün bir sıra halindedir. 
Baba Ahmet Kaymaz 30 Cesette, 5'i önden 1'i arkadan 6 giriş var. 


</TEXT>
</DOC>
