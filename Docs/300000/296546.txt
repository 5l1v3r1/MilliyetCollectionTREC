<DOC>
<DOCNO> 296546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/soneko18.html </URL>
<DATE> 2004/12/10/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Uluslararası Enerji Ajansı Petrolde talep artış hızı 2005'te yavaşlayacak 
</HEADLINE>
<TEXT>

     Uluslararası Enerji Ajansı, 2004'te son 28 yılın en yüksek talep artışı kaydedildiğini belirtirken, Çin'in tüketimini yavaşlatmasıyla gelecek yıl durumun tekrar normale döneceğini açıkladı. 
     Ajansın son aylık petrol raporuna göre, günlük geçen yıl 1.8 milyon ve bu yıl 2.63 milyon varil artan dünya petrol talebi, gelecek yıl yüzde 1.7 artışla sadece 1.38 milyon varil yükselecek. 
     Böylece gelecek yıl, dünyada günlük petrol tüketimi 83.7 milyon varil olacak. 
     Ajansın tahminlerine göre, hızlı büyümesiyle bu yıl dünya petrol talebinin artışında önemli rol oynayan Çin, 2005'te talep artışını yavaşlatacak. 
     Çin'in günlük petrol talebinin gelecek yıl yüzde 5.7 360 bin varil artmasının beklendiği ifade edilen Enerji ajansının raporunda, bu ülkenin 2004 yılındaki talep artışının yüzde 14.7 810 bin varil olduğuna dikkat çekiliyor. Raporda ayrıca bu yılın ilk çeyreğinde yüzde 19, ikinci çeyreğinde yüzde 25 artan Çin'in petrol talebinin üçüncü çeyrekte sadece 8.6 arttığı belirtiliyor. 
     Çin'in elektrik üretiminde petrol dışı santrallerini artırması, gelecek yıl talebin yavaşlamasında etkili olacak. 
     Uluslararası Enerji Ajansı'nın raporuna göre, özellikle ekim ayında kendini gösteren rekor petrol fiyatları ise beklenenin aksine talep üzerinde çok fazla daraltıcı etki oluşturmadı. 
     
</TEXT>
</DOC>
