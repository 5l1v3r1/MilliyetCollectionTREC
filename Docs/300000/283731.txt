<DOC>
<DOCNO> 283731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sondun60.html </URL>
<DATE> 2004/10/27/ </DATE>
<TIME> 23.37 </TIME>
<AUTHOR>  </AUTHOR>
<HEADLINE>
İsrail Televizyonu ''Arafat'ın durumu kötüleşti'' 
</HEADLINE>
<TEXT>

     İsrail televizyonu, Filistin Devlet Başkanı Yaser Arafat'ın sağlık durumunun kötüleştiğini öne sürdü. 
     Televizyon, haberini Filitinli kaynaklara dayandırdığını bildirdi, ancak ayrıntılılı bilgi vermedi. 
     Arafat'ın doktorlarından biri, bugün yardımcılarının ağır grip geçirdiğini söylediği Arafat'ın kanser olmadığını söylemişti. 
     İsrailli yetkililer ise Arafat'ın kanser olduğunu iddia ediyor. 
     
     FİLİSTİNLİ YETKİLİLER -''ARAFAT'IN SAĞLIK DURUMU KÖTÜLEŞTİ'' 

     Filistin Devlet Başkanı Yaser Arafat'ın sağlık durumunun kötüleştiği bildirildi. 
     Arafat'a yakın Filistinli bir yetkiliye göre, Filistin Devlet Başkanı'nın sağlık durumunun bugün kötüleşmesi üzerine, bir doktor heyeti, sağlık durumunu kontrol etmek üzere Arafat'ın konutuna gitti. 
     İsrail televizyonu da Filistinli kaynaklara dayanarak, Arafat'ın sağlık durumunun kötüleştiğini bildirmişti. 
     
     İSRAİL RADYOSU ''ARAFAT BİLİNCİNİ KAYBETTİ'' 

     İsrail Radyosu, Arafat'ın bilincini kaybettiğini ileri sürdü. 
     Radyo, Arafat'ın akşam saatlerinde bilincini kaybettiğini ve tekrar bilincine kavuşup kavuşmadığının belli olmadığını bildirdi. 
     Haaretz gazetesi ise Arafat'ın bilincini kaybettiğini Filistinli kaynakların söylediğini belirtti. 
     
</TEXT>
</DOC>
