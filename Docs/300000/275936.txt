<DOC>
<DOCNO> 275936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sonsiy04.html </URL>
<DATE> 2004/09/29/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Osman Öcalan PKK Kongra- Gel'den ayrılmak isteyenler bizi arasın 
</HEADLINE>
<TEXT>

     DHA 
TERÖR örgütü PKK KONGRA-GEL'den bir grup arkadaşı ile birlikte ayrılarak Yurtsever Demokrat Parti PWD isimli örgüt kuran Osman Öcalan, açtıkları internet sitesinde uydu telefon numarasını yayınlayarak örgüte katılmak isteyen ve destek vermek isteyenlerin verilen telefon numaralarından aranmalarını istedi. 
     Kurdukları örgütün internet sitesinde ortak açıklama yapan Osman Öcalan ve arkadaşları, son 2 yılda PKK Kongra- Gel örgütünün yönetim ve taban yapısında kopuşlar yaşandığı belirtildi. Açıklamada, ''Eğer bir istatistik yapılırsa merkezden kopanların sayısının, kalanlardan daha fazla olduğu görülecektir. Kadro ve militan kopuşların oranı kalanların iki katıdır. Son yıllarda kitle tabanının kopuşuda başlamıştır. Kopanlar nicelik olarak kalanları çoktan geçmiştir'' denildi. Açıklamada, PKK Kongra- Gel'den ayrılanların ''Hain, tasfiyeci, işbirlikçi, ajan, düşkün'' gibi sıfatlarla suçlandığı belirtilerek, ''Bu anlamda adeta PKK, hain üretme fabrikasına dönüşmüştür. PKK'nın bu ithamları gerçek dışıdır. Kopanların ezici çoğunluğu temiz, yurtsever ve devrimci insanlardır. Kopuşların başlıca nedeni PKK'nın insanın iradesini zorlayan ve hiçe sayan otoriter sistemidir. Bir diğer ifadeyle, önderlik Abdullah Öcalan ve öncülük tarzının, kaldırılması mümkün olmayan niteliğidir'' denildi. 
     Osman Öcalan ve arkadaşları, gerek genel, gerekse yasal kitle partisini kurma çalışmaları içerisinde yer almak isteyen ve çalışmalara katkı sunmak isteyenler için telefon numaralarını da yayınladı. Osman Öcalan'ın numarası 00 964 770 150 04 35', Nizamettin Taş'ın 00 964 770 160 81 93' ve Kani Yılmaz'ın 00 964 770 147 13 63' olarak yer aldı. 
     Açıklamanın sonunda ise, çözüm gücünü yaratmak için harekete geçmenin zamanı olduğu, PKK Kongra- Gel'den kopanlar, h al a örgüt saflarında bulunanlar ve bağımsız tutum içerisinde olanlar PWD saflarına çağrıldı. 
     Osman Öcalan'ın, telefonla kendisini arayanlara, hiçbirn gili işlerinin bulunmadığını söyledikten sonra, ''Telefonlarımızı vermemiz bizim açımızdan yeni bir adımdır. Geçmişte Kürt hareketinde kapalılık, illegalik vardı. Temel esprimiz imkanına güvenen kazanacaktır, güvenmeyen kazanmayacaktır. Bu bizim temel sloganımızdır. Halka ve tüm kamuoyuna açığız. Telefonumuzu vermemizin nedeni budur. Bunu da demokratikleşmenin bir adımı olarak görüyoruz. Çünkü PKK KONGRA-GEL, insanına güvenmiyor. Hain, işbirlikçi, ajanlıkla suçlamamaktadır. Bu bizim defterimizde yoktur. PKK'nın bir tutumudur'' dediği belirtildi. 
     
</TEXT>
</DOC>
