<DOC>
<DOCNO> 258889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/guncel/gun01.html </URL>
<DATE> 2004/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Uygun ücretlerle kaliteli eğitim 
</HEADLINE>
<TEXT>


Yabancı öğrenci açısından ABD ve İngiltere'den sonra üçüncü sırada yer alan Avustralya'ya Türkiye'den her yıl 350 genç gidiyor 

Geleceğin için sınırları zorla - 3 Sibel Kahraman 

Tahminlere göre Türkiye ile bağlantısı olan yaklaşık 100 bin kişi Avustralya'da yaşıyor. İlk gidenlerin üçüncü nesilleri de artık Avustralya'da doğuyor. Avustralya, İngilizce konuşulan ülkeler arasında yabancı öğrenci nüfusu açısından ABD ve İngiltere'nin ardından üçüncü sırada geliyor. 
Her yıl Türkiye'den ortalama 350 genç, öğrenim için Avustralya'ya gidiyor. Her üniversitesinde kaliteyi koruyabilmeyi başarabilmiş Avustralya, çalışma olanaklarıyla, güvenli kampuslarıyla gençlere kucak açıyor. Avustralya'da yükseköğrenimi HİT Uluslararası Eğitim Genel Müdürü Dr. Şehrazat Sarıdereli anlattı 

Avustralya'da üniversite öğrenimi görmek isteyenler nereden bilgi alabilirler 
Yurtdışı eğitim danışmanlığı şirketlerinden ve Avustralya Konsolosluğu'ndan bilgi edinebilirler. Tel 0212 243 13 33 . www.hit.com.tr, www.egitimplus.com adreslerine de bakılabilir. 

Öğrencilerin Avustralya'yı seçme nedenleri neler 
Hem güvenli hem de maliyet olarak uygun bir ülke. Öğrencilerin çalışma imk nı da var. Ayrıca iklim olarak da çok ılıman bir ülke. Bütün üniversiteler devlet kontrolünde. 

Başvuru yapılan üniversiteye hemen başlanabilir mi 
İngilizce sınavı IELTS'ten lisans icin 6.0 gerekli. Ancak İngilizcesi yeterli olmayan ögrenciler dil hazırlık programlarına gidebilir. 

Dil kurslarının maliyeti ne kadar 
Kangan Batman Insitute of TAFE'de 3 aylık dil eğitimi bedeli 2 bin 760 Avustralya doları. Study Group International'da 3 aylık dil eğitimi bedeli 3 bin 420 Avustralya doları. 

Üniversite eğitimi kaç yıl 
3 yıl. Ancak Avustralya'da lise sona kadar öğrenciler toplam 12 yıl okuyor. Bu yüzden Türkiye'den giden bir öğrenci foundation adı verilen 1 yıllık hazırlık eğitimi alıp arkasından üniversiteye gidebiliyor. Foundation, öğrencinin hem İngilizce bilgisini hem de lise ile üniversite arasında bir geçiş yapmasını sağlayan hazırlık programı olarak görülebilir. 

Hazırlık ücretleri ne kadar 
Bir akademik yıl hazırlık okuyacak olan öğrencinin maliyeti her şey dahil yaklaşık 20 bin Avustralya doları. 

Avustralya'da üniversite öğrenimi ortalama olarak ne kadar tutuyor 
Tercih edilen bölüme göre değişiyor. Macquarie University 16 - 18 bin AUD. University of Queensland 14 bin AUD, University of Western Sydney 15 - 18 bin AUD. 

Akademik yıl ne zaman başlıyor 
Mart ve temmuz aylarında. 

Öğrencilerin çalışma imk nı var mı 
Avustralya'da öğrenci vizesi ile bulunan herkesin kampus içi kısıtlaması olmadan çalışma hakkı var. Ancak ülkeye girdikten sonra muhakkak çalışma izni için göçmenlik bürosuna başvuru yapılmalı. Okul zamanı part - time haftada 20 saat , tatillerde full - time çalışılabilir. 
1 AUD 1 milyon 43 bin 693 TL 

Okulların denkliğine dikkat 

Yurtdışına gitmeye karar verdikten sonra, YÖK Denklik Bürosu'na başvurarak üniversitenin tanınıp tanınmadığını öğrenmekte fayda var 
Üniversite öğrenimlerini yurtdışında sürdürmek isteyen öğrenciler için YÖK şu uyarılarda bulunuyor 
- Bazı aracı kuruluşlar, basın ve yayın organlarına vermiş oldukları ilanlarda reklamını yaptıkları üniversitelerin YÖK tarafından tanındığını da belirtmektedir. YÖK'ten onaylatmadan, bu tür bilgilerin doğruluğuna kesinlikle inanılmamalıdır. 
- Yurtdışındaki üniversiteler, YÖK tarafından sürekli olarak değerlendirilmekte ve daha önceki yıllarda tanınmakta olan bazı üniversiteler hakkında tanınmama kararı alınabilmektedir. Tanınmamasına karar verilen yükseköğretim kurumlarında daha önce öğrenimlerine başlayan öğrencilerin hakkı saklı kalmakta ancak, söz konusu tanınmama kararının alınmasından sonra bu kurumlarda eğitime başlayarak diploma alanlara denklik belgesi verilmemektedir. Bu nedenle, yurtdışına gitmeye karar verdikten sonra YÖK Denklik Bürosu'na dilekçe ile başvurarak, gideceğiniz üniversitenin ve programın tanınıp tanınmadığını öğrenmenizde yarar bulunmaktadır. 
Yükseköğretimlerine yeni başlayacaklar için geçerli ÖSS puanı, 2003 ve 2004 yılı ÖSS sonucudur. Bazı üniversiteler, daha önceki yıllardaki ÖSS sonuçlarına göre de öğrenci alabileceklerini belirtmektedir. Böyle bir uygulama kesinlikle geçerli değildir. 
Bazı kuruluşlar, yurtdışındaki üniversiteler ile anlaşma yaptıklarını, sizlerin bir süre Türkiye'de eğitim gördükten sonra burada aldığınız dersleri yurtdışındaki üniversitelere transfer ederek, kısa bir süre sonra o üniversitelerden diploma alabileceğiniz garantisini vermektedir. Türkiye'de kanunen üniversite niteliği olmayan kuruluşlarda eğitim görerek lisans diplomasını bu şekilde alacak olanlara denklik belgesi verilmemektedir. 
- Her ne ad altında olursa olsun yurtdışından açık, ekstern, gıyabi eğitim gibi devam zorunluluğu olmayan eğitim sonucunda alınan diplomalara YÖK tarafından denklik belgesi verilmemektedir. 
Başvuru Adresi Yükseköğretim Kurulu Denklik Birimi 06539 Bilkent, Ankara 
Tel 312 298 71 42, Faks 312 266 47 44 

Avustralya'da konaklama 

Hostel'lar ve misafirhaneler 80 - 135 AUD arasında. Daire kiralama haftalık 70 - 350 AUD arasında. Öğrenciler kaldıkları daireleri çoğunlukla diğer öğrencilerle paylaşıyor. Üniversite yurtları haftalık 80 - 250 AUD arasında değişiyor. Birçok yurt ayrıca yemekli olarak da hizmet veriyor. 
Yurtlar da kendi aralarında değişiklik gösteriyor. College tipi yurtlarda genellikle oda şeklinde konaklama oluyor. 
Aile yanı ya da çiftlik evinde konaklamalar haftalık 110 - 270 AUD arasında. Bu tür konaklama özellikle kısa dönem İngilizce kurslarına devam edenler arasında oldukça popüler. Yemekler genellikle ücrete dahil. 

Danışmanlık şirketleri 

AIEC- Quest Tel 0212 243 32 60Global Yurtdışı Eğitim Tel 0212 227 02 27Global Vizyon Tel 0212 249 19 81Hamle Danışmanlık Tel 0358 212 37 32Hedef Uluslararası Eğitim Tel 0212 466 42 77İdealist Eğitim Danışmanlık Tel 0216 346 83 24İdealsas Eğitim Danışmanlık Tel 0212 292 39 04Sempatur Tel 0212 250 35 23Setur Tel 0216 474 06 95Yakınbatı Yurtdışı Eğitim Tel 0212 247 58 69West Educatıon Tel 0216 369 15 52MEC Merda Yurtdışı Eğitim Danışmanlık Tel 0312 240 57 61 

Öğrencilere tavsiyeler 

Yurtdışında üniversite öğrenimi yapmaya karar verdiniz. İşte sizin için küçük bir öneriler listesi 
Valiz hazırlama Havayolunun ücretsiz bagaj taşıma sınırını dikkate alın. Bu sınır THY'nın Avrupa uçuşunda 20 kg, ABD ve Kanada uçuşlarında ise 2 adet 32 kilogramlık parça olarak belirleniyor. Hem valizlerinizin hem de el çantalarınızın üzerine adınız, telefon numaranız, e - mail adresiniz gibi bilgilerin yer aldığı etiketler bulundurmayı ihmal etmeyin.Giysiler Öğrenciler arasında genelde tercih edilen giyim tarzı günlük rahat giysilerdir. Ancak özel durumlar, partiler için uygun birkaç giysi bulundurmak yararlı olacaktır.Elektrikli aletler Pek çok ülkede voltaj ve elektrik prizi sistemi Türkiye'den farklı. Bazı aletlerinizin gittiğiniz ülkede çalışmayabileceğini düşünüyorsanız, götürmemekte fayda var.İlaçlar Sürekli kullandığınız ilaçları mutlaka yanınızda bulundurun. Fazla miktarda bulundurmanız gerekecek ilaçların reçetesini doktorunuzdan isteyin. Aynı ilacı yurtdışından almak istediğinizde yardımcı olur.Gerekli belgeler Tüm belgelerinizin birer fotokopisini çektirip ailenize bırakın. Böylece belgelerinizi kaybetseniz bile aileniz size ulaştırabilir. 

Üniversite sözlüğü 

Orientation Eğitime yeni başlayacak öğrencilere, çevre, okul, dersler, yaşam hakkında gerekli bilgileri vermeye yönelik, genellikle eğitim yılının ilk haftasında yapılan seminer.Postgraduate Diploma Lisans eğitiminden sonra devam edilen yüksek lisans seviyesindeki programlar. Rolling Admission Okulun başvuru tarihlerinin sabit olmaması, yıl içerisinde sürekli başvuru kabul ederek öğrencinin gönderdiği başvuru dosyasını hemen değerlendirmeye alıp kabul edip etmediğini bildirmesi. 

YARIN 

Kanada'da üniversite öğrenimi 
Nerelerden bilgi alınabilir Üniversitelerin aradıkları şartlarŞartlar uygun değilse ne yapılabilir Avrupa ülkelerinde üniversite öğrenimiBilgi alınabilecek adresler... 

</TEXT>
</DOC>
