<DOC>
<DOCNO> 270429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sonsiy15.html </URL>
<DATE> 2004/09/09/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Başbakan Erdoğan, maden ocağında ölen işçilerin cenazesine katıldı 
</HEADLINE>
<TEXT>

     Kastamonu'nun Küre İlçesi'nde maden ocağında dün meydana gelen yangın sonucu hayıtını kaybeden işçiler için Başbakan Recep Tayyip Erdoğan'ın da katılımıyla cenaze töreni düzenledi. 
     Başbakan Erdoğan öğle saatlerinde Kastamonu'ya gelerek Nasrullah Kadı Camii'ne geçti. 
     Cenaze törenine yangın sonucu hayatını kaybeden işçilerin aile ve yakınlarının yanı sıra Çalışma ve Sosyal Güvenlik Bakanı Murat Başesgioğlu, Enerji ve Tabii Kaynaklar Bakanı Hilmi Güler, Kastamonu milletvekilleri ve çok sayıda vatandaş katıldı. 
     Namazının ardından cenazeler ailelerine teslim edildi. 
     Başbakan Erdoğan da hayatını kaybeden işçilerden Mehmet Özkan'ın tabutunu Enerji ve Tabii Kaynaklar Bakanı Güler ili birlikte cenaze aracına kadar taşıdı. 
     Erdoğan daha sonra ambulansları teker teker gezerek kazada ölen işçilerin ailelerine başsağlığı diledi. 
     Cenaze sırasında bazı vatandaşların gözyaşlarını tutamadıkları görüldü. 
     Cenaze töreni sırasında çevrede geniş çaplı güvenlik önlemleri alındı. 
     
</TEXT>
</DOC>
