<DOC>
<DOCNO> 252661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/son/soneko15.html </URL>
<DATE> 2004/07/03/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Haziran ayının zam şampiyonu fındık... 
</HEADLINE>
<TEXT>

     Haziran ayının zam şampiyonu fındık oldu. Fındık fiyatı Haziran ayında yüzde 21.9 oranında arttı. 
     Devlet İstatistik Enstitüsü'nün DİE Tüketici Fiyat Endeksi'ne TÜFE göre, Haziran ayında fındığın ardından en yükse fiyat artışı yüzde 15.8 ile elma, yüzde 12.9 ile yumurtada görüldü. 
     Haziran ayında, antep fıstığı yüzde 9, bisküvi yüzde 6.2, toz şeker yüzde 4.6, gündelikçi yüzde 4.4, araç yedek parçası yüzde 3.4, şehirlerarası otobüs ücreti yüzde 2.8, mazot ve benzin yüzde 2.7, mısırözü yağı yüzde 2.6, tüpgaz yüzde 2.2, otomobil ve margarin yüzde 1.7'er, zeytin yüzde 1.5, terlik yüzde 1.4, keten kumaş yüzde 1.3, yüzde kuru pastalar yüzde 1.2, plastik boya ücreti yüzde 0.8 arttı. 
     Aynı dönemde en fazla fiyatı düşen ürünler tarım sektöründe görüldü. Haziran ayında en fazla ucuzlayan ürün yüzde 52.9 ile domates oldu. Bunu yüzde 49.7 ile kuru soğan, yüzde 43.5 ile taze fasulye, yüzde 32.1 ile patlıcan, yüzde 31.7 ile dolma biber, yüzde 16.5 ile salatalık, yüzde 14.1 ile sivri biber, yüzde 12.9 ile kabak, yüzde 6.3 ile patates izledi. 
     Haziran'da, tavuk eti yüzde 5.8, odun ücreti yüzde 3.9, kömür ücreti yüzde 2.6, t-shirt yüzde 2.5, şampuan yüzde 2.1, bebek bezi yüzde 2, spor ayakkabısı keten yüzde 1.5, makarna yüzde 1.1, erkek pantolonu yüzde 0.8, erkek takım elbisesi 0.4, çamaşır suyu 0.3 ucuzladı. 
     
     YILLIK BAZDA 
     Fındık fiyatı aylık bazda olduğu gibi yıllık bazda da fiyatı en fazla artan ürün oldu. Fındıkta fiyat artışı yıllık bazda yüzde 71.3'e ulaştı. 
     Aynı dönemde yüzde 38 ile elma fiyatı en fazla gerileyen ürün oldu. 
     
</TEXT>
</DOC>
