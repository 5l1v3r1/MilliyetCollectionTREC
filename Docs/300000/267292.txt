<DOC>
<DOCNO> 267292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/spor/spo15.html </URL>
<DATE> 2004/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Hedef 3 puan 

ANKARAGÜCÜ Teknik Direktörü Reha Kapsal, Akçaabat Sebat'ı devirmek istediklerini açıkladı. Kapsal, "Zor bir maç olacağını biliyoruz. Ancak hedefimiz sahadan 3 puanla ayrılıp, çıkışa geçmek" diye konuştu. 

Kocaman inançlı 

MALATYA, Diyarbakırspor karşılaşmasının hazırlıklarını tamamladı. Sarı - Kırmızılılar'ın tecrübeli çalıştırıcısı Aykut Kocaman, "Takımıma güveniyorum. 90 dakika kontrollü oynayıp, istediğimizi alacağız" dedi. 

Şanssız kaza 

KAYSERİ'DE bugün başlayacak olan Dünya Yamaç Paraşütü Şampiyonası öncesinde moraller bozuldu. Gösteri uçuşu yapan Japon pilot Toshi, türbülansa kapılarak dağa çarptı. Toshi'nin boyun ve omurgasında zedelenme tespit edildi. 

Havuzda şenlik 

YAŞ Grupları Türkiye Yüzme Birinciliği Adana'da başladı. Türkiye genelinden 60 kulüpten 400'e yakın sporcunun katıldığı organizasyonun ilk gününde açılış töreni ve eleme müsabakaları yapıldı. 


</TEXT>
</DOC>
