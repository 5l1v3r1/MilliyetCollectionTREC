<DOC>
<DOCNO> 286485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sontur35.html </URL>
<DATE> 2004/11/05/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Güney Ege ve batı Akdeniz'de yağış uyarısı... 
</HEADLINE>
<TEXT>

     Güney Ege ve batı Akdeniz kıyılarında bu akşam başlayacak sağanak yağışın etkili olması bekleniyor. 
     Devlet Meteoroloji İşleri Genel Müdürlüğü'nden yapılan ''Meteorolojik Uyarı''ya göre, akşam saatlerinde güney Ege ve batı Akdeniz kıyılarında başlayacak sağanak yağış yarın aralıklarla devam edecek. 
     Sağanak yağış yarın akşam saatlerinden itibaren şiddetini attırarak güney Ege ve batı Akdeniz kıyılarında etkili olacak. 
     Önümüzdeki hafta ortasına kadar güney ve batı bölgelerde devam edecek yağış Pazar, Pazartesi ve Salı günleri de özellikle güney Ege ile batı Akdeniz'de etkili olacağı tahmin ediliyor. 
     Lodosun Pazar günü batı bölgelerde kuvvetini artırması, Pazartesi günü yağışla birlikte yurdun güney batı kesimlerinde kısa süreli fırtına şeklinde esmesi bekleniyor. 
     Güney Ege ve batı Akdeniz'de beklenen etkili sağanak yağışla birlikte lodos fırtınasının oluşturacağı olumsuz şartlara karşı ilgililerin ve vatandaşların tedbirli olmaları gerektiği bildirildi. 
     
</TEXT>
</DOC>
