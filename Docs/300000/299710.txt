<DOC>
<DOCNO> 299710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/guncel/gun90.html </URL>
<DATE> 2004/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Türk televizyonlarında unutulmayan anlar... 

Habertürk'de G-Mall yangını ile ilgili görüntülere yer verilirken, girişteki mumların gösterilerek, kırmızı ok işaretleriyle birlikte "İşte yangını başlatan mumlar " cümlesinin ekrana verilmesi, bir anda spiker ve yorumcunun ekrana yansıması, ok işaretleri ve cümlenin tam da bu iki kişinin kafalarına denk gelecek şekilde 5-10 saniye kadar ekranda kalması, bu durumun sunucu ve konuğu tarafından fark edilememesi... Erman Toroğlu'nun canlı yayın aracında bir pozisyonu incelerken, ceza sahası içinde topa elle müdahale eden kaleciyi "normal" oyuncu sanması. 5 dakika "bariz penaltı " şeklinde yorumlar yapması... Araya başka görüntüler girdikten sonra yaklaşık bir 6-7 dakika sonra durumu anlaması. Suçu kaleciye atarak, "kalecinin forması biraz farklı olmalıdır " diyerek durumu kurtarmaya çalışması..."Dikkat Trafik" programında, sunucunun "Bu araba çok önemli, özellikle de rengi. Dünyada bu renkte sadece 100 adet araba var " demesine rağmen" kameramanın ısrarla sunucuyu çekmesi, arabayı tek kare göstermemesi...Galatasaray - Fenerbahçe maçından sonra Hagi ile yapılan röportajda spikerin çevirmene tercüme etmesi için sorduğu tüm soruları Hagi'nin anlayarak çevirmenin tercüme etmesine fırsat vermeden Romence yanıtlaması ve tercümanın bunları Türkçeye çevirmesi... Röportajın sonunda Faik Çetiner'in, Hagi'den Türkçe bir mesaj istemesi üzerine Hagi'nin tercümandan daha iyi Türkçe konuştuğunun anlaşılması...Ahmet Çakar'ın İnönü stadındaki ölüm olayı ile ilgili Amerika'da gerçekleşen 11 Eylül olaylarındaki güvenlik hatalarını örnek göstermesi ve bu olayların tarihini 12 Eylül olarak belirtmesi ve bunu ısrarla defalarca tekrarlaması... 

Hayvanlardan, özellikle kedilerden nefret ederim. Ancak kader bazen insana garip oyunlar oynuyor... 
La Fontaine 

Penaltı tartışması yaratan pozisyonlardan sonra futbolcu tavırları Top5 

1 Sakin tavır Hakemin devam kararına saygı duyulur ve profesyonelce oyuna devam edilir, ülkemizde pek rastlanmaz... 
2 Şaşkın tavır Hakemin devam kararından sonra baş iki el arasına alınır, surat ağlamaklı bir forma sokulur, bir orta hakeme, bir yan hakeme bakılır... 
3 Alaycı tavır Devam kararına pis pis gülünür ya da alkış tutulur. Genellikle "Bravo hoca " seklinde hakeme laf sokulur... 
4 Sitemkar tavır "Hocam resmen penaltı " ya da "Ekmeğimizle oynama hoca " tarzında cümlelerle duygu sömürüsü yapılarak hakem etki altına alınmaya çalışılır... 
5 Haşin tavır Yere düşen futbolcu devam kararını görür görmez fişek gibi hakemin yanına koşar. Çeşitli el kol hareketleri ve küfürlerle hakeme saldırılır. Bu kişi genelde kırmızı kartla cezalandırılır... 

Asansör takıntıları... 

Asansörde takip ediliyorum hissine kapılır mısınız Asansörden indikten sonra onu tekrar zemin kata gönderir misiniz Asansör aynasının karşısında şekilden şekle girip, sonra da "acaba gizli kamera var mıdır" diye düşünür müsünüz Asansörde son katın düğmesine basıp merdivenleri kullanarak ondan önce yukarıya çıkmaya çalışır mısınız Asansörden inerken son anda asansörü sallar mısınız 

Hmmm... 
"İçinden kaynıyor .." b b 
</TEXT>
</DOC>
