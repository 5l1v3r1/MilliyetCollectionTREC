<DOC>
<DOCNO> 268174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sonsiy03.html </URL>
<DATE> 2004/09/01/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Sezer müşterek kararnamelerin yüzde 12'sini geri çevirmiş 
</HEADLINE>
<TEXT>

     Cumhurbaşkanı Ahmet Necdet Sezer'in tüm görev süresi içinde kendisine gelen müşterek kararnamelerinden yüzde 12'sini, AKP hükümeti döneminde ise yüzde 13'ünü geri gönderdiği ortaya çıktı. 
     Cumhurbaşkanlığı, Sezer'in göreve geldiği günden bu yana yaptığı uygulamalarla 59'uncu AKP hükümeti döneminde yaptığı uygulamaların dökümünü yaptı. Buna göre, Ahmet Necdet Sezer'in görev süresini kapsayan 4,5 yıllık süre ve AKP hükümeti döneminde gönderildikten sonra iade edilen müşterek kararname sayısı arasında bir sapma görünmüyor. Sezer'in gönderilen müşterek kararnamelerinin yüzde 12'si kadarını geri gönderdiği ortaya çıktı. 
     Dökümler, Sezer'in göreve başladığı 16 Mayıs 2000'den bugüne kadar, Başbakan Erdoğan başkanlığındaki 59'uncu hükümet döneminde gerçekleştirilenler ve son bir yılda gerçekleştirilenler olarak sınıflandırıldı. 
     Sezer 59'uncu AKP hükümeti döneminde, üst düzey kamu kurumlarına atamalara yönelik kendisine gönderilen 1797 müşterek kararnameden 233'ünü yüzde 13 hükümete iade etti. 
     Cumhurbaşkanı Sezer "toplam görev süresinde" ise gelen 4 bin 238 müşterek kararnameden 503'ünü yüzde 12 hükümetlere iade etti. 
     
     59'UNCU HÜKÜMET DÖNEMİNDE 

     Buna göre, Cumhurbaşkanı Sezer bu hükümet tarafından kendisine gönderilen 409 yasadan 386'sını onayladı, 23'ünü iade etti. 
     Sezer'e atamalar dışındaki işlere ilişkin 2 bin 368 bakanlar kurulu kararı geldi. Sezer bunlardan 4'ünü iade etti, 1 karar da işlemde bulunuyor. 
     Atamalara ilişkin bakanlar kurulu sayısı 47 olurken Cumhurbaşkanı Ahmet Necdet Sezer bunlardan da çoğunu kabul edip 7'sini geri gönderdi. 
     Cumhurbaşkanı Sezer'e, kamu kurumlarına üst düzey atamalara yönelik 1797 müşterek kararname geldi. Sezer bunlardan 1503'ünü onayladı, 233'ünü iade etti. Müşterek kararnamelerden 35'I işlemde bulunuyor, 26'sı ise hükümet tarafından geri alındı. 
     Bakanların birbirleri yerine vekaletlerine ilişkin bu hükümet döneminde 529 vekalet tezkeresi onaylayan Sezer, Anayasa ve yasaların kendisine verdiği görevler uyarınca 66 üst düzey kamu görevlisini doğrudan atadı ya da çeşitli kurumlara adaylar arasında seçim yaptı. 
     Sezer'en kocama, ağır ve sürekli hastalık nedeniyle hapisanelerden 106 af istemi geldi. Cumhurbaşkanı bunlardan 99'unu kabul etti, 7'sini ise iade etti. 
     
     GÖREV SÜRESİ BOYUNCA 

     Cumhurbaşkanı Ahmet Necdet Sezer'in önceki Abdullah Gül ve DSP-ANAP-MHP hükümetleri dönemlerini de kapsayan 4,5 yıllık dönemdeki iş ve işlemlerine ilişkin bilgiler de şöyle 
     "-Yasalar Gelen 666 yasadan 631'I onaylandı 35'I iade edildi. 
     -Kanun Hükmünde Kararnameler 32 KHK'dan 25'I onaylandı, 7'si iade edildi. 
     -Atamalar dışındaki işlere ilişkin Bakanlar Kurulu Kararları 6944 adet geldi, bunlardan 6931'I onaylandı, 9'u iade edildi, işlemde olan ve geri alınanlar da bulunuyor. 
     -Atamalara ilişkin Bakanlar Kurulu kararları 117 karar geldi, 101'I onaylandı 10'u iade edildi, işlemi süren ve geri alınanlar da var. 
     -Müşterek kararnameler 4238 kararname geldi, 3634 kararname onaylandı, Sezer 503 atama kararnamesini iade etti. 
     Toplam geri alınan müşterek kararname sayısı 66 oldu. 
     -Vekalet tezkereleri 1315 vekalet tezkeresi geldi tamamı kabul edildi. 
     -Doğrudan yapılan atama ve seçimler Sezer 185 atama ya da seçim yaptı. 
     -Af kararları 4,5 yılda Cumhurbaşkanı Sezer kendisine gelen 260 af önerisinden 252'sini kabul etti, 8'ini iade etti. 
     -İstiklal Madalyası işleri 5 İstiklal Madalyası verildi. 
     
</TEXT>
</DOC>
