<DOC>
<DOCNO> 291285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/guncel/agun.html </URL>
<DATE> 2004/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bıçakladı, maçı izledi 
</HEADLINE>
<TEXT>


Cihat Aktaş'ı 2 bıçak darbesiyle öldüren Fatih Sözüer, 3 ayrı suçtan sabıkalı çıktı. Cinayetten sonra maçı izlemeye devam ettiği ortaya çıkan Sözüer, "Çok pişmanım" dedi. 4 kişi daha gözaltına alındı 

ELVAN EZBER, SERHAT ÜNAL İstanbul 

Beşiktaş ile Çaykur Rizespor arasında İnönü Stadı'nda oynanan maç sırasında kavga ettiği Cihat Aktaş'ı 16 bıçaklayarak öldürdüğü iddiasıyla gözaltına alınan Fatih Sözüer'in 22 poliste darp, yaralama ve izinsiz gösteriye katılmaktan kaydı çıktı. Maça bir arkadaşıyla birlikte turnikeden tek biletle geçerek giren Sözüer'in ifadeleri doğrultusunda 4 arkadaşı daha gözaltına alındı. 
Sözüer, Gayrettepe Asayiş Şube Müdürlüğü'nden dün sabah sağlık kontrolüne götürüldü. Bu sırada Aktaş'ın yakınları, Sözüer'e saldırmak istedi. Hastaneden çıkarken ağlayan Sözüer, "Kendimi korumak için hamle yaptım. Çok pişmanım" dedi. Sözüer'in ifadeleri doğrultusunda kavgaya karışan Cenk Özbulak 24 , Cihan Erdem 18 ve Şafak Kalkan'ın 23 ardından, kaçışına yardımcı olmak için Sözüer'le montunu değiştirdiği ifade edilen Melih Işık 21 da dün yakalandı. 

Omuz atma kavgası 
Polisin verdiği bilgiye göre, olay şöyle gelişti Karşılaşmanın 10. dakikasında maraton tribünü katındaki koridorda Özbulak'a vurulan bir omuz sonucu başlayan tartışmada taraflar birbirine girdi. Bu sırada Sözüer, ayakkabısına gizlediği bıçağı Aktaş'a salladı. 2 bıçak darbesi alan Aktaş, bağırarak büfenin önüne yığıldı. Sözüer ise bıçağı koltukların arasına attıktan sonra üst kattaki yerine dönerek maçı izlemeye devam etti. 
Olayın ardından polis, maraton tribününü sararak, görgü tanıklarının yardımıyla zanlıları aramaya başladı. Ancak, kalabalık nedeniyle sonuç alınamadı. Bunun üzerine polis, maçın bitimine 10 dakika kala tribünün diğer kapılarını kapatıp tek çıkışa izin verdi. 
Görgü tanıklarının yardımıyla çıkanlar tek tek kontrol edildi. Sözüer, tanıklar tarafından teşhis edildi. Bıçakladığı Aktaş'ın ölümünü anonsla öğrenen Sözüer'in, tanınmamak için arkadaşlarından Melih Işık'la montlarını değiştirdiği ortaya çıktı. 

Kartal başlı bıçak 

Tribündeki cinayette kullanılan "kartal başlı" bıçak, olaydan sonra yapılan aramada seyirci koltuklarının arasında bulundu. Fatih Sözüer, bıçağı arkadaşının hediye ettiğini söyledi. Polis, tribünlerde yaptığı aramada, koltukların altında 5 bıçak daha buldu. 

Ağlayarak itiraf etti 

İlk sorgusunda suçlamaları yalanlayan Sözüer, daha sonra ağlayarak suçunu itiraf etti. Sözüer, ifadesinde şunları söyledi "Cenk Özbulak'ın kombine bileti vardı. Turnikede, onun yanında sıkışarak içeri girdim. Normalde bıçak taşımıyorum ve kullanmıyorum. Ancak birkaç gün önce arkadaşlarım bana üzerinde kartal başlı kabartma bulunan bıçak hediye etti Kullanmak niyetim yoktu." 


</TEXT>
</DOC>
