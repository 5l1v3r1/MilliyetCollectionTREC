<DOC>
<DOCNO> 284647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sonspo07.html </URL>
<DATE> 2004/10/30/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Seattle, Blazers'ı 91-87 yendi, İbrahim Kutluay 4 dakika oynadı 
</HEADLINE>
<TEXT>

     ABD Profesyonel Basketbol Ligi'nde NBA , İbrahim Kutluaylı Seattle Supersonics, sezon öncesi yaptığı son hazırlık maçını kazandı. 
     Supersonics'in Portland Trail Blazers'ı 91-87 yendiği maçta Kutluay, sadece 4 dakika forma giydi. Bu süre içinde 1 savunma, 1 hücum olmak üzere 2 ribaunt alan Kutluay, 2 kez denediği 2 sayılık atışlarda başarılı olamadı. 
     Seattle'da 32 sayı, 5 ribaunt ve 2 asistle Ray Allen, hem maçın en skorer ismi, hem de takımına galibiyeti getiren isim oldu. 14 sayı, 4 ribaunt ve 6 asistle Luke Ridnour ile 13 sayı, 7 ribaunt ve 1 asistle de Reggie Evans, Allen'ı takip ettiler. 
     Blazers'da ise Ruben Patterson 22 sayı, 2 ribaunt ve 5 asistle takımının en skorer ismi oldu, ancak yenilgiyi engelleyemedi. Ayrıca, 16 sayı, 1 ribaunt ve 1 asistlik performansıyla Darius Miles'ın ve 14 sayı, 9 ribaunt ve 4 asistle pota altında dikkat çeken Zach Randolph'un çabaları da galibiyete yetmedi. 
     Öte yandan Mehmet Okur'un takımı Utah Jazz ve Hidayet Türkoğlu'nun takımı Orlando Magic de sezon öncesi hazırlık maçlarını bu hafta tamamladılar. 
     
</TEXT>
</DOC>
