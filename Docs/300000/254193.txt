<DOC>
<DOCNO> 254193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sontur15.html </URL>
<DATE> 2004/07/09/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Pastırma diye maketini çaldılar .. 
</HEADLINE>
<TEXT>

     Antalya'nın Alanya İlçesi'nde bir şarküterinin dışında asılı iki pastırma maketi, kimliği belirlenemeyen kişi ya da kişilerce çalındı. 
     Hacet Mahallesi'nde şarküteri işleten Hüseyin Öner, AA muhabirine yaptığı açıklamada, mahallelerinde kısa süreliğine elektrik kesintisi yaşandığını, kesinti bittiği zaman dükkanın önünde asılı olan iki pastırma maketinin yerinde olmadığını fark ettiğini söyledi. 
     Şarküterisinin daha önce iki kez soyulduğunu anlatan Öner, '' Hırsızlar artık ne bulurlarsa çalıyorlar. Bu sefer de pastırma yerine benim mağaza dışına astığım maketleri çalmışlar. Maketlerin çalınmasına üzülmedim ama çok güldüm'' dedi. 
     Öner, hırsızlık olayını polise bildirdiğini söyledi. 
     
</TEXT>
</DOC>
