<DOC>
<DOCNO> 253483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/spor/spo05.html </URL>
<DATE> 2004/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarı mayo McEwen'in 
</HEADLINE>
<TEXT>


Fransa Bisiklet Turu'nun dün koşulan üçüncü etabını ilk sırada tamamlayan Jean Patrick Nazon, büyük bir sevinç yaşadı. Nazon, 2003 yılının son etabını da birinci tamamlamıştı. 


Nazon etap birincisi 
GELENEKSEL Fransa Bisiklet Turu'nda dün koşulan üçüncü etabı Fransız Jean Patrick Nazon birincilikle tamamladı. 2003 yılında son etabı kazanma başarısını göstererek ilk kez adından söz ettiren Nazon, 4 saat 36.45 dakikalık derecesiyle ikinci kez finişi ilk sırada geçmeyi başardı. Favorilerden Alman Erik Zabel ikinci sırayı alırken, Avustralyalı Robbie McEwen da üçüncülüğü elde etti. 

Hushovd'tan devraldı 
İKİNCİ etabı kazanan McEwen, dünkü etap sonunda genel klasmanda da 13 saat 42.34 dakika ile birinciliğe oturarak sarı mayoyu Norveçli Thor Hushovd'dan devraldı. Nazon'un beş saniye gerisinde kalarak 54. sırayı alan yarışın en büyük favorisi ABD'li Lance Armstrong ise genel klasmanda beşinciliğe indi. Yarışta 64,5 kilometrelik dördüncü etap bugün Cambrai ile Arras kentleri arasında koşulacak. 



</TEXT>
</DOC>
