<DOC>
<DOCNO> 273799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/guncel/gun19.html </URL>
<DATE> 2004/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçırılan şoför serbest bırakıldı 
</HEADLINE>
<TEXT>



Irak'ta kaçırılan Türk şoförlerden Tahsin Top, serbest bırakıldı. 5 Ağustos'ta Tikrit - Musul yolunda kaçırılan Top, serbest bırakıldıktan sonra Bağdat'taki Türkiye Büyükelçiliği'ne gitti. Top'un 1 Eylül'de serbest bırakılacağı yönünde açıklamalar yapılmış, ancak herhangi bir gelişme yaşanmamıştı. Fatma Top, kocasının serbest bırakılmasıyla ilgili daha önce de açıklama yapıldığını, ancak bunun gerçekleşmediğini, bu nedenle son gelişmelere inanmadığını kaydetti. Top, "Kocamı gözümle görmediğim sürece bırakıldığına inanmam. Türkiye'ye girdiğini görmem lazım" dedi. Musul yakınlarındaki saldırıda yaşamını yitiren Nizipli TIR şoförü Ali Bayındırlı'nın 29 teyzesinin oğlu Sabir Çelik, Irak'taki hastanelerin morglarında Türk şoförlere ait cesetler gördüğünü iddia etti. 


</TEXT>
</DOC>
