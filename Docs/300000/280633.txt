<DOC>
<DOCNO> 280633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sondun44.html </URL>
<DATE> 2005/03/15/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Fotoğrafla gelen tartışma 
</HEADLINE>
<TEXT>

     Kuzey Irak'taki Türk askeri varlığı Associated Press haber ajansının yayınladığı fotoğrafların ardından yine tartışma konusu oldu. 
     CNN Türk'ün haberine göre, Türk tanklarını gösteren 13 mart tarihli iki yeni fotoğrafın ardından, Kürt haber siteleri 'Türkiye yığınak yapıyor" yorumlarına yer verdi. 
     AP, abonelerine geçtiği bilgide bin 400 Türk askeri ve 40 tankın Irak'ın kuzeyindeki Bamerni köyü yakınlarında konuşlandığını belirtti. Başka ayrıntı ise verilmedi. 
     Bamerni'deki Türk askeri varlığı aslında yıllardır biliniyor. Türkiye, Kuzey Irak'ta bin 500 askerinin bulunduğunu daha önce resmen açıklamıştı. 
     Dışişleri Bakanlığı da Türk askerlerinin olası PKK saldırılarını önlemek için bölgede bulunduğu duyurmuştu. 
     Ancak Irak'taki Türk askeri varlığı dünya basınında sıkça spekülasyon konusu oluyor. Son fotoğraflar da Irak'taki hükümet pazarlıklarının Kerkük PKK dolayısıyla çıkmaza girdiği bir dönemde yayınlanınca, bu spekülasyonlara yenileri eklendi. 
     
     "Türkiye, Kuzey Irak'a yığınak yapıyor" 

     Kürt internet siteleri fotoğrafları "Türkiye, Kuzey Irak'a yığınak yapıyor" şeklinde yorumladı ve bunun Kerkük ile ilgili olduğunu iddia etti. 
     'Kurdistan Observer' sitesi, bin 500 Türk komandosunun geçtiğimiz şubat ayında Irak'a sızarak Kerkük'teki Türkmenlere silah ve teçhizat sağladığını ileri sürdü. 
     
</TEXT>
</DOC>
