<DOC>
<DOCNO> 295402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/siyaset/siy03.html </URL>
<DATE> 2004/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkök Putin'in masasında 
</HEADLINE>
<TEXT>


UTKU ÇAKIRÖZER Ankara 


TÜRKİYE'Yİ resmi ziyareti sırasında ABD Başkanı George W. Bush'un onuruna Çankaya Köşkü'nde verilen yemeğe katılmayan Genelkurmay Başkanı Orgeneral Hilmi Özkök, önceki akşam Rusya Devlet Başkanı Vladimir Putin onuruna verilen yemekte protokol masasındaki yerini aldı. 
ABD'nin, 1 Mart tezkeresinin TBMM'de reddedilmesinden TSK'nın üst yönetimini de sorumlu tutan açıklamaları ve Kuzey Irak'taki Türk askerlerinin ABD kuvvetlerince "başlarına çuval geçirilerek tutuklanması" sonrasında Pentagon ve Genelkurmay arasında yaşanan soğukluk, Çankaya Köşkü'ndeki yemeğe de yansımıştı. 

Protokoldeki yerinde 
Cumhurbaşkanı Sezer'in, haziranda Bush onuruna verdiği çalışma yemeğine "PKK'nın tasfiyesi", "Irak'ın nükleer programları" gibi konular da ele alınmasına rağmen, Genelkurmay kararg hından hiçbir yetkili katılmamıştı. Özkök, önceki akşam Putin'le aynı masayı paylaşan devlet protokolü arasında yerini aldı. 



</TEXT>
</DOC>
