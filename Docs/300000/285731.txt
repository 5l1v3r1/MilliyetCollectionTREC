<DOC>
<DOCNO> 285731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/soneko21.html </URL>
<DATE> 2004/11/03/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
İMKB birinci seansında hisse senetleri ortalama yüzde 1.79 değer kazandı 
</HEADLINE>
<TEXT>

     İMKB Ulusal 100 Endeksi 414.93 puan artarak, 1. seansı 23,630.49 puandan tamamladı. 
     1. seansta hisse senetleri ortalama yüzde 1.79 değer kazandı. 
     Dün 23,215.56 puandan yeni bir rekorla kapanan İMKB Ulusal 100 Endeksi, ilk seansa 4.38 puan düşerek 23,211.18 puandan başladı. İlk yarıyı 23,503.83 puandan geçen endeks, seans içinde en düşük olarak açılıştaki 23,211.18 puana gerilerken, en yüksek 23,674.13 puanı gördü. Bu değer endeksin tarihinde şu ana kadar gördüğü en yüksek seviye oldu. 
     Seans sonunda mali endeks 680.68 puan artarak 32,184.50 puana, sanayi endeksi 306.68 puan artarak 21,634.79 puana ve hizmetler endeksi 197.52 puan artarak 13,259.09 puana yükseldi. 
     Böylece önceki kapanışa göre, mali grup hisseler ortalama yüzde 2.16 oranında, sanayi grubu hisseler ortalama yüzde 1.44 oranında ve hizmet grubu hisseler ortalama yüzde 1.51 oranında değer kazandı. 
     1. seansta işlem gören toplam 298 hisse senedinden 198'i değer kazandı, 43'ü değer kaybetti, 57 hissenin fiyatında değişiklik olmadı. 
     Seansta, 734 trilyon 350 milyar 858 milyon liralık işlem hacmi oluştu. 
     1. seansta İş Bankası C , Doğan Holding, Yapı ve Kredi Bankası, Sabancı Holding ve Turkcell, en çok işlem gören hisse senetleri oldu. 
     Piyasanın bugün de alıcılı seyrini sürdürdüğüne işaret eden uzmanlar, yurtdışı piyasalardaki olumlu havanın da etkisiyle endeksin 23,600 seviyelerini denediğini, özellikle hisse bazlı alımların etkili olduğunu kaydediyor. 
     Borsa uzmanları, para girişinin devam ettiğini vurgularken, teknik olarak da kuvvetli görünümünü koruyan endeksin ilk önemli direncinin, kapanışın gerçekleştiği 23,630 seviyesinde bulunduğunu da ifade ediyor. 
     
</TEXT>
</DOC>
