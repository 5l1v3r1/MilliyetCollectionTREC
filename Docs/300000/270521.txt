<DOC>
<DOCNO> 270521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/ekonomi/eko03.html </URL>
<DATE> 2004/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarım Kredi, ikinci el traktör satacak 
</HEADLINE>
<TEXT>



Tarım Kredi Kooperatifleri Merkez Birliği'nin başlattığı uygulamayla, çiftçiye kredili 'ikinci el' traktör sahibi olma imk nı sağlandı. Uygulama kapsamında, azami 5 yaşındaki traktörlerin satış bedelinin yüzde 80'ine kadar olan kısmı kredilendirilecek ve 3 yıla kadar vade tanınabilecek. 
Tarım Kredi Kooperatifleri Merkez Birliği Genel Müdürlüğü'nden yapılan açıklamaya göre, tarımsal üretimi özendirmek amacıyla 'ortaklar' için yeni kolaylıklar getirildi. Buna göre bu ay başından itibaren kooperatif ortaklarına, ikinci el traktörlerin 'kredili olarak' satışına başlandı. Uygulama çerçevesinde, azami 5 yaşındaki traktörlerin satış bedelinin yüzde 80'ine kadar olan kısmı kredilendirilecek ve 3 yıla kadar vade tanınabilecek. 

Hayvancılığa da kredi 
Tarım Kredi Kooperatifleri'nin ikinci uygulaması kapsamında ise düşük fazli hayvancılık kredisi uygulamasından yararlandırılamayan ortaklara, bu kolaylıktan yararlanma imk nı getirildi. 
Buna göre 2004 - 7738 Sayılı Bakanlar kurulu kararı ile yalnızca Ziraat Bankası'nca kullandırılan düşük faizli hayvancılık kredisinin, Tarım Kredi Kooperatifleri'nce de kullandırılması uygun bulundu. Buna göre en az 10 baş kapasiteli damızlık süt sığırı yetiştiriciliği yapan ortaklara, damızlık süt sığırı yetiştiriciliği konusunda iletme ve yatırım kredisi de kullandırılmaya başlandı. 


</TEXT>
</DOC>
