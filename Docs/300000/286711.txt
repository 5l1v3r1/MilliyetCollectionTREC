<DOC>
<DOCNO> 286711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sontur14.html </URL>
<DATE> 2004/11/06/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Kapkaç terörüne kurban giden Ahmet'in organları hayat verecek... 
</HEADLINE>
<TEXT>

     Cep telefonunun kapkaççılar tarafından çalınmasına karşı koyarken darp edilip trenden dışarı atılması sonucu ölen Kocaeli Üniversitesi öğrencisi Ahmet Hakan Canıdemir'in 18 organları, başka insanlara hayat verecek. 
     Kamuoyunda büyük üzüntü yaratan olayın ardından Haydarpaşa Numune Hastanesi'nde cihaza takılı olarak yaşatılmaya çalışılan, ancak dün ''beyin ölümünün'' gerçekleşmesi üzerine ailesi tarafından bağışlanan Canıdemir'in organları, organ bekleyen hastalara nakledilmek üzere alındı. 
     Hastane yetkilileri, Canıdemir'in karaciğerinin Florence Nightingale Hastanesi'ne, kalbinin de İstanbul Üniversitesi İstanbul Tıp Fakültesi Hastanesi'ne gönderildiğini belirterek, böbrek ve kornealarının naklinin ise Haydarpaşa Numune Hastanesi'nde yapılacağını bildirdiler. 
     
</TEXT>
</DOC>
