<DOC>
<DOCNO> 282923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/soneko05.html </URL>
<DATE> 2004/10/24/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
SPK, Doğan Holding'e sermaye artırımı için izin verdi... 
</HEADLINE>
<TEXT>

     Doğan Şirketler Grubu Holding, kayıtlı sermayesini 2 katrilyon liraya ulaştırıyor. 
     Sermaye Piyasası Kurulu SPK , Doğan Holding'in kayıtlı sermayesini artırmak için yaptığı başvuruyu kayda aldı. 
     Holding, 735 trilyon 288 milyar lira düzeyinde bulunan sermaye tavanını, 2 katrilyon liraya çıkaracak. 
     Doğan Holding, 735 trilyon 288 milyar lira olan sermayesinde bu yıl 940 trilyon 591.2 milyar liralık bedelsiz, 2005 yılında ise 326 trilyon 810.9 milyar liralık temettüden olmak üzere artırma gitmeyi öngörüyor. 
     
     SERMAYE ARTIRIMLARI 
     Dört ortaklık sermaye artırımı için Kurul'a başvurdu. 
     İş Gayrimenkul Yatırım Ortaklığı, 47 trilyon 138 milyar liralık bedelli, 47 trilyon 138 milyar liralık bedelsiz, Yapı Kredi Yatırım Ortaklığı 6 trilyon 660 milyar liralık bedelli, 6 trilyon 660 milyar liralık bedelsiz, Altınyağ Kombinaları 10 trilyon 124 milyarlık bedelli, Şeker Sigorta ise 1 trilyon 500 milyar liralık bedelli artırım planlıyor. 
     Kurul ise üç ortaklığın sermaye artırım başvurusunu kayda aldı. Yatırım Finansman sermayesini 2 trilyon 274.4 milyar bedelli artırarak 3 trilyon liraya, Çaytaş 350 milyar bedelli, 300 milyar bedelsiz artırarak 900 milyara, Konaltaş da 242.8 milyar bedelli artırarak 250 milyara yükseltecek. 
     
</TEXT>
</DOC>
