<DOC>
<DOCNO> 285355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sondun24.html </URL>
<DATE> 2004/11/02/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Yanardağ kül püskürttü 
</HEADLINE>
<TEXT>

     İzlanda'nın en büyük buzulunun altındaki bir yanardağ kül püskürttü. 
     Yetkililer, ülkenin doğusundaki Vatnajokull buzulunun altındaki yanardağın bu sabah kül püskürtmeye başladığını, ancak yerleşim birimlerini tehdit etmediğini bildirdi. 
     Bölgede oluşan 13 kilometre yüksekliğindeki duman bulutu nedeniyle hava trafiğinin aksadığı, bu buluta giren uçakların 4 motorunun da durabileceği belirtildi. 
     Duman bulutunun, Norveç sahili yakınına doğru ilerlemesinin beklendiği kaydedildi. 
     Meteoroloji Dairesi'nden jeolog Hjorleifur Sveinbjornsson, yanardağın ne kadar süreyle kül püskürtmeye devam edeceğinin henüz bilinmediğini kaydetti. 
     Yanardağ, İzlanda'daki Grimsvotn volkanik sisteminin bir parçası. Ülkede son olarak 2000 yılında en büyük yanardağlardan biri olan Hekla püskürmüştü. 
     
</TEXT>
</DOC>
