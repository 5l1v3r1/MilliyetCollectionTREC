<DOC>
<DOCNO> 259940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/soneko10.html </URL>
<DATE> 2004/08/02/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Petrol Ofisi'ne sermaye artırımı için ek süre... 
</HEADLINE>
<TEXT>

     Sermaye Piyasası Kurulu SPK , kar dağıtımı ve bağlantılı sermaye artırımı için Petrol Ofisi'ne 30 günlük ek süre verdi. 
     Petrol Ofisi A.Ş.'den Borsa'ya gönderilen açıklamada, şirket Genel Kurulu'nca alınan karar doğrultusunda yapılacak kar dağıtımı ve bağlantılı sermaye artırımı için Sermaye Piyasası Kurulu ve Maliye Bakanlığı'na görüş için başvurulduğu, konuyla ilgili olarak SPK'nın daha önce görüşünü belirttiği ve artırım için Maliye Bakanlığı'nın görüşünün beklendiğinin açıklandığı anımsatıldı. 
     Maliye Bakanlığı'ndan konu ile ilgili görüşün şirkete ulaştığı kaydedilen açıklamada, diğer yandan SPK'nın kar dağıtımı ve bağlantılı sermaye artırımı için 1 Ağustos'tan başlamak üzere şirkete 30 günlük ek süre verdiği, belirlenen süre içerisinde bedelsiz sermaye artırım işlemlerini tamamlamayı teminen çalışmalara başlandığı duyuruldu. 
     
</TEXT>
</DOC>
