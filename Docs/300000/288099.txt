<DOC>
<DOCNO> 288099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sonspo16.html </URL>
<DATE> 2004/11/11/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Fenerbahçe'de Trabzonspor maçı hazırlıkları... 
</HEADLINE>
<TEXT>

     Fenerbahçe, Süper Lig'in 13. haftasında Trabzonspor ile yapacağı maçın hazırlıklarını, bugün yaptığı idmanla sürdürdü. 
     Almanya'ya giden teknik direktör Christoph Daum'un yokluğunda, Roland Koch'un yönetiminde Samandıra Tesisleri'nde yaklaşık 2 saat süren idmana kısa süreli yapılan düz koşu ve ısınma hareketleri ile başlayan sarı-lacivertliler, daha sonra dar alanda maç yaptı. 
     Antrenmana milli takım kamplarında bulunan oyuncular ile Serkan Balcı, Serhat Akın, Marco Aurelio, Fabio Luciano ve Pierre van Hooijdonk katılmadı. 
     Sarı-lacivertliler, Trabzonspor maçının hazırlıklarını yarın yapacakları çift antrenmanla sürdürecek. 
     
</TEXT>
</DOC>
