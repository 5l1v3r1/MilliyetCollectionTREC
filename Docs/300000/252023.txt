<DOC>
<DOCNO> 252023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sonyas20.html </URL>
<DATE> 2004/06/30/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Nicole Kidman dertli Bekar bir anne olduğum için sevgili bulamıyorum 
</HEADLINE>
<TEXT>

     Amerikalı oyuncu Nicole Kidman, bekar bir anne olmanın, sevgili bulmayı zorlaştırdığını söyledi. 
     Kidman, Now dergisine yaptığı açıklamada, biriyle tanışmayı ve mutlu olmayı umduğunu belirterek, ''37 yaşında, iki çocuklu bir kadınım. Erkekler kapımı çalmıyor'' dedi. 
     Açıklamasıyla ''yalnız kalpler kulübü''nden kadın izlenimi yaratmak istemediğini ifade eden Kidman, ''Çocuklar benim önceliğim. Onları yerel gösteriler, beyzbol maçları ve filmlere yanımda götürüyorum. Bu, yeni sahne alan bir erkeğe çok çekici gelmez, değil mi'' diye konuştu. 
     Yıl başında rockçı Lenny Kravitz ile yollarını ayıran Kidman, şu anda hayatında kimsenin bulunmadığını söyledi ve eski eşi oyuncu Tom Cruise ile tekrar bir araya geleceği yönündeki haberleri yalanladı. 
     Nicole Kidman, yeme bozukluğu çektiğine ve çok zayıf göründüğüne ilişkin haberler için de ''buna saç modelini değiştirmesinin yol açtığı'' yorumunu yaptı. 
     
</TEXT>
</DOC>
