<DOC>
<DOCNO> 281995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonyas22.html </URL>
<DATE> 2004/10/20/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
190 metre derinlikteki mağaraya atladı, saniye saniye görüntülendi 
</HEADLINE>
<TEXT>

     BUGÜNE kadar 'çılgınca' nitelendirilen bir çok atlayış yapan sıra dışı sporcu 35 yaşındaki Felix Baumgartner, Hırvatistan'daki Zadar kenti yakınlarında bulunan 190 metre derinlikteki Karst mağarasından atladı. 
     Daha önce dünyanın en yüksek binası Malezya'daki Petronas binasından atlayan Felix, küçük kanatlar ve paraşüt kullanarak İngiltere ile Fransa arasında 34 kilometrelik Manş Denizi'ni de geçtikten sonra Hırvatistan'da 190 metre derinlikteki mağaraya atlamaya karar verdi. 
     sportsandnews.com adresli internet sitesinin haberine göre, Felix Baulgartner, aylarca süren çalışma ve egzersizlerden sonra, kapkaranlık bir ortamı olan şişe şeklindeki Karst mağarada kendisini boşluğa bıraktı. 
     Felix Baumgartner'in sadece bu atlayış için yapılan paraşütü, açıldıktan sonra kayalara takılma tehlikesi geçirirken, Baumgartner, son anda son anda dönerek, kurtuldu ve sivri kayanın arasında bulabildiği uygun yere indiği belirtildi. 
     Aylarca süren çalışmalarına rağmen Felix Baumgartner, atlayışta paraşütünü açacağı doğru zamanı haber veremediğini düşünerek, digital bir MP3 çalar kullandı. Baumgartner, çok zor anlar yaşadığını belirterek, "Paraşüt daha erken açılsa direkt duvara çarpardım, daha geç kalsam bu sefer de paraşütü açacak zaman kalmazdı'' diye konuştu. 
     
</TEXT>
</DOC>
