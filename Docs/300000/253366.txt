<DOC>
<DOCNO> 253366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sonspo25.html </URL>
<DATE> 2004/07/06/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Deco Barcelona'ya yarın imzalıyor, Carvolho Real Madrid yolunda... 
</HEADLINE>
<TEXT>

     Portekiz 2004 Avrupa Futbol Şampiyonası'nın sona ermesinin ardından İspanyol kulüpleri Portekizli futbolcuların peşine düşerken, Anderson Luis Deco FC Barcelona ile yarın 4 yıllık sözleşmeye imza atacak. 
     Deco için Portekiz'in Porto takımına 18 milyon Euro'luk bonservis ücreti verecek olan Barcelona, bunun 6 milyonunu Quaresma'yı Porto'ya vererek ödeyecek. 
     Portekiz 2004'ün hemen ardından dün akşam saatlerinde Barcelona'ya gelen Deco bugün sağlık kontrolünden geçirilerek, basına sunuldu. 
     2004-2005 sezonu için 50 milyon Euro'luk transfer ücreti ayıran Laporta, Belletti Villareal , Giuly Monaco , Larrson'u Celtic alırken, hafta sonuna kadar transferi kapatacağı söyleniyor. 
     Barcelona'nın, Samuel Eto'o, Michael Owen, Milan Baros, Djibril Cisse ile de ilgilendiği iddia ediliyor. 
     Bu arada bu hafta sonunda yapacağı başkanlık seçiminin heyecanını yaşayan Real Madrid'te yeni başkanın belli olmasından sonra transferlerin başlaması bekleniyor. 
     İspanyol gazetelerine göre, Real Madrid'in ilk hedefi Porto'da oynayan 26 yaşındaki Portekizli futbol Ricardo Carvalho olarak gösteriliyor. 
     Porto'ya 25 milyon Euro önerdiği söylenen Real Madrid'in şimdiki başkanı Florentino Perez'in başkan seçilir seçilmez bu futbolcuyu alacağı söyleniyor. 
     Defansını kuvvetlendirmek isteyen Real Madrid'in listesinde Real Sociedad'tan Xabi Alonso ve Panathinaikos'tan Porto'ya transfer olması beklenen Yunan Seitaridis'de bulunuyor. 
     
</TEXT>
</DOC>
