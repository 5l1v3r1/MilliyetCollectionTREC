<DOC>
<DOCNO> 264685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sondun34.html </URL>
<DATE> 2004/08/19/ </DATE>
<TIME> 19.39 </TIME>
<AUTHOR>  </AUTHOR>
<HEADLINE>
Bağdat'taki patlamada can kaybı yok 
</HEADLINE>
<TEXT>

     Irak'ın başkenti Bağdat'ın merkezine havan topu saldırısı düzenlendiği bildirildi. 
     İçişleri Bakanlığı'ndan yapılan açıklamada, atılan 3 havan topu mermisinin boş alanlara düşmesi sonucu can kaybı olmadığı ve hasara yol açmadığı belirtildi. 
     Bağdat'ın merkezinde öğleden sonra patlama olduğu bildirilmiş, ancak patlamaya neyin sebep olduğu belirtilmemişti. 
     Bu arada, AB, Irak'ta geçici Ulusal Konseyi'nin 81 üyesinin belirlenmesinin, ülkede gelecek yıl seçimler yapılması için atılmış önemli bir adım olduğunu bildirdi. 
     Hollanda Dışişleri Bakanı Ben Bot, Birlik üyeleri adına yaptığı açıklamada, AB'nin, Irak'ın ekonomik, sosyal ve siyasi yeniden yapılanmasını desteklediğini de belirtti. 
     Irak Ulusal Konferansı, geçici Ulusal Konsey'in 81 üyesini dün belirlemişti. 
     Toplam 100 üyeden oluşacak Konsey'in geriye kalan 19 sandalyesi, ABD'nin atadığı Geçici Yönetim Konseyi'nin GYK Irak hükümetinde yer almayan üyeleri tarafından doldurulacak. 
     
</TEXT>
</DOC>
