<DOC>
<DOCNO> 280426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sontur11.html </URL>
<DATE> 2004/10/15/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Cinayet zanlısını, kurbanların "cep telefonu" ele verdi... 
</HEADLINE>
<TEXT>

     Kütahya'da, üniversite öğrencisi ve patronunu 5 gün önce başlarından vurarak öldürdüğü iddiasıyla gözaltına alınan kişiyi, kurbanların cep telefonları ele verdi. 
     AA muhabirinin aldığı bilgiye göre, merkeze bağlı Okçu Köyü Bebeklikaya mevkiinde, 43 NS 220 plakalı otomobilin içinde yarı çıplak halde, başlarından kurşunlanarak öldürülen reklam ajansı sahibi Numan Başpınar 39 ve yanında çalışan Dumlupınar Üniversitesi DPÜ 3. sınıf öğrencisi Şeyda Özen'in 21 katil zanlısı olarak Musa K. 23 gözaltına alındı. 
     Başpınar ve Özen'in olay sırasında çalınan cep telefonlarını, ikinci el telefon satan bir dükkanda bulan güvenlik güçleri, dükkan sahibinin verdiği bilgiler yardımıyla Musa K'ya ulaştı. 
     Gözaltına alınan ve çeşitli hırsızlık suçlarından sabıkalı olduğu tespit edilen Musa K, jandarmaya verdiği ifadesinde, cinayetten 2 gün önce bir polis memurunun evinden silahını çaldığını belirterek, olay günü parasız olduğunu, Bebeklikaya mevkiinde gezerken karşılaştığı bu kişilerden para istediğini, olumsuz yanıt vermeleri üzerine ikisini de öldürdüğünü itiraf ettiğini öğrenildi. 
     Musa K'nın, sorgulamasının tamamlanmasının ardından adliyeye sevk edileceği bildirildi. 
     
</TEXT>
</DOC>
