<DOC>
<DOCNO> 297138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/spor/spo04.html </URL>
<DATE> 2004/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Camiadan tam puan 
</HEADLINE>
<TEXT>


Trabzon'da Ziya Doğan'ın istifasının ardından göreve gelen İhsan Derelioğlu, takımın başında sahaya çıktığı iki maçta altı puan toplayarak sınıfı geçti 


Zirveden kopmadı 
BORDO - Mavili camia, Ziya Doğan'ın görevi bırakmasının ardından takımın sıkıntılı günler yaşamasından çekiniyordu. Ancak Doğan'ın yerine göreve getirilen İhsan Derelioğlu, takımın başında sahaya çıktığı iki kritik maçı da kazanarak, camiadan tam puan aldı. Bordo - Mavililer, önce Ç.Rize ardından da Samsunspor'u devirerek, zirve yarışındaki iddiasını sürdürmeyi başardı. 

'Ruhlarında var' 
DERELİOĞLU, teknik direktör değişiminin takımı olumsuz etkilemediğini söyledi. İhsan Derelioğlu sözlerini şöyle sürdürdü "Ç.Rize maçını 1 - 0'da olsa 3 puanla kapattık. Samsunspor maçını da farklı kazanmak için moral oldu. Bu takımın ruhunda kazanma isteği var. Önümüzde İstanbulspor engeli kaldı. Bunu da aşıp, ilk yarıyı iyi bir noktada bitirmeliyiz." 

Deplasman ilacı 

Bordo - Mavilililer, evinden uzakta oynadığı 8 maçta 6 galibiyet, 2 beraberlik aldı, 20 puan topladı. Rakip fileleri 20 kez havalandırırken, kalesinde sadece 6 gol gördü. Bordo - Mavililer ligdeki iki yenilgisini de evinde elde etti. Fatih Tekke ise Avni Aker'de suskunları oynarken, deplasmanlarda attığı gol sayısını 12'ye yükseltti. 


</TEXT>
</DOC>
