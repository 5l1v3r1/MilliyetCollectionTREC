<DOC>
<DOCNO> 285117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sonsiy11.html </URL>
<DATE> 2004/11/01/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
"Haluk Kırcı yeşil pasaportu nasıl aldı .." 
</HEADLINE>
<TEXT>

     CHP İzmir Milletvekili Yılmaz Kaya, Ukrayna'da yakalanan firari hükümlü Haluk Kırcı'nın yeşil pasaport taşımasını, soru önergesiyle TBMM gündemine getirdi. 
     Yılmaz Kaya, ''Yeşil pasaport almasına yasal dayanak bulunmayan bu şahsa, yeşil pasaport hangi tarihte, hangi yetkililer tarafından verilmiştir '' diye sordu. 
     Kaya, İçişleri Bakanı Abdülkadir Aksu tarafından yanıtlanması istemiyle TBMM Başkanlığı'na sunduğu soru önergesinde, ''Kırcı'ya yeşil pasaport verilmesi konusunda kolaylık sağlanması için Maliye Bakanlığı'ndan Emniyet Genel Müdürlüğü'ne herhangi bir yazı yazılıp yazılmadığının'' açıklanmasını istedi. 
     Kırcı'ya verilen yeşil pasaportun süresinin, 1999 yılında Hamburg Başkonsolosluğu tarafından Ankara'ya bildirimde bulunmadan 4 yıl daha uzatıldığına ilişkin iddiaları da soran Kaya, ''Pasaport verilmesinden bugüne kadarki süreçte yer alan ve yasal olmayan işlemler yaptığı tespit edilen görevliler var mıdır Varsa bu kişiler halen görevlerinde midir Bu kişiler hakkında herhangi bir yasal işlem yapılmış ya da yapılacak mıdır '' dedi. 
     
</TEXT>
</DOC>
