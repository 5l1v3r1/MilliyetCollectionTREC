<DOC>
<DOCNO> 262107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sonspo10.html </URL>
<DATE> 2004/08/10/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Atina- 2004'e doğru... Olimpiyatlardan ilginç istatistikler... 
</HEADLINE>
<TEXT>

     Yunanistan'ın başkenti Atina'da 13 Ağustos Cuma gecesi yapılacak açılış töreniyle 28.si başlayacak Yaz Olimpiyat Oyunları ve oyunların tarihi, rakamlarla yorumlandığında ortaya ilginç veriler çıkıyor. 
     Atina-2004 ve oyunlar tarihinden ilginç rakamlar ve yorumları şöyle 
     0 1896'da Atina'da yapılan Yaz Olimpiyat Oyunları'na katılan bayan sporcuların sayısı. 
     2 2. Dünya Savaşı ile aynı zamana denk gelen 2. Yaz Olimpiyatları iptal edildi. 
     3 Olimpiyatlarda verilen madalyaların sayısı altın birinciye verilen , gümüş ikinciye verilen ve bronz üçüncüye verilen . 
     4 Şimdiye dek ABD'de yapılan yaz olimpiyat oyunları sayısı. İlki 1904 yılında Saint Louis'de, ikincisi 1932'de Los Angeles'da, üçüncüsü 1984'de yine Los Angeles'da ve dördüncüsü 1996'da Atlanta'da . 
     5 Olimpiyat amblemini oluşturan halkaların sayısı. Bu halkalardan, soldan sağa olmak üzere, mavi olanı Okyanusya, sarı olanı Asya, siyah olanı Afrika, yeşil olanı Avrupa ve kırmızı olanı da ABD'yi temsil ediyor. 
     6 Bayan bir sporcunun, aynı olimpiyat oyununda aldığı en fazla altın madalya sayısı. 1988 Seul Olimpiyatları'nda, Alman yüzücü Kristin Otto, toplam 6 altın madalya almıştı. 
     7 Erkek bir sporcunun, aynı olimpiyat oyununda aldığı en fazla altın madalya sayısı. 1972 Münih Olimpiyatları'nda, ABD'li yüzücü Mark Spitz, toplam 7 altın madalya kazanarak bir ilke imza atmıştı. 
     8 Erkek bir sporcunun, aynı olimpiyat oyununda kazandığı en fazla madalya sayısı. 1980 yılında Moskova'da yapılan olimpiyat oyunlarında, Rus cimnastikçi Aleksandr Dityatin, 3 altın, 4 gümüş ve 1 bronz olmak üzere 8 madalya alarak bu unvanı elde etti. 
     9 2000 yılında Sdyney'de yapılan oyunlarda, doping yaptıkları belirlenen sporcuların sayısı. 
     10 Erkek bir sporcunun, olimpiyat kariyeri boyunca aldığı en fazla altın madalya sayısı. ABD'li atlet Ray Ewry, 1900 ve 1908 yılları arasında sürdürdüğü kariyeri boyunca, 2 tanesi 1906'da olmak üzere 10 altın madalya kazandı. 
     15 Erkek bir sporcunun, olimpiyat kariyeri boyunca aldığı en fazla madalya sayısı. Rus cimnastikçi Nikolai Andrianov, 1972 ve 1980 yılları arasında katıldığı 3 olimpiyat boyunca toplam 15 madalya kazandı. 
     18 Bir sporcunun, olimpiyat kariyeri boyunca aldığı en fazla madalya sayısı. Rus bayan cimnastikçi Larysa Latynina, 1956-1964 yılları arasında katıldığı olimpiyatlarda toplam 18 madalya kazanarak bu unvana sahip oldu. 
     26 Bu yıl 4 Haziran-8 Temmuz tarihleri arasında olimpiyat meşalesinin geçtiği ülke sayısı. 
     28 Atina-2004'de yer alan spor dalı sayısı. 
     35 Atina-2004'de yarışmaların yapılacağı yer sayısı. 
     37 Atina-2004'de yer alan spor dallarının branş sayısı. 
     202 Atina-2004'e katılan ülke sayısı. 
     301 Atina-2004'de madalya verilecek yarışma sayısı. 
     700 Olimpiyat meşalesinin gram cinsinden ağırlığı. 
     776 İ.Ö. 776'de Antik Çağ'daki ilk olimpiyat oyunlarının yapıldığı tarih. 
     872 ABD'nin, 1896-2000 yılları arasında yapılan Yaz Olimpiyat Oyunları'nda aldığı altın madalya sayısı. 
     1896 Atina'da ilk modern olimpiyatların yapıldığı yıl. 
     2 bin 116 ABD'nin 1896-2000 yılları arasında yapılan Yaz Olimpiyat Oyunları'nda aldığı toplam madalya sayısı. 
     5 bin 500 Atina-2004'e akredite olan muhabir ve foto muhabiri sayısı. 
     16 bin Atina-2004'e akredite olan TV yayıncısı sayısı. 
     45 bin Atina-2004'de görev yapacak güvenlik görevlisi sayısı. 
     50 bin Atina-2004'de, sporcuların kalacağı olimpiyat köyünde bir günde çıkarılacak kişi başına yemek sayısı. 
     3 milyon Oyunların yapılacağı Atina'nın nüfusu. 
     
</TEXT>
</DOC>
