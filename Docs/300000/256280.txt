<DOC>
<DOCNO> 256280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/son/sondun12.html </URL>
<DATE> 2004/07/18/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Arafat, istifa krizini çözmek amacıyla Kurey ile görüşecek... 
</HEADLINE>
<TEXT>

     Filistin Devlet Başkanı Yaser Arafat'ın, dün istifasını sunan, ancak istifasını reddettiği Başbakan Ahmed Kurey ile krizi çözmek amacıyla Ramallah'ta görüşmesinin beklendiği bildirildi. 
     Filistinli Bakan Saib Erakat, Arafat ve Kurey'in, ilki Ahmed Kurey'in istifası, ikincisi güvenlik krizi olmak üzere, iki önemli konuda görüşeceklerini kaydetti. 
     Gazze Şeridi'nde üst üste düzenlenen kaçırma eylemleri üzerine Kurey istifasını sunmuş, kendisine yakın bir kaynak, Arafat'ın, ''güvenlik servislerini baştan sona elden geçireceğini'' söyleyerek Kurey'den istifayı geri çekmesini istediğini belirtmişti. 
     Bölgede silahlı Filistinliler, hükümet içinde reform talebiyle 4 Fransızı rehin almıştı. BM yetkilileri ve Kudüs'teki Fransız konsolosluğunun devreye girmesinin ardından kaçırılanlar serbest bırakılmıştı. 
     
</TEXT>
</DOC>
