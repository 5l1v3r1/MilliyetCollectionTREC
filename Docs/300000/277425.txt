<DOC>
<DOCNO> 277425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/soneko01.html </URL>
<DATE> 2004/10/05/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Borsa 22 binin üzerini deneyecek 
</HEADLINE>
<TEXT>

     İlerleme Raporu’nun açıklanmasına bir gün kala raporla ilgili konularda basında netleşmeye başladı. 
     Özellikle rapordan müzakerelerin başlatılması yönünde karar çıkması neredeyse kesinleşirken, İMKB’de bunun algılaması da alış şeklinde oldu. 
     
     İlk hedef 22 bin, asıl hedef 22 bin 500 
     Endeks ikinci seans gelen alışlarla 21 bin 987 puana kadar yükselirken, bugün de 22 bin puanın aşılması bekleniyor. 
     Endekste çok set hareketler beklenmediğini ancak yönün tekrar olumluya dönebileceğini ifade eden uzmanlar, 22 binin ilk direnç seviyesi olduğunu belirtiyolar. 22 bin 150 seviyesi ara direnç olarak gösterilirken, piyasanın asıl hedefinin 1.5 sente denk gelen 22 bin 500-600 aralığı olduğu kaydediliyor. 
     
     öAlım eğilimi sürerö 
     Yapı Kredi Yatırım’ın güne ilişkin teknik analizi şöyle 
     24 eylül tarihinden itibaren satış baskısı hissedilen İMKB'de, 21 bin 550 ara destek noktası üzerinde taban oluşturma çabası hakim oluyor. 
     Endekste ikinci seans güç kazandığını gözlemlediğimiz tepki aımlarının, 21 bin seviyesi ilk destek noktasını oluşturuyor. Kar satışlarının 21 bin 850 desteği üzerinde tamamlanmasıyla birlikte, piyasada oluşan alım eğiliminin devam edeceğini düşünüyoruz. Bu durumda satış baskısının direnç noktasını oluşturan 22.150 seviyesi test edilebilir. 
     
     22 bin 150 direnci kırılmalı 
     Endeksin geçtiğimiz haftada başlayan satış baskısını tamamlanarak, yeni bir alım dalgasına başlayabilmesi için, 22 bin 150 direncinin işlem hacminin desteğiyle kırılması gerekiyor. 22 bin 150 direncinin kırılmasıyla, 22 bin 500 direnç noktası yeniden test edilebilir. 
     20 bin 700 seviyesinden geçen kısa vadeli trend desteği üzerinde pozisyonların korunmasını önerdiğimiz piyasada, 22 bin 150 direnç noktasına yükseliş denemeleri yakından izlenmeli. 
     Piyasada 22 bin 150 direnç noktasının yukarı kırılmasıyla birlikte, güçlü 22 bin 500 direnci ilk hedef olmak üzere mevcut pozisyonlar arttırılabilir. 
     
</TEXT>
</DOC>
