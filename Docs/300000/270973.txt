<DOC>
<DOCNO> 270973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sonspo19.html </URL>
<DATE> 2004/09/11/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Formula 1'de İtalya Grand Prix'sine Barrichello ilk sırada başlayacak 
</HEADLINE>
<TEXT>

     Formula 1 Dünya Şampiyonası'nda sezonun 15. yarışı olan İtalya Grand Prix'sine, Ferrari takımının Brezilyalı pilotu Rubens Barrichello ilk sırada pole position başlayacak. 
     Monza Pisti'nde yapılan sıralama turlarında, Ferrari'nin ikinci pilotu Brezilyalı Rubens Barrichello, 1 dakika 20.089 saniyelik derecesiyle yarınki yarışa ilk sıradan pole position başlamaya hak kazandı. 
     Barrichello, bu başarısıyla bu sezonun 2. ve kariyerinin 11. ''pole position''na uzandı. 
     Mücadelede Williams BMW takımının Kolombiyalı pilotu Juan Pablo Montoya, 1.20.620'lik zamanlamasıyla ikinciliği elde etti. 
     Geçen hafta yapılan Belçika Grand Prix'sinde dünya şampiyonluğunu garantileyen Ferrari pilotu Michael Schumacher ise 1.20.637'lik derecesiyle pistteki en iyi üçüncü zamanı yaptı. 
     İtalya Grand Prix'si yarın TSİ 15.00'de başlayacak ve NTV'den naklen yayımlanacak. 
     
</TEXT>
</DOC>
