<DOC>
<DOCNO> 291937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/yazar/asik.html </URL>
<DATE> 2004/11/25/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Öğretmen nabzı 
</HEADLINE>
<TEXT>


Eğitim Bir - Sen, öğretmenler üzerinde bir araştırma yaptırıyor. Prof. Naci Bostancı yönetiminde 9790 öğretmen ile yüz yüze konuşularak yapılan araştırmanın şu sonuçları dikkati çekiyor 
- Öğretmenlerin onda dokuzundan daha fazlası öğretmenlik dışı ek gelire sahip değildir. 
- Öğretmenlerin onda dokuzu Milli Eğitim Bakanlığı'nın öğretmenlere değer vermediğini düşünmektedir. 
- Öğretmenlerin üçte biri çocuklarına öğretmenliği önermektedirler. 
- Öğretmenlerin yarıdan fazlası, yeniden tercih yapacak olsalar yine öğretmenliği seçeceklerini söylemektedirler. 
- Öğretmenlerin çok büyük çoğunluğu, ülkenin alenen soyulduğu kanaatindedir. 
- Öğretmenlerin büyük kısmı, devletin suçları yeterince cezalandırmadığı kanaatindedir. 
- Yarısı, Türkiye'yi bir Avrupa ülkesi görüyor. 
- Üçte ikisi, Türkiye'nin AB üyeliğinin gerçekleşmeyeceği kanaatindedir. 
- Onda yedisi, Türkiye'nin örneği Avrupa değil Japonya olmalı, demektedir. 
- Öğretmenler, ABD ve İsrail'i tehlikeli ülkeler olarak görmektedirler. 


İnsanlar futbol oyunu izlediklerini sanırken, aslında mafyanın kendilerine oynadığı oyunu izlemektedirler. M.Ali Özpolat 
CHP Milletvekili 

Rektörün kimliği İstanbul Üniversitesi Rektörü Prof. Tankut Centel, İslamcı bir gazeteye verdiği demeçte, türban yasağına karşı tavır koyuyor. Kendisinden önceki Kemal Alemdaroğlu dönemini alaya alarak şöyle kötülüyor 
"Yönetim Kurulu toplantılarında... Cumhuriyet şöyle tehlikede, böyle tehlikede diye naralar atılırdı." 
Prof. Kemal Alemdaroğlu'nun İÜ Rektörlüğü'nden alınmasını YÖK ile hükümet arasındaki bir gizli anlaşmaya bağlayanlar olmuştu. 
Yeni rektöre bakınca bunun yabana atılmayacak bir söylenti olduğu görülüyor... 

Maçta bir gencin bıçaklanıp öldürülmesi üzerine normalde alınması gereken önlemler alınmaya başlanacakmış. 
Depreme karşı önlemler unutuldu, trafik kazalarına karşı önlemler unutuldu, tren kazalarına karşı önlemler unutuldu... Kısa süre sonra bu da unutulur. 
Arif Ayhan 

Gündüz gözüyle "Felluce'de yaşanan insanlık dramı nedeniyle acım ve utancım sonsuzdur... Biz ki komşusu açken tok, yanı başındaki zulme uğrarken rahat uyuyacak bir millet değiliz. Biz ki güvercinleri bile beslemek için vakıf kurmuş bir milletin evlatlarıyız... Yeryüzündeki insani sorumluluk taşıyan herkesi terörü, şiddeti, kısaca insanlığın yok oluşunu durdurmaya çağırıyorum." 
AKP Sakarya Milletvekili Süleyman Gündüz, dün Meclis'te düzenlediği basın toplantısında ABD'nin Felluce katliamını teatral bir havayla kınadıktan sonra sıra gazetecilerin sorularına gelmişti. Arkadaşımız Fahrettin Fidan sordu 
- Sayın Gündüz, çok etkileyici konuştunuz da bugün eleştirdiğiniz Amerika'nın yanında Irak'a saldırmak isteyen sizin hükümetiniz değil miydi Genel Başkanınız 1 Mart tezkeresinin geçmesi için milletvekillerini tehdit etmemiş miydi 
- Sevgili arkadaşım, şimdiye kadar yapılanları bir tarafa bırakalım, yeni bir sayfa açalım. 
- Sizin hükümetiniz açtı bile 1 Eylül günü üslerimizi ve limanlarımızı Amerika'ya açtı 
- Ama unutmayın ki Başbakanımız da, Dışişleri Bakanımız da Felluce'deki katliamı kınadılar. Ben buradan bütün kamuoyunu bu işgale tavır koymaya çağırıyorum. 
- Bu çağrınızı kamuoyundan önce Başbakanınıza yapmanız gerekmez miydi 
- Bu çağrım herkesedir. 
- Ortodoks Yunanistan'da bile on binlerce kişi Felluce'deki katliamı protesto etti. Nüfusunun yüzde 99'u Müslüman olan 70 milyonluk Türkiye'de ise derin bir sessizlik var. Geçmiş iktidarlar döneminde türban için her cuma eylem yapan taraftarlarınız şimdi nerede Sesleri neden hiç çıkmıyor AKP'yi ve Amerika'yı üzmemek için mi acaba 
- Ben bu vahşete çıkan herkese, hangi medeniyetten olursa olsun saygı duyarım. Yunan halkına da o tepkisinden dolayı büyük saygı duyuyorum. 

ABD'ye boykot Tüketiciler Birliği Adıyaman Şube Başkanı Abuzer Turhan ile Tüketiciler Birliği K hta Şube Başkanı Lütfi Alper, ABD'nin Felluce katliamını protesto için Amerikan mallarını boykot kampanyası başlatmışlar. Yaptıkları açıklamada 
- Geçtiğimiz yıl "Cephane Bizden Değil" kampanyası ile Amerika'nın sembolü ürünleri almayacağımızı, doları kullanmayacağımızı açıkladık, ABD mallarının satışını yüzde 13 oranında azalttık. Aynı kampanyayı yeniden başlatıyoruz, diyorlar... Aynı duyarlılığı bütün ülke gösterirse etkili olur tabii ki... 

Başbakan Erdoğan, bakanlara talimat vermiş "Tribün terörünü çözün." 
İnsanımıza "yaşam sevinci" vermedikçe biraz zor çözerler... 
Haldun Ertem 

Havalimanı haracı Avrupa ülkelerinde havalimanında eşyanızı taşımak için kullandığınız arabalar ücretsizdir. Atatürk Havalimanı'nda ise 1.5 euro... Neden Her adımda haraç var da ondan. Bu arada eşyalarınızı arabaya yükleyip dış hatlardan iç hatlara geçiyorsunuz diyelim... Arada bir görevli bekliyor. Bavullarınızı dış hatların arabasından indirip iç hatların arabasına bindiriyor, yola öyle devam ediyorsunuz. Bir memur sadece bu işe bakıyor. Komikliğin bini bir para... 



</TEXT>
</DOC>
