<DOC>
<DOCNO> 290668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/son/sonspo11.html </URL>
<DATE> 2004/11/21/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Barcelona Real Madrid'i sahadan sildi .. 
</HEADLINE>
<TEXT>

     Dünya futbolunun en önemli iki kulübünden Barcelona ve Real Madrid'in La Liga'daki dev randevusunda ev sahibi Katalanlar beyaz-şimşekleri sahadan sildi. Nou Camp'taki zaferde Eto'o, Bronckhorst ve Ronaldinho'nun imzası vardı. 
     Tüm dünyadaki futbolseverlerin merakla beklediği Barcelona-Real Madrid maçı dün gece oynanırken, bu sezon fırtına gibi esen ev sahibi Barcelona rakibini yerle bir etti. Binlerce futbolseverin izlediği dev karşılaşmada Real Madrid'i yıkan goller 29. dakikada eski futbolcusu Samuel Eto'o, 44. dakikada Hollandalı sol kanat oyuncusu van Bronckhorst ve 76. dakikada Brezilyalı süperstar Ronaldinho'dan penaltı geldi. 
     Barcelona, bu sonuçla geçen hafta ligde aldığı ilk mağlubiyeti de taraftarlarına unutturmuş oldu. Yıldızlar topluluğu Real Madrid ise bu sezon yaşadığı hezimetlere ezeli rakibinden aldığı yenilgiyi de eklemiş oldu. 
     29 puana ulaşan lider Barcelona bu sonuçla takipçisi 2. sıradaki Real Madrid'le puan farkını 7'ye çıkardı. 
     La Liga'da dün oynanan diğer maçlarda Valencia' Malaga'yı, Deportivo'da Villarreal'i deplasmanda 2-0'lık sonuçlarla mağlup etti. 
     Ligde kötü günler geçiren Nihat'ın takımı Real Sociedad, bu akşam Beşiktaş'ın UEFA Kupası'ndaki rakibi Athletic Bilbao ile kritik bir sınava çıkacak. 
     İspanya'da bugün oynanacak maçların programı şöyle 
     
     

     18 00 Albacete-Getafe 
     18 00 Levante-Real Betis 
     18 00 Racing Santander-Osasuna 
     18 00 Sevilla-Espanyol 
     18 00 Zaragoza-Mallorca 
     20 00 Atletico Madrid-Numancia 
     22 00 Real Sociedad-Athletic Bilbao 
     
     
</TEXT>
</DOC>
