<DOC>
<DOCNO> 283194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sonspo17.html </URL>
<DATE> 2004/10/25/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Nihat, İspanyol basınında beğenilmiyor, Emre ise göklere çıkartılıyor 
</HEADLINE>
<TEXT>

     İspanya'nın Real Sociedad takımında oynayan Nihat Kahveci'nin son 2 haftadır sergilediği futbol, İspanyol basını tarafından beğenilmiyor. 
     Real Sociedad'ın Mallarco'yı 2-1 yendiği maçta ilk 11'de forma giyen ve 80 dakika oyunda kalan Nihat'a, Marca gazetesi 1 puan verip ''Yok'' yorumunda bulundu. 
     Türk futbolcu için Razon gazetesi ''bahtsız'' diye yazarken, As gazetesi ise puan verme gereği bile duymadı. 
     Gazeteler, Nihat'ın yerine oyuna giren ve 85. dakikada takımın galibiyet golünü atan De Paula'ya övgüler yağdırdı. 
     Nihat, ligin 7. haftasında deplasmanda Real Zaragoza ile oynanan ve 2-1 yenildikleri maç sonrasında da ''tanınmaz haldeydi'' eleştirileri almıştı. 
     Bu arada, bu sezon ilk defa 1'den fazla gol atan Real Sociedad, 8. hafta sonunda 8 puanla 15. sırada yer alıyor. 

     
</TEXT>
</DOC>
