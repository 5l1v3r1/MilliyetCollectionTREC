<DOC>
<DOCNO> 281385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/ekonomi/eko03.html </URL>
<DATE> 2004/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Katrilyonluk işlemlerin kaydı yok' 
</HEADLINE>
<TEXT>


TMSF'yi, bünyesindeki bankalara aktarılan paranın kaydının olmadığı yönünde uyaran Sayıştay'a kurumdan, "Eldeki imk nlarla bilançolar tutuldu" yanıtı geldi 

ÖNDER YILMAZ Ankara 

Çukurova Grubu'nun borç taksitini ödememesinde Bankacılık Düzenleme ve Denetleme Kurumu BDDK ile ters düşen Tasarruf Mevduat Sigorta Fonu'na TMSF bir uyarı da Sayıştay'dan geldi. Sayıştay, hesaplarını incelediği TMSF'ye "bünyedeki bankalara aktarılan paraların kaydı yok, katrilyonluk işlemlerin tespiti imk nsız" uyarısını yaptı. 
Sayıştay, TBMM'ye sunduğu TMSF'nin 2000, 2001 ve 2002 yılı hesaplarına ilişkin raporda çarpıcı tespitlere yer verdi. Merkez Bankası ile TMSF hesap ve kayıtlarının birbirini tutmadığını belirleyen raporda, "Elektronik Menkul Kıymet Transferi kayıtlarından tespit edilen birçok senet işleminin TMSF bünyesindeki bankaların kayıtlarından elde edilen tablolarda yer almadığı görülmüştür" denildi. Raporda şu tespitlere yer verildi 
Bankalarda birçok Devlet İç Borçlanma Senedi hareketiyle ilgili hiçbir muhasebe belgesi sunulamadı.Etibank ve Demirbank'ın 400 trilyonluk bir senedin ticari bir bankaya satışıyla ilgili olarak bu iki bankanın muhasebe kayıt belgeleri bulunamadı.Katrilyonluk mevduat devirlerinin muhasebe kayıtları ibraz edilemedi. İlgili bankalara yaklaşık 32 katrilyon liralık kaynak aktarılmışken bu tutar bankalara verilen ihtiyaçların takip edildiği aktif hesaplarda 17.4 katrilyon olarak görünüyor. 

Rest yazısı 
TMSF ise Sayıştay'a verdiği yanıtta "eldeki imk nlar dahilinde bilançoların tutulduğunu" kaydetti. Sayıştay, bu yanıtı da TBMM'ye göndererek, "Sorunların halen devam ettiği anlaşılıyor" dedi. 




</TEXT>
</DOC>
