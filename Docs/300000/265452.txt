<DOC>
<DOCNO> 265452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/son/sondun11.html </URL>
<DATE> 2004/08/22/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Paris'te bir Yahudi lokali kundaklandı 
</HEADLINE>
<TEXT>

     Fransa'nın başkenti Paris'te, Yahudilere ait bir lokalin kundaklandığı, iç duvarlarına Yahudi karşıtı yazılar yazıldığı bildirildi. 
     Polis kaynakları, kentin doğusunda, bir binanın girişinde bulunan lokalde dün gece geç saatlarde yangın çıktığını, hızla yayılan yangının ancak uzun bir süre sonra kontrol altına alınabildiğini söylediler. 
     Aynı kaynaklar, lokalin duvarlarına ''Yahudiler olmazsa, mutlu olunur'' ve ''Dünya, hiç Yahudi kalmadığında daha saf olacak'' şeklinde Yahudi karşıtı yazılar yazıldığını belirttiler. 
     Cumhurbaşkanı Jacques Chirac'ın, kundaklama olayını ''şiddetle kınadığı'' ve Fransa'daki Yahudi cemaatiyle ''tam dayanışma'' içinde olduğunu vurguladığı kaydedildi. 
     Fransa'daki Yahudi Kuruluşları Konseyi'nin, Fransız yetkililerden, olayın faillerinin bulunup adalete teslim edilmesini talep ettiği bildirildi. 
     
</TEXT>
</DOC>
