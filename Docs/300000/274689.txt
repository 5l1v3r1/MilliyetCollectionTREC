<DOC>
<DOCNO> 274689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sonyas14.html </URL>
<DATE> 2004/09/24/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Rembrandt'ın resmi 46 milyon dolara satılık 
</HEADLINE>
<TEXT>

     Hollandalı ressam Rembrandt'ın başyapıtlarından sayılan bir resmi, yarın İsveç'te 340 milyon kron 46 milyon dolar fiyatla satışa sunulacak. 
     Sanat uzmanı Claes Moser, Rembrandt van Rijn'in 1635'te tamamladığı ''Minerva'' adlı eserin, İsveç sanat pazarında satılacak en önemli eser olduğunu söyledi. 
     Resmi satışa sunacak olan Verner Aamell, isminin açıklanmasını istemeyen Kanadalı bir koleksiyoncuya ait eserin başkent Stockholm'deki özel bir galeride 4 hafta boyunca sergileneceğini, bu süre içinde satılmasını umduğunu belirtti. 
     Aamell, nadiren satışa çıkarılan böyle önemli bir eserle birçok yabancı koleksiyoncunun ilgilendiğini, ancak açık artırmaya çıkarılmayan resmin İsveç'te kalmasını umduklarını söyledi. 
     Hollandalı ressam Rembrandt'ın 1606-1669 bir oto portresi, 2003 yılında bir açık artırmada 11,3 milyon dolara satılmıştı. Minerva'nın, Rembrandt'ın bugüne dek en yüksek değer biçilen eseri olduğunu belirtiyor. 
     Resme 22 Ekim'e kadar talip çıkmazsa başka bir ülkede yeniden satışa sunulacak. 
     
</TEXT>
</DOC>
