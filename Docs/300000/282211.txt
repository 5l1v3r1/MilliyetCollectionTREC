<DOC>
<DOCNO> 282211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sonspo07.html </URL>
<DATE> 2004/10/21/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Pierre'den acı itiraf 
</HEADLINE>
<TEXT>

     İkinci yarıda akılalmaz hatalar yaptıklarını söyleyen Pierre van Hooijdonk "Takım olarak çok pas hatası yapmamız, sonumuzu getirdi" dedi. 
     Kanarya’nın golcüsü Pierre van Hooijdonk’tan ilginç açıklama. Lyon maçının ikinci yarısında akılalmaz hatalar yaptıklarını ifade eden Hollandalı oyuncu, Takım olarak çok pas hatası yapmamız, sonumuzu getirdi. Futbolda topu ayağında tutamazsan, gol atman da zorlaşır. Lyon, bunu yaptı, çabuk ve ayağa toplarla galibiyete ulaştı" dedi. Türkiye için kadrolarının yeterli olduğunu dile getiren Hooijdonk, Ama Avrupa sahnesi için maalesef yeterli değil. Devler Ligi’nde performansımıza birşeyler eklemeliyiz ancak olmuyor. Açık söyleyeyim, gruptan çıkmamız çok zor. Yine de pes etmek yok. Sonuna kadar savaşacağız" ifadesini kullandı. 
     
     Topla çok oynama işe yaramıyor 

     UEFA’nın resmi internet sitesi, Şampiyonlar Ligi’ndeki istatistikleri yayınladı. Fenerbahçe, D Grubu’nda en çok topla oynayan 52 ve en çok korner kullanan 19 takım olarak dikkat çekti. Sarı - Lacivertliler, buna karşın en çok gol yiyen 9 ve en az şut çeken 25 takım oldu. Lyon karşılaşmasında 18 faul yapan Fenerbahçeli futbolcular, toplamda Manchester United’ın 59 ardından 58 faulle ikinci sırayı aldı. Toplam 6 sarı kartla grubun en çok kart gören ekibi olan Fenerbahçe, grubun tek kırmızı kartlı ekibi durumunda. 

     
</TEXT>
</DOC>
