<DOC>
<DOCNO> 260409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/spor/spo05.html </URL>
<DATE> 2004/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Madalya avcıları 
</HEADLINE>
<TEXT>


10 sporcuyla katıldığımız halterde üçüncü olimpiyat şampiyonluğunu kovalayacak Halil Mutlu'nun yanında genç yeteneklerimiz de kürsü adayları arasında yer alıyor. 

ATİNA YOLCULARI 


Olimpiyatta güreşin madalya iktidarını 1998 Seul'de Naim Süleymanoğlu'nun şampiyonluğuyla son veren halter, o tarihten bu yana her dört yılda ya Naim, ya da Halil Mutlu ile olimpiyat altınına ulaştı. Ancak bu iki "cep herkülü" kürsüde yalnız kaldı. Halter şimdi, Naim'in podyuma Sidney'deki buruk vedasının ardından gözlerin çevrildiği son iki olimpiyat şampiyonu Halil Mutlu'nun yanına yeni "mutluluklar" katmak için Atina'ya gidiyor. Vancouver'daki Dünya Şampiyonası'nda dört bayan haltercimizin de katılımıyla 10 sporcuyla olimpiyat vizesi alan Türk halteri, Atina'daki en kalabalık yarışmacı grubunu oluşturacak. Ve Federasyon Başkanı Kenan Nuhut'un deyimiyle, kürsüde "Üçü altın olmak üzere 10'da 10" yapmaya çalışacak. Üçüncü olimpiyat Şampiyonluğuyla hem de rekor kırarak tarihe geçmeye çalışacak Halil Mutlu yine kilosunun en büyük favorisi. 56 kilodaki diğer tecrübeli isim Sedat Artuç da Çinli, Beyaz Rus ve Rumen rakiplerini geçip Halil ile birlikte kürsüye çıkmak için mücadele edecek. 

Bayanlar ilk kez 
Genç yeteneklerden 77 kiloda Reyhan Arabacıoğlu ve Taner Sağır da kürsüye yakın isimler. Milli Takım antrenörü Enver Türkileri, bu kiloda biri altın iki madalya beklentisinde olduklarını söylüyor. 85 kiloda Avrupa Şampiyonu İzzet İnce ve 94 kiloda Hakan Yılmaz genç ancak kuvvetli sporcular. 
İlk kez yarışacak bayanlarımız, Avrupa ve Dünya'daki başarılı sonuçlarının devamını olimpiyatta da getirmek istiyor. Nurcan Taylan'ın güçlü bir Çinli rakibi var. Ancak başabaş yarışacak performansta ve altının favorisi. Aylin Daşdelen'in de Çinli ve Tayvanlı rakipleri arasında tecrübesiyle madalya şansı bulunuyor. Avrupa şampiyonu Sibel Şimşek ile Şule Şahbaz'ın bugünkü performansları onları kürsüye aday sporcular arasına sokuyor. 

Tarihçe 
Herkül sporu 
Antik olimpiyatlarda halter bir spor branşı olarak yer almamış olsa da tarihi kaynaklar ağırlık kaldırma yarışmalarının festivallerin en popüler bölümlerinden biri olduğunu kanıtlamaktadır. Olympia'da bulunan 143.5 kilo ağırlığındaki taşı Bybon adındaki bir sporcunun tek elle başının üstüne kaldırdığı rivayet edilir. Santorini adasında bulunan 480 kiloluk taşı ise Eumastas'ın yerden kestiği tarihe not düşülmüştür. Halter modern olimpiyatların ilki olan 1896 Atina'da programa girmiştir. O dönemde tek el yarışmaları da yapılmışır. Bayan halteri ise 2000 Sidney'de olimpik programda yer almıştır. Uluslararası Halter Federasyonu 1905'te kuruldu. 

Naim efsanesi 
Türkiye'nin olimpiyattaki halter geçmişi 1924 Paris'e kadar uzanır. Bu oyunlarda Cemal Erçman ve Şevki Sezgin yer aldılar. Ancak 1972 Münih'e kadar olimpiyat düzeyinde varlık gösteremedik. Bu oyunlarda Salih Suvar, İsmail Bayram, Mehmet Suvar ve Osman Mert, 1976 Montreal'de Kemal Başkır, Mehmet Suvar, 1984 Los Angeles'ta Levent Erdoğan, Mehmet Altın, Hasan Has, Yusuf Dalgınlı ülkemizi temsil etti. 1988 Seul'de Naim Süleymanoğlu, İlk olimpiyatında koparma, silkme ve toplamda beş rekor kırarken, ağırlığının üç katından 10 fazla 190 kg kaldırarak tarihe geçti. Naim efsanesi 1992 Barcelona ve 1996 Atlanta'da da sürdü. 1996 ve 2000'de Halil Mutlu'nun zaferleri geldi. 

Antrenör gözüyle 
Hedef rekor 
2003 Dünya Şampiyonası'nda halter branşı erkeklerde ve bayanlarda 10 sporcuyla birden olimpiyata gitme hakkını elde etti. Sporcularımızın tümü sıkı kamp çalışmaları sonunda üstün bir form düzeyi yakaladı. Atina, Türk halterinin en başarılı olduğu olimpiyat olarak anılacaktır. Halil Mutlu'dan altın madalya yanında rekor da bekliyoruz. Aynı kiloda Sedat Artuç'un da kürsü şansı var. Reyhan Arabacıoğlu ve Taner Sağır güçlü ve dünya klasında sporcular. İzzet İnce'nin durumu şampiyon olduğu Avrupa Şampiyonası'ndan iyi. Hakan Yılmaz da ilk üç için podyuma çıkacak. Bayanlarda en az iki madalya bekliyoruz. 
ENVER TÜRKİLERİ 


Otorite gözüyle 
Tarihi sınav 
Naim Süleymanoğlu'nun 1988'de Seul'de yaktığı olimpiyat meşalesi bugün yepyeni isimlerin elinde. Erkeklerde Halil Mutlu üçüncü olimpiyat altını için mücadele ederken, Taner Sağır ve Reyhan Arabacıoğlu da birincilik kürsüsüne yakın isimler olacak. Bayanlarda Nurcan Taylan ve Aylin Daşdelen ilk olimpiyat deneyimlerinde altın madalya arayacak. Şule Şahbaz ile Sibel Şimşek'in de kürsüye uzak olmadığı söylenebilir. Atina olimpiyatı Türk halterinin tarihindeki en önemli başarılara ulaşabileceği bir fırsat olacak. 
CEMAL ERSEN 


Mutlu kimdir 
Doğum Tarihi 14.07.1973 
Doğum Yeri Bulgaristan 
Branşı 56 kg. 
Boy - Kilo 1.50 - 56 kg. 
Sidney 2000 Olimpiyat şampiyonu 
Eğitimi Lise mezunu 
Kulübü Antalya Halter İhtisas 
Antrenörü İbrahim Elmalı 

Kariyeri 
1991, 1992 Avrupa 3.'sü, 1992, 1993, 1995 Dünya 2.'si, 1992 Barcelona Olimpiyatı 5.'si, 1993, 1994, 1995, 1996, 1997, 1999, 2000, 2001 ve 2003 olmak üzere 9 kez Avrupa Şampiyonu. 1994, 1998, 1999, 2001, 2003 Dünya Şampiyonu, 1996 Atlanta ve 2000 Sidney Olimpiyatı şampiyonu. 50'yi aşkın Dünya rekoru kırdı. 

Atina 2004 programı 
15 Ağustos 
Erkekler 56 kilo A Grubu 20 00 - 21 40 

SEDAT ARTUÇ 
Kimlik kartı 
Doğum Tarihi 09.06.1976 
Doğum Yeri Bitlis 
Branşı 56 kg. 
Boy - kilo 1.63 - 56 kg. 
Eğitimi Kastamonu Gazi Ünv. BESYO öğrencisi 
Kulübü Ankara EGO 
Antrenörü Tunvern Şenses 

Kariyeri 
1995, 1996 Avrupa Şampiyonu, 1998 Avrupa 2.'si, 2001 Dünya 4.'sü, 2002 Avrupa 2.'si, 2003 Dünya 3.'sü toplam , 2004 Avrupa Şampiyonu toplam 

Atina 2004 programı 
15 Ağustos 
Erkekler 56 kilo A Grubu 20 00 - 21 40 

TANER SAĞIR 
Kimlik kartı 
Doğum Tarih 13.03.1985 
Doğum Yeri Bulgaristan 
Branşı 77 kg 
Boy - Kilo 1.69 - 77kg 
Eğitimi Niğde Gazi Ünv.BESYO öğrencisi 
Kulübü Demirspor 
Antrenörü Muharrem Süleymanoğlu - Osman Nuri Vural 

Kariyeri 
2000 Avrupa Şampiyonası'nda 2. oldu. 2001 Avrupa Şampiyonası'nda üç altın kazandı. 2002 Dünya Şampiyonu. 2002 Avrupa Şampiyonası'nda koparmada 1., silkme ve toplamda 2. oldu. 2003 Dünya, 2003 ve 2004 Avrupa Şampiyonu. 

Atina 2004 programı 
19 Ağustos 
Erkekler 77 kilo A Grubu 20 00 - 21 40 

İZZET İNCE 
Kimlik kartı 
Doğum Tarihi 01.01.1981 
Doğum Yeri Kütahya 
Branşı 85 kilo 
Boy - kilo 1.72 - 85 kg. 
Eğitimi Selçuk Ünv.BESYO Mezunu 
Kulübü Ankara ASKİ 
Antrenörü Hilmi Pekünlü 

Kariyeri 
2001 Dünya 3.'sü, 2001 Avrupa Şampiyonası'nda koparmada 1., silkmede 3., toplamda 2. oldu. 2003 Avrupa Şampiyonası'nda koparmada 3., toplamda 4., 2004 Avrupa Şampiyonası'nda koparmada 2., silkmede 3. ve toplamda 2. sırayı aldı. 

Atina 2004 programı 
21 Ağustos 
Erkekler 85 kilo A Grubu 20 00 - 21 40 

HAKAN YILMAZ 
Kimlik kartı 
Doğum Tarihi 1982 
Doğum Yeri Sivas 
Branşı 94 kg 
Boy - kilo 1.77 - 94 kg 
Kulübü Ankara Demirspor 
Antrenörü Muharrem Süleymanoğlu - Osman Nuri Vural 

Kariyeri 
2002 Avrupa Şampiyonası'nda koparmada 2., silkme ve toplamda 1.'liği elde etti. 2003 Dünya Şampiyonası'nda toplamda ikincilik kürsüsüne çıktı. 

Atina 2004 programı 
23 Ağustos 
Erkekler 94 kilo A Grubu 20 00 - 21 40 

REYHAN ARABACIOĞLU 
Kimlik kartı 
Doğum tarihi 22.12.1980 
Doğum yeri Kırcali 
Branşı 77 kg. 
Boy - kilo 1.70 - 77 kg. 
Eğitimi Kastamonu Gazi Ünv.BESYO öğrencisi 
Kulübü İzmir Büyükşehir Bld. 
Antrenörü Tuncer Şenses 

Kariyeri 
1999 Avrupa Şampiyonası'nda koparma ve silkmede 2., toplamda 1. oldu. 2000 Avrupa Şampiyonası'nda üç altın kazandı. 2001 Avrupa Şampiyonası'nda koparmada ilk sırayı aldı. 2001 Dünya Şampiyonası'nda koparmada altın, toplamda bronz aldı. 2002 Avrupa Şampiyonası koparma 2.'si, toplam 3.'sü. 2002 Dünya Şampiyonası silkme 2.'si, 2003 Avrupa Şampiyonası'nda koparmada altın, silkme ve toplamda gümüş aldı. 2003 Dünya Şampiyonası'nda koparma ve silkmede 3., toplamda 2. oldu. 

Atina 2004 programı 
19 Ağustos 
Erkekler 77 kilo A Grubu 20 00 - 21 40 

AYLİN DAŞDELEN 
Kimlik kartı 
Doğum Tarihi 01.01.1982 
Doğum Yeri Ankara 
Branşı 58 kg. 
Boy - kilo 1.60 - 58 kg. 
Eğitimi Ege Ünv.BESYO öğrencisi 
Kulübü İzmit Büyükşehir Bld. 
Antrenörü 
Mehmet Üstündağ 

Kariyeri 
1996 Avrupa Şampiyonu, 1997 Dünya 2.'si, 2002 Avrupa Şampiyonu ve Dünya 2.'si, 2003 Dünya 3.'sü toplam , 2004 Avrupa Şampiyonu 2.'si toplam 

Atina 2004 programı 
16 Ağustos 
Bayanlar 58 kilo A Grubu 16 30 - 18 10 

ŞULE ŞAHBAZ 
Kimlik kartı 
Doğum Tarihi 07.01.1978 
Doğum Yeri Ankara 
Branşı 75 kg. 
Boy - Kilo 1.68 - 75 kg. 
Eğitimi Kastamonu Gazi Ünv.BESYO mezunu 
Kulübü İzmit Büyükşehir Bld. 
Antrenörü Mehmet Üstündağ 

Kariyeri 
1996, 1997 Avrupa Şampiyonu. 1998 Avrupa Şampiyonası'nda üç altın kazandı. 1998 Dünya 2.'si, 1999 Avrupa 2.'si, 2001 Dünya 2.'si, 2002 Avrupa Şampiyonu. 2003 Dünya 3.'sü, 2004 Avrupa 2.'si. 

Atina 2004 programı 
21 Ağustos 
Bayanlar 75 kilo A Grubu 16 30 - 18 00 

SİBEL ŞİMŞEK 
Kimlik kartı 
Doğum Tarihi 10.10.1984 
Doğum Yeri Çorum 
Branşı 69 kg. 
Boy - kilo 1.70 - 69 kg. 
Eğitimi Lise mezunu 
Kulübü İzmit Büyükşehir Bld. 
Antrenörü Mehmet Üstündağ 

Kariyeri 
1999 Avrupa 3.'sü, 2002 Dünya 3.'sü koparma ve silkme , 2002 Avrupa 2.'si, 2003 Avrupa 3.'sü koparma , 2003 Dünya 3.'sü, 2004 Avrupa şampiyonu. 

Atina 2004 programı 
18 Ağustos 
Erkekler 69 kilo A Grubu 20 00 - 21 40 

NURCAN TAYLAN 
Kimlik kartı 
Doğum Tarihi 29.10.1983 
Doğum Yeri Ankara 
Branşı 48 kg. 
Boy - kilo 1.52 - 48kg. 
Eğitimi Gazi Ünv.BESYO öğrencisi 
Kulübü Yenimamak 
Antrenörü Mehmet Üstündağ 

Kariyeri 
1999 Avrupa Şampiyonu, 2002 Avrupa 3.'sü, 2002 Dünya 2.'si, 2002 ve 2003'te Avrupa Şampiyonu. 2002 Dünya 2.'si, 2003 Dünya Gençler 2.'si, 2003 Dünya 3.'sü, 2004 Avrupa Şampiyonu. 

Atina 2004 programı 
14 Ağustos 
Bayanlar 48 kilo A Grubu 20 00 - 21 40 


</TEXT>
</DOC>
