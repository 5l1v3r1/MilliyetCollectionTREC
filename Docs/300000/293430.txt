<DOC>
<DOCNO> 293430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sonsiy03.html </URL>
<DATE> 2004/11/30/ </DATE>
<TIME> 02.08 </TIME>
<AUTHOR>  </AUTHOR>
<HEADLINE>
Coşkuner, Kardak Kayalıklarına bayrak dikimini Meclis'e taşıdı 
</HEADLINE>
<TEXT>

     CHP Isparta Milletvekili Mevlüt Coşkuner, Yunanistan'ın, Ege'deki Kardak kayalıklarına bayrak dikerek, ''egemenlik genişlemesi'' yaptığına ilişkin iddiaları TBMM gündemine taşıdı. 
     Coşkuner, Başbakan Recep Tayyip Erdoğan tarafından yazılı olarak cevaplandırılması istemiyle TBMM Başkanlığı'na sunduğu soru önergesinde, son günlerde basında çıkan haberlere göre, Yunanistan'ın bazı ada, adacık ve kayalıklara bayrak dikilerek bir ''egemenlik genişlemesi'' uygulaması yapıldığının görüldüğünü ifade etti. 
     Bu olayın, Bodrum'un hemen açığında Kardak kayalıklarının bulunduğu bölgede meydana geldiğini kaydeden Coşkuner, bu adacıkların uluslararası anlaşmalarla Yunanistan'a devredilmesinin söz konusu olmadığını ve bu ülkenin hak iddia edemeyeceğini vurguladı. 
     Ege Denizi'nde bulunan adaların durumunun Lozan Antlaşması'yla ve sonrasında 1947 Paris Antlaşması'yla hükme bağlandığını anımsatan Coşkuner'in, yanıtlanmasını istediği sorular şöyle 
     ''Türk Hükümeti ve Dışişleri Bakanlığı, bu konuda derhal tavır almak durumunda değil midir Hükümet olarak basını ve kamuoyunu bu konuda ne zaman bilgilendirmeyi düşünüyorsunuz 
     Türk-Yunan ilişkileri açısından hassas olan bu konuda Yunanistan'ın bu emrivakisini nasıl değerlendiriyor ve ne tür bir çözüm öngörüyorsunuz 
     Lozan Antlaşması gereği ne Türkiye'nin ne de Yunanistan'ın egemenliğinde bulunan bu adacıklar hususunda egemenlik ve mülkiyet hakkı doğması için iki ülkenin karşılıkla müzakere yapması gerekmez mi '' 
     
</TEXT>
</DOC>
