<DOC>
<DOCNO> 293856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sonspo13.html </URL>
<DATE> 2004/12/01/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
PFDK'dan Galatasaray ve Trabzonspor'a para cezası... 
</HEADLINE>
<TEXT>

     Futbol Federasyonu Profesyonel Futbol Disiplin Kurulu PFDK , Birinci Süper Lig'deki kulüplerden Galatasaray, Trabzonspor ve Gaziantepspor'a para, Diyarbakırspor'a da 1 maç seyircisiz oynama cezası verdi. 
     Kuruldan yapılan açıklamaya göre, 20 Kasım'da Ali Sami Yen Stadı'nda Galatasaray ile Malatyaspor arasında yapılan maçta ''Sahaya yabancı madde atılması'', ayrıca kötü ve çirkin tezahürat yapılması nedeniyle sarı kırmızılı kulüp 5 milyar lira ile cezalandırıldı. 
     Kurul, 21 Kasım'da Kamil Ocak Stadı'ndaki Gaziantepspor-İstanbulspor karşılaşmasında kötü ve çirkin tezahürat yapılması nedeniyle Gaziantepspor'a 2 milyar 500 milyon lira, 20 Kasım'da Trabzonspor-Fenerbahçe maçında taraftarların neden olduğu saha olaylarıyla kötü ve çirkin tezahürat yüzünden de Trabzonspor'a 20 milyar lira para cezası verdi. 
     PFDK ayrıca, 21 Kasım'da Diyarbakır Atatürk Stadı'nda Diyarbakırspor-Ankaragücü arasındaki karşılaşmada taraftarların neden olduğu saha olayları nedeniyle Diyarbakırspor'un 1 maç seyircisiz oynamasını kararlaştırdı. 
     
     2 FUTBOLCUYA MEN CEZASI 

     Kurul, Samsunsporlu Cenk İşler'e 3, Diyarbakırsporlu Recep Asıl'a da 2 maç oynamama cezası verdi. 
     Samsunsporlu Cenk, 20 Kasım'da Sakarya Atatürk Stadı'nda Sakaryaspor ile yapılan maçta rakibine yönelik fiili hareketi nedeniyle 3 karşılaşmadan men cezası aldı. 
     Diyarbakırsporlu Recep Asıl ise 21 Kasım'da Diyarbakırspor-Ankaragücü karşılaşmasında hakeme yönelik centilmenliğe aykırı hareketleri nedeniyle 2 maçla cezalandırıldı. 
     
     KURUL, 7 TAKIMIN SAHASINI 1 MAÇ KAPATTI 

     Futbol Federasyonu Profesyonel Futbol Disiplin Kurulu PFDK , 2. ve 3. liglerde 7 takıma 1'er maç saha kapatma cezası verirken, dopingli madde kullandığı belirlenen Anadolu Üsküdar 1908 Sporlu futbolcu Arda Gençdoğan'ı da ''1 yıl müsabakalardan men'' ile cezalandırdı. 
     Kurul, Futbol Federasyonu'nun Levent'teki binasında yaptığı toplantıda, kulüplere adeta ceza yağdırdı. Altay-Türk Telekomspor arasındaki İkinci Lig A Kategorisi maçında sporcuların neden olduğu saha olayları nedeniyle 2 kulübe de 1'er maç saha kapatma cezası veren PFDK, Altay'a toplam 9 milyar, Türk Telekomspor'a 7.5 milyar lira para cezası uyguladı. Kurul, 2 takımın 1'er futbolcusuna 6, 2'şer futbolcusuna 5 ve 2'şer futbolcusuna da 4'er maç müsabakalardan men cezası verdi. 
     
     Kurulun verdiği cezalar şöyle 

     1 Maç Saha Kapatma Aksarayspor, İnegölspor, Antalyaspor, Türk Telekomspor, Altay, Beykoz 1908, Kasımpaşa. 
     3 Ay Hak Mahrumiyeti Yaşar Özçiftçi Aksarayspor Kulübü Başkanı , Hamza Şenses Aksarayspor yöneticisi . 
     2 Ay Hak Mahrumiyeti Ali Figan Diyarbakır Kayapınar Belediyespor yöneticisi . 
     1.5 Ay Hak Mahrumiyeti Ahmet Mete Vardar Beylerbeyi yöneticisi . 
     1 Ay Hak Mahrumiyeti Mehmet Ali Tuncer Burdurspor antrenörü . 
     15 Gün Hak Mahrumiyeti Burhanettin Çalım Antalyaspor Kulübü Doktoru , İbrahim Tolgay Kerimoğlu Ofspor Teknik Direktörü . 
     1 Yıl Müsabakalardan Men Arda Gençdoğan Anadolu Üsküdar 1908 Spor . 
     6 Maç Ömer Topraktepe Türk Telekomspor , Murat Karakoç Altay . 
     5 Maç Burak Onur, Hakan Çalışkan Türk Telekomspor , Serkan Kılıç, Salih Karadavut Altay , Mustafa Önen Çubukspor . 
     4 Maç Mustafa Murat Şenözlü Aksarayspor , Mehmet Toşak, Erhan Doğan Türk Telekomspor , Tayfun Yungul, Serkan Tuncel Altay . 
     3 Maç Turgay Çelik Eskispor , Ediz Özel Sidespor . 
     2 Maç Alper Mutlu Özel Antalyaspor , Erhan Uyaroğlu Altınordu , İbrahim Çuvalcı Araklıspor . 
     9 Milyar Lira Altay. 
     7.5 Milyar Lira Türk Telekomspor. 
     5 Milyar Lira Aksarayspor, Anadolu Üsküdar 1908 Spor. 
     4 Milyar Lira Vestel Manisaspor. 
     2.5 milyar lira Kırıkkalespor. 
     2 Milyar Lira İnegölspor, Antalyaspor, Beykoz 1908. 
     1.5 Milyar Lira Sarıyer, Karagümrük Kyoto. 
     1 Milyar Lira Zeytinburnuspor. 
     250 Milyon Lira Diyarbakır Kayapınar Belediyespor. 
     
</TEXT>
</DOC>
