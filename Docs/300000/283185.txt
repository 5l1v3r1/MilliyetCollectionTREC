<DOC>
<DOCNO> 283185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sonspo08.html </URL>
<DATE> 2004/10/25/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Beşiktaşlılar Derneği'ne saldırı .. Bursalı fanatikler terör estirdi 
</HEADLINE>
<TEXT>

     
     Hüseyin TÜCCAR- Kemal KAĞAN BURSA, DHA 
     

BURSASPOR'un dün kendi sahasında Yimpaş Yozgatspor'a 1-0 yenilmesini hazmedemeyen fanatik taraftarlar maçtan sonla olay çıkarıp kenti birbirine kattı. 
     Statta maç sıasında futbolcular, yönetim ve teknik kadroyu sürekli protesto eden Bursaspor taraftarı fanatik grup, maçın bitiş düdüğü ile birlikte stattan çıkıp, kentin en işlet caddesi olan Altıparmak Caddesi'nde terör estirdi. Yaklaşık 80 kişilik grup, yoldaki parke taşları söküp işyerlerine ve parke den araçlara attı. Birçok işyeri ve otomobilin camları kırılırken, saldırganlar müdahale eden polisleri de taş yağmuruna tuttu. 
     Çevik Kuvvet ekibinin tüm çabalarına karşın otobüs duraklarını tahrip ederek yürüyen fanatik grup, Heykelönü'ne doğru ilerledi. Göstericiler, İnönü Caddesi'ndeki Beşiktaşlılar Derneği'ne de saldırıp hasar verdi. 
     Takviye polis ekibinin gelmesiyle dürdürülan fanatik gruptan 18 kişi gözaltına alındı, diğerleri kaçtı. Polis, olaylar sırasında çekilen kamera görüntülerinden diğer saldırganları saptamaya çalışıyor. 
     
</TEXT>
</DOC>
