<DOC>
<DOCNO> 276995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/son/sontur06.html </URL>
<DATE> 2004/10/03/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Prof.Dr. Atalay Yörükoğlu vefat etti... 
</HEADLINE>
<TEXT>

     Çocuk psikolojisi alanında Türkiye'nin önde gelen isimlerinden Prof. Dr. Atalay Yörükoğlu vefat etti. 
     Ankara'daki evinde dün hayatını kaybeden Yörükoğlu, bir süreden beri tedavi görüyordu. 
     Prof. Dr. Yörükoğlu'nun cenazesi, 5 Ekim Salı günü Kocatepe Camii'nde öğleyin kılınacak cenaze namazından sonra Cebeci Asri Mezarlığı'nda toprağa verilecek. 
     
     PROF. YÖRÜKOĞLU'NUN ÖZGEÇMİŞİ... 

     Prof. Dr. Atalay Yörükoğlu, 1928 yılında Boğazlıyan'da doğdu. 
     Ankara Gazi Lisesi ve İstanbul Tıp Fakültesi'ni 19 bitirdikten sonra çeşitli yörelerde hekimlik yapan Yörükoğlu, 1958 yılında ABD'ye giderek Pittsburg ve Michigan Üniversitelerinde erişkin ve çocuk psikiyatrisi dallarında eğitim gördü. 
     1964 yılında Türkiye'ye dönerek Hacettepe Üniversitesi'nde görev alan Yörükoğlu, 1972 yılında tekrar ABD'ye giderek Miami Üniversitesi'nde iki yıl süreyle konuk öğretim üyeliği görevinde bulundu. Yörükoğlu, uzun yıllar Dünya Psikiyatri Birliği'nin ruh sağlığı danışmanlığını yürüttü. 
     Hacettepe Tıp Fakültesi Çocuk Ruh Sağlığı Kliniği Başkanlığını da yapan Yörükoğlu'nun çocuk ruh sağlığı ve hastalıkları konusunda yazılmış İngilizce ve Türkçe birçok bilimsel yayını ve kitapları bulunuyor. Bunlardan ''Çocuk Ruh Sağlığı'', ''Değişen Toplumda Aile ve Çocuk'', ''Gençlik Çağı'' birçok anne babanın ve eğitimcinin başucu kitabı özelliğini taşıyor. 

     
</TEXT>
</DOC>
