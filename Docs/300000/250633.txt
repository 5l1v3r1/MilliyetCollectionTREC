<DOC>
<DOCNO> 250633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sontur33.html </URL>
<DATE> 2004/06/24/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
İçişleri Bakanı Aksu Güvenlik kuvvetlerinin ihmali yok 
</HEADLINE>
<TEXT>

     İçişleri Bakanı Abdülkadir Aksu, Ankara'daki patlamada güvenlik kuvvetlerinin herhangi bir ihmalinin sözkonusu olmadığını söyledi. 
     Aksu, TBMM'de gazetecilerin konuya ilişkin sorusunu yanıtlarken, patlamanın marjinal, küçük çaplı terör örgütlerinin gerçekleştirdiği bir eylam olabileceğini ifade etti. 
     Şu ana kadar patlamaları üstlenen olmadığını bildiren Aksu, marjinal, küçük boyutlu terör örgütlerinin varlıklarını hissettirmek ve korku yaratmak için bu tür eylemler gerçekleştirdiklerini kaydetti. 
     Aksu, bomba imha ekiplerinin beklendiği ve çevre tedbiri alındığı sırada bombanın erken patladığını belirterek, olayda güvenlik kuvvetlerinin herhangi bir ihmali bulunmadığını söyledi. 
     
</TEXT>
</DOC>
