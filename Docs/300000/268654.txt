<DOC>
<DOCNO> 268654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/yasam/ayas.html </URL>
<DATE> 2004/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Canı sıkılan' orman yakıyor 
</HEADLINE>
<TEXT>


Orman yangınlarının sebepleri 'Pes ' dedirtiyor. Öldürdüğü adamı yok etmek, düğün dağıtmak hatta helikopter görmek için orman yakan var 


Antalya Orman Bölge Müdürlüğü yetkililerinden alınan bilgiye göre, orman yangınlarının yüzde 95'i insanlardan kaynaklanıyor. 
Yangınların çıkış nedenleri arasında anız yakma, tarla temizleme, sigara, piknik ateşi, çoban ve avcı ateşleri ilk sırada yer alıyor. Kasıtlı çıkarılan yangınların nedenleri ise, 'Bu kadar da olmaz' dedirtiyor. İşte, bazıları 

Yangınla ihbar 
Antalya'nın Duralilir köyünde 1988'de bir kişi, öldürdüğü kişinin cesedini ortadan kaldırmak için 3 hektarlık orman yaktı. Geçen yıl da Akseki'de iki kişinin cesedi için orman yakıldı.Bazı köylüler, ormandaki usulsüz işlemleri, kaçak kesimleri, yer açmaları, ateş yakarak Orman İdaresi'ne haber veriyor.Bazı köylüleri, kendilerine iş yaratmak için orman yakıyor.Bazı köylerde çocuklar, yangınlara müdahale eden helikopter ya da uçakları görmek için altta yangın çıkarıyor.Bazı köylüler sevmedikleri komşularının düğünlerini sabote etmek için yangın çıkarıyor. Söndürme çalışmalarına tüm köylüler katıldığı için düğüne giden insan sayısı azalıyor.Bazı köylerde, siyasi parti taraftarları, rakip partinin kalabalık toplamasını engellemek için ormanları ateşe veriyor. 




</TEXT>
</DOC>
