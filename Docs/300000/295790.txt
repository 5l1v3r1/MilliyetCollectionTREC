<DOC>
<DOCNO> 295790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sondun07.html </URL>
<DATE> 2004/12/08/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Sığınma isteyen mülteciler dudaklarını dikti... 
</HEADLINE>
<TEXT>

     Avustralya'da sığınma hakkı verilmemesini protesto eden 6 İranlı açlık grevine başladı, 3 İranlı ise dudaklarını dikti. 
     Avustralya'nın güney eyaleti Baxter'daki gözaltı merkezine 70 İranlı adına bir mülteci tarafından e-posta olarak gönderilen açıklamada, göçmen bürosunun sığınma hakkı vermeme kararını tekrar gözden geçirmesi istendi. 
     Açıklamada, açlık grevine daha fazla İranlı'nın katılacağı uyarısında bulunuldu. 
     Göçmen bürosundan bir yetkili, merkezdeki bazı İranlıların Avustralya'yı protesto etmek için açlık grevine başladığını, bir kaçının dudaklarını diktiğini doğruladı. 
     Çoğunlukla tekne ile ülkeye kaçak gelen Baxter gözetim merkezinde şu anda 252 kişi bulunuyor. 
     
</TEXT>
</DOC>
