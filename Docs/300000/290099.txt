<DOC>
<DOCNO> 290099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sondun26.html </URL>
<DATE> 2004/11/19/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Almanya'da camiyi kundaklayanlar yakalanamadı 
</HEADLINE>
<TEXT>

     Alman hükümet sözcüsü Bela Anda, Baden-Württemberg eyaletindeki bir camiyi kundaklayanlar hakkında henüz bir bilgiye sahip olmadıklarını söyledi. 
     Anda, bugün Berlin'de konuya ilişkin yaptığı açıklamada, olayla ilgili olarak yeterli bilgiye sahip olmadıkları için bu konu hakkında şimdilik bir şey söyleyemeyeceğini belirtti. 
     Anda, bu tür saldırıların Almanya'da toplumların, karşılıklı saygı içinde birlikte yaşamasını engelleyemeyeceğini kaydederek, ''Bu saldırı gelecekte de barış içinde yaşamaya bir engel değil'' dedi. 
     Baden-Württemberg eyaletindeki Heidelberg kenti yakınlarında bulunan Simsheim kasabasında dün kimliği belirsiz kişiler bir camiye molotofkokteyli atmış, cami kapısında maddi hasar meydana gelmişti. 
     
</TEXT>
</DOC>
