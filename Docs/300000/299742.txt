<DOC>
<DOCNO> 299742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/yasam/yas02.html </URL>
<DATE> 2004/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebeğini boğan anneyi ders notları yakalattı 
</HEADLINE>
<TEXT>


Neslihan Alkar, gizlice doğurduğu bebeğini boğup çöpe attı. Ancak bebeği sardığı üniversiteye hazırlık notları onu ele verdi 

NEŞET KARADAĞ DHA 

Adana'da, tanıştığı işadamıyla girdiği ilişkiden dünyaya gelen bebeğini boğarak öldürdüğü ve cesedini çöpe attığı iddia edilen Neslihan Alkar'a 19 , poşetteki ders notları sayesinde ulaşıldı. 
Alkar, geçen yıl üniversiteye hazırlık için gittiği dershanede işadamı Hilmi Apak 27 ile kendi isteğiyle ilişkiye girdi ve hamile kaldı. Bebeğini aldırmakta geciken Alkar, hamileliğini korseyle gizledi. Nisanda evindeki odasında yalnız başına doğurduğu erkek bebeğini boğarak öldürdükten sonra içinde ders notlarının bulunduğu poşetle çöp kutusuna attı. Alkar, k ğıt toplayan çocukların polise haber vermesiyle, notlarda ismi bulunarak yakalandı. 

'Kasten öldürdü' 
Otopside, bebeğin boğularak öldürüldüğü belirlendi ve Alkar hakkında 'şerefini kurtarmak gayesiyle yeni doğan bebeğini öldürmek' suçundan 8 yıla kadar hapis istemiyle dava açıldı. Duruşmada Neslihan Alkar, bebeğin ölü doğduğunu, Hilmi Apak ise para karşılığı birlikte olduklarını öne sürdü. Mahkeme, bebeğin kasten öldürüldüğü iddiasıyla görevsizlik kararı vererek dosyayı 3. Ağır Ceza Mahkemesi'ne gönderdi. 
Alkar'ın ifadesini almayan mahkeme, davaya Asliye Ceza Mahkemesi'nin bakması gerektiği görüşünde birleşerek, görevsizlik kararıyla dosyayı Yargıtay'a gönderdi. 




</TEXT>
</DOC>
