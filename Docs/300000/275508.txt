<DOC>
<DOCNO> 275508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/yasam/axyas01.html </URL>
<DATE> 2004/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Okulda 'ölüm tuzağı' 
</HEADLINE>
<TEXT>


8 yaşındaki Emre bahçede oynarken, topu okulda 'derslik' olarak kullanılan konteynerin üzerine kaçtı. Konteynere tırmanan Emre, açıkta bulunan elektrik kablolarına değince hayatını kaybetti 

GÖKHAN KARAKAŞ 

Sultanbeyli'de derslik sayısı yeterli olmadığı için konteynerlerin kullanıldığı Ahmet Yener İlköğretim Okulu'nda okuyan Emre Köroğlu 8 , topunu almak için çıktığı konteynerin üstünde elektrik akımına kapılarak hayatını kaybetti. 
24 Eylül 2004 tarihinde meydana gelen olayda okul bahçesinde oyun oynayan Köroğlu, topunun peşinden konteynırların üstüne çıktı. Konteynerin üstündeki kablolara dokunan Köroğlu, elektrik akımına kapıldı. Konteynerden indirilerek hastaneye kaldırılan Köroğlu kurtarılamadı. 
Olayın ardından Sultanbeyli İlçe Milli Eğitim Müdürlüğü, okul görevlileri hakkında soruşturma başlattı. Köroğlu'nun babası Hüseyin Köroğlu ise okul yöneticilerinin çocuğunun ölümünden hemen sonra kendilerine yakacak yardımı yapmayı teklif ettiğini iddia ederek şik yetçi olduğunu söyledi. Baba Köroğlu, "Elektrik hattını o şekilde yaptıran ve konteynerlerin arasını kapatmayan okul yöneticilerinden şik yetçiyim" dedi. 
Velilerden Sebahattin Gür, okulun yüksek gerilim hattının altında olduğunu belirterek, "Öğrenciler kanser riskiyle eğitim görüyor. Çocuklar tehlike altında. Çözüm bekliyoruz" diye konuştu. 




</TEXT>
</DOC>
