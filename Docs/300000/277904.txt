<DOC>
<DOCNO> 277904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/ekonomi/eko01.html </URL>
<DATE> 2004/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelir dağılımında makas daralıyor 
</HEADLINE>
<TEXT>


2003'te en zenginlerle en fakirler arasındaki gelir farkı 9.4 kattan 8.1 kata indi. En zenginlerin gelirden aldığı pay yüzde 48.3'e inerken, en fakirlerin payı yüzde 6'ya çıktı 

EKONOMİ SERVİSİ 

Nüfusun en zengin yüzde 20'lik dilimi ile en fakir yüzde 20'lik dilimi arasında 2002'de 9.4 kat olan gelir farkı, 2003'de 8.1 kata düştü. Böylelikle gelir dağılımında makas daralmış oldu. 
DİE, 2003 yılı Hanehalkı Bütçe Anketi kapsamında gelir dağılımı sonuçlarını açıkladı. Buna göre, gelire göre sıralı ilk yüzde 20'lik dilime giren "en fakir" hanehalkları toplam gelirden yüzde 6 pay alırken, son yüzde 20'lik dilime giren "zengin grup" ise yüzde 48.3 oranında pay sahibi oldu. Yüzde 20'lik hanehalkı dilimlerinin toplam kullanılabilir gelirden aldıkları paylar, 2002 yılı verileri ile kıyaslandığında ilk dört yüzde 20'lik dilimin gelirden aldığı pay artarken, 'en zengin' beşinci yüzde 20'lik dilimin gelirden aldığı pay ise azaldı. 

Yüzde 25.4'lük artış 
Anket sonuçlarına göre, 2002'de 143.7 katrilyon lira olan Türkiye genelindeki yıllık toplam kullanılabilir hanehalkı geliri 2003'te yüzde 25.4 artışla 180.3 katrilyona çıktı. Aynı dönemde hanehalklarının sayısı 16 milyon 446 bin kişiden, yüzde 1.8 artarak, 16 milyon 744 bin kişiye çıktı. Kurumsal olmayan nüfus da 68 milyon 393 bin kişiden 69 milyon 195 bin kişiye yükseldi. 
En fakir hanehalklarının 2002'de 7.6 katrilyon olan kullanılabilir yıllık geliri 2003'te yüzde 42.1 artarak 10.8 katrilyona yükseldi. Buna karşılık 2002'de 71.9 katrilyonluk gelire sahip olan en zengin yüzde 20'lik diliminin geliri 2003'te yüzde 21 arttı ve 87.1 katrilyona çıktı. 

Mülk geliri azaldı 
Maaş ve ücret gelirleri 47.8 katrilyondan 62.5 katrilyona çıkarken, yevmiyeler de 3.9 katrilyondan 5 katrilyona yükseldi. 2002'de 46 katrilyon seviyesinde bulunan toplam müteşebbis gelirleri de 51.8 katrilyona ulaştı. 
Buna karşılık mülk gelirleri 12.3 katrilyon liradan 10.1 katrilyona indi. Bunun alt kalemlerinden gayrimenkulde gelir artarken, menkul kıymet gelirlerinde gerileme görüldü. Transfer gelirleri 23.4 katrilyon liradan 32.3 katrilyon liraya çıkarken, devletten transferler arttı, yurtdışı ve diğer transferler ise azaldı. 

En çok profesyonellerin geliri arttı Türkiye'deki hane halkı bireylerinin yıllık kullanılabilir esas iş gelirleri, 2003 yılında yüzde 25.3 artarak 114.9 katrilyon liraya çıktı. Çalışan birey sayısı, 2003'te göre yüzde 9.2 gerileyerek 21 milyon 702 bin 403'e indi. 
En hızlı gelir artışını yüzde 47.9'la profesyonel meslek mensupları sağladı. Tarım çalışanlarının gelirleri ise yüzde 4.7 azaldı. Profesyonel meslek mensuplarının gelirleri 13.7 katrilyona çıkarken tarım çalışanlarının toplam gelirleri ise 15.6 katrilyona indi. Bu gruptaki kişi sayısı da yüzde 19.4 azaldı. 
Kanun yapıcılar, üst düzey yöneticiler ve müdürlerin toplam kullanılabilir esas iş gelirleri yüzde 30 artarak 28.2 katrilyona çıktı. Sektörler itibariyle ise en yüksek gelir artışını mali kurumlar ve sigortacılık sağladı. Bunların toplam geliri yüzde 57.8 artışla 7.1 katrilyon oldu. 

Zenginle fakir arasındaki uçurum azaldı 
Gelirden aldıkları pay Yüzde 20'lik dilimler 2002 2003 En fakir 20 5.3 6.0 İkinci 20 9.8 10.3 Üçüncü 20 14.0 14.5 Dördüncü 20 20.8 20.9 En zengin 20 50.1 48.3 

Ücretlilerin gelirden aldığı pay 3 puan arttı Gelir türleri 2002 2003 Maaş ve ücret 35.8 38.7 Yevmiye 2.9 3.1 Toplam müteşebbis 34.5 32.0 - Tarım 38.2 30.7 - İmalat 9.7 12.4 - İnşaat 3.8 4.1 - Ticaret 28.3 32.7 - Hizmet 20.0 20.1 Mülk Geliri 9.3 6.2 - Gayrimenkul 44.4 57.7 - Menkul kıymet 55.6 42.3 Transfer 17.5 20.0 - Devletten 81.3 87.3 - Yurtdışından 5.1 3.0 - Diğer 13.6 9.7 

En fazla gelir adaletsizliği İstanbul'da 
Gelir gruplarının toplam içindeki payı Bölgeler En fakir 2. 20 3. 20 4. 20 En zengin İstanbul 6.4 10.1 13.7 19.3 50.5 Ege 6.6 11.1 15.2 21.9 45.2 Akdeniz 6.0 10.3 14.7 21.1 47.9 Batı Anadolu 5.7 10.1 14.8 22.0 47.4 Doğu Marmara 6.8 10.9 14.9 21.1 46.4 Batı Karadeniz 6.3 11.2 15.3 21.6 45.6 Orta Anadolu 7.5 11.7 14.9 20.3 45.7 Batı Marmara 7.0 11.8 15.9 21.8 43.4 Güneydoğu Anadolu 7.1 11.6 15.6 21.8 43.9 Doğu Karadeniz 7.6 11.8 15.9 22.2 42.6 Ortadoğu Anadolu 6.5 11.4 16.2 23.5 42.4 Kuzeydoğu Anadolu 6.1 11.0 15.7 22.6 44.6 

Gelirde en küçük pay Kuzeydoğu Anadolu'nun İstanbul 26.2 Ege 13.7 Akdeniz 12.7 Batı Anadolu 10.9 Doğu Marmara 9.0 Batı Karadeniz 4.9 Orta Anadolu 4.7 Batı Marmara 4.5 Güneydoğu Anadolu 4.1 Doğu Karadeniz 3.9 Ortadoğu Anadolu 3.2 Kuzeydoğu Anadolu 2.2 

</TEXT>
</DOC>
