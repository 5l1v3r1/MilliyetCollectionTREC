<DOC>
<DOCNO> 257968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/siyaset/siy05.html </URL>
<DATE> 2004/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'de 'sahte faks' uyarısı 
</HEADLINE>
<TEXT>


ANKARA Milliyet 


CHP Genel Sekreteri Önder Sav, Merkez Yönetim Kurulu'nda alınan karar gereği, milletvekillerinin tatillerini seçim bölgelerinde geçirmesini ve CHP'nin iç ve dış politikadaki kararlı tutumunun vatandaşlara anlatılmasını istedi. Sav, milletvekillerine gönderdiği genelgede, partizanlık, adam kayırmacılık, hak ihlalleri, yolsuzluk ve usulsüzlükleri tespit edip rapor yazmalarını istedi. Sav, il başkanlıklarına gönderdiği genelgeyle de, örgütlere gönderilen asılsız ve sahte görevden alma yazıları konusunda uyarıda bulundu. Sav "İl Başkanı ve yönetim, genel merkez lüzumuyla görevden alınmıştır" şeklinde sahte ve asılsız yazının fakslandığını belirterek şunları kaydetti "Kullanılan k ğıttan ve üsluptan, içindeki yazıya kadar her şeyi uydurma ve asılsızdır. Genel Sekreter Önder Sav imzası ve faks numarası bir başka yazıdan kaydırılarak kullanılmıştır." 



</TEXT>
</DOC>
