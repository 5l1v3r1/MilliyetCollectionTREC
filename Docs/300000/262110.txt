<DOC>
<DOCNO> 262110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sonspo13.html </URL>
<DATE> 2004/08/10/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Bursaspor 3 eski futbolcusuna borcunu ödeyemezse 6 puanı silinecek 
</HEADLINE>
<TEXT>

     Bursaspor Kulübü İkinci Başkanı ve Basın Sözcüsü Süleyman Önsever, eski futbolcuları Franja, Bulat ve Varesanoviç'e olan 300 bin dolarlık borcun eylül ayına dek ödenmemesi durumunda, takımın 6 puanının silineceğini söyledi. 
     Süleyman Önsever, yaptığı açıklamada, kulübün, Antonia Franja, Josip Bulat ve Mirza Varesanoviç'e ödenmeyen geçen döneme ait 300 bin dolar nedeniyle FIFA Disiplin Komitesi'nce verilecek cezayla karşı karşıya kaldığını bildirdi. 
     Ceza yönetmeliği gereği borcun bir an önce ödenmesi gerektiğini belirten Önsever, ''Eski futbolcularımızdan Franja, Bulat ve Varesanoviç'e olan 300 bin dolarlık borcumuzu eylül ayına kadar ödeyemezsek, 6 puanımız silinecek'' dedi. 
     Önsever, Bursaspor'un geçen sezon Samsunspor ile Adapazarı'nda yaptığı ligin son maçında çıkan olaylar nedeniyle kulübe 65 milyar lira hasar ödeme cezası verildiğini, ayrıca 2 maç saha kapatma cezasıyla birlikte kulübün maddi kaybının, deplasman giderleri ve maç hasılatları gözönüne alındığında yaklaşık 500 milyar lirayı bulduğunu sözlerine ekledi. 
     
</TEXT>
</DOC>
