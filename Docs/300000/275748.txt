<DOC>
<DOCNO> 275748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sonyas05.html </URL>
<DATE> 2004/09/28/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Kuş gribi insandan insana geçiyor mu 
</HEADLINE>
<TEXT>

     Tayland'da kuş gribinden ölen bir kadının, hastalığı büyük ihtimalle kızından kaptığı bildirildi. 
     Tayland hükümetinden yapılan açıklamada, Dünya Sağlık Örgütü DSÖ ile ABD Hastalık Kontrol Merkezi'nin, vakayla ilgili soruşturmayı başından beri ortak yürüttükleri ve hastalığın, halkın sağlığını tehdit etmediği konusunda hemfikir olunduğu bildirildi. 
     Açıklamada, 29 yaşındaki Taylandlı kadının 20 Eylül'de, Bangkok yakınlarındaki Nonthaburi kentinde, 11 yaşındaki kızının kuş gribine yenik düşmesinden 8 gün sonra yine aynı hastalık nedeniyle öldüğü belirtildi. 
     İsmi Pranee Thongchan olarak açıklanan Taylandlı kadının, hastalığı çevresinden de kapmış olma ihtimali bulunduğu kaydedildi. 
     Bangkok yakınlarında yaşayan Pranee'nin, ülkenin kuzeyindeki Kamphaenphet kentinde yaşayan 32 yaşındaki ablasının da kuş gribine yakalandığı ve hastanede tedavi altına alındığı belirtildi. 
     Pranee'nin ölmesiyle birlikte kuş gribi, Tayland'da 10. kurbanını almış oldu. Salgın, Vietnam'da 20 kişinin ölümüne yol açmıştı. 
     
</TEXT>
</DOC>
