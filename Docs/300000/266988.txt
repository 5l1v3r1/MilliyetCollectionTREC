<DOC>
<DOCNO> 266988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sontur44.html </URL>
<DATE> 2004/08/27/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Yatağan'daki hava kirliliği... Vali Santralin 2 ünitesini kapattık 
</HEADLINE>
<TEXT>

     Muğla Valisi Hüseyin Aksoy, Yatağan İlçesi'nde hava kirliliği sınırlarının aşılması üzerine Yatağan Termik Santrali'nin iki ünitesini kapattıklarını belirterek, kirlilik oranının insan sağlığını etkileyecek sınırların altına indiğini belirtti. 
     AA muhabirine açıklamalarda bulunan Vali Aksoy, havadaki kükürtdioksit oranının metreküpte 500 mikrogramın üzerine çıkması üzerine santralin önce bir ünitesinin kapatıldığını, daha sonra ikinci üniteyi de kapatarak, üçüncü ünitede güç azaltılmasına gittiklerini kaydetti. Aksoy, şöyle konuştu 
     ''Kirlilik, kullanılan kömürün kalitesiz olmasından kaynaklanmış. Gerekli önlemler alınarak kirlilik sınırı düşürüldü. Şu anda kirlilik insan sağlığını etkileyecek sınırların altında. Son ölçümlerde metreküpte 300 mikrogram kükürdioksit tespit edildi. Değerler normale gelirse kapatılan üniteler, göstergeler izlenerek açılır.'' 
     
     FİLTRE SORUNU 
     Vali Aksoy, hava kirliliği ölçüm cihazlarının voltaj düşüklüğü ve yanlış yerlere yerleştirilmesi nedeniyle kirliliği doğru şekilde saptayamadığı iddialarınıysa, ''Bu konuda bir kanıt varsa bize yazı yazılsın, durumu inceleyelim'' dedi. 
     Santralin filtrelerinin çalışmadığına da dikkat çeken Aksoy, ''Filtrelerin yapımı konusunda Enerji Bakanlığı ile yapımcı firma arasında sorun yaşanıyor. Bu konuda görüşmeler devam ediyor. Bu sorunun kısa sürede çözülmesini umut ediyoruz. Filtrelerin çalışmaması sıkıntı yaratıyor''dedi. 
     
</TEXT>
</DOC>
