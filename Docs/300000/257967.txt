<DOC>
<DOCNO> 257967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/siyaset/siy02.html </URL>
<DATE> 2004/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Figaro Türkiye 5-10 yılda AB'ye girer 
</HEADLINE>
<TEXT>


Fransız Le Figaro gazetesinin haberine göre, 5 Ekim'de AB Komisyonu, raporunda Türkiye'ye 'evet' yanıtı verecek 

PARİS DHA 


Fransa da yayımlanan Le Figaro gazetesi, Türkiye'nin 5 - 10 yıl içinde Avrupa Birliği AB üyesi olacağını yazdı. Gazetede Sylvie Pierre Brossolette imzasıyla yayımlanan haberde, Fransız halkının büyük bölümünün Türkiye'nin AB'ye girmesini istemediği ve bu çoğunluğu temsil eden partilerin de Türkiye'nin üyeliğine karşı çıktığı öne sürüldü. 5 Ekim'de AB Komisyonu'nun Türkiye'nin adaylığıyla ilgili raporunu sunacağı da belirtilen haberde, şu ifadeler yer aldı 

'Sadece Avusturya düşmanca' 
"Türkiye o çok meşhur kriterlere uyacak mı Şimdiden biliyoruz ki komisyonun cevabı 'evet' olacak. Bu durumda iş devlet ve hükümet başkanlarının 17 Aralık'taki Avrupa Konseyi'nde verecekleri ortak karara kalıyor. Sadece Avusturya Türkiye'nin AB'ye girmesine karşı düşmanca perspektifini devam ettiriyor. Türkiye bu durumda 5-10 yıl içinde büyük olasılıkla AB üyesi olacaktır. Ama bu, Fransa'da çok kişiyi kızdırıyor." 


</TEXT>
</DOC>
