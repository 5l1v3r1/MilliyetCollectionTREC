<DOC>
<DOCNO> 278757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/son/sontur22.html </URL>
<DATE> 2004/10/09/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Ehliyeti kaptıranlar, direksiyonu bırakmıyor... 
</HEADLINE>
<TEXT>

     İzmir Emniyet Müdürlüğü Trafik Denetleme Şube Müdürlüğü ekiplerinin değerlendirme anketinde, ihlal nedeniyle sürücü belgesi alınanların yüzde 14.5'inin, belgesini geri almadan direksiyon başına geçtiği belirlendi. 
     Trafik Denetleme Şube Müdürlüğü'ne bağlı ekipler, Ege Üniversitesi ile sürdürdüğü ''2004 Trafik Yılı'' etkinlikleri çerçevesinde ''kural ihlali'' yapan sürücülere yönelik bir anket düzenledi. 
     Ankette, ''alkollü araç kullanımı'' veya ''hız sınırını 5 kez aşmak'' suçlarından belgeleri alınan sürücülerin yüzde 14.5'i, gerekli süre dolmadan direksiyon başına geçtiğini itiraf etti. 
     Toplam 743 sürücüye yönelik yapılan değerlendirmede, kural ihlali yapan sürücülerin yüzde 95'ini erkekler, yüzde 5'ini ise kadınlar oluşturdu. 
     Bu sürücülerin yüzde 30'u lisans ve üstü eğim almış kişiler. Yüzde 27'si lise, yüzde 15'i ortaokul, yüzde 27'si ilkokul ve yüzde 2'si sadece okur yazar. Yüzde 38.5'i de 26-35 yaş arasında. 
     
</TEXT>
</DOC>
