<DOC>
<DOCNO> 278892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/son/soneko02.html </URL>
<DATE> 2004/10/10/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
OPEC'in günlük üretimi 30 milyon varil... 
</HEADLINE>
<TEXT>

     Petrol İhraç Eden Ülkeler Örgütü'nün OPEC , petrol fiyatlarını kontrol altına almak için günde 30 milyon varil petrol ürettiği bildirildi. 
     Kuveyt Petro Bakanı Şeyh Ahmed el Fahd el Sabah, ''OPEC fiyatları düşürmek için elinden geleni yapıyor. Şu anda günde 30 milyon varil petrol üretiyoruz'' dedi. 
     OPEC'in en etkin üyesi ve dünyanın en büyük petrol ihracatçısı Suudi Arabistan'ın petrol bakanı Ali el Naimi de, ülkesinin fiyatları kontrol altına almak için, resmi günlük kotasının 1.5-2 milyon varil üzerinde üretim yaptığını belirtirken, ''şu anda günde 9.5 milyon varil civarında üretim yapıyoruz, müşterilerimizden talep gelirse bu rakamı artırmaya da hazırız'' dedi. 
     Halen piyasada bir petrol kıtlığı bulunmadığını kaydeden el Naimi, ''gelecekte de bir kıtlık olmayacak, talep arttığı takdirde arzı da artırmaya hazırız'' diye konuştu. 
     
</TEXT>
</DOC>
