<DOC>
<DOCNO> 270369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/soneko08.html </URL>
<DATE> 2004/09/09/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
TOBB Irak ile ticaret sıkıntı yaratıyor... 
</HEADLINE>
<TEXT>

     Türkiye Odalar ve Borsalar Birliği TOBB , iş dünyasının Irak'la ilgili durumunu ortaya koyan ''Irak'ta İş Olanakları ve İş Ortamı'' anketini yeniliyor. 
     Odalar Birliği'nden yapılan açıklamada, Türk kamyon şoförlerine ve girişimcisine yönelik saldırılarda son günlerde ciddi artışlar yaşanması nedeniyle, anketin yenilenmesi kararının alındığı bildirildi. 
     Irak'la ticarette ve bu ülkede taşeron olarak iş yapmanın önündeki çok sayıdaki güçlüğe, bir de güvenlik sorununun eklendiği kaydedilen açıklamada, bu durumun Irak'ın yeniden yapılanmasına Türk iş dünyasının katkısını olumsuz etkilediği ifade edildi. 
     Bu nedenle geçen yıl Eylül ayında hazırlanan ve bu yılın Şubat ayında güncelleştirilen Irak raporunun dayanağını oluşturan anket çalışmasının 'yenilenmesinin' kararlaştırıldığı vurgulanan açıklamada, anket sonuçlarının iş dünyasının Irak'ta karşılaştığı sorunların çözümüne ilişkin Birlik girişimlerinde önemli bir araç olacağı belirtildi. 
     Irak'la ticari faaliyette bulunan ya da bu yönde firmalara yönelik olarak tasarlanan Irak'ta İş Olanakları ve İş Ortamı anketinde, iş dünyası temsilcilerine şu sorular yöneltiliyor 
     -Irak'la ticari ilişkiniz var mı 
     -Irak'ta ABD firmalarına taşeron olarak veya Irak'lı Bakanlıkların açtığı ihalelerde ana yüklenici olarak üstlendiğiniz kontrat var mı 
     -Savaş öncesi dönemle karşılaştırıldığında Türk firmaları için Irak'taki iş yapma potansiyelini nasıl değerlendiriyorsunuz 
     -Savaş öncesi dönemle karşılaştırıldığında Türk firmaları için Irak'ta taşeron olarak veya doğrudan iş üstlenmedeki değişikliği nasıl değerlendiriyorsunuz 
     -Savaştan sonra Irak'da kontrat üstlenme açısından Türk firmalarının en önemli 3 rakibini önem sırasına göre numaralandırınız Ülkeler İran, Suriye, Ürdün, Kuveyt, Suudi Arabistan, Mısır ve diğerleri olarak sıralanıyor 
     -Irak'a ticarette karşılaşılan en önemli 5 sorunu önem sırasına göre numaralandırınız. 
     -Irak'ta Türk kamyon sürücüleri, çalışanları ve işadamlarına yönelik saldırıların muhtemel nedenlerini önem sırasına göre numaralandırınız. 
     Seçenekler Genel anlamda savaş ortamının yarattığı güvensizlik, Irak'ın yeniden yapılanması sürecinde Türk firmalarının yer almasının Türkiye-ABD işbirliği olarak yorumlanıyor olması, Irak'a Türk nakliyeciler dışında taşımacılık yapan nakliyecilerinin pazarı koruma kaygılarının verdiği yanlış mesaj, saldırıya uğrayanların gerekli emniyet tedbirlerine riayet etmiyor olmaları, fidye talep etme, diğer. 
     
</TEXT>
</DOC>
