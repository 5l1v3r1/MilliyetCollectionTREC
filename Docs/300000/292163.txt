<DOC>
<DOCNO> 292163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sonyas01.html </URL>
<DATE> 2004/11/25/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
İflas ettiği gün, Loto'dan 149 milyon dolar kazandı 
</HEADLINE>
<TEXT>

     Can KAMİLOĞLU NEW YORK, DHA 

BUGÜNE kadar 8 ayrı firmaya toplam 45 bin dolar borcu, bankada ise, sadece 78 cent'i olan Kolombiya asıllı Amerikalı Juan Rodrigez, cebindeki son 50 doların 1'ini yatırdığı loto bileti sayesinde New York Eyaleti'nin tarihinde en yüksek rakam olan 149 milyon dolarlık loto ikramiyesinin sahibi oldu. 
     New York'un Queens Bölgesi'ndeki bir otoparkta kahya olarak çalışan Rodrigez, yılda kazandığı 31 bin dolarla geçinemeyen Rodrigez, NBNA Amerika borç tahsil firması, Chase, Citibank ile People Bank'a ve Amerikan Express Kredi kartına, Wiz Elektronik Mağazası'na ve vergi dairesine toplam 45 bin dolar borçlanırken, bu ülkedeki yasalar uyarınca borçlarının tasfiyesi için iflas mahkemesine başvurdu. 
     Bankadaki hesabında sadece 78 cent'i kalan Rodrigez, 4 ayrı eyalette oynanılan Mega Millions Lotosu'nunda şanslı 6 numarayı bilip 149 milyon doların sahibi oldu. 20 yıldır otopark kahyalığının yanı sıra, ikinci iş olarak BMW ve Mercedes galerilerinde de ikinci iş olarak çalışan Rodrigez 20 yıl önce geldiği New York'ta tüm çabalarına rağmen para biriktiremedi ve borçlanarak geçen ay mahkemeye başvurarak iflasını istedi. 
     Rodrigez'in 17 yıllık evliliği, ekonomik sorunlar nedeniyle çatırdarken, geçen cuma günü ise iflasını istediği mahkeme verdiği kararda alacaklı firmalara ödeyecek hiç parası bulunmadığına ilişkin karar verdi. 
     İflas mahkemesine verdiği mal beyanında kişisel mal varlığı olarak 2 dolar, ev kirası için verdiği bin 300 dolar teminat, evindeki bilgisayar, printer ve çeşitli ev eşyaları için 975 dolar, kıyafetleri için 200 dolar, spor malzemeleri için 100 dolar, beyan etti. 
     
</TEXT>
</DOC>
