<DOC>
<DOCNO> 272487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/dunya/axdun02.html </URL>
<DATE> 2004/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Asparagas katliam 
</HEADLINE>
<TEXT>


DIŞ HABERLER SERVİSİ 


MHP'ye yakınlığıyla bilinen Ortadoğu gazetesi, dünkü sayısında "İşte katliamın belgesi Bir cesette en az 20 kurşun var" başlığıyla yayımladığı haberde, Irak'ta öldürülen 12 Nepalli rehineye ait cesetlerin fotoğrafını basarak, bunların "Amerikan askerlerinin Telafer'de öldürdüğü Türkmenler" olduğunu yazdı. Gazetenin birinci sayfasında yer alan haberde "ABD'nin Telafer'deki Türkmen katliamı belgelendi. ... İşte ABD'nin özgürlük ve medeniyet anlayışı, işte ABD güçlerinin oluk gibi Türkmen kanı akıttığının belgesi" denildi. 
Ancak bu fotoğraf, uluslararası haber ajanslarının 31 Ağustos'ta dünyaya geçtiği, öldürülen 12 Nepalliye aitti. Bir Amerikan üssünde aşçılık ve temizlikçilik yapmak için Irak'a gelen Nepalliler kaçırılmış, bir süre sonra da biri kafası kesilerek, diğerleri de silahla vurularak öldürülmüştü. 


</TEXT>
</DOC>
