<DOC>
<DOCNO> 280867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/guncel/gun05.html </URL>
<DATE> 2004/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aksoy ve Bilgin'in tablolarına ilgi yok 
</HEADLINE>
<TEXT>


ESRA ALUS İstanbul 

TMSF'nin el koyduğu Etibank'ın eski sahibi Dinç Bilgin ile İktisat Bankası'nın sahibi Erol Aksoy'a ait tablo ve tarihi eserler, dün yapılan müzayedede satıldı. Antik A.Ş'de Turgay Artam'ın başkanlığındaki müzayede 2 bölümde yapıldı. İlk bölümde 61 parçadan oluşan tablo ve antikalar satılırken, ikinci bölümde ise Bilgin'e ait arkeolojik eserler satışa sunuldu. Bilgin'e ait Halil Paşa'nın peyzaj üzeri yağlıboya tablosu, 60 milyar liradan artırmaya çıktı. Tablo 65 milyar liraya satın alındı. Yine üzerinde Osmanlıca imzası bulunan Aksoy'a ait Halil Paşa'nın peyzaj üzeri yağlıboya tablosu ise 40 milyar liradan artırmaya çıktı ve 60 milyar liraya satıldı. 

54 milyara satıldı 
Müzayede de Osman Hamdi Bey'e ait "Eyüp Mezarlığı" adlı yağlıboya tablo ise 20 milyar liradan satışa sunuldu ve 54 milyar liraya alıcısına ulaştı. İlginin az olduğu müzayedede satışın belirlenen muhammen bedelin yüzde 40 altında yapıldığı kaydedildi. 
İlk bölümdeki satıştan 350 milyar 820 milyon lira, ikinci bölüm satıştan ise 52 milyar 625 milyon lira elde edildi. 


</TEXT>
</DOC>
