<DOC>
<DOCNO> 293359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sondun42.html </URL>
<DATE> 2004/11/30/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Suriye, İsrail ile barış görüşmelerine hazır 
</HEADLINE>
<TEXT>

     Suriye Devlet Başkanı Beşşar Esad'ın, İsrail ile barış görüşmelerine yeniden başlamaya hazır olduğu bildirildi. 
     Esad ile görüşen Mısır Devlet Başkanı Hüsnü Mübarek'in sözcüsü Mecit Abdül Fettah görüşmeden sonra yaptığı açıklamada, ''Suriye İsrail ile koşulsuz olarak doğrudan görüşmelere hazır olduğunu ifade etti'' dedi. 
     Mübarek ve görüşmeden sonra Suriye'ye dönen Esad, gazetecilere herhangi bir açıklama yapmadılar. 
     Mısır'ın İsrail ile Suriye arasında arabuluculuk önermediğini belirten Abdül Fettah, Mısır'ın buna gerek görmediğini söyledi. 
     BM Genel Sekreteri Kofi Annan'ın Ortadoğu temsilcisi Terje Roed-Larsen geçen hafta Şam'da Esad ile görüştükten sonra, Esad'ın İsrail ile koşulsuz barış görüşmelerine başlamaya hazır olduğunu söylemişti. 
     Ancak İsrail Esad'ın samimi olduğundan emin olmadıklarını belirtmişti. 
     Suriye ile İsrail arasındaki görüşmeler Ocak 2000'de kesilmişti. 
     
</TEXT>
</DOC>
