<DOC>
<DOCNO> 297196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sondun25.html </URL>
<DATE> 2004/12/13/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
İsral, Filistin seçimlerinden 3 gün önce askerlerini çekecek 
</HEADLINE>
<TEXT>

     İsrail'in 9 Ocak 2005 tarihinde yapılacak Filistin seçimlerinde 72 saatliğine tüm Filistin şehir ve kasabalarındaki askerlerini çekeceği bildirildi. 
     İsrail Savunma Bakanı Şaul Mofaz, yaptığı açıklamada, seçimden bir gün önce, seçim günü ve seçimden sonraki gün, 72 saatliğine Filistin şehirlerinden çekileceklerini söyledi. 
     İsrailli yetkililer, geçmişte de yaptıkları açıklamada, Filistin seçimlerinin sükunet içinde geçmesi için yardım edeceklerini söylemişlerdi. Mofaz bugünkü açıklamasıyla seçimler için de olsa ilk defa İsrail askerlerinin Filistin'den çekilmesini gündeme getirmiş oldu. 
     Filistinlilerse seçimlerden önce İsrail askerlerinin çekilmesini ve bir daha Filistin topraklarına girmemesini istiyor. 
     
</TEXT>
</DOC>
