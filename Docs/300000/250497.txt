<DOC>
<DOCNO> 250497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sondun42.html </URL>
<DATE> 2004/06/24/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Trabzon'da ölen İspanyol askerlerin otopsi raporları İspanya'ya yollandı 
</HEADLINE>
<TEXT>

     Trabzon'da meydana gelen uçak kazasında ölen 62 İspanyol askerden bazılarının kimlikleri tam tespit edilemeden memleketlerine gönderildiği iddialarını açıklığa kavuşturmak için İstanbul Toksiyoloji Enstitüsü'nde hazırlanan dosya, İspanya'ya ulaştırıldı. 
     İspanyol Savunma Bakanlığı tarafından, Afganistan'daki görevlerinden dönüşte 26 Mayıs 2003 tarihinde kazada ölen askerlerin ailelerine yarın açıklanması beklenen raporda, cesetlerin kimlik tespiti sırasında hatalar olduğu şüphelerinin doğrulandığı iddia ediliyor. 
     Türkiye'den gelen raporla ilgili İspanyol parlamentosunun da bilgilendirileceği açıklandı. 
     Savunma Bakanı Jose Bono, ''Yemin ettiğim şeyi yapacağım. Yasanın gerekliğini yerine getireceğim. Ama hükümet, geçmiş hükümetten öç almayacak, sadece yasayı uygulayacak'' dedi. 
     
</TEXT>
</DOC>
