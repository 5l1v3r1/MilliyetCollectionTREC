<DOC>
<DOCNO> 279280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/guncel/gun06.html </URL>
<DATE> 2004/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Leopard 2'ler için temaslar başladı 
</HEADLINE>
<TEXT>


DIŞ HABERLER SERVİSİ 

Türkiye ile Almanya arasında Leopard 2 tanklarının satış görüşmelerinin başladığı bildirildi. Bir Alman hükümet kaynağı Reuters ajansına, Federal Savunma Bakanlığı ile Türk Silahlı Kuvetleri'nin bu konuda temasa kurduklarını ifade ederek, Ankara'nın Leopardlarla ilgili talepte bulunduğunu kaydetti. Almanya Dışişleri Bakanlığı'nın bir sözcüsü de, Türkiye'ye yönelik silah ihracatı kısıtlamalarının gevşetilebileceğini söyledi. Sözcü, söz konusu kısıtlamaların gevşetilmesinde, Türkiye ile AB üyelik müzakerelerine başlanmasının çok önemli rol oynayacağını belirtti. AB Komisyonu'nun 6 Ekim'de Türkiye'yle üyelik müzakerlerine başlanması için yeşil ışık yakması ardından, Almanya Savunma Bakanı Peter Struck da, Ankara'ya Leopardların satışı önündeki engellerin kalktığını söylemişti. 


</TEXT>
</DOC>
