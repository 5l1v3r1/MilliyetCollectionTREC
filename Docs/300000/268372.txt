<DOC>
<DOCNO> 268372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sondun05.html </URL>
<DATE> 2004/09/02/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
İsrail, Gazze Şeridi'nde iki binayı yerle bir etti... 
</HEADLINE>
<TEXT>

     Gazze Şeridi'ndeki Han Yunus mülteci kampına baskın düzenleyen İsrail askerleri, Filistinli militanlar tarafından kullanıldığını iddia ettikleri 2 binayı yerle bir etti. 
     İsrail'de 16 kişinin ölmesine neden olan intihar saldırılarından 2 gün sonra Gazze Şeridi'nin güneyindeki Han Yunus mülteci kampında operasyon düzenleyen İsrail askerleri, kamptaki 10 tane çok katlı binayı da boşalttı. 
     Albay Yehoşua Rinski, operasyonun, kampın yakınlarındaki Yahudi yerleşim bölgelerine havan topu saldırılarının düzenlenmesini önlemek için yapıldığını söyledi. 
     Binaların yıkılması ve tahliye edilmesiyle, yüzlerce Filistinli ailenin evsiz kaldığı belirtiliyor. 
     İsrail helikopterlerinin dün 3 füze fırlattığı Han Yunus kampında, 7 Filistinli yaralanmıştı. 
     
</TEXT>
</DOC>
