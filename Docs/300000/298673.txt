<DOC>
<DOCNO> 298673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/yazar/akyol.html </URL>
<DATE> 2004/12/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Tam ip kopuyordu ki... 
</HEADLINE>
<TEXT>

BRÜKSEL 

ÇARŞAMBA gecesi, Conrad Oteli'nin dördüncü katı... Başbakan Erdoğan, Dışişleri Bakanı Gül, diplomatlar, danışmanlar... Kurşun gibi ağır bir hava Yapılan görüşmeler hiçbir sonuç vermemiş, Avrupalılar Türkiye'nin önüne çok ağır şartlar koymuşlar 
Kıbrıs Rum yönetimini 3 Ekim'den önce tanıyacaksın, bunu yapacağına dair bir belgeye imza atacaksın.Türkiye'ye kalıcı, daimi kısıtlamalar koyabiliriz.Görüşmeler tam üyelik amacıyla yapılacak ama başarısızlık olursa, Türkiye'nin başka bağlarla Avrupa'ya bağlanmasını kabul edeceksin. 
İngiltere, İspanya, İtalya ve Almanya hükümetleri Türkiye'yi destekliyordu, ne oldu Berlusconi açıklama yapıyor 
- Fransa ve Avusturya o kadar ısrar etti ki, bu şartları oluşturduk. Yunanistan bile bu kadar ısrarcı değildi. 

TÜRKİYE ne yapmalıydı Kurşun gibi ağır bir havanın egemen olduğu odada "Masadan kalkalım" görüşü ağırlık kazanmaya başlıyor 
- Avrupa 600 bin Rum'u 70 milyon Türkiye insanına tercih ediyorsa, kalkıp gidelim Avrupa bunu göze alamaz. Bu, Avrupa için de çok kötü olur. 
Ya Avrupa bunu gözer alır da "Keyfiniz bilir, isterseniz gidin, üyeliği isteyen sizsiniz" tavrına girerse ne olacak 
Türkiye'nin bir yığın sorunu Ekonomi, borç, yabancı sermaye ihtiyacı, toplumda oluşmuş yüksek beklenti, siyasi sorunlar... 
Gül diyor ki 
- Avrupa, Kıbrıs Türklerini Annan Planı'ndaki terimle 'Kıbrıs Türk Devleti' etiketiyle davet ettik diye İKÖ-AB zirvesini boykot etti. Bu defa ne yapar, bunu hesap edelim. 
İpi kopuncaya kadar çekmek... Evet ama nerede ip kopar, belli değil. 

PERŞEMBE sabahı saat 05.00'te AB'nin bildiri taslağı geliyor. Düzelen hiçbir şey yok 
İtiraz ediyoruz. Başbakan, Konsey binasına gidiyor. Yer demir, gök bakır Avrupa kıpırdamıyor. Ne önersek "Hayır..." diyorlar. 
Başbakan Erdoğan'ın tepkisi 
- Bu böyle olmaz, kalkıp gideriz 
Basın müşaviri gazetecilere haber veriyor 
- Saat 14.00'te Başbakan basın toplantısı yapacak 
Şok... Öğreniyoruz ki Başbakan basın toplantısında kısa bir açıklama yapıp Türkiye'ye dönecek, yani "Masadan kalkacak " 
Başbakan Erdoğan bunun riskini göze almıştı. 
İpin kopmakta olduğunu öğrenen Tony Blair hemen devreye giriyor, ardından Dönem Başkanı Hollanda Başbakanı Balkanende... Sonra Schröder... 
Chirac ortalıklarda yok 
İpin kopması Türkiye gibi, Avrupa için de çok kötü olacağından, tam o noktada yumuşama başlıyor. Yeniden görüşmeler yapılıyor. 
Kıbrıs, kalıcı kısıtlamalar, ucu açık görüşmelerde Türkiye'nin Avrupa'ya 'bağlanması' gibi konularda yumuşatmalar, yeni açılımlar başlıyor. 
Ve sonunda Türkiye'nin evet diyebileceği bir metin çıkıyor. 
Büyük bir savaş yaşandı, ip kopacakken Türkiye için başarı sayılabilecek bir sonuca ulaşıldı. 
İp kopsaydı neler olurdu ... Bir düşünün... 
İp kopmasın diye hemen evet denilseydi, uysal görülecek bir Türkiye'ye Avrupa daha sonra neler yapmazdı... 
Uzun yıllardan beri kaçırdığımız kozları dikkate aldığımızda, bu zorlu savaşta Türkiye makul bir sonuç almıştır, bu kesinlikle bir başarıdır. 
Bir de aksini düşünün, ne olurdu 
"Avrupa'ya girmek" yolunda Türkiye çok kritik bir dönemeci aşmıştır. Aynı kararlılıkla yola devam... 



</TEXT>
</DOC>
