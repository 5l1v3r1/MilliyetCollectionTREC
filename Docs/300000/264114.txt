<DOC>
<DOCNO> 264114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/soneko38.html </URL>
<DATE> 2004/08/17/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
ABD'de tüketici fiyatları geriledi... 
</HEADLINE>
<TEXT>

     ABD'de Temmuz ayı tüketici fiyatları enflasyonu eksi çıktı. 
     ABD Çalışma Bakanlığı'nın açıkladığı verilere göre, Temmuz'da tüketici fiyatlarında yüzde 0.1 gerileme yaşandı. 
     Piyasa uzmanları tarafından merakla beklenen enflasyon rakamlarının eksi çıkması, ABD'de enflasyonun ekonomi üzerinde bir süre daha tehdit oluşturma ihtimalinin bulunmadığını gösterdi. Ülkede en son aylık eksi enflasyon, 2003 Kasım'ında açıklanmıştı. 
     Temmuz ayı tüketici fiyatlarının gerilemesinde, Mayıs'ta yüzde 4.6, Haziran'da yüzde 2.6 artan enerji fiyatlarının Temmuz ayında yüzde 1.9 gerilemesi etkili oldu. Düşen enerji fiyatları, gıda harcamalarında yaşanan yüzde 0.3 fiyat artışını da dengelemiş oldu. 
     Temmuz'da tüketici harcamalarında artış gösteren bir diğer kalem, gayrimenkul kiraları oldu. Eğitim, eğlence, iletişim ve giyim harcamalarında ise önemli düşüşler yaşandı. 
     ABD'de Mayıs ayı tüketici fiyatlarındaki artış yüzde 0.6, Haziran'da ise yüzde 0.3 seviyesindeydi. 
     Finans merkezi Wall Street uzmanları, Temmuz ayı için yüzde 0.1 enflasyon açıklanmasını bekliyordu. 

     
</TEXT>
</DOC>
