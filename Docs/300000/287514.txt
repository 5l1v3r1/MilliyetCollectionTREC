<DOC>
<DOCNO> 287514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sontur04.html </URL>
<DATE> 2004/11/09/ </DATE>
<TIME> 07.45 </TIME>
<AUTHOR>  </AUTHOR>
<HEADLINE>
'Çöplerini zamanında kapıya koy' dedi, bıçaklandı 
</HEADLINE>
<TEXT>

     Antalya'da bir kişi, çöplerini zamanında kapıya koymadığı için kendisiyle tartışan apartman yöneticisini öldürdü. 
     Deniz Mahallesi 127. Sokak'taki bir apartmanda yöneticilik yapan emekli banka memuru Yüksel Kulaç , çöpünü zamanında kapıya koymayan apartman sakini Bekir Gökoğuz 38 ile tartıştı. 
     Tartışmanın yumruklaşmaya dönüşmesi üzerine Bekir Gökoğuz, yanında bulunan bıçağı Yüksel Kulaç'a saplamaya başladı. Yüksel Kulaç, vücudunun çeşitli yerlerine aldığı bıçak darbeleriyle olay yerinde hayatı kaybederken, kavgaya müdahale eden oğlu Atilla Zaim Kulaç da başından yaralandı. 
     Atilla Zaim Kulaç, Antalya Devlet Hastanesi'nde, olay sırasında yaralanan cinayet zanlısı Bekir Gökoğuz da SSK Bölge Hastanesi'nde tedavi altına alındı. Her iki kişinin de başında yara izleri olduğu bildirildi. 
     Polis, olayla ilgili soruşturmayı sürdürüyor. 
     
</TEXT>
</DOC>
