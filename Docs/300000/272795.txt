<DOC>
<DOCNO> 272795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/guncel/gun01.html </URL>
<DATE> 2004/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kursları kapatın 
</HEADLINE>
<TEXT>


Başbakanlık Takip Kurulu, "3 yılda 2 diploma" vaat eden Kuran kurslarını yakın takibe aldı. BTK, Bakanlık ve Diyanet'i uyararak bu kursların kapatılmasını istedi 

ÖNDER YILMAZ Ankara 

İrticai faaliyetleri takip için kurulan Başbakanlık Takip Kurulu BTK , bazı Kuran kurslarının "3 yılda 2 diploma" vaat ederek, gazete ilanlarıyla öğrenci toplamasını engellemek için harekete geçti. BTK, "Açık Öğretim Lisesi'ne hazırlama", "hafızlık diploması" verme vaadinde bulunan Kuran kurslarının kapatılması için Milli Eğitim Bakanlığı MEB ve Diyanet İşleri Başkanlığı'nı uyardı. 
Milliyet'in haberleştirdiği lise diploması vaat eden Kuran kursları, BTK toplantısında gündeme geldi. Toplantıda, MEB ve Diyanet temsilcilerine, iddialar anımsatılarak, "Ne zamandan beri Kuran kursları, dershane gibi hazırlık kursları veriyor Yatılı öğrencilerin yemek, barınma ve kitap masraflarını karşılayan kurslar, yıllık 50-700 milyon arasında sembolik ücretler alıyor. Masrafları hangi kaynaktan karşılıyor " denildi. Temsilcilere bu tür kursların kapatılması uyarısında bulunuldu. 
Diyanet denetimindeki Kuran kurslarında dershane gibi eğitim veren olmadığını söyleyen İstanbul Müftüsü Mustafa Çağrıcı, bazı dernek ve vakıfların Kuran kursu açtıklarını anımsatarak, "Belki onlar ilanla öğrenci topluyor olabilir. Ancak Kuran kursuyla aynı mek nda örgün öğretime dönük kursların verilmesi söz konusu olamaz. Başka mek nlardaki hazırlık kurslarına kayıt yaptıran öğrencileri gönderiyor olabilirler. Konuyu hassasiyetle takip edeceğiz" dedi. Çağrıcı, İstanbul'da 360 kuran kursu bulunduğunu da belirtti. 


</TEXT>
</DOC>
