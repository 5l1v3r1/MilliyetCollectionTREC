<DOC>
<DOCNO> 276337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sonyas06.html </URL>
<DATE> 2004/09/30/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Anadolu erkeğinin prezervatif takıntısı 
</HEADLINE>
<TEXT>

     DHA 
ERCİYES Üniversitesi Tıp Fakültesi Üroloji Anabilim Dalı Öğretim Üyesi Doç. Dr. Oğuz Ekmekçioğlu, Anadolu insanının prezervatif takıntısının şaşırtıcı olaylar yarattığını söyledi. Ekmekçioğlu, doku hissini azalttığı için erken boşalma sorununa karşı prezervatif tavsiye ettiklerini ancak sorunlu erkeklerin prezervatif kullanmaya yanaşmadıklarını kaydetti. 
     Ekmekçioğlu, Karşı tarafı tatmin edemeden boşalma ya da 1-2 dakikadan kısa sürede boşalma' olarak tarif edilen erken boşalma sorununa karşı uygulanan yöntemlerden birinin de prezervatif kullanmak olduğunu bildirdi. 
     Araştırmalara göre her 100 erkekten 30'unda görülen erken boşalma sorunu nedeniyle kendilerine başvuran Anadolu erkeğine ilk etapta bazı önerilerde bulunduklarını anlatan Ekmekçioğlu, bu tavsiyelerin arasında prezervatif kullanımının da yer aldığını belirtti. 
     Ekmekçioğlu, "Doku hissini azalttığı için erken boşalma sorunu bulunan erkeklere prezervatif kullanmasını tavsiye ediyoruz. Ancak, Anadolu erkeği sorununa rağmen prezervatif kullanmayı kabul etmiyor. Bu durum bizi şaşırtıyor. Boşalmayı geciktiren ilaç içeren prezervatifler erken boşalma sorununa karşı önemli bir çözüm getirse de Anadolu erkeği bunu kabul etmiyor'' dedi. 
     
</TEXT>
</DOC>
