<DOC>
<DOCNO> 261520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/yazar/tamer.html </URL>
<DATE> 2004/08/08/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
ABD'de KOBİ'lerin yarısının sahibi kadınlar 
</HEADLINE>
<TEXT>


Amerika'da Kadın Girişimciliği Araştırma Merkezi'nin son yıllarda yaptığı tüm araştırmalar, kadınların iş hayatındaki etkinliklerinin son yıllarda hızla artmakta olduğunu gösteriyor. Araştırma sonuçlarına göre kadın girişimciler hangi sektörde iş kursa, erkek rakipleri çoğunlukla müşteri kaybediyor, hatta bazen kepenk indiriyor. Araştırmaya esas olan saha çalışmalarında "Çevremizde erkeklerin çalıştırdığı verimsiz işleri belirleyip, hemen yakınında aynısını kurarak rakip olduk." diyen kadın girişimciler bile var. Araştırma sonuçları, kadın girişimcilerin genelde yanlarında kadın personel istihdam ettiklerini de gösteriyor. 
Türkiye'de 3 - 5 kişinin çalıştığı küçük işletmelerin sahibi olan kadın girişimci sayısı, henüz parmakla gösterilecek kadar az. Ancak iş hayatına atılan kadın girişimcilerin başarı öykülerini sık sık duyuyoruz. Küçük iş sahibi erkeklerin dikkatine sunulur 

Her 2 KOBİ'den biri 
Amerikan Fortune dergisinin yayını Fortune Small Business'te yer alan son araştırmanın sonuçları da, kadınların iş hayatında erkeklere göre daha iyi performans sergilediklerini çarpıcı bir biçimde ortaya koyuyor 
1 Amerika'da kadın girişimcilerin çoğunluk hissesine sahip oldukları küçük işletmelerin oranı 7 yıl önce 44'ken, bugün bu oran 48'e yükselmiş bulunuyor. Bir başka deyişle küçük işletmelerin neredeyse yarısının sahibi kadın girişimciler ki, bu müthiş bir oran 
2 1997 - 2004 arasındaki 7 yılın karşılaştırıldığı araştırmada kadın girişimcilere ait şirketlerde istihdam 24 artarken, tüm şirketlerde ortalama istihdam artışının aynı dönemde 12'de kaldığı dikkati çekiyor. Demek oluyor ki erkeklerin sahipliğindeki şirketlerde istihdam artışı ancak 7 - 8'lerde gerçekleşmiş. 
3 Aynı dönemde kadınlara ait şirketlerde 5.8'lik gelir artışı sağlanmasına karşılık, kadın - erkek ayırımı yapmaksızın tüm şirketlerin ortalamasında gelir artışının 4.8 düzeyinde kaldığı görülüyor. 
4 Kadınlar günde ortalama 424 yeni yatırım yaparken, erkeklerde bu rakam 200 civarında. 

Neden iş kurmuşlar 
İstanbul Sanayi Odası'nın 500 büyük firma araştırmasının benzeri pek çok ülkede yapılıyor. Amerikan Fortune dergisi de Fortune 500'ü seçiyor. Fortune Small Business ise her yıl ilk 100 küçük işletme sıralaması yapıyor. 7 yıl önce kadın girişimcilerin sahip olduğu 6 işletme ilk 100 listesinde yer alırken, bu yıl bu sayı 14'e yükselmiş. 
Saha çalışmalarında kadınlara, kendi işlerini kurmaya iten nedenler de sorulmuş. Yanıtlarda sürpriz yok 
Kadın girişimcilerin 46'sı, çalışma saatlerini kendileri belirleyebilmek, çocuklarına bakabilmek, daha esnek bir çalışma programına sahip olabilmek için kendi işini kurma yoluna gitmiş.Yüzde 24'ü piyasada kimsenin fark etmediği bir iniş görmüş ve o alana yatırım yaparak boşluğu doldurmuş.Yüzde 23'ü, çalıştıkları şirketlerde yükselmelerinin haksız yere engellendiğini düşünerek kendi işini kurmaya karar vermiş ve başarmış. 

Erkeklerden farkları 
Kadın girişimcilerin erkeklere göre daha başarılı olmalarının ve piyasada her geçen gün kendilerine daha fazla yer açmalarının nedenlerine gelince... Bu soruya verilen yanıtlar şu noktalarda toplanabilir 
Ekonomik krizlere daha dayanıklılar. İşlerini bu dönemde daha kolay yürütebilme becerisini gösteriyorlar.Müşteriyle ve çalışanlarla daha kolay diyalog kurup takım oluşturabiliyorlar.Internetin devreye girmesi ve küresel açılım, kadınların şansını arttırıyor.Belirleyici özellikleri sabır.Erkeklerden daha sıkı çalışabiliyorlar.Hedefe daha sıkı kilitlenirler.Daha sıkı bütçe yaparlar.Erkeklere göre daha tutumludurlar. 


</TEXT>
</DOC>
