<DOC>
<DOCNO> 298409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/yasam/yas02.html </URL>
<DATE> 2004/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Böbreği vücut yok etmiştir' 
</HEADLINE>
<TEXT>


9 yıl önce dalağı için alındığı ameliyattan böbreksiz çıkan Durmuş Duran'ın durumunu, SSK işte böyle açıkladı 

NEŞET KARADAĞ Adana DHA 

Adana'da 9 yıl önce geçirdiği trafik kazasında yaralanan ve ameliyatla zarar gören dalağı alınan Durmuş Duran'ın 26 bir böbreğinin 'bulunamaması'na SSK Adana Hastanesi Başhekimi Mustafa Ünaldı'dan farklı bir açıklama geldi. 
Ünaldı, dalak ameliyatı sırasında hasarlı böbreğin alınmadığını iddia etti. Dosyayı incelediğini belirten Ünaldı şöyle konuştu "Hastaya mükemmel bir ilkyardım ve ameliyat yapılmış. Genel cerrahımız, bevliye uzmanının görüşünü de alarak hasarlı böbreği vücutta bırakmış. Ancak tıpta çok sayıda benzeri vakada olduğu gibi, kendini onaramayan böbrek, vücut tarafından yok edilebiliyor. İleri tetkiklerle bu durum anlaşılabilecek." 

'Küçülür ama yok olmaz' 
Cerrahpaşa Tıp Fakültesi'nden Prof. Dr. Meltem Pekpak ise şu bilgileri verdi "Böbrek küçülerek dokulardan ayırt edilemeyecek bir renk alır ve ultrasonla olmasa da bilgisayaralı tomografide görülür. Böbrek küçülebilir ama tamamen yok olmaz. Ama bazı insanların böbrekleri yerinde değildir. Leğen kemiğinin içine düşebilir." 




</TEXT>
</DOC>
