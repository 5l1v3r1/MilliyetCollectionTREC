<DOC>
<DOCNO> 291440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/soneko32.html </URL>
<DATE> 2004/11/23/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Bazı bankalar mevduat faiz oranlarını düşürdü... 
</HEADLINE>
<TEXT>

     Finansbank'tan yapılan açıklamada, bankanın 3-12 ay vadeli euro mevduat faiz oranını 0,25 puan düşererek, 18 Kasım 2004 tarihinden itibaren yüzde 3,00 olarak düzenlediği bildirildi. 
     Garanti Bankası da euro mevduat faiz oranlarını, 1-6 ay vadede yüzde 0,25 puan, 12 ay vadede ise 0,50 puan indirdi. Şekerbank da TL mevduat faiz oranlarını 1 ay vadede yüzde 20,75'e, 3 ay vadede yüzde 19,75'e, 6 ay vadede yüzde 19,70'e ve 1 yıl vadede yüzde 19,75'e indirdiğini açıkladı. 
     Şekerbank, dolar mevduat faiz oranını 1 ay vadede yüzde 2,75'ten yüzde 2,00'ye, 3 ay-1 yıl vadede faiz oranlarını yüzde 3,10'dan yüzde 2,50'ye düşürdü. 
     Banka, euro mevduat faiz oranlarını da, 1 ay vadede yüzde 3,00'den yüzde 2,00'ye, 3 ay-1 yıl vadede ise yüzde 3,35'ten yüzde 2,50'ye indirdi. 
     BankEuropa da 1 ayvadeli TL mevduat faiz oranını 1 puan düşürerek, yüzde 23 olarak düzenledi. 
     BankEuropa, 0-36 ay arasındaki taşıt kredisi faiz oranını ise, yüzde 2,20'den yüzde 2,25'e çıkardı. 
     Bankanın, 0-36 ay vadede kişisel finansman kredisi faiz oranı yüzde 0,90, ev yenileme kredisi faiz oranı yüzde 0.85 olarak belirlendi. 

     
</TEXT>
</DOC>
