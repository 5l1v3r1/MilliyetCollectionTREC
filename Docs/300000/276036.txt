<DOC>
<DOCNO> 276036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sontur43.html </URL>
<DATE> 2004/09/29/ </DATE>
<TIME> 21.06 </TIME>
<AUTHOR>  </AUTHOR>
<HEADLINE>
Trafik kazasunda ölen annelerinin mezarını açmak istediler... 
</HEADLINE>
<TEXT>

     Mardin Nusaybin İlçesi'nde bir süre önce geçirdiği trafik kazası sonucu ölen kadının mezarını açmak isteyen çocuklarına polis müdahale etti. 
     Edinilen bilgiye göre, geçen hafta ilçe girişinde Hediye K. 43 , yolun karşısına geçmeye çalıştığı sırada plakası belirlenemeyen bir minibüsün çarpması sonucu öldü. 
     Hediye K'nin çocukları M.K, İ.K. ve E.K. evlerinde taziye ziyaretinde bulunan komşularının, annelerinin mezarından ses duyduklarını söylemeleri üzerine mezarı açmak istediler. 
     M.K, İ.K. ve E.K'ya ilçe mezarlığındaki mezarı kazdıkları sırada, ihbar üzerine gelen belediye ve polis ekipleri müdahale etti. 
     Polis, Hediye K'nin çocukları ve akrabalarını olaysız dağıttı. 
     Nusaybin Cumhuriyet Savcılığı'nın otopsi yapıldığı gerekçesiyle mezarın kazılmasına izin vermediği bildirildi. 
     
</TEXT>
</DOC>
