<DOC>
<DOCNO> 267773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sondun15.html </URL>
<DATE> 2004/08/31/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Barnier, rehine gazetecileri kurtarmak için Ürdün'de 
</HEADLINE>
<TEXT>

     Fransa Dışişleri Bakanı Michel Barnier, Fransa'daki devlet okullarında dini simgeleri yasaklayan kanunun feshedilmesini isteyen dinci bir grup tarafından Irak'ta kaçırılan Fransız gazeteciler Georges Malbrunot ve Christian Chesnot'nun serbest bırakılması çabaları çerçevesinde Ürdün'ün başkenti Amman'a geldi. 
     Fransız gazetecilerin serbet bırakılmasını sağlamak amacıyla Hollanda ziyaretini erteleyerek dün Mısır'ın başkenti Kahire'de temaslarda bulunan Barnier, Ürdün Dışişleri Bakanı Mervan Muaşer ile görüşecek. 
     Muaşer, dün yaptığı açıklamada, Barnier ile görüşmesinde, Fransız gazetecilerin serbest bırakılması için Ürdün'ün desteğini sunacağını belirtmişti. 
     Barnier'nin Amman temasları çerçevesinde, Ürdün Kralı Abdullah tarafından da kabul edilmesi bekleniyor. 
     
</TEXT>
</DOC>
