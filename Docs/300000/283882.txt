<DOC>
<DOCNO> 283882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sontur43.html </URL>
<DATE> 2004/10/27/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Üsküdar'da mahkeme çıkışı çatışma, bir ölü, 3 yaralı var... 
</HEADLINE>
<TEXT>

     Üsküdar Adliyesi'nin Altunizade'deki binasında duruşmaları olan iki taraf arasında çıkan silahlı çatışmada, 1 kişi öldü, 3 kişi yaralandı. 
     Alınan bilgiye göre, İdris Demirkol 85 adlı kişiyi gasp edip öldürdüğü iddiasıyla Üsküdar 1. Ağır Ceza Mahkemesi'nde tutuklu olarak yargılanan Murat Korkmaz'ın duruşmasına gelen Demirkol ile Korkmaz'ın yakınları, adliye binası dışında tartışmaya başladılar. 
     Tartışmanın kavgaya dönüşmesi üzerine birbirlerine silah çeken iki taraf arasında çıkan çatışmada, Şaban Çıplak, Erol Akçan, Eyüp Kılıçarslan ve Halil İbrahim Ekşi adlı kişiler yaralandı. 
     Adliye yakınındaki Academic Hospital'a kaldırılan yaralılardan Şaban Çıplak'ın 42 , olay yerinde hayatını kaybettiği anlaşıldı. 
     Tedavi altına alınan Eyüp Kılıçarslan'ın sağlık durumunun ciddi olduğu, Erol Akçan ve Halil İbrahim Ekşi'nin de tedavilerinin sürdüğü bildirildi. 
     
</TEXT>
</DOC>
