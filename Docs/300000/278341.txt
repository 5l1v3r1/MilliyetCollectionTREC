<DOC>
<DOCNO> 278341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sondun30.html </URL>
<DATE> 2004/10/08/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Le Monde Türkiye için oylama yapıp Chirac'ın elini bağlamayalım 
</HEADLINE>
<TEXT>

     Fransa'da yayınlanan Le Monde gazetesi, AB'nin Türkiye ile tam üyelik müzakerelerine başlaması konusunda ulusal parlamentoda oylama yapılmasına karşı çıktı. 
     Gazetenin yarın çıkacak sayısındaki baş makalede, parlamentoda Türkiye konusunda tartışma açılmasına destek verildi, ancak Cumhurbaşkanı Jacques Chirac'ın AB zirvesi öncesi ''elini bağlayacağı'' gerekçesiyle oylama yapılmasına karşı çıkıldı. 
     ''Fransız anayasasına göre de uluslararası anlaşmalar için cumhurbaşkanına müzakere etme yetkisi verildiği, parlamentonun ise bu anlaşmaları onayladığı'' hatırlatılan baş makalede, ''Herkes, Fransa'nın 1958 yılından bu yana parlamenter sistemi altında yaşamadığının farkında'' ifadesi kullanıldı. 
     Le Monde, Başbakan Jean-Pierre Raffarin'in ulusal parlamentodaki Türkiye ile ilgili tartışmanın oylamasız, ancak AB Brüksel zirvesinden sonra düzenlenmesi önerisine de karşı çıktı ve hassas bir konu olması ve parlamenterlerin görüşlerinin de dikkate alınması itibariyle konunun zirveden önce tartışılmasından yana tavır aldı. 
     Baş makalede, ''Chirac ve Raffarin'in, parlamentoda tartışma ve oylama isteyenlerin iç politika kaygısıyla hareket ettikleri görüşünde olduklarını'' yazdı. 
     
</TEXT>
</DOC>
