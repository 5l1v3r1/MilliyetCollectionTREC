<DOC>
<DOCNO> 264953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sondun12.html </URL>
<DATE> 2004/08/20/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Afganistan'da seçim bürolarına bombalı saldırı... 
</HEADLINE>
<TEXT>

     Afganistan'da Taliban militanlarının seçim bürolarına yerleştirdikleri zaman ayarlı bombalar, 6 polis ve güvenlik görevlisinin yaralanmasına yol açtı. 
     Seçmen kayıtlarının yapıldığı büroların bulunduğu yerdeki ilk patlamada birkaç aracın yandığı, büroların dışındaki ikinci patlamada 4 polisle 2 Afgan güvenlik görevlisinin yaralandığı bildirildi. 
     Ferah kenti güvenlik yetkilisi Muhammed Resul, zaman ayarlı bombaların 10 dakika arayla patladığını, 7 şüphelinin yakalandığını söyledi. 
     Taliban sözcüsü Abdüllatif Hakimi, Ferah'taki BM-Afgan Ortak Seçim İdare Kurulu bürolarındaki saldırıyı kendilerinin düzenlediklerini açıkladı. 
     Taliban ve müttefikleri, Afganistan'daki seçimleri engellemek için şiddet eylemlerine başvuruyor. 
     Afgan halkı 9 Ekimde devlet başkanını seçecek. Genel seçimlerse bundan 6 ay sonra yapılacak. 
     
</TEXT>
</DOC>
