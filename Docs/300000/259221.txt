<DOC>
<DOCNO> 259221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/son/sondun05.html </URL>
<DATE> 2004/07/30/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
İşte Kerry'nin verdiği sözler... Neler yapacak 
</HEADLINE>
<TEXT>

     ABD'de Demokrat Parti başkan adayı senatör John Kerry, partisinin Boston kentinde düzenlediği ulusal kongrenin kapanışında yaptığı önemli konuşmada, 2 Kasım başkanlık seçimini kazanması durumunda uygulayacağı siyasete ilişkin dış politikadan terörizmle mücadeleye, savunmadan ekonomiye kadar uzanan birçok alanda bir dizi söz verdi. 
     Bu sözler şöyle 
     
     DIŞ POLİTİKA 

     -ABD, kendisi istediği için değil, sadece gerçekten mecbur kalırsa savaşa girecek. 
     -Diğer ülkelerle olan ittifaklar canlandırılacak. 
     -Uluslararası politikalarda, tek yanlı kararlarla değil, başka ülkelerle uzlaşma sağlanarak hareket edilecek. Bu şekilde ABD'nin güvenilirliği yeniden sağlanacak. 
     -ABD, nükleer silahların yayılmasının önlenmesi çabalarını yoğunlaştıracak. 
     
     TERÖRİZM 

     -ABD, teröre karşı acımasızca mücadele ederken, demokratik ilkelere de saygı gösterecek. 
     
     SAVUNMA 

     -Silahlı kuvvetlerin kadrosunda 40 bin askerlik artırım sağlanacak. 
     -Özel Kuvvetler mensuplarının sayısı iki katına çıkarılarak teröristlerle daha etkili mücadele edilecek. 
     
     EKONOMİ 

     -Ortadoğu petrolüne olan bağımlılığa son verilerek alternatif enerji türlerine yönelinecek. 
     -Orta sınıfın vergilerinde indirime gidilecek, buna karşılık yılda 200 bin dolardan fazla kazananların vergileri artırılacak. 
     -ABD'nin bütçe açığı dört yılda yarıya indirilecek. 

     
</TEXT>
</DOC>
