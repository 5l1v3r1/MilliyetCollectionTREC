<DOC>
<DOCNO> 288346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/son/soneko08.html </URL>
<DATE> 2004/11/12/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Japonya'dan üçüncü çeyrekte zayıf performans... 
</HEADLINE>
<TEXT>

     Dünyanın ikinci büyük ekonomisi Japonya, Temmuz-Eylül dönemini kapsayan üçüncü çeyrekte yüzde 0.1 büyüdü. 
     İç pazarı yeterince canlı olmadığı için yıllardır ihracata dayalı büyüme gerçekleştiren Japonya'nın üçüncü çeyrekteki zayıf performansı, yüksek petrol fiyatları sonucunda global büyümenin güç kaybetmesine bağlandı. 
     Ekonomistler, Japonya'nın üçüncü çeyrekte ortalama yüzde 0.5 büyümesini tahmin ediyorlardı. Hükümetin açıkladığı veriler, beklentilerin altında kalsa da son 10 yılın büyük kısmında durgunlukla mücadele eden Japonya, son 6 çeyrekte aralıksız büyümeyi sürdürmüş oldu. 
     Japonya, yılın ilk çeyreğinde yüzde 6.3, ikinci çeyreğinde ise yüzde 1.1 büyüme gerçekleştirmişti. 
     Son çeyrekte ihracatın sadece binde 4 artması, tüketici harcamalarındaki binde 9'luk artışa rağmen büyümenin hız kesmesinde etkili oldu. 
     
</TEXT>
</DOC>
