<DOC>
<DOCNO> 270028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sondun60.html </URL>
<DATE> 2004/09/08/ </DATE>
<TIME> 22.05 </TIME>
<AUTHOR>  </AUTHOR>
<HEADLINE>
Pentagon, Guatanoma'da bir kişiyi yanlışlıkla tuttuğunu kabul etti 
</HEADLINE>
<TEXT>

     Amerikan Savunma Bakanlığı'nın, Guantanoma'daki 600 kadar mahkumdan birinin yanlışlıkla tutulduğunu saptadığı bildirildi. 
     Deniz Kuvvetleri yetkilisi Gordon England, bu kişinin adını ve uyruğunu açıklamazken, Guantanamo'daki askeri kurulun bu kişinin ''düşman savaşçısı'' olmadığını tespit ettiğini söyledi. 
     England, Pentagon'un Dışişleri Bakanlığı'ndan, bu kişinin kısa bir süre içinde ülkesine gönderilmesini istediğini kaydetti. 
     Bir Pentagon yetkilisi, bu kişinin 2002'de Afganistan'da yakalandığını söyledi. 
     ''Düşman savaşçılar'', Pentagon tarafından, Taliban ya da El Kaide'yi destekleyen ya da ABD ve koalisyon ortaklarına karşı düşmanca eylemlere girişen kişi olarak tanımlanıyor. 
     İnsan hakları grupları ABD'yi, bu kişileri Guantanamo'da herhangi bir suçlama yöneltmeksizin ve belirsiz bir süre tutmakla eleştiriyor. 
     
</TEXT>
</DOC>
