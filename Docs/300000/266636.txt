<DOC>
<DOCNO> 266636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sontur02.html </URL>
<DATE> 2004/08/26/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Adliye çıkışında döverek öldürdüler .. 
</HEADLINE>
<TEXT>

     OSMAN KARA İstanbul 

Bakırköy'de bir cinayet davasında beraat eden Durmuş Ali Batman, beraat ettiği duruşmanın ardından adliye önünde linç edilerek öldü. 
     İddiaya göre Batman, üç ay önce ayrıldığı eşi Nebahat Balıklı'yı bıçaklayarak öldüren kardeşi Salih Batman'a yardım ettiği iddiasıyla tutuksuz yargılanmaya başladı. Batman, Bakırköy Ağır Ceza Mahkemesi'nde dün görülen ikinci duruşmada beraat etti. Karara tepki gösteren Nebahat Bıyıklı'nın yakınları, adliye çıkışı tekme, tokat ve sopalarla Batman'a saldırdı. Yüzlerce kişinin gözleri önünde yaklaşık 15 kişi tarafından feci şekilde dövülen Batman, ağır yaralı olarak kaldırıldığı Bakırköy Devlet Hastanesi'nde hayatını kaybetti. Polis, olayla ilgili 11 kişiyi gözaltına aldı. Zanlıların bugün adliyeye sevkedilmesi bekleniyor. 
     
</TEXT>
</DOC>
