<DOC>
<DOCNO> 273410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sontur11.html </URL>
<DATE> 2004/09/20/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Cebinde sigara yakaladığı 15 yaşındaki oğlunu hastanelik etti 
</HEADLINE>
<TEXT>

     Zafer SAMANCI- Özlem DOĞAN KONYA, DHA 
KONYA'da cebinde sigara bulduğu için babası tarafından dövülen 15 yaşındaki lise öğrencisi N.A. polise sığındı. Oğlunu döverek hastanelik eden babaysa gözaltına alındı. 
     Merkez Meram İlçesi İstasyon Caddesi Mahmuriye Mahallesi'nde arkadaşlarıyla sokak oynayan N.A'nın cebinde sigara paketi bulan babası Altan Açacak, çocuğunu dövmeye başladı. Vücudunun her yerine rasgele gelen darbelerle yere yıkılan Atatürk Kız Lisesi birinci sınıf öğrencisi N.A. babasının bir anlık dalgınlığından faydalanarak kaçtı. 
     Daha sonra Konya Emniyet Müdürlüğü Çocukları Koruma Şube Müdürlüğü ekiplerine sığınan N.A. polis tarafından Konya Numune Hastanesi'ne getirildi. Hastanede muayenesi yapılan N.A. babasının kendisini cebinde sigara paketi bulduğu için dövdüğünü söyledi. Hastanede de gözyaşlarını tutamayan N.A. vatandaşlar ve polisler tarafından teselli edildi ve muayenenin ardından hastanede müşahede altına alındı. 
     Arkadaşlarının gözleri önünde dövülen N.A babasının tekmeleri yüzünden bacaklarında ağrıların olduğunu ve oturmadığını söyledi. Olayla ilgili soruşturma sürerken, Sanayi'de makina imalatçısı olarak çalışan Altan Açacak'ın da polis tarafından gözaltına alındığı öğrenildi. 
     
</TEXT>
</DOC>
