<DOC>
<DOCNO> 266735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/siyaset/axsiy01.html </URL>
<DATE> 2004/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumların derdine bak 
</HEADLINE>
<TEXT>


Türkiye'yi BM ve AB'ye şik yet ettiğini söyleyen Rum Dışişleri Bakanı Yorgo Yakovu, Ankara'ya müzakere tarihi yerine görüşme tarihi verileceğini söyledi 

SEFA KARAHASAN Lefkoşa 


Kıbrıs Rum Kesimi Dışişleri Bakanı Yorgo Yakovu, AB'nin Türkiye'ye müzakere tarihi vermek yerine Türkiye'nin eksiklerini gidermesi için gelecekte görüşme tarihi vereceğini belirterek, Türkiye'yi Birleşmiş Milletler ve AB'ye şik yet ettiğini söyledi. 

'Hedef limanlar' 
Rum Haravgi gazetesinin haberine göre Yakovu, Türkiye'nin "Kıbrıs Cumhuriyeti" ile yapmayı düşündüğü gümrük birliği anlaşmasına karşılık, "KKTC'nin limanlarını yasadışı olarak açmayı hedeflediğini" söyledi. "Rum hükümeti, Türk yöntemlerini BM ve AB'ye şik yet etti" diye konuşan Yakovu, şöyle devam etti 
"Gümrük Birliği anlaşmasını Kıbrıs Cumhuriyeti'ne doğru genişletmek Türkiye'nin yükümlülüğüdür. Türkiye bununla Kıbrıs Cumhuriyeti'ne iyilik yapmıyor. Türkiye'nin aralıkta AB ile üyelik müzakerelerine başlama tarihi yerine mevcut eksiklerini tamamlaması için gelecekte bir görüşme tarihi alması kuvvetle muhtemeldir." 

Rum gazeteci Rum Yönetimi halkı yanılttı 

Kıbrıs'ta Annan Planı hakkında düzenlenen referandumdan önce Rum yetkililerin yaptığı açıklamaları derleyerek rapor haline getiren Rum gazeteci Lukas Haralambus, raporu "Rum Yönetimi'nin halkı yanılttığının kanıtı olarak" AB'ye sunacak. Alithia gazetesinde, Rum Yönetimi'nin halka kendi görüşünü dayattığını kanıtlamak isteyen Haralambus'un raporuna göre, Rum üst düzey yetkililerin halkı yanıltmaya yönelik açıklamaları şöyle yer aldı 
Çalışma Bakanı Çözümle sosyal sigortalar sistemi çökecek.Ticaret Sanayi Bakanı Çözümle turizm çökecek.Savunma Bakanı 4 bin askere dağıtılan mektubunda Çözümle uzman askerler destek alamayacaklar.Merkez Bankası Başkanı Annan Planı ile ekonomi çökecek. Plan, Merkez Bankası memurlarının geleceğini güvence altına almıyor.Kamu Düzeni ve Adalet Bakanı çalışanlarına yönelik yazılı notunda Çözüm olması durumunda şimdiki maaşlarınızı almaya devam etmeniz için çaba harcanıyor.Başsavcı devlet memurlarına dağıtılan açıklamasında Annan Planı'na evet derseniz, Kıbrıs dağılacak.Hükümet memurlara yönelik açıklamasında Memurların bugün aldıkları maaş ve özlük haklarını almaya devam edecekleri garanti altına alınmış değildir. 

</TEXT>
</DOC>
