<DOC>
<DOCNO> 269851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sontur42.html </URL>
<DATE> 2004/09/07/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Hatay Vali Vekili "Gemi çürüme sonucu battı" 
</HEADLINE>
<TEXT>

     Hatay Vali Vekili Cafer Odabaş, İskenderun Körfezi'nde, 4 yılı aşkın süredir bekletilen 2 bin 200 ton ''toksik atık'' yüklü ''MV Ulla'' adlı geminin, bazı bölümlerindeki çürüme sonucu su aldığını ve bunun sonucunda battığını bildirdi. 
     Vali Vekili Odabaş, AA muhabirine yaptığı açıklamada, geminin 4 yıldır bekletildiğini ve bu süre içinde adeta çürümeye terk edildiğini ifade ederek, ''Bunun sonucunda su almaya başladı ve battı. Kesinlikle sabotaj ihtimali yok. Zaten gemi sürekli gözetim altındaydı'' dedi. 
     Çevre ve Orman Bakanlığı'nın tüm uyarılara rağmen gemiyle ilgili firmaların anlaşmazlığının bu aşamaya gelinmesinde etkili olduğunu ifade eden Odabaş, şunları kaydetti 
     ''Karşılık birbirlerini icraya verdiler, icrayı kaldırdılar. Uzun bir bürokratik gelişmeler sonucunda gemi uzun süre bekletildi. Suyun içerisinde 4 yıl neyi bıraksanız çürür.'' 
     
</TEXT>
</DOC>
