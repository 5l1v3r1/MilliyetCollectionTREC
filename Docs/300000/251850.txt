<DOC>
<DOCNO> 251850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sondun06.html </URL>
<DATE> 2004/06/30/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Güreş tutarken boynu kırılan güreşçi hayatını kaybetti 
</HEADLINE>
<TEXT>

     İSVİÇRE'de geçen hafta piknikte arkadaşlarıyla güreş tutarken boynunu kıran 19 yaşındaki güreşçi Samuel Roos, dört gün yoğun bakımda kaldıktan sonra dün hayatını kaybetti. 
     Kaldırıldığı acil serviste ilk tetkiklerde genç güreşçinin boynundan ağır sakatlandığı açıklanırken daha sonraki tetkiklerde güreşçinin boynunun kırıldığı saptandı. Dört gün yoğun bakımda kalan güreşçi kurtarılamayarak hayatını kaybetti. İsviçre de spor çevrelerini yasa boğan olayın çok konuşulacağı tahmin ediliyor. 
     Genç sporcunun ailesinin son derece üzgün olduğu gözlenirken, spor yöneticileri spor mahallinden uzakta ve hiçbir önlemin alınmadığı yerlerde bu tür davranışlardan kaçınılması gerektiğini belirtiyor. 
     
</TEXT>
</DOC>
