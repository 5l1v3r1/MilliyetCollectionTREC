<DOC>
<DOCNO> 255210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sonyas03.html </URL>
<DATE> 2004/07/13/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
El kurutma makineleri mikrop saçıyor... 
</HEADLINE>
<TEXT>

     El kurutma makineleri ve ortak kullanılan telefonların mikroorganizma açısından zengin olduğu belirtildi. 
     Türk Silahlı Kuvvetleri yayın organı Koruyucu Hekimlik Bülteni'nde bulaşıcı hastalıklarla ilgili bir yazıya yer verildi. Yazıda, el kurutma makineleri ve ortak kullanılan telefonların bulaşıcı hastalıklara yol açan mikropları barındırbileceğine dikkat çekildi. 
     
     EL KURUTMA MAKİNELERİ YERİNE MENDİL VEYA HAVLU 

     Yazıda yer alan bilgilere göre, lokanta ve iş merkezleri gibi toplu kullanıma açık yerlerin lavabo ve tuvaletlerinde kullanılan el kurutma makinelerinden çıkan sıcak havada mikroorganizmalar yoğun olarak bulunuyor. 
     Hastalık yapıcı mikroorganizmaların insana bulaşmasında etkili olabilecek el kurutma makinelerinin yerine kağıt havlu veya şahsi havlu mendil kullanılması öneriliyor. 
     
     ORTAK KULLANILAN TELEFONLAR SIK SIK TEMİZLENMELİ 

     Yazıda, ortak kullanılan telefonların mikrofon ve kulaklık, sap kısımlarının mikroorganizma açısından zengin olduğu belirtildi. Mikrofon ve kulaklık kısımlarında "stafiokokların" yoğun olarak bulunduğu, sap kısımlarında ise Ecoli'nin tespit edildiği aktarılırken, ortak kullanılan telefonların düzenli aralıklarla temizlenmesi uygun olacağı kaydedildi. 

     
</TEXT>
</DOC>
