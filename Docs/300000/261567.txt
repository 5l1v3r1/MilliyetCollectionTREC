<DOC>
<DOCNO> 261567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sonspo04.html </URL>
<DATE> 2004/08/08/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Bundesliga karanlık başladı .. 
</HEADLINE>
<TEXT>

     İki takım, bir stat, 42 bin seyirci... Bundesliga’nın açılış maçı için her şey hazırdı. Ancak... Stat karanlığa gömüldü. Tribünler Futbol istiyoruzö diyerek ortalığı inletti. Ve şov başladı... 
     Almanya Ligi’nin açılış maçı Werder Bremen - Schalke 04 karşılaşması ilginç görüntülere sahne oldu. Yapılan yol çalışmasında elektrik kablolarının zarar görmesi nedeniyle stada güçlü elektrik verilemedi ve Wesserstadion karanlığa büründü. 
     Tribünleri dolduran 42 bin Bremen’li ve Schalke’li taraftar hep bir ağızdan Futbol istiyoruzö diye tempo tuttu. Yetkililer sorunu ancak bir saatte çözebildi ve zorlu mücadele geç başladı. 
     
     Bayern iyi başladı 
     Temsilcimiz Hamit Altıntop’un 90 dakika forma giydiği karşılaşmada son şampiyon Werder Bremen, Schalke’yi 1-0 mağlup etti. Ümit Davala’nın sakatlığı nedeniyle şans bulamadığı maçta Werder’in golü 84’te Valdez’den geldi. 
     Kadrosunu Frings ve Lucio gibi isimlerle güçlendiren Bayern Münih ise Hamburg deplasmanını 2 golle geçti. Magath yönetiminde iyi bir oyun sergileyen Bayern’in gollerini Ballack ve Deisler kaydetti. 
     
     Halil varlık gösteremedi 
     Kaiserslautern’in Nürnberg’e 3-1 mağlup olduğu maçta Halil Altıntop 90 dakika görev yaptı. Temsilcimiz girdiği gol pozisyonlarından yararlanamadı. Nürnberg’in gollerini Banovic, Vittek ve Müller attı. Kaiserslautern’in sayısı ise Zandi’den geldi. 
     
     Almanya Ligi’nde toplu sonuçlar 
     Bayer Leverkusen - Hannover 2-1. 
     Borussia Dortmund - Wolfsburg 1-2. 
     Freiburg - Hansa Rostock 0-0. 
     Hertha Berlin - Bochum 2-2. 
     
</TEXT>
</DOC>
