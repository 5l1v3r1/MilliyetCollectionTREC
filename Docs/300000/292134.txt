<DOC>
<DOCNO> 292134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sontur29.html </URL>
<DATE> 2004/11/25/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Kutlamada ses bombası kullanılınca... 
</HEADLINE>
<TEXT>

     Edirne'nin kurtuluşunun 82. yıldönümü kutlaması kapsamında düzenlenen ses bombası, cadde üzerindeki lokantanın camını kırdı. 
     Alınan bilgiye göre, Edirne'nin kurtuluşunun 82. yıldönümü nedeniyle Selimiye Cami bahçesinden atılan 3 adet ses bombası, Mimar Sinan Caddesi'nde Zehra Ertene'ye 48 ait lokantanın camını kırdı. 
     Ertene, AA muhabirine yaptığı açıklamada, 3 yıldır lokantayı işlettiğini belirterek, daha önce yapılan Edirne'nin kurtuluş etkinliklerinde böyle olayla karşılaşmadığını belirtti. 
     Ses bombasının etkisiyle yerinden fırlayan taş ve tahta parçalarının lokantanın camını kırdığını ifade eden Ertene, ''Hiç kimseye isabet etmemesi sevindirici. Edirne'nin kurtuluşunu kutlamak tüm Edirneliler için olduğu gibi benim için de önemli. Ancak aynı gün doğum günüm olduğu için benim için ayrı bir önem taşıyor'' dedi. 
     Ertene, ayrıca olayda meydana gelen hasarın, Edirne Belediye Başkanlığı tarafından karşılanacağının kendisine bildirildiğini belirtti. 
     
</TEXT>
</DOC>
