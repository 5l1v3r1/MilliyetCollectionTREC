<DOC>
<DOCNO> 286677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sonspo15.html </URL>
<DATE> 2004/11/06/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Tottenham teknik direktörü Santini istifa etti... 
</HEADLINE>
<TEXT>

     İngiltere Birinci Futbol Ligi takımlarından Tottenham Hotspurs'un teknik direktörü Jacques Santini, görevinden istifa etti. 
     EURO 2004 Avrupa Şampiyonası'nda Fransa Milli Takımı'nı çalıştırdıktan sonra 4 ay önce Tottenham'a gelen Fransız teknik adam, yazılı açıklamasında, '' Özel nedenlerden dolayı istifa ediyorum. Fransa'ya döneceğim. Umarım taraftarlar beni anlayışla karşılar. Herkese teşekkür ediyorum. Tottenham'da kısa zamanda çok hatıralarım oldu. kulüp ve taraftarlar için en iyisini diliyorum'' dedi. 
     İngiltere Birinci Ligi'nde 13 puanla 11. sırada bulunan Tottenham Hotspurs, 52 yaşındaki Fransız teknik direktör ile çıktığı 11 lig maçından 3'ünü kazanıp, 4 beraberlik ve 4 yenilgi aldı. 
     Santini'nin görevi bırakmasının ardından Londra ekibini, Charlton Athletic maçına teknik direktör asistanı Martin Jol'un hazırladığı bildirildi. 
     
</TEXT>
</DOC>
