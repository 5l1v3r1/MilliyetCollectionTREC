<DOC>
<DOCNO> 267614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sonspo27.html </URL>
<DATE> 2004/08/30/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Galatasaray'da izin bitiyor... 
</HEADLINE>
<TEXT>

     Birinci Süper Futbol Ligi'nin 4. haftasında Sakaryaspor'u 2-1 yenen Galatasaray'da, teknik direktör Gheorghe Hagi tarafından futbolculara verilen 2 günlük izin yarın bitiyor. 
     Galatasaray, ligin 5. haftasında Samsunspor ile kendi sahasında yapacağı karşılaşmanın hazırlıklarına yarın saat 19.00'da Florya Metin Oktay Tesisleri'nde gerçekleştireceği antrenmanla başlayacak. 
     Bu arada sarı-kırmızılı takım, Samsunspor maçı hazırlıklarına A Milli Takım aday kadrosunda bulunan Hakan Şükür, Ergün Penbe, Hasan Şaş, Bülent Korkmaz, Ümit Milli Takımı kadrosunda bulunan Sabri Sarıoğlu, Kamerun milli takımına çağırılan Rigobert Song, Alioum Saidou, Romanya milli takımına çağrılan Ovidi Petre ve Kolombiya milli takımına çağrılan kaleci Faryd Aly Camilo Mondragon olmak üzere 9 oyuncudan yoksun bir şekilde başlayacak. 
     
</TEXT>
</DOC>
