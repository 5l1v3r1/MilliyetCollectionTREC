<DOC>
<DOCNO> 280107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sontur16.html </URL>
<DATE> 2004/10/14/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Diyanet Ramazanda bütün organlarınıza oruç tutturun... 
</HEADLINE>
<TEXT>

     Diyanet İşleri Başkanılığı yarın camilerden okutacağı "oruç" konulu hutbede, Ramazan ayı süresince insanın tüm organlarının oruç tutması gerektiğini belirtecek. 
     Hutbede, orucun İslamiyet'ten önceki ilahi dinlerde de var olduğu ve ergenlik çağına gelmiş her Müslümün'a farz olduğu anlatılacak. "Kendisine oruç farz olduğu halde, oruç tutamayacak kadar hasta olanlar ile yolcular, oruç tutmayabilirler" denilecek hutbede, bu oruçların kaza edilebileceği de kaydedilecek. 
     Hutbede, oruç niyetinin hem kalp hem de dille yapılması gerektiğine değinilirken, oruca her gün ayrı ayrı niyet etmenin şart olduğu hatırlatılacak. Hutbede, "Oruç insanları dünyada kötülüklerden sakındıran, ahirette de cehennem azabından koruyan ve günahların bağışlanmasına vesile olan bir ibadettir" denilecek. 
     Orucun maddi ve manevi bakımdan huzura kavuşmak için tutulduğuna işaret edilecek hutbede, insanların oruçtan beklediği manevi hazzı alabilmesi için sadece midesine değil, bütün organlarına oruç tutturması gerektiği belirtilecek. 
     Diyanet'in camilerde okutulmak üzere hazırladığı hutbede şöyle denilecek 
     "İnsan, nefsinin aşırı isteklerine karşı koyabilmeli, öfkesini yenebilmeli ve eline, ayağına, diline, gözüne, kulağına kalbine, düşüncesine oruç tutturabilmelidir. 
     Başkalarına zarar vcermekten, etrafındaki insanları huzursuz etmekten kaçınmalı, herkesle iyi geçinmelidir." 
     
</TEXT>
</DOC>
