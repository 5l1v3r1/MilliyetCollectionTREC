<DOC>
<DOCNO> 261930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/siyaset/asiy.html </URL>
<DATE> 2004/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Topbaş'tan 'pençe' harek tı 
</HEADLINE>
<TEXT>


Başkan Topbaş, görevindeki ilk dört ayda 19 daire başkanından 10'unu, 75 müdürden 25'ini, 21 belediye şirketinin 15'inin genel müdürünü değiştirdi 

MEHMET DEMİRKAYA İstanbul 


İstanbul Büyükşehir Belediye Başkanı Kadir Topbaş, geride bıraktığı dört ay içinde belediye bürokratlarının üçte birinin yerini değiştirdikten sonra bu kez, 10 yıldır İstanbul Halk Ekmek AŞ Genel Müdürlüğü'nü yürüten Mehmet Hadi Tunç'u görevden aldı. 
Topbaş, göreve geldikten sonraki dört ay içinde 19 daire başkanından 10'unu, 75 müdürden 25'ini, 21 belediye şirketinin 15'inin genel müdürünü değiştirdi. Topbaş, Başbakan Recep Tayyip Erdoğan'ın belediye başkanlığı döneminde, Halk Ekmek AŞ'nin başına getirilen Tunç'u görevden aldı. Topbaş Tunç'un yerine, yine Erdoğan döneminde Beltur genel müdürlüğünü yapan Ömer Bilgiseven'i atadı. 
Büyükşehir Belediyesi Genel Sekreteri Altan Raşit Civan'ın görevden alarak yerine Prof. Dr. Ramazan Evren'i, idari işlerden sorumlu Genel Sekreter Yardımcısı Erdoğan Soydan'ı görevden alarak yerine Muammer Erol'u getiren Topbaş, atamalarla ilgili şu değerlendirmeyi yapmıştı 
"İnsanların hizmet alanlarında kullanılması gerekiyor. Benim aradığım şu bir ayakkabı tamircisi olsaydım, en iyi pençeyi ben çakardım. Asıl olan hizmettir." 
Yeni görevlendirmeler şöyle 1. Hukuk Müşavirliği'ne Av. Şakir Özbek, APK Daire Başkanlığı'na Doç. Cengiz Güngör, Gelirler Daire Başkanlığı'na Yılmaz Şener, İtfaiye Daire Başkanlığı'na Ali Karahan, Kaynak Geliştirme ve İştirakler Daire Başkanlığı'na Mihmail Mangan, Kültürel ve Sosyal İşler Daire Başkanlığı'na İskender Pala, Personel Daire Başkanlığı'na Bekir Korkmaz, Raylı Sistemler Daire Başkanlığı'na Ali Rıza Kiremitçi getirildi. 

</TEXT>
</DOC>
