<DOC>
<DOCNO> 270574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/spor/axspo01.html </URL>
<DATE> 2004/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İki taze kan 
</HEADLINE>
<TEXT>


Bosque, Tayfun ile Karagümrük maçında iki gol atan Juanfran'ı Sakaryaspor maçında ilk on birde sahaya sürmeye hazırlanıyor 


Farklı bir kadro 
SÜPER Lig'in ilk dört haftasında beklenen sonuçları alamayan Beşiktaş, Sakaryaspor maçıyla birlikte çıkışa geçmenin planlarını yapıyor. Teknik Direktör Del Bosque, sakatlığı geçen Tayfun ile Karagümrük ile oynanan özel maçta iki gol atan Juanfran'ı ilk on birde oynatmaya hazırlanıyor. Çağdaş'ın forma bulması da ağırlık kazanmaya başladı. 

İnönü'yü övdü 
TEKNiK Direktör Del Bosque, Karagümrük hazırlık maçının oynandığı İnönü Stadı'nın yenilenmiş haline hayran kaldı. İspanyol teknik adam, "Barnebau Stadı'nın küçültülmüş haline benzettim. Tribünlerin sahaya yakın olması bizim için avantaj. Bu takım için önemli bir ateşleyici olacak. İnönü Stadı'nda oynayacağımız ilk maçı sabırsızlıkla bekliyorum" dedi. 

Tek hedef zafer 

Gözler Sakarya'da 
SÜPER Lig'deki ilk galibiyetini Sakarya deplasmanından almak isteyen Beşiktaş, üç puan için kenetlendi. Siyah - Beyazlılar, kritik maçın hazırlıklarını dün yapılan tek antrenmanla sürdürdü. Teknik Direktör Del Bosque, çift kale maç sırasında savunmadaki oyuncularına nerede duracaklarını tek tek anlattı. 

'Dönüm sınavı' 
ÇALIŞMAYA sağ üst adalesinde ağrı olan Okan ile MR'ı çekilen Berkant katılmadı. Menajer - futbolcu Tayfur, Sakarya'da kötü gidişe dur diyeceklerini belirterek, "İlk dört hafta bizim için sıkıntılıydı. Sakarya maçıyla birlikte çıkışa geçmek istiyoruz" dedi.İzmit'te oynanan Gaziantep maçında çıkan olaylar nedeniyle PFDK Beşiktaş'a 7.5 milyar lira ceza verdi. 

Muhalefet beklemede 

BEŞİKTAŞ'TA yarın yapılacak olan Divan Kurulu Toplantısı öncesinde hem iktidar hem de muhalefet kanadı sıkı bir çalışma içine girdi. Yıldırım Demirören'e karşı seçimi 162 oy farkla kaybeden Fikret Orman'ın, harcanan paralarla ilgili sert bir konuşma yapmaya hazırlandığı öğrenildi. Demirören ve ekibinin tam kadro katılacağı toplantının basına kapatılması da gündeme geldi. 


</TEXT>
</DOC>
