<DOC>
<DOCNO> 276382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/siyaset/axsiy01.html </URL>
<DATE> 2004/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
5 bin kaçakçı 500 bin kaçak 
</HEADLINE>
<TEXT>


3 yıl içinde Türkiye üzerinden insan kaçakçılığı yapan 32 ülkeden 4 bin 904 'göçmen' kaçakçısı yakalandı 

Tahsin Aksu 


İçişleri Bakanı Abdülkadir Aksu, "Türkiye'nin gayreti ve girişimleri sonucu, 2000 ve 2003 yıllarında uluslararası yasadışı göç güzerg hı, Türkiye dışında başka ülkelere doğru kayma eğilimine girmiştir" dedi. 
Türkiye ile Avrupa Konseyi'nin işbirliğinde düzenlenen, "Geçiş Ülkelerindeki Göçmenler Yönetim ve Korumada Sorumluluğun Paylaşımı" konulu 5. Bölgesel Konferans, Conrad Otel'de dün başladı. 
'Göçmenler" konulu konferansta konuşan Bakan Aksu, Türkiye'nin 2002 yılında ceza kanununa göçmen kaçakçılığı ve insan ticareti suçlar tanımlarını ekleyerek, bu suçlara 2 yıldan 20 yıla kadar cezai yaptırımlar öngördüğünü söyledi. 
Optik okuyucuda okunabilir yeni tip Türk pasaportlarının basım ve tanzimiyle ilgili çalışmaların son aşamaya geldiğini belirten Aksu, "Ayrıca, uluslararası trafiğe açık kapılarımızda optik okuyucu desteğine geçilmiştir. Ülkemizin gösterdiği bu gibi gayret ve girişimler sonucunda, 2000 ve 2003 yılları arasında 493 bin 169 yasadışı göçmenin Türkiye üzerinden geçişi engellenmiş, 32 farklı ülkeden 4 bin 904 insan kaçakçısı yakalanmıştır" diye konuştu. 

AB'ye katkı 
Türkiye'nin yasadışı göçle mücadelede attığı adımların AB'ye büyük katkı sağlayacağını da belirten Aksu, "Geliştirilen sınır kontrolleri, ülkelerimizi geçilmez kaleler haline getirmek için değildir. Zengini fakirden ayıran bir demir perde olmamalı, etkin bir vize rejimiyle desteklenmeli. Yönetilebilir göçme imk nı tanınmalıdır" şeklinde konuştu. 

Cenneti arıyorlar 
Avrupa Konseyi Genel Sekreter Yardımcısı Maud de Boer - Buquicchio da insanların daha rahat ekonomik, sosyal ve kültürel imk nlarda yaşamak için 'dünyada cenneti aradıklarını' belirterek, "Milyonlarca insan bu dünyada cehennemde yaşıyor. Ama Avrupa, cennete pasaport vermekten çok uzak, cehennemden kaçanlara pasaport verilmiyor" dedi. Konferansa, 26 ülkeden 44 delege ile çok sayıda uzman katılıyor. 


</TEXT>
</DOC>
