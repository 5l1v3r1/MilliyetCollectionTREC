<DOC>
<DOCNO> 296647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sontur19.html </URL>
<DATE> 2004/12/10/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Tunceli'de teröristlerle çatışma 2 ölü 
</HEADLINE>
<TEXT>

     Tunceli'nin Mazgirt İlçesi'nde, güvenlik güçleri ile sol bir terör örgütü üyeleri arasında çıkan çatışmada 2 terörist ölü olarak, silahlarıyla birlikte ele geçirildi. 
     Tunceli Valiliği'nden yapılan açıklamada, Mazgirt İlçesi Dayılar Köyü kırsalında, güvenlik güçleri ile sol bir terör örgütü üyeleri arasında çıkan çatışmada, teröristler ''Ali Şer'' kod adlı Ecevit Bulut ile ''Delal'' kod adlı Ebru Aslan, ölü olarak, silahlarıyla birlikte ele geçirildi. 
     Söz konusu teröristlerin, 21 Mart 2001 tarihinde Çorum-Sungurlu Karayolu'nda, dönemin Ankara Jandarma Asayiş Bölge Komutanı Tümgeneral Bekir Uğurlu'ya düzenlenen silahlı saldırı olayına katıldıkları belirlendi. 
     Teröristlerin ayrıca, 13 Şubat 1999 tarihinde Tokat'ın Erbağa İlçesi'ne bağlı Fındıkça Köyü'nde, köy muhtarı ile iki vatandaşın öldürülmesi, 29 Haziran 1999 tarihinde Sivas'ın Hafik İlçesi'ne bağlı Gürpınar Köyü'nde bir vatandaşın öldürülmesi ve Tunceli, Tokat, Sivas illerinde çok sayıda silahlı eyleme karıştıkları tespit edildi. 
     
</TEXT>
</DOC>
