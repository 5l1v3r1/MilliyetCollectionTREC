<DOC>
<DOCNO> 253647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sonspo33.html </URL>
<DATE> 2004/07/07/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Ve imza atıldı Deco, resmen Barcelona'da... 
</HEADLINE>
<TEXT>

     Porto'nun Brezilyalı asıllı orta saha oyuncusu Deco, Euro2004'ün ardından anlaşmaya vardığı Barcelona'ya 4 yıllık imza attı. 
     Başkan Laporta'nın 'kulüp için tarihi bir gün' diye nitelediği transfer Barcelona'ya 50 milyon euroya maloldu. Katalan kulübü, Deco'ya 4 yıl için 29 milyon euro ödeyecek. 
     Deco, Barcelona oyuncusu olarak yaptığı ilk basın toplantısında "Nihayet imza atmış olmanın mutluluğunu yaşıyorum. Geçen yıl gelmek istiyordum ancak Porto benden 1 yıl daha kalmamı istedi" dedi. Başkan Laporta ise Deco ile ilk bağlantıyı 2003'te Porto ve Milan arasında oynanan Süper Kupa Finali'nde kurulduğunu söyledi. 
     Brezilya asıllı oyuncu Deco, Barcelona'nın 7. Portekizli oyuncusu olarak da tarihe geçti. Daha önce Luis Figo, Vitor Baia, Fernando Couto ve Simao gibi Portekizli oyuncular Barcelona forması giymişti. 
     Deco, yeni takım arkadaşı Ronaldinho için "Onunla oynamak çok heyecan verici. Onunla oynamak ona karşı oynamaktan daha iyi" açıklamasını yaptı. 
     Porto ile 2003'te UEFA Kupası, 2004'te Şampiyonlar Ligi Şampiyonluğu yaşayan Deco, Euro2004'te de Portekiz forması giydi. 
     
</TEXT>
</DOC>
