<DOC>
<DOCNO> 287835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sontur21.html </URL>
<DATE> 2004/11/10/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Kızı annesine can verdi... 
</HEADLINE>
<TEXT>

     Hepatit B'ye bağlı siroz nedeniyle 4 yıldır tedavi gören İzmitli Müsebbiye Akkaya 49 , kızı Sibel Turfanda'dan alınarak nakledilen karaciğer parçasıyla yeniden hayata döndü. 
     Dokuz Eylül Üniversitesi'nden DEÜ yapılan açıklamaya göre, 4 yıldır Hepatit B'ye bağlı siroz nedeniyle tedavi gören ve son olarak 2.5 ay önce şiddetli kanama geçirdiği için karaciğer nakline ihtiyaç duyan Müsebbiye Akkaya'ya 49 , kızı Sibel Turfanda 27 can verdi. DEÜ Tıp Fakültesi Hastanesi'nde tedavi altına alınan Akkaya ile kızının dokularının uyması üzerine, nakil gerçekleşti. 
     Genel Cerrahi Anabilim Dalı öğretim üyeleri Prof. Dr. İbrahim Astarcıoğlu, Doç. Dr. Sedat Karademir ve Doç. Dr. Hüseyin Astarcıoğlu'ndan oluşan ekibin gerçekleştirdiği operasyonla annesine karaciğerinin bir bölümünü veren Sibel Turfanda, ''Annemin bir an önce ayağa kalkmasını istiyorum. Herkesi organ bağışında bulunmaya çağırıyorum'' dedi. 
     Anne Müsebbiye Akkaya da sağlığına yeniden kavuştuğu için mutlu olduğunu bildirdi. 
     
</TEXT>
</DOC>
