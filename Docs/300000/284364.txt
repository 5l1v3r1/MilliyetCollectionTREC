<DOC>
<DOCNO> 284364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/soneko05.html </URL>
<DATE> 2004/10/29/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
''AB, Türkiye ile müzakerelerin Temmuz'da başlatılmasına karar verebilir 
</HEADLINE>
<TEXT>

     Dünyanın önde gelen İtalyan bankacılık grubu Unicredit, Avrupa Birliği AB Konseyi'nin, Türkiye ile müzakerelerin Temmuz 2005'te başlatılması kararı verebileceğini öne sürdü. 
     A.A muhabirinin Unicredit tarafından hazırlanan rapordan derlediği bilgiye göre, 17 Aralık öncesinde AB içinde bir uzlaşmanın sağlanacağı, Türkiye'nin İlerleme Raporu'nda da belirtildiği gibi yapısal alanlarda önemli gelişme sağlaması nedeniyle, Konsey'den net ve koşulsuz bir müzakere tarihinin çıkabileceği kaydedildi. 
     Müzakere sürecinde, Türkiye'nin uygulamalardaki kararlılığının çok önemli olduğu belirtilirken, 2013 yılına kadar olan bütçede Türkiye'nin öngörülmemesi nedeniyle, Türkiye'nin en erken 2014 yılında AB'ye tam üye olabileceği de vurgulandı. 
     Raporda, AB'nin ençok kaygılandığı emeğin serbest dolaşımı konusunda ise AB içinde serbest dolaşacak olan Türkiye'nin genç nüfusunun, Avrupa'nın yaşlı nüfusunun oluşturduğu dezavantajı ortadan kaldırabileceği de ifade edildi. 

     
</TEXT>
</DOC>
