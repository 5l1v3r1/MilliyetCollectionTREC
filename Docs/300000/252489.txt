<DOC>
<DOCNO> 252489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sonspo11.html </URL>
<DATE> 2004/07/02/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Fenerbahçe'de, kondisyon ağırlıklı antrenman... 
</HEADLINE>
<TEXT>

     Yeni sezon hazırlıklarının ilk bölümünü yoğun bir tempoda sürdüren Fenerbahçe, bu sabahki çalışmasında kondisyon ağırlıklı bir antreman yaptı. 
     Samandra Tesisleri'nde gerçekleştirilen ve yaklaşık bir saat süren antremanda futbolcular teknik direktör Christoph Daum yönetiminde istasyon çalışmaları ve tempolu koşular yaptı. 
     Sağlık kontrolünden geçtiği için Fabiano Lima Rodriguez'in yanı sıra Brezilya Milli Takımı'nda bulunan Alex De Souza, Hollandalı oyuncu Pierre van Hooijdonk ile izinli olan Petkov çalışmalarda yer almadı. 
     Sarı-lacivertliler hazırlıklarını öğleden sonra salonda, akşam da sahada yapacağı basına kapalı antremanlarla sürdürecek. 
     
</TEXT>
</DOC>
