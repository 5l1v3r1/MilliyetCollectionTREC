<DOC>
<DOCNO> 254532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/spor/spo04.html </URL>
<DATE> 2004/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'un yolu açık 1-1 
</HEADLINE>
<TEXT>


Almanya kampında yaptığı iki hazırlık maçından da galibiyetle ayrılan Bordo - Mavili takım ilk ciddi sınavında W.Bremen'i elinden kaçırdı, Yattara ile öne geçmesine rağmen üstünlüğünü koruyamadı 


Şampiyonu yıkamadı 
TRABZONSPOR, Almanya Şampiyonu Werder Bremen karşısında etkili bir futbol ortaya koymasına rağmen galibiyeti bulamadı. Oyuna hızlı başlayan Bordo - Mavililer 30. dakikada Yattara'nın plasesi ile ilk yarıyı 1 - 0 önde kapadı. İkinci devrede üst üste ataklar geliştiren Karadeniz ekibi zaman zaman kalesinde de tehlikelerde yaşadı. 71. dakikada D'Haene'nin Deniz'i düşürmesiyle kazanılan penaltıyı İsmael gole çevirdi ve maçın skorunu belirledi. 

Maçın karnesi 
HAKEMLER Thorsten Kinhofe, Mak Seeman, Markus Habel 
TRABZONSPOR Petkoviç 6 , Emrah 7 , D'Haene 6 , Selim 7 , Hasan 6 , Yattara 7 , Hüseyin 8 , Thijs 6 Ufuk Dk.63 6 , Celalettin 7 Gökdeniz 7 , Mehmet Yılmaz 7 Çağlar Dk.79 6 
WERDER BREMEN Reinke 6 Borel Dk.46 7 , Stalteri 5 Pekrur Dk. 79 5 , İsmael 7 , Frederich 6 , Magnin 7 , Borovski 7 , Fahrenhorst 7 , Micoud 6 , Schulz 5 Mohr Dk. 68 6 , Heiede 6 Heidenreich Dk. 75 4 , Brückner 4 Deniz Dk. 46 6 
SARI KART Yattara, Mehmet Yılmaz 
GOLLER Yattara Dk.30 , İsmael Dk.71 Pen. 

Sürpriz kriz çözüldü 

Adem gelmedi 
TRANSFERDE istediklerini gerçekleştiremeyen Trabzonspor, hayal kırıklığı ile biten İstanbulsporlu Musa Büyük operasyonun ardından dün de sıkıntılı saatler yaşadı. Bugün imza için beklenen Ankaragücü'nden Adem Koçak, Trabzon'a gelmedi. Havaalanına giden Asbaşkan Nevzat Şakar, tecrübeli oyuncu uçaktan çıkmayınca şaşkınlığa uğradı. 

İkna edildi 
TELEFONLA ulaşılan Adem'in, "Ankara'daki ailemle görüşeceğim. Konuşmadan gelemem" dediği öğrenildi. Uzun telefon trafiğinin ardından ikna edilen bu futbolcunun bugün Trabzon'a geleceği açıklandı. Öte yandan Denizlispor'un bonservis fiyatı konusunda indirime yanaşmaması nedeniyle Özgür'ün transferinde pürüz çıktığı öğrenildi. 

Atay Aktuğ garanti verdi 

Taraftara mesaj 
TRABZONSPOR Kulübü Başkanı Atay Aktuğ, transfer konusunda taraftarlardan sabır istedi. Aktuğ, "Taraftarımız acele etmesin ve bize güvensin. Geçen yılki başarımızı daha da yukarılara çıkaracağız. Fazla transfer önemli değil, önemli olan takıma katkı yapacak kaliteli oyuncuları almaktır. Taraftarımız transferi bıraksın, muhteşem Trabzonspor'u desteklemeye hazırlansın" dedi. 

Doğan'a övgü 
MEVCUT kadroyu astronomik tekliflere rağmen koruduklarını hatırlatan Bordo - Maviller'in Başkanı, "Endişeye kapılmaya gerek yok. Geçen yılki kadro şampiyonluğu kıl payı kaçırdı, bu yıl bunu başarmak için çalışacaktır" diye konuştu. Atay Aktuğ, teknik heyete de destek verdi, "Bizim en büyük transferlerimizden biri Ziya Doğan'dır. Sonuna kadar onunlayız" diye konuştu. 



</TEXT>
</DOC>
