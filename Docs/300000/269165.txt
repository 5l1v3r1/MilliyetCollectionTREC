<DOC>
<DOCNO> 269165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/yazar/altan.html </URL>
<DATE> 2004/09/05/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Ahmaklığı ölçecek ne kantar var, ne mezüre... 
</HEADLINE>
<TEXT>


OSETYA'da Çeçen teröristlerin bir ilkokula düzenlediği baskın sonucu, rehin alınan ilkokul çocuklarıyla, velileri ve öğretmenleri... 
Derken teröristlere karşı girişilen operasyonlar... Saatlerce süren kanlı çatışmalar... 
Bu arada öldürülü öldürülüveren yüzlerce ilkokul çocuğuyla, velileri ve öğretmenleri... 
Dünya medyasında tüyler ürperten vahşet fotoğrafları babasının kucağında korkuyla büyümüş siyah gözleri, patlayan silahlara doğru bakan küçücük bir kız çocuğu... Besbelli ki, zor bela kurtulmuş minikler mezbahasından... 
Ve yine dünya medyasında dolaşan bir haber Çeçen teröristleri El Kaide örgütü finanse ediyormuş... 

Bir kez, El Kaide örgütü, terör eylemlerini gerçekleştirmekte harcanan milyarlarca doları, nereden buluyor Bu paraları hangi bankalarda tutuyor Şiddet eylemcilerine dağıtılan silah ve kurşunları hangi kaynaklardan alıyor 
Şayet Başkan Bush, 2 Kasım'daki başkanlık seçimlerinden önce, El Kaide'nin lideri olarak tanıtılmış olan sakallı Bin Ladin'i, yahut El Kaide'nin önde gelen 15 - 20 yöneticisini yakalarsa... 
Son toplamda terör eylemlerinden kim karlı çıkmış olacak 

Osetya'daki Çeçen teröristlerin eylemi de, Çeçenlerin üstüne lanetli kara bir zarp işareti çekti. 
Rusya Devlet Başkanı Putin'in, Çeçen direnişçilere karşı giriştiği askeri operasyonlardaki haklılığı, bir bakıma artık tartışma dışına çekilmiş oldu. 
Ve terör eylemlerinin üstünde sadece bir tek damga var "İslami" olduğu... 

İslam - Hıristiyan ayrımı yüzeysel bir ayrımdır. Asıl ayrım, 600 yıldan bu yana "okyanusları kullanmakta olanlarla - olmayanlar" arasındaki ayrımdır. 
Budist Japonya da, 200 yıla yakın bir süredir okyanusları kullanmakta... İki dünya savaşından geçtiği halde, ekonomisi süper durumda. 

Müslüman alemin politikacıları, nedense hep hamaset ve şiddet babalanmaları üstüne çekmeye kalkarlar bayraklarını... 
Bir yığın da matrak fıkra üretilmiştir bu konuda... 
Ortak bir dilleri bulunmayan papazlı imam, el işaretleriyle karşılıklı sınamaya girişirler birbirlerini... 
Papaz, parmakları açık iki avcunu, yukarıdan aşağıya doğru, havayı bastıra bastıra birkaç kez indirip kaldırır... 
İmam da, parmakları açık iki avucunu, aşağıdan yukarı doğru, birkaç kez kaldırıp indirir... 
Papaza sorarlar 
- Sen ne demek istedin 
Papaz 
- Tanrı'nın, der, rahmeti bol olsun demek istedim. 
Yine sorarlar papaza 
- Peki, imam sana ne yanıt verdi 
- O da elleriyle, toprağın da bereketi çok olsun, demek istedi. 

İmama da sorarlar 
- Papaz ne demek istedi 
- Ah şöyle tepeleme bir pilav olsa demek istedi... 
- Yanıt olarak sen ne demek istedin 
- Ben de, yağı da bol olmalı demek istedim. 

Papazla imam arasındaki el işaretlerine dayalı diyalog sürer. 
Papaz, sağ elinin işaret parmağını öne doğru uzatır. 
İmam da, işaret parmağıyla orta parmağını açarak öne doğru uzatır. 
Sorarlar papaza 
- Ne demek istedin sen 
Papaz 
- Tanrı birdir demek istedim. 
- İmam ne demek istedi 
- O da iki parmağını uzatarak, peygamberi de unutmayalım, demek istedi. 

Sorarlar imama da 
- İşaret parmağını uzatarak, papaz ne demek istedi 
- Senin bir gözünü çıkarırım demek, istedi. 
- Sen ne demek istedin 
- İki parmağımı uzatarak, ben de senin iki gözünü çıkarırım, demek istedim... 

Politik platformlarda, bu tür anlaşmazlıkları körükleyip durmaktan, kimler hesaplar kendince bir çıkar sağlamayı Ve kimler kar eder, kimler zarar Henüz daha yeterince saydamlaşmamıştır bu konular... 
Ölenler ölür, kalanlar kalır ve hızlanan değişimlerle Avrupa vatandaşlığı nasıl gerçekleşmişse dünya vatandaşlığının da usul usul rotası çizilmeye başlar birtakım anlamsız, ama kanlı terör eylemlerine rağmen... 

Tevfik Fikret'ten bir beyitle bitirelim yazıyı 
Beşerin böyle dalaletleri sapkınlıkları var 
Putunu kendi yapar, kendi tapar. 



</TEXT>
</DOC>
