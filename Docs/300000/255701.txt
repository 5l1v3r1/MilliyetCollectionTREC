<DOC>
<DOCNO> 255701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sonspo27.html </URL>
<DATE> 2004/07/15/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Del Bosque Futbolcumun rakibe değil topa karşı agresif olmasını isterim 
</HEADLINE>
<TEXT>

     Beşiktaş Teknik Direkörü Vicente Del Bosque, Almanya'nın Hertha Berlin takımı karşısında alınan yenilginin, olumlu ve olumsuz açıdan iyi bir tecrübe olduğunu söyledi. 
     Del Bosque, kulübün resmi internet sitesine, 3-1 kaybettikleri Hertha Berlin maçını değerlendirdi. Kişisel açıdan yenilgili negatif bir tecrübe olarak gören İspanyol teknik adam, ''Takımımı tüm yönleriyle tanımam açısından ise pozitif bir tecrübe oldu. Maçta, hakem karşı disiplinimizde eskiklik olduğunu gördüm. Buna üzüldüm. Ama bu durum böyle devam edemez. Futbol hepimize neşe veren bir oyundur. Biz de bunun böyle olması için çalışmalıyız. Tüm bir maç protestolarla geçmez'' dedi. 
     Hertha Berlin maçının ilk yarım saatinde çok iyi oynadıklarını, yedikleri 3. golün ve Tümer'in yapmaması gereken hareketin ise takımın imajı için iyi olmadığını ifade eden Del Bosque, şunları söyledi 
     ''Bu, bizim için bir uyarı. Bu şekilde oynamamalıyız. Bu sezon tüm oyuncularımın her açıdan iyi birer sporcu olmaları için var gücümle çalışacağım. Futbolcumun sahada rakibe karşı değil, topa karşı argesif olmasını isterim.'' 
     
</TEXT>
</DOC>
