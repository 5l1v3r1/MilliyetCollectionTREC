<DOC>
<DOCNO> 287854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sontur40.html </URL>
<DATE> 2004/11/10/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Orman memurlarına taşlı sopalı saldırı .. 
</HEADLINE>
<TEXT>

     Sakarya'nın Geyve İlçesi'nde kaçak kesim yapıldığını belirleyen 4 orman memuru, 7 kişinin taşlı sopalı saldırısı sonucu yaralandı. 
     AA muhabirinin aldığı bilgiye göre, Geyve Orman İşletme Müdürlüğü Koruma Şubesi ekipleri, Geyve İlçesi'nin Kamışlı Köyü'nde kaçak kesim yapıldığı yönünde ihbar aldı. Olay yerine giden orman mühendisi Haluk İkizoğlu, orman muhafaza memurları Ekrem Yüksel, Ersural Akaltun ve Tuncel Aydın, 14 ton kaçak sanayi odunu kesildiğini belirledi. Görevlilerin kaçak kesimi incelemesi sırasında, kimliği henüz belirlenemeyen 7 kişi, görevlilere taşlı ve sopalı saldırıda bulundu. 
     Çeşitli yerlerinden hafif yaralanan görevliler, Sakarya Devlet Hastanesi'nde tedavi altına alındı. 
     Jandarma, olayla ilgili soruşturmayı sürdürüyor. 
     
</TEXT>
</DOC>
