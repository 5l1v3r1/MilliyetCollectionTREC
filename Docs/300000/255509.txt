<DOC>
<DOCNO> 255509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/ekonomi/eko15.html </URL>
<DATE> 2004/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğuş Intesa'yla görüşmeler sürüyor 
</HEADLINE>
<TEXT>



Doğuş Holding'ten borsaya yapılan açıklamada Banca Intesa ile Garanti Bankası arasındaki görüşmelerin sürdüğü bildirildi. Financial Times'taki bir haberde Intesa'nın, Garanti Bankası ile ortaklık görüşmelerinde fiyat anlaşmazlığı yaşandığı belirtilmişti. 
Haberde, görüşmelere yakın bir kaynağın "Taraflar arasında bir - iki kata ulaşan fiyat farkı var" sözüne ve Intesa'nın bir danışmanının "Anlaşmanın çökmek üzere olup olmadığı konusunda spekülasyon yapmak için henüz erken" dediğine yer verildi. Doğuş Grubu'nun üst düzey bir yetkilisi ise "Belirli bir fiyatın altında müzakere etmeyiz" dedi. Gazete, öngörülen formüle göre, Doğuş Grubu'nun yüzde 40.05 hissesi için tahminen 933 milyon dolar konuşulduğunu savundu. 


</TEXT>
</DOC>
