<DOC>
<DOCNO> 270628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sondun17.html </URL>
<DATE> 2004/09/10/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Tam üç yıl önceydi... 
</HEADLINE>
<TEXT>

     ABD ve New York halkı, 11 Eylül 2001'de Dünya Ticaret Merkezi'ne girişilen terörist saldırıların acılarını sarmaya çalışıyor. 
     Manhattan'ın güneyindeki Dünya Ticaret Merkezi'nin İkiz Kuleleri'ne ve Amerikan Savunma Bakanlığı'na Pentagon yolcu uçaklarıyla girişilen saldırılar, Amerikan ve dünya kamuoyunda hala güncelliğini koruyor. 
     11 Eylül terör yıkımında, iç hat seferi yapan United Airlines ve American Airlines uçakları, iyi eğitim almış usta hava korsanı kamikaze pilotları olan teröristlerce kullanılmıştı. 
     110 katlı İkiz Gökdelenlerin ilki Kuzey Bina , 11 Eylül sabahı yerel saatle 08 48'de TSİ 15 48 , 80. kat hizasından Muhammed Atta ve Mervan El Şehhi tarafından kaçırıldığı ve yakıt yüklü Boeing yolcu uçağıyla vuruldu. 
     İkinci uçak 18 dakika sonra 09 06'da 2 numaralı Güney Gökdeleni'ne çarptı. Boston'dan, Los Angeles'a gitmek üzere saat 07.59'da havalanan American Airlines uçağı korsanlar tarafından kaçırılarak güney kulesinin yıkılmasında kullanıldı. 
     Bu sırada çoktan yayına girmiş olan TV kameraları, olayı tüm dünyaya anında canlı olarak yayınladı. 
     Kuzey Bina, çelik iskelet taşıyıcı elemanlarının erimesiyle 1 saat 50 dakikada kumdan kale gibi çökmesine karşılık, ikinci Boeing uçağıyla vurulan ikinci gökdelen Güney Bina, daha alt katlardan delindiğinden daha çabuk, yani 49 dakika sonra göçtü. 
     Washington Dulles havaalanından kalkan bir başka American Airlines uçağı, ellerinde bıçaklar ve maket bıçakları bulunan 3. terör ekibi tarafından kaçırıldı. 
     Bu uçakta bulunan CNN yorumcusu Barbara Olson, kocası Theodor Olson'u telefonla iki kez arayarak, ''kaçırıldıklarını yolcuların, korsanlar tarafından uçağın arka bölümüne toplandığını ve hedefin muhtemelen Beyaz Saray olduğunu'' bildirdi. 
     Theodor Olson'un durumdan federal havacılık kurumunu haberdar etmesi üzerine Langley hava üssünden 2 F-16 savaş uçağı havalandı, ancak bu uçaklar daha olay yerine varmadan uçak olanca hızıyla Pentagon binasına saplandı. 
     Karabasan henüz sonra ermemişti. New York'un Newark havaalanından San Francisco'ya gitmek üzere havalanan uçağın da korsanlar tarafından kaçırıldığı, uçaktaki yolcuların telefonla yakınlarını aramaları üzerine ortaya çıktı. 
     Bu uçağın hedefinin, Washington yakınlarındaki Andrews hava üssü olduğu ve uçak oraya vardığı saatlerde, Başkan George Bush'u Florida'dan getirecek Air Force-1 adlı başkanlık uçağının da aynı üsse ineceği saptandı. 
     Korsanların zamanlaması mükemmeldi ve hiç şüphesiz kaçırdıkları uçakla Başkan Bush'un uçağına çarpmayı amaçlıyorlardı. Ancak yolcuların korsanlara müdahalesi üzerine, kaçırılan uçak hedefine ulaşamadı ve yerel saat 10.10'da Pennsylvania eyaleti-Pittsburg kentinin 130 km uzağında Stony Creek kasabası yakınında açık araziye düştü. 
     Yetkililer, Başkan Bush'un Washington'a dönmesini engelleyerek Başkan'ın uçağını başka bir yere yönlendirdiler. Başkan, Nebraska eyaletindeki en güvenli Offutt nükleer hava üssü karargahına indi. 
     ABD ve dünya tarihinin en büyük terör saldırısında yerle bir olan 110 katlı Dünya Ticaret Merkezi İkiz Gökdelenleri enkazında ölen veya kaybolanların olası kesin sayısı son 2 bin 749 olarak açıklandı. 
     Pentagon'da uçaktakiler dahil 189 ve Pennsylvania ise 44 kişi öldü. 
     
</TEXT>
</DOC>
