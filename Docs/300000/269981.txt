<DOC>
<DOCNO> 269981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sondun13.html </URL>
<DATE> 2004/09/08/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Rusya, Mashadov ve Basayev'i arıyor İhbarcıya 10 milyon dolar 
</HEADLINE>
<TEXT>

     Rus gizli servisi FSB, Çeçen lider Aslan Mashadov ve Şamil Basayev'in yeri hakkında bilgi verecek kişilere 300 milyon ruble yaklaşık 10 milyon dolar ödül vaat etti. 
     Rus Enformasyon Ajansı RIA Novosti, FSB'nin yazılı açıklamasında, ''FSB bu kişilerin yakalanmalarını sağlamak için yerleri hakkındaki güvenilir bilgiye 300 milyon ruble ödül verecek'' denildiğini duyurdu. 
     Açıklamada, bilgi verecek kişilerin kimliğinin gizli tutulacağı ve can güvenliklerinin sağlanacağı belirtildi. 
     Mashadov, Kuzey Osetya'daki terörist rehin alma eylemini birkaç kez kınamış ve militanlara çocuklara yönelik eylem yapmama çağrısında bulunmuştu. 
     Öte yandan, Mashadov, Rus güvenlik makamları tarafından birçok terörist saldırıyı organize etmek suçundan aranırken, Rus basını açıklamalarına rağmen terörist rehin alma eyleminin arkasında Mashadov'un olabileceğine işaret ediyor. 
     
</TEXT>
</DOC>
