<DOC>
<DOCNO> 273358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sonsiy01.html </URL>
<DATE> 2004/09/20/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Bakanlar Kurulu toplanıyor 
</HEADLINE>
<TEXT>

     Erdoğan'ın başkanlığındaki Bakanlar Kurulu gündemdeki konuları ele alıyor Bakanlar Kurulu öğle saatlerinde Başbakan Erdoğan başkanlığında toplanıyor. Gündemde zina tartışmaları nedeniyle gerilen Türkiye-Avrupa Birliği ilişkileri var. 
     Geçtiğimiz hafta Ak Parti merkez karar ve yönetim kurulu toplantısında da tartışılan zinaya ilişkin düzenleme, Kurul'un gündeminde olacak. 
     
     Gündemde Türkiye-AB gerginliğini yumuşatma çabaları var 
     Hükümet, TCK yasa tasarısının Adalet Komisyonu'na geri çekilmesi ve zinayı suç sayan düzenlemenin TCK'ya alınması çabası üzerine gerilen, Türkiye-Avrupa Birliği ilişkilerini yumuşatmak için atılacak adımları tartışacak. 
     Bu gerilimin yanı sıra Avrupa Birliği'ne üyelik için yürütülen diğer çalışmalar da Bakanlar Kurulu'nun gündeminde olacak. 
     Kurul ayrıca dolardaki yükseliş ve ekonomideki son gelişmeleri de ele alacak. 
     
</TEXT>
</DOC>
