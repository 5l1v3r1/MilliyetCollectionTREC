<DOC>
<DOCNO> 293612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sonyas29.html </URL>
<DATE> 2004/11/30/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Pekin Moda Haftası'nda Paris esintisi 
</HEADLINE>
<TEXT>

     Gelecek 10 yıl içinde dünya moda sektöründe yerini almayı hedefleyen Çinli modacılar, tasarımlarını sundu. Pekin Moda Haftası çerçevesinde tanıtılan kıyafetler, ünlü tasarımcıların koleksiyonlarını aratmadı. 
     Moda sektöründe öncü olmayı hedefleyen Çin, Pekin Moda Haftası'na ev sahipliği yapıyor. Genç tasarımcılara dünya pazarına açılma şansı veren etkinlik bir hafta sürecek. 
     Uzakdoğu ve Çin modasının tanıtıldığı hafta çerçevesinde 24 tasarımcı kolleksiyonlarını sunacak. Bu tasarımcılardan biri de çalışmalarını Paris ve New York'ta sürdüren Claire Fang. 
     Fang'ın tamamı ipekten yapılmış kreasyonu büyük ilgi gördü. Genç modacıya göre, gelecek yıl kırmızı, bordo, yeşil gibi canlı renkler ve transparan kıyafetler moda olacak. 
     
     
     Yedi yılda 2.5 milyar dolarlık pazar 

     Çin'de 1997 yılından bu yana düzenlenen moda haftası, ülkede 2.5 milyar dolar değerinde bir pazarın oluşmasını sağladı. 
     Uzmanlar, 2008 Olimpyat Oyunları'nın sadece turizm geliri açısından değil, dünya moda endüstrisinden pay alması açısından da olumlu etkisi olacağı görüşünde. 
     
</TEXT>
</DOC>
