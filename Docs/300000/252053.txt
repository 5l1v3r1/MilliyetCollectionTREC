<DOC>
<DOCNO> 252053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/magazin/mag03.html </URL>
<DATE> 2004/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bush'un sözleri beni onurlandırdı' 
</HEADLINE>
<TEXT>


BİRSEN ALTUNTAŞ 

NBA Şampiyonu Detroit Pistons'ın yıldız basketbolcusu Mehmet Okur, kendisi hakkında "Onunla gurur duyuyoruz" diyen ABD Başkanı George Bush'un kendisini onurlandırdığını söyledi. Okur, "Bu sözleri duymak beni ve ailemi çok mutlu etti" dedi. Türkiye'ye geldikten sonra siyasetçilerden sadece Spordan Sorumlu Devlet Bakanı Mehmet Ali Şahin'den tebrik telefonu aldığını belirten Okur, şunları söyledi "Normal karşılıyorum. En büyük tebriği Bush'tan aldım. Kariyerimi NBA'de tamamlamak istiyorum. Şampiyonluklar kazanarak Türkiye'yi en iyi şekilde temsil etmek istiyorum. Bu sezon oynayacağım takımın hangisi olacağıyla ilgili de bugünden itibaren görüşmeler başlıyor." 


</TEXT>
</DOC>
