<DOC>
<DOCNO> 259569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/son/sonspo02.html </URL>
<DATE> 2004/07/31/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Çaykur Rizespor Piotr'dan, fiyatının yükseltilmesi nedeniyle vazgeçtik 
</HEADLINE>
<TEXT>

     Çaykur Rizespor Kulübü Genel Sekreteri Mustafa Tüylüoğlu, Polonyalı oyuncu Piotr'dan, kulübün ve futbolcunun fiyat yükseltmesi nedeniyle vazgeçtiklerini söyledi. 
     Mustafa Tüylüoğlu, A.A muhabirine yaptığı açıklamada, forvet oyuncusu Piotr Wlodarczyk ile Avusturya kampı döneminde görüşerek prensipte anlaşma sağladıklarını belirterek, ''Ancak basında çıkan haberler sonrasında, kulüp ve futbolcu fiyat yükseltti. Aramızda çıkan pürüzleri çözemeyince, bu futbolcudan vazgeçmek zorunda kaldık'' dedi. 
     Adını açıklamak istemediği Tunuslu bir oyuncuyla görüşmelerin sürdüğünü ifade eden Tüylüoğlu, ''Bu futbolcuyla anlaşmak üzereyiz. Fakat basına, imza attırmadan kesinlikle isim vermeyeceğiz. Tunuslu futbolcunun transferini, lig başlamadan bitirmek istiyoruz'' diye konuştu. 
     
</TEXT>
</DOC>
