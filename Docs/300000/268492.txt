<DOC>
<DOCNO> 268492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sonspo06.html </URL>
<DATE> 2004/09/02/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Manchester United'e transfer olan Rooney'e ölüm tehdidi... 
</HEADLINE>
<TEXT>

     İngiltere'nin 18 yaşındaki milli futbolcusu Wayne Rooney, eski takımı Everton'ın taraftarlarından ölüm tehditleri alınca, 3 güvenlik elemanı tarafından korunmaya başladı. 
     50 milyon Euro transfer ücretiyle Manchester United Kulübü'ne geçen Rooney'in, terörle mücadele şubesine ait olan özel korumalarından biri 24 saat yanından ayrılmazken, diğer 2 koruma da evinin çevresini ve arabasını uzaktan korumayla görevlendirildi. 
     Wayne Rooney'in menajeri Paul Strertford, İngiliz futbolcunun sürekli ölüm tehdidi alması ve muhtemel bir kaçırma olayının gündemde olması nedeniyle Manchester United Kulübü'nün koruma kararı aldığını açıkladı. 
     
     HAFTADA 80 BİN EURO 

     Öte yandan genç golcü Rooney, Manchester United Kulübü'nden haftada 80 bin Euro kazanarak, en pahalı futbolcu olarak İngiltere futbol tarihine geçti. 
     Rooney'in transferinin, David Beckham'dan 10 milyon Euro daha pahalıya mal olduğu açıklandı. 
     
</TEXT>
</DOC>
