<DOC>
<DOCNO> 275430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sonyas10.html </URL>
<DATE> 2004/09/27/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
4 yaşındaki Doğa'nın boa yılanı ile dansı .. 
</HEADLINE>
<TEXT>

     Bartın Belediyesi'nin organizasyonuyla kente gelen Circus Anatolia sirk ekibinde yer alan 4 yaşındaki Doğa'nın, boa yılanıyla yaptığı gösteri ilgiyle izleniyor. 
     Eski Hayvan Pazarı mevkiinde kurulan sirkin sahibi Servet ve Aylin Yağcızeybek'in çocukları Doğa, 1 metre 85 santimetre uzunluğundaki ''Deisy'' adlı boa yılanıyla gösteri yaparken kendisini izleyenler, şaşkınlıklarını gizleyemiyor. 
     Anne Aylin Yağcızeybek, Doğa'nın yılanların yanı sıra diğer hayvanlara da büyük ilgi gösterdiğini söyledi. 
     Kuliste dünyaya gelen Doğa'nın 1 yaşında düzgün cümleler kurarak konuştuğunu, 1.5 yaşında kendisiyle birlikte tiyatro oyunu ve kukla gösterisi sunduğunu ifade eden Aylin Yağcızeybek, şöyle konuştu 
     ''Doğa, yaşıtlarından farklı bir çocuk. Bizimle birlikte sirk gösterilerine çıkıyor. Oğlumuz, daha önce, 4 metre boyundaki piton yılanıyla gösteri yapıyordu. Ancak o ölünce 3.5 aydır boa yılanıyla gösterilere çıkıyor. Deisy, Doğa'nın oyuncağı gibi.'' 
     
</TEXT>
</DOC>
