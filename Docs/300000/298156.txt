<DOC>
<DOCNO> 298156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sondun08.html </URL>
<DATE> 2004/12/16/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Afganistan'da yol kenarına yerleştirilen bomba patladı, 4 polis öldü 
</HEADLINE>
<TEXT>

     Afganistan'ın güneyindeki Host bölgesinde, yol kenarına yerleştirilen bombayla düzenlenen saldırıda 4 Afgan polisinin öldüğü bildirildi. 
     Yetkililer, bombanın uzaktan kumandayla patlatılması sonucu 2 polisin de yaralandığını belirttiler. 
     Pakistan'ın sınırdaki sorunlu Veziristan bölgesine komşu olan Host, Taliban rejiminden geriye kalan militanların hükümete ve çok uluslu güce yönelik faaliyetlerinin ana merkezlerinden birini oluşturuyor. 
     Afganistan'da, geçen pazartesi Host bölgesinde düzenlenen operasyonda 7 militan öldürülmüştü. 
     ABD ve Afgan güvenlik güçleri, geçen cumartesinden bu yana çoğu Kandahar'da olmak üzere 27 şüpheliyi gözaltına almıştı. Yakalananlardan birinin Taliban lideri Molla Ömer'in özel güvenlik şefi olduğu bildirilmişti. 
     
</TEXT>
</DOC>
