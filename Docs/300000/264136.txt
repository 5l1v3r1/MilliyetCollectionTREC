<DOC>
<DOCNO> 264136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sonspo03.html </URL>
<DATE> 2004/08/17/ </DATE>
<TIME> 00.20 </TIME>
<AUTHOR>  </AUTHOR>
<HEADLINE>
Turkcell yılın futbol ödülleri sahiplerini buldu... 
</HEADLINE>
<TEXT>

     Turkcell Yılın Futbol Ödülleri sahiplerini buldu. 
     Lütfi Kırdar Uluslararası Kongre ve Sergi Sarayı'nda gerçekleştirilen ödül törenini, Başbakan Recep Tayyip Erdoğan da izledi. 
     Turkcell Özel Ödülü'ne layık görülen 1954 yılının milli takım oyuncuları Suat Mamat, Ali Şükrü Ersoy, Burhan Sargın, Feridun Bugeker, Turgay Şeren, Lefter Küçükandonyadis, Ali Beratlıgil'e ödüllerini, Başbakan Erdoğan verdi. 
     Başbakan Erdoğan, Turkcell Özel Ödülü'nü kazanan 1954'ün milli takım oyuncularını açıklarken, ''1954 doğumlu Başbakan Recep Tayyip Erdoğan olarak, 1954 milli takım oyuncularını açıklıyorum'' dedi. 
     Erdoğan, ödül töreninin ardından yaptığı kısa konuşmada, ''Tüm sporseverlere, özellikle de futbolseverlere fairplay noktasında bir istirhamda bulunacağım, o da şudur Artık tribünler beklediğimiz, arzu ettiğimiz o kimliği, Türk'ün kimliğine yakışır hale getirmelidir'' dedi. 
     Bu arada 1954 milli takımının eski futbolcuları, ödüllerini almak için sahneye şimdiki takımın bazı oyuncularıyla birlikte çıktı. 
     
     ÖDÜLLER 

     Turkcell Yılın Futbol Ödülleri şöyle 
     Yılın golü Sergen Yalçın 
Yılın futbolcusu Pierre Van Hooijdonk 
Yılın klas hareketi Pierre Van Hooijdonk 
Yılın 11'i Volkan Demirel, Tolga Seyhan, Deniz Barış, İbrahim Toraman, Ali Tandoğan, Ümit Özat, Gökdeniz Karadeniz, Serkan Balcı, Tuncay Şanlı, Zafer Biryol, Pierre Van Hooijdonk 
Yılın fotoğrafı Mahmut Burak Bürkük 
Yılın fair-play ödülü Ergün Aydın 17 Yaş Altı Genç Milli Takım futbolcusu 
Yılın örnek futbolcusu Tayfur Havutçu 
Yaşam boyu başarı ödülü Bülent Korkmaz 
Bu arada, ödül törenine İstanbul Valisi Muammer Güler, UEFA Asbaşkanı Şenes Erzik, Futbol Federasyonu Başkanı Levent Bıçakçı, Fenerbahçe Kulübü Başkanı Aziz Yıldırım ve yönetim kurulu üyeleri, Beşiktaş Kulübü Başkanı Yıldırım Demirören ve yönetim kurulu üyeleri, Trabzonspor Kulübü Başkanı Atay Aktuğ, Galatasaray Kulübü Başkan Yardımcısı Turgay Kıran ve Birinci Süper Lig'de mücadele eden diğer bazı kulüplerin başkanları, A Milli Futbol Takımı teknik heyet ve futbolcuları ile çok sayıda spor ve sanat dünyasından davetli katıldı. 
     Gecede bazı sanatçılar, sevilen birer şarkılarını söylediler. 
     
</TEXT>
</DOC>
