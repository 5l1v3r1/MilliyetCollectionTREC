<DOC>
<DOCNO> 267973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sonyas13.html </URL>
<DATE> 2004/08/31/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Şemsiyeleri hazırlayın 3 gün yağmur var 
</HEADLINE>
<TEXT>

     Yaz mevsimini uğurlarken yurdun kuzeyi yarından itibaren 3 gün boyunca sağanak etkisinde kalacak. 3 gün boyunca sağanak yağış alacak İstanbul'da sıcaklık gece 19, gündüz 28 derece ölçülecek. Güney kentlerimizde hava sıcaklığı 30 derecenin üstünde seyrederken, yazın bitmesiyle kuzey kentlerimizde sıcaklık 30 derecenin altına düşüyor. 
     Meteoroloji'den alınan bilgiye göre, bugün Marmara'nın doğusu sabah saatlerinde yağış alırken, kuzey kesimler parçalı bulutlu, diğer bölgeler az bulutlu ve güneşli olacak. 
     Önümüzdeki 3 günün hava raporu ise şöyle 
     Çarşamba 
     Marmara, Bolu çevresi, Doğu Karadeniz yağmurlu bir gün geçirecek. Güney bölgeler açık ve güneşli, diğer yerler parçalı bulutlu. 
     Perşembe 
     Marmara ve Karadeniz'in tamamı sağanak yağmur almaya devam edecek. Yine yurdun kuzeyi parçalı bulutlu, güney bölgeler ise açık ve güneşli. 
     Cuma 
     Yağmur Trakya'dan çekiliyor... Marmara'nın doğusu, Batı ve Orta Karadeniz'in kıyısı ile Doğu Karadeniz'in tamamı yağış alacak. Diğer yerlerde gökyüzü parçalı ve az bulutlu. 
     

     
</TEXT>
</DOC>
