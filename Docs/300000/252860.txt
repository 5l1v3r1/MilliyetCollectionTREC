<DOC>
<DOCNO> 252860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/son/sontur05.html </URL>
<DATE> 2004/07/04/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Üniversite öğrencisi piknik tüpüyle başına vurarak öldürüldü 
</HEADLINE>
<TEXT>

     Zonguldak Karaelmas Üniversitesi ZKÜ öğrencisi, evinde piknik tüpü ile başına vurularak öldürülmüş halde bulundu. 
     İncivez Mahallesi'ndeki kiralık evde yalnız yaşayan ZKÜ İktisadi ve İdari Bilimler Fakültesi Turizm ve Otel İşletmeciliği Bölümü birinci sınıf öğrencisi Soner Başdoğan'dan 4 gündür haber alamayan Van'daki ailesi polise haber verdi. 
     Öğle saatlerinde Başdoğan'ın evine gelen polis, kapıyı açan olmaması ve ev sahibine ulaşılamaması nedeniyle mahalleden ayrıldı. Akşam evine geldiğinde polisin kiracısını aradığını öğrenen ev sahibi Hasan Gökdemir, komşularının 13 yaşındaki oğlu Sezgin Karadöngeli'yi öğrencinin açık olan mutfak camından içeri soktu. 
     Korkarak evden çıkan Karadöngeli'nin, üniversite öğrencisinin yatağında kanlar içerisinde hareketsiz yattığını belirtmesi üzerine polise haber verildi. 
     Olay yerine gelen polis, öğrenci Başdoğan'ın 21 , uyuduğu sırada evinin arka kısmındaki pencerenin camını kırarak içeri girdiği tahmin edilen ve henüz kimliği belirlenemeyen kişi ya da kişilerce başına piknik tüpüyle vurularak öldürüldüğünü belirledi. 
     Yetkililer, cep telefonu ve cüzdanı evde bulunamayan Başdoğan'ın yaklaşık 2 gün önce öldüğünü tahmin ettiklerini kaydettiler. 
     Olayla ilgili soruşturma başlatıldı. 
     
</TEXT>
</DOC>
