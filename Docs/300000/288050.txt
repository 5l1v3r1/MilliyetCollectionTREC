<DOC>
<DOCNO> 288050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/soneko22.html </URL>
<DATE> 2004/11/11/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Türkiye, 1-10 Kasım arasında 1.3 milyar dolar dış borç ödemesi yaptı 
</HEADLINE>
<TEXT>

     Türkiye, 1-10 Kasım tarihleri arasında 1 milyar 291.19 milyon dolar dış borç ödemesi yaptı. 
     Ödemelerin, 861.90 milyon doları Hazine, 12.14 milyon doları Merkez Bankası ve 217.18 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemeler ile MSB ve savunma sanayii ödemeleri gibi kalemlerden oluştu. Aynı dönemde, IMF'ye 199.97 milyon dolar ödeme yapıldı. 
     Ocak ayında 1 milyar 575.33 milyon dolar, Şubat'ta 2 milyar 597.89 milyon dolar, Mart'ta 2 milyar 349 milyon dolar, Nisan'da 1 milyar 166.33 milyon dolar, Mayıs'ta 1 milyar 124.83 milyon dolar, Haziran ayında da 1 milyar 225.80 milyon dolar, Temmuz ayında 1 milyar 748.03 milyon dolar, Ağustos ayında 1 milyar 192.52 milyon dolar, Eylül ayında 1 milyar 40.32 milyon dolar ve Ekim ayında 1 milyar 274.77 milyon dolar dış borç ödemesi yapan Türkiye'nin, yılbaşından bu yana yaptığı dış borç ödeme tutarı da 16 milyar 717.19 milyon doları buldu. 
     Ödemelerin 10 milyar 698.50 milyon doları Hazine, 415.63 milyon doları Merkez Bankası, 745.05 milyon doları ise genel ve katma bütçeli idarelerin dokümantasyon, kitap bedeli, katılma payı, üyelik aidatı gibi kalemlerden oluştu. Aynı dönemde Uluslararası Para Fonu'na 4 milyar 858.01 milyon dolar ödeme yapıldı. 
     Türkiye, 2003 yılının tamamında 15 milyar 365.67 milyon dolar dış borç ödemesi yaparken, bunun 11 milyar 498.3 milyon dolarını Hazine tek başına yerine getirmişti. 
     
</TEXT>
</DOC>
