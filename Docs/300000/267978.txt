<DOC>
<DOCNO> 267978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sonyas18.html </URL>
<DATE> 2004/08/31/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
SARS'ı açıklayan Çinli doktora 'Asya'nın Nobel'i 
</HEADLINE>
<TEXT>

     Çin'in sakladığı SARS Akut Solunum Yetmezliği Sendromu salgınını dünyaya açıklayan Çinli doktor Jiang Yanyong, ''Asya'nın Nobel'i'' kabul edilen Ramon Magsaysay ödülüne layık görüldü. 
     Jiang'ın, merkezi Filipinlerin başkenti Ramon Magsaysay Ödülü Vakfı tarafından verilen ödüle, ''Çin'de hakikatler için sergilediği tutum ve ölümcül SARS tehdidine karşı önlemler alınmasını sağlaması'' dolayısıyla layık görüldüğü bildirildi. 
     Ödülü Jiang'ın adına kızı Jiang Rui alırken, 72 yaşındaki doktorun ödül törenine neden katılmadığı açıklanmadı. 
     Jiang Rui, törende yaptığı konuşmada, ''ödülün, babasının yaptığı kamu hizmetinin yanı sıra doğruyu söylemekteki cesaretini takdir etmek ve hakikati arayışa devam etmesine teşvik amacıyla verildiğini'' söyledi. 
     Jiang'ın yönetim tarafından gizlenen SARS salgınını dünyaya açıklaması, Sağlık Bakanı ve Pekin Belediye Başkanı'nın görevden alınmasına yol açmış, halka da SARS konusunda gerçeklere uygun ve açık bilgi verilmesini sağlamıştı. 
     
</TEXT>
</DOC>
