<DOC>
<DOCNO> 274503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sondun21.html </URL>
<DATE> 2004/09/24/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Almanya Rapor olumlu olursa müzakereleri kabul edeceğiz 
</HEADLINE>
<TEXT>

     Alman hükümetinin sözcüsü Bela Anda, AB Komisyonu raporunun olumlu olması durumunda, Almanya'nın, aralık ayında yapılacak AB zirvesinde Türkiye ile üyelik müzakerelerine başlanmasını kabul edeceğini söyledi. 
     Anda, bugün Berlin'de yaptığı açıklamada, AB Komisyonu'nun Türkiye hakkında hazırladığı raporun olumlu olmasının beklendiğini, bunun da Türkiye'deki gelişmelerin olumlu gidişatını gösterdiğini belirtti. 
     Anda, Birlik partilerinin CDU CSU Türkiye'nin AB üyeliğine karşı olan tutumlarıyla ilgili olarak da, ''Türkiye'ye üyelik perspektifini veren eski Başbakan Helmut Kohl'ün kendisidir. Şimdi üyesi olduğu partinin tutumunu ve çizgisini değiştirmiş olması şaşırtıcı. Üstelik eski Savunma Bakanı Volker Rühe gibi kişiler Türkiye'nin AB üyeliğini desteklerken...'' dedi. 
     Anda, ''Quadriga'' ödülünü almak amacıyla 3 Ekim'de Berlin'e gelecek olan Başbakan Recep Tayyip Erdoğan'ın ziyaretiyle ilgili olarak da, ''Erdoğan, saat 18.00'de TSİ 19.00 Başbakan Gerhard Schröder ile görüşecek. Saat 18.45'te ortak basın toplantısı öngörüldü. Görüşmede ağırlıklı olarak ikili ilişkiler ve Türkiye'nin AB üyeliği ele alınacak. Başbakan Schröder, daha sonra ödül töreninde yapacağı konuşmada, Erdoğan'ın kültürler arasında kurduğu köprülere dikkati çekecek'' diye konuştu. 
     
</TEXT>
</DOC>
