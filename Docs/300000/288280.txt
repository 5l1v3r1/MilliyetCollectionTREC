<DOC>
<DOCNO> 288280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/yazar/tamer.html </URL>
<DATE> 2004/11/12/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Deprem Dede'nin Kandilli bütçesi 
</HEADLINE>
<TEXT>


Japonya'nın batısı 5 eylülde 2 büyük depremle sarsıldı. 6.8 büyüklüğündeki ilk depremde, 89 yaşındaki bir kadın düşerek başından yaralandı. 5 saat sonra yine aynı bölgede 7.3 büyüklüğünde bir deprem daha oldu, sadece 38 kişi yaralandı. 6 ekim günü bu kez Japonya'nın doğusunda 5.8 şiddetinde bir deprem meydana geldi. Tahmin edebileceğiniz gibi yine ölen olmadı, hatta bu depremde yaralanan bile yok. Japonya'nın kuzeybatısında 23 ekimde meydana gelen 6.8 şiddetindeki depremde ise can kaybı Japonlar için çok büyük 31 ölü. Bizde olsa 31 ölüyle atlattık diye bayram ederdik. Bu depremden 4 gün sonra, aynı bölge 6 büyüklüğünde yeni bir depremle sarsıldı. Yine can kaybı yok. 
Japonya'nın depremlerle sarsıldığı günlerde kitapçıların raflarına giren, TÜYAP Kitap Fuarı'nda da okurlarıyla buluşan bir kitap, bizleri 17 Ağustos Körfez Depremi ertesinde, kime ve neye inanacağımızı şaşırdığımız günlere götürdü. 
Ecevit başkanlığındaki koalisyon hükümetinde her kafadan ayrı bir ses çıkarken, geceleri korkudan sokaklarda geçirenler için en sıcak ve şefkatli nefes "Deprem Dede" idi. Gazeteci Nazire Kalkan sormuş, Prof. Dr. Ahmet Mete Işıkara yanıtlamış. Ortaya Boğaziçi Üniversitesi Yayınevi tarafından basılan "Depremden Kalan Anılar" çıkmış. Kalkan, Işıkara ile son dönmede örneklerine sıkça rastladığımız türden bir nehir söyleşi gerçekleştirmiş. 
17 Ağustos'un öncesinden başlayan bir süreç, Işıkara'nın yaşadıklarından ve bizzat tanık olduklarından yola çıkılarak ayrıntılı olarak masaya yatırılıyor. 

Kimler göz koydu 
Işıkara hem o günlerde Kandilli Rasathanesi'nin başında bulunması itibarıyla, hem de halkın gönlünde en güvenilir deprem uzmanı tahtına yerleşmesi nedeniyle olayların tam göbeğinde yer almış bir isim. Halk, Işıkara'yı televizyonlarda, medyada sıkça gördü ama onun dönemin koalisyon hükümetiyle, mensubu bulunduğu Boğaziçi Üniversitesi'yle BÜ , TÜBİTAK'la ve daha pek çok kişi ve kurumla ne sıkıntılar yaşadığını bilmedi. Işıkara, o günlerde üstü kapalı olarak geçtiği konulara, kitapta açıklık getiriyor. 
Kandilli'ye kimler, nasıl göz koydu Dönemin YÖK Başkanı Kemal Gürüz, Işıkara Hoca'yı görevden aldırmak için nasıl uğraştı Hükümet, bilim adamı diye falcıları Prof. Işıkara'nın başına nasıl musallat etti 
Bürokrasimizde yıllar yılı hiç eksik olmayan kişilik çekişmeleri, alicengiz oyunları, belki de ilk kez 17 Ağustos depremi ertesinde halk tarafından net olarak algılanabilmişti. Çünkü deprem hepimizi TV başına kilitlemişti. 

Bütçeye itiraz 
Kitabın sayfalarını karıştırırken Prof. Işıkara'nın şu sözleri dikkatimi çekti 
"Depremleri izlemek pahalı bir iştir. Her dönem bütçe görüşmeleri sırasında diğer üniversitelerimiz Boğaziçi Üniversitesi'nin bütçesine itiraz etmişlerdir. Bu itirazın nedeni Kandilli'ye verilen paradır. Kandilli'nin kaynak ihtiyacı, BÜ'nün bütçesinden karşılanır. Burada dileğim, takip edilen yılların bütçesi yapılırken Üniversite'nin ve Kandilli'nin bütçelerinin ayrı ayrı ele alınmasıdır. O zaman rektörler, çok daha fazla rasathaneye sahip çıkarlar." 
Kandilli Rasathanesi'nin bütçesi, h l Boğaziçi Üniversitesi bütçesinin içinde 17 Ağustos 1999'daki Körfez Depremi'nde 17 bine yakın insanımız, ülkeyi yönetenlerin son 40 yıllık ihmali yüzünden hayatlarını kaybettikleri halde, beklenen büyük İstanbul depremi için h l ciddi herhangi bir önlem alınmış değil. Acil deprem istasyonları ve ceset torbaları hariç 
Acaba Japonya'nın en gelişmiş rasathanesinde deprem nasıl izleniyor Öylesine merak ettim işte... 



</TEXT>
</DOC>
