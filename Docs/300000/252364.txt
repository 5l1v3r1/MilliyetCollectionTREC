<DOC>
<DOCNO> 252364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/spor/ygokberk.html </URL>
<DATE> 2004/07/02/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Şerefsizler Portekiz'de de... 
</HEADLINE>
<TEXT>



21 Kasım 2003'te "Köyün Delisi"nde "Şerefsizin biriyim, yazdım işte" diye başlık atıp, O 'dil'e bulaşmışım 
"... sık sık gerekse de, hatta hiç gerekmese de nedense hep 'takım elbise'li çoğu siyah süet, üstü taşlı, bağsız pabuçlu bir sürü adam, bence tabii karikatürizeler, çoğu siyah bir '4 teker'le motorizelerde filan, kafa kağıtları plakalarında falan" deyip o 'dil'i konuşanlara da sulanmışım... 
" İşte Letonya'daki hakem zaten satmıştı kendini. Şerefsizdi de. İstanbul'da 'Ümitlerinki' sadece şerefsizdi. Pierluigi'ye bile sulanmadı mı bunlar Allah'tan bunları kimse adam yerine koymuyor. Yoksa bir 'yarım celse' lik işleri var zaten. İyiki söylediklerini kimse kaale de almıyor. Hoş, sıkışınca da hooop, dönüyorlar ya zaten. 
- Yok öyle demek istemedik. 
- Yok valla billa böyle demedik. 
Bu dil, sahibini de gittikçe 'in' yapıyor. En başkanından en vasıfsız memuruna, yöneticisinden futbolcusuna, tribünün en ötesindekinden locanın en irisindekine... Kaçan gole, yenen gole, teknik direktöre iki kelime söylenildi mi de en hafifinden onların hainisin. Vatan onların ya, vatan hainisin de. Her mesleğe, her "işe" saygısızlar. Birde, utanmadan, sıkılmadan da kendi "iş"lerine saygı bekliyorlar. Şahıslara, kurumlara, milletlere, devletlere "iş" koyuyorlar. Puan ve puanlar, Allah aşkına bu kadar da mı önemli be .. Biz bu kadar da mı bozuğuz be .. 
Susssma, sussstukça... 
Her hakemin 'şeref'siz olabileceği ve satın alınabileceği bir düşünce kurgusunda Türk hakemi tek "şeref"li kalabilir mi peki Böyle bir mantık olur mu peki 
MHK presidenti biliyorsunuz, bayılıyor konuşmaya. Her fırsatta ben şöyleyim de, böyleyim de, Türk hakemi de öyledir de, böyledir de filan falan... Peki bu şeref nasıl birşeydir de Fransız'ın, İspanyol'un, Brezilyalı'nın içinden geçiyor da, her ne hikmetse bizim yanımızdan bile geçmiyor. MHK'nin presidenti çıkıp niye "Ya bu şeref bize de sürtünmüyor mu" diyemiyor peki Yemiyor tabii... Bir şerefli Türk hakemi çıkıp kendi adına olmasa da mesleği adına niye bir tepki veremiyor Üstelik satın alınanlar Dünya'nın da en iyileri. Onlara bulaşmıyorlar ya, bin yaşasınlar. Yok ya... Hakemin Euro'lusu, Dolar'lısı zırt pırt satın alınacak, çarpı 1500 müdür nedir, Türkiş paralısı mı alınamayacak... 
Neyse boşverin, sıkıldım. Dervişlerin fikirleri ve de zikirleri. Nasıl isterseniz öyle yorumlayın. Ya da bir şerefsiz 'yazan' ın ben fikirleri... 
Bül-end 
Dünya'nın hangi ülkesinde o ülkenin futbol ailesi, her ülkenin hakemini aşşşağılayacak da, o ülkenin hakemi de bu kadar susssacak Taraftaria'da İhsan Topaloğlu, MHK'nin presidentine hangi takımı tutuyorsun diye sormuştu da, aklına Galatasaraylı'yım deyip giden ex başkan gelmişti ki herhalde susssmuştu. Topaloğlu profesyonel misiniz demişti. Cevap 'İki sene hariç' evetti. Peki 'iki sene hariç'e ne gerek vardı Belki de vardı. Belki 'evet'in peruğuydu o cümle, bu da son cümle. Aferin Bülend, böyle devam end." 
Bugün de Dün 1 Temmuz 2004. Portekiz'de de hakemimiz yok. Şerefsizler işte, deyip siz yine sıyırırsınız. 
Ah Federasyon presidenti ah , ah MHK'nin Presidenti ah 
Bilmem anlatabildimmi 

BİLGİN'DEN 
Şşşşt şşşşt doğuyor... Şşşşt şşşşt geliyor... 
Şunun şurasında kaç hafta kaldı ki 
'Ben'im, 'iyi ki doğdun'um da 'ben'ce olsun. 'İyi ki doğdun'umdan önce 'iyi ki doğuyorsun'um da olsun. 
Evet iyi ki doğaçak 'O'. Ve ben iyi ki seviyorum'O'nu. 

Galatasaray'da herşey ne acccaip 

Bu dünyada futbolu 4 - 5 sene önce bırakan futbolcusunu antrenör yapan tek takım Galatasaray değil, futbolu 4 - 5 sene önce bırakan futbolcusunu hala arayan, onun gibisini, hatta onun gibisinin gibisini bile arayan tek takımda Galatasaray değil. Ama 4 - 5 sene önce futbolu bırakan futbolcusu, ilk onbirinde oynayanların tamamından daha faydalı olacağı halde ne onbirmiş ama , onu antrenör olarak kullanan tek takım Galatasaray. 
Ligin 3. veya 4. haftasında 4 - 5 sene önce futbolu bırakan antrenörünü, 4 - 5 senedir hiç antrenman yapmadığı halde, kendi çalıştırdığı takımın ilk onbirine kendisini koymak zorunda bırakacak tek takım da Galatasaray olacak belki... 
Düşünün, Lukunku Ali hala Galatasaray'dan para alıyor. Hani ilk geldiği 'dün'lerde kadın zamparamsılarımızdan biri, bir 'siyahi' ile geçirdiği gecenin sabahında bana, "ben Ali Lukunku'yum" dedi demişti, ya da buna benzer bir şeyler demeye getirmişti. Hani Ali'ye saha içinde 'mecburen' pas veriyorduk da, ama Ali'ye saha dışında bile Hatta Ali'ye bile değil niye veriyorduk .. 
Belki 'şimdi ne alakası var' gibi gelse de size, size öyle geliyor işte. 
Evet 'ne saçma' değil mi okurken, inanın yazarken de 'ne saçma' ... 
Ama Galatasaray'da da herşey öyle saçmaki... 
Saçma sapan da bağlayalım, ama 'bence' bağlayalım... 
Ne yani şu Lukunku Ali, mesela bu Galatasaray'ın teknik direktörü olsa, futbolculuğundan da mı daha zararlı olacaktı Allah aşkına Galatasaray'a Üstelik belki Galatasarayın teknik direktörü Georghe Hagi'yi de ilk maçında ilk onbire koyar faydalı bile olurdu... 
En 'accaip'i de, şimdi bu yazdıklarımın 'bi acccaip' gelecek olması size, hani herşey çok normal ya Galatasaray'da 

Haşmet, Yiğiter, ben, Caddebostan 

Haşmet Babaoğlu , Yiğiter Uluğ , Ben Gökberk , Portekiz - Hollanda maçını beraber seyrediyorduk, Caddebostan'da, bizim mahalledeydik, bizim 'Friend' lerle, bizim mahalledeki 'Friends'teydik... 
En çok sayıda, en baba santrforları olan Hollanda yine 'one' santrforla - One Nistelrooy ile oynuyordu, beterin beteri var dedim aniden, nedense ya Lucescu olsaydı, Hollandalı o 'Avukat'ın yerine, vallahi Nistelrooy da oynamazdı. 65'te sokardı dedi Yiğiter, Haşmet 'orta saha'larından birinden 'bir santrfor gibi' yaratır, onunla oynardı diye ilave etti. Sergen ve Serdar Topraktepe'yi çift santrafor oynatmıştı ya, ben de "yuh be" demiştim, bu kadar da olmaz ki... 
Sonra, 1 - 0'dan sonra Makaay girdi, mesela Ahmet Dursun gibi, sonra 80 gibi de Van Hooijdonk, mesela Nouma veya mesela şimdiki Sinan gibi. 
İş işten geçmişti tabii... Allah herkese 'Lucky Luce' şansı versin diyordum ya hep, hani gol manyağı yapılacağı her maçı kazandığında, ya da berabere bitirdiğinde siyah düz sıradan pardesülü o Rumen ... 
Nantes Galatasaray - Chelsea Beşiktaş 
Şansının bittiği son senesinde o da bitti zaten. Mesela Trapattoni zaten 
' Lucky' değildi, mesela Santini de, işte Hollanda'nın 'Avukatı' da 'Lucky' değildi... 
Portekizli kendi kalesine attığında gerçi hep beraber 'Acaba mı ' dedik ama... 
İnşallah 'Avukat' da, Trapottini de, Santini de vesairesi de var tabi o siyah düz sıradan pardesülü Rumen'in sürüldüğü o tuhaf, adları okunması imkansız Ukrayna takımlarından birine sürülürler... 
Futbol takımı 'coach'undan çok bir şehirlerarası 'coach' un şoförünü andıran Hollandalı'dan, inşallah Hollanda futbolu da artık kurtulur... Tabii Avrupa futbolu da... 
Güneş'in kulaklarını bir kere daha çınlatalım. Bu kadar çok 'yıldız'ı olan bir takımı bu kadar kötü oynatmayı başarabilmek için, coach'unun çok özel yeteneklere sahip olması lazım diyorum ya hep, bizim Güneş, Trapattoni, Santini gibi yine vesairesi de var tabi , 'Avukat' da o çok özel yeteneklere sahip bir coach tabi... 
Ç.Ö.C.K.' Çok Özel Coachlar Kulübü 'nün son üyeside o oldu. 
Maça gelince, bir tarafta hakiki bir teknik direktör, diğer tarafta bir teknik direktör bozuntusu vardı, bozuntuya da vermedi ama sonunda T.D' si hakiki olan kazandı. 
Peki Hollanda'nın hiç mi şansı yoktu Vardı tabii, bir T.D'si olsaydı, ya da böylesi olacağına T.D'si hiç olmasaydı... 
Yine Hollanda'yla bağlayalım. Avrupa'nın en 'ruh'suzu onlar , en 'hırs' sızı da... Çoğu Hollandalı da değil zaten, çoğu Hollanda'da da değil zaten ... 


SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 




</TEXT>
</DOC>
