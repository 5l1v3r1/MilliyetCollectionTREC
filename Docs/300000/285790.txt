<DOC>
<DOCNO> 285790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sonspo14.html </URL>
<DATE> 2004/11/03/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
PFDK'dan Beşiktaş, Trabzonspor ve Fener'e para cezası... 
</HEADLINE>
<TEXT>

     Futbol Federasyonu Profesyonel Futbol Disiplin Kurulu PFDK , Fenerbahçe, Beşiktaş, Trabzonspor, Ankaragücü, Malatyaspor ve Diyarbakırspor kulüplerine çeşitli miktarlarda para cezası verirken, Orduspor ve Çubukspor'un sahalarını ise birer maç kapattı. 
     Kuruldan yapılan açıklamada, Galatasaray maçında seyircilerin kötü ve çirkin tezahüratları ve sahaya yabancı madde atılması nedeniyle Trabzonspor Kulübü'ne 6 milyar lira, Ankaragücü-Beşiktaş maçında seyircilerin kötü ve çirkin tezahüratları nedeniyle Beşiktaş Kulübü'ne 3.5 milyar, Ankaragücü Kulübü'ne 2.5 milyar lira, Sakaryaspor maçında aynı nedenle Fenerbahçe Kulübü'ne 2.5 milyar lira, İstanbulspor maçında seyircilerin kötü ve çirkin tezahüratları ve sahaya yabancı madde atmaları nedeniyle Malatyaspor Kulübü'ne 5 milyar lira, Diyarbakırspor Kulübü'ne de Büyükşehir Belediyesi Ankaraspor maçında seyircilerin kötü ve çirkin tezahüratları nedeniyle 1.5 milyar lira para cezası verdi. 
     
     ORDUSPOR VE ÇUBUKSPOR'A BİRER MAÇ SAHA KAPAMA 
     PFDK ayrıca, Eyüpspor-Orduspor İkinci Lig B Kategorisi maçında taraftarlarca müsabaka esnasında yapılan eylemler nedeniyle Orduspor'un, Üçüncü Lig'de de Çubukspor-Ofspor maçında seyircilerin yoğun şekilde kötü ve çirkin tezahüratları ve sahaya yabancı madde atılmasından dolayı Çubukspor'un sahalarını birer maç kapattı. 
     Kurulun verdiği diğer cezalar da şöyle 
     2 ay Eyüp Öztürk Muşspor Kulübü Yöneticisi , Yaşar Nalbantoğlu Gölcükspor Antrenörü . 
     6 maç Fatih Tengilimoğlu Çubukspor . 
     1 ay Ü.Levent Zorluer Muğlaspor Kaleci Antrenörü , M.Eyüp Tutçuoğlu Eyüpspor Teknik Sorumlusu , Seyhan Göçen Eyüpspor Kaleci Antrenörü , Hüseyin Avni Yüce Aksarayspor Kaleci Antrenörü , Mehmet Göral Kütahyaspor Kulübü Yöneticisi . 
     4 maç Fatih Mehmet Karaçetin Aksarayspor , Fatih Ciminli Boluspor . 
     3 maç O.Özgür Gümüşay Kızılcahamam Belediyesi . 
     4 milyar lira Bursaspor Kulübü. 
     3.5 milyar lira Adanaspor Kulübü. 
     2 milyar lira Siirtspor Kulübü, Sivasspor Kulübü, Orduspor Kulübü. 
     1.5 milyar lira Çubukspor Kulübü. 
     250 milyon lira Kütahyaspor Kulübü. 
     
</TEXT>
</DOC>
