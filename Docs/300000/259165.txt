<DOC>
<DOCNO> 259165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/guncel/gun06.html </URL>
<DATE> 2004/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurul, göreve hazır 
</HEADLINE>
<TEXT>


Hızlandırılmış faciasını araştırmakla görevlendirilen bilim adamları kurulu, ilk toplantısını bugün yapacak 

SERHAT OĞUZ İstanbul 

Başbakan Recep Tayyip Erdoğan'ın tren kazasıyla ilgili oluşturulacağını açıkladığı bilim kurulu belli oldu. 6 kişilik kurulun başkanlığını Işık Üniversitesi Rektörü Prof. Dr. Sıddık Binboğa Yarman üstlendi. Kurulun kendi başkanlığı altında toplanmasını isteyen ve trenle ilgili ilk uyarıyı yapan Yıldız Teknik Üniversitesi Ulaşım Anabilim Dalı Öğretim Üyesi Prof. Dr. Aydın Erel de üye olarak yer aldı. 
Kazanın ardından açıklamalarıyla dikkat çeken İstanbul Teknik Üniversitesi Ulaşım Anabilim Dalı Öğretim Üyesi Prof Dr. Haluk Gerçek ise kurulda yer almadı. Gerçek, kendisine teklif gelmediğini kaydetti. 
Ulaştırma Bakanlığı, resmi bir görevlendirme yazısıyla bilim adamlarına kurulda yer aldıklarını bildirdi. İlk toplantısını bugün yapması beklenen kurulda şu isimler yer aldı 
Prof. Dr. Aydın Erel Yıldız Teknik Üniversitesi Öğretim Üyesi , Prof. Dr. İnal Seçkin İTÜ Ulaşım Anabilim Dalı Öğretim Üyesi , Prof. Dr. Mustafa Karaşahin Süleyman Demirel Üniversitesi Ulaşım Anabilim Dalı Başkanı , Prof. Dr. Metin Başaran Işık Üniversitesi Öğretim Üyesi , Yüksek Mühendis Kaya Güvenç Eski TMOBB Başkanı . 


</TEXT>
</DOC>
