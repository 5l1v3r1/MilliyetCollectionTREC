<DOC>
<DOCNO> 265850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/guncel/gun09.html </URL>
<DATE> 2004/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenciler belgesel için bir araya geliyor 
</HEADLINE>
<TEXT>


İSTANBUL Milliyet 

Özel Marmara Koleji, Türk, Alman ve Fransız ortak yapımı olan "Resmi ve Dini Bayramlar" konulu belgesel projesinde Türkiye adına görev alacak. AB Gençlik Eğitimi çalışmalarını içeren "Socrates Programları - Comenius Projeleri"ne yaptığı başvuru kabul edilen Özel Marmara Koleji, Almanya'nın IGP ve Fransa'nın Lycee Maubeuge Okulları ile ortaklaşa bir belgesel film hazırlayacak. "Resmi ve Dini Bayramlar" konulu belgesel filmin farklılık ve güzelliğe açıklık ve anlayışın yanı sıra, kültür yabancılığına karşı da hoşgörüyü uyandırmak amacını taşıdığı belirtildi. Kasım 2004 tarihinde üç okul temsilcisinin İstanbul'da bir araya gelmesiyle başlayacak projede filmin montaj çalışmaları ise Fransa'da yapılacak. Belgeselin ilk etapta projede yer alan ülke okullarındaki öğrenciler olmak üzere, üç ülkede de en geniş kitlelere ulaştırılmasının hedeflendiği bildirildi. 


</TEXT>
</DOC>
