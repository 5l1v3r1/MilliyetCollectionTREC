<DOC>
<DOCNO> 265885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/spor/spo06.html </URL>
<DATE> 2004/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Anlatamam, görmen lazım 
</HEADLINE>
<TEXT>


Bazı şeyler anlatılamaz. Mutlaka görmek gerek. Necati'nin füzesinin kaleci için ulaşılmazlığı, Fatih'in gol öncesi kaleye son bakışı, Alex'in müthiş çalımı ve topu aşırışı buna en güzel örnek 

TAMER BAĞLAN 


Geçen sezonun sonlarına doğru, panoramalarda gelenekselleşmiş olan 'Haftanın golü'nü seçmeyi ve bunu kroki halinde beğeninize sunmayı bıraktık. Çünkü, futbol meraklısı ve sevdalısı herkesin artık televizyon yayınlarıyla haftanın tüm gollerini belki de defalarca seyrettiklerini ve o güzel gollerin hakkını, iki boyutlu krokilerle tam anlamıyla veremediğimizi düşünüyorduk. 
İyi ki de bırakmışız. Yoksa, bu hafta hem golü seçmekte hem de onu çizgilerle ifade etmekte aşırı zorlanacaktık. Fatih'in füzesini ya da Gökdeniz'in 20 metrelik plasesini öne çıkarsak, "Necati'nin ki ne olacak " diye hayıflanacak, "Bilal'in hakkını yemeyelim" derken, Tuncay ve Alex'in "anlatamam görmen lazım" güzelliğindeki golleri için sızlanacaktık. En iyisini yapsak bile, Fatih'in vuruş öncesi kaleye son bakışını, Tuncay'ın gol koridoruna dalışını, Alex'in müthiş çalımını ve topu aşırışını asla anlatamayacaktık... 
Bu hafta, yalnızca goller değil, mücadele ve futbol da çoğu yerde kıvamındaydı. Haftanın en güzel oyununu Trabzonspor kazandı, ancak lider bu sezon ilk kez epeyce zorlandı. Kocaman'ın öğrencileri başta penaltı, onca fırsatı kaçırmasa Bordo - Mavililer bugün belki "devrik lider" diye anılacaktı. Ev sahibinin en büyük hatası ise, Fatih Tekke gibi bir golcüye, üstelik yan toplarda yeterince önlem almamasıydı. 
Geçen sezon Manisaspor'da kiralık oynayan İbrahim'i saymazsak, Tomas tek yeni oyuncusuydu cumartesi akşamı Denizlispor'un. Şampiyonluk için kesenin ağzını ardına kadar açan Beşiktaş'ın ise, hem hocası hem de 9 futbolcusu yeniydi. Sonuca da yansıyan bu fark, sahadaki oyundan da açıkça belliydi. Uyumu, yardımlaşması, sistemi ve hatta ezberi daha iyi olan Horozlar tabii ki galip gelmeliydi... 
Geçen hafta olduğu gibi, bu hafta da sadece 20 dakika oynadı Fenerbahçe. Bir kez daha, bu bile kazanması için yetti. Türkiye Ligi'nde pek yadırgamamak gerek, sıkça rastlanacak bu durumu. Çünkü, birçok rakibiyle uçurumlar var arasında sahaya 11'er kişi çıkması tek benzerliği. Burası tamam da, ya perşembe günü kurası çekilecek olan Şampiyonlar Ligi 
Başlangıçta kolay olacak gibi geldi, ancak oldukça zor kazandı Galatasaray. Hiç kuşku yok, Necati maçın adamıydı. Aslında, maçtan ve maçın adamından çok daha önemli bir kazancı vardı Sarı - Kırmızılılar'ın. Elvir Baliç karşılaşmanın büyük bölümünde, Bursaspor ve Fenerbahçe'deki ilk sezonundaki gibi oynadı... 
İlk hafta Denizli'de 2 kırmızı karta rağmen kolay teslim olmamıştı Gaziantepspor. Ardından sahasında Galatasaray ve Sakaryaspor'u 1-0'larla geçti. Geçen sezon yediğinden bir fazla atmasına rağmen 4. olmuştu Kırmızı - Siyahlılar, bu sezon da hedefin büyük olduğu açıkça belli. Nurullah Sağlam'ın savunmaya gösterdiği titizlik ise, bu uğurda gerçekten önemli... 

HAFTANIN PORTRESİ 
FATİH TEKKE TRABZON 
Geçen hafta kendisini ağırladığımız usta golcü, yerini benimsemiş olmalı ki, bu hafta da köşemize konuk oldu. İlk iki haftada rakiplerine geçit vermeyen Malatya kalesi, onun önderliğinde fethedildi. Futbol zekası ile yeteneğini birleştiren ender forvetlerinden biri olan Fatih Tekke, yakaladığı müthiş form grafiğini attığı birbirinden güzel üç gol ve bir asist ile taçlandırdı. Zaman zaman soğuk terler döken takımını ferahlatan isimdi, taraflı tarafsız herkesi mest etti, sultanlık tacını başına geçirdi. Trabzon'un havasını değiştirdi. 

HAFTANIN KARMASI 
Petkovic Konya 
Kratochvil Denizli 
Bouazizi Gaziantep 
Wederson Ankaraspor 
Ümit Özat Fenerbahçe 
Timuçin Denizli 
Alex Fenerbahçe 
Özgür Ankaragücü 
Fatih Tekke Trabzon 
Necati Galatasaray 
Oktay A.Sebat 

HAFTANIN TAKIMI 
DENİZLİSPOR Organize futbol, hücum planlamaları ve sistemin dişlilerinin işlemesine sadak t konusunda ders verdiler. Deplasmandaki zaferlere iç sahayı da eklediler. Lig semalarında uçmaya çalışan Kartal'ı uçurumun kenarına ittiler. Göze hoş gelen futbolları, takım uyumu ve istikrarlı adımları ile alkışı fazlasıyla hak ettiler. 

HAFTANIN HOCASI 
GİRAY BULAK Denizli Takımının gücünü biliyor, cesaret aşısıyla motive ederek, oyuncularından üst düzey verim alıyor. Denizli'de attığı sağlam temeller meyvelerini veriyor, oynattığı futbolla izleyenleri keyiflendiriyor. Kendinden emin adımlarla hem kariyerini parlatıyor, hem de Horoz'un sesinin rakiplere korku salmasını sağlıyor. 

HAFTANIN HAKEMİ 
OKTAY DEMİRAY Denizli-Beşiktaş Gençliğinin getirdiği dezavantajı müthiş enerjisiyle lehine çevirdi, kritik pozisyonlardaki isabetli kararlarıyla olası tartışmaların önüne geçti. Kendinden emin, kararlı yönetimi ile sınıfı geçti, kartlarını seçerken tercihleri yerindeydi. Öğretmenlik yapan Demiray, ilk zorlu sınavını pekiyi ile verdi. 

GOL KRALLIĞI Futbolcu Takım Maç Gol Fatih Tekke Trabzonspor 3 5 Silvinho Jaba Ankara Bl. 3 3 Ömer Rıza Denizlispor 3 3 Van Hooijdonk Fenerbahçe 3 3 Hakan Şükür Galatasaray 3 3 

GOL PASI Futbolcu Takım Maç Gol Pası Alex de Souza Fenerbahçe 2 2 Z.Lazarov Gaziantepspor 2 2 İ. Kahraman Malatyaspor 2 2 Lee Eul Yong Trabzonspor 2 2 

ALTIN ELDİVEN Futbolcu Takım Maç Gol Zafer Özgültekin Ankaragücü 3 2 Kenan Hasagic Gaziantepspor 3 2 Ömer Çatkıç G.Birliği 3 2 Michael Petkovic Trabzonspor 3 2 

KART CEZALILARI 
Kırmızı Serkan Bekiroğlu Kayserispor 

HAFTANIN SONUÇLARI 
Denizlispor - Beşiktaş 1 - 3 
Ömer Dk.32 , Tümer Dk.75 Pen. , Timuçin Dk.76 , Alp Dk.83 
İstanbulspor - Fenerbahçe 0 - 3 
Tuncay Dk.50 , Hooijdonk Dk.53 , Alex Dk.90 1 
Malatyaspor - Trabzonspor 3 - 4 
Mert Dk.22 , Fatih Dk.23, 45 1, 76 , Gökdeniz Dk.49 , Celalettin Dk.72 Ken.kal. , Bilal Dk.85 
Samsunspor - Konyaspor 1 - 1 
Ernani Dk.33 Ken.Kal. , 
Zafer Biryol Dk.48 
Gençlerbirliği - Ankaraspor 1 - 1 
Wederson Dk.27 , 
Mustafa Özkan Dk.72 
Galatasaray - Çaykur Rizespor 2 - 1 
Necati Dk.7, 45 2 , Cem Baki Dk.40 
Gaziantepspor - Sakaryaspor 1 - 0 
Bouazizi Dk.73 
Akçaabat Sebat - Diyarbakır 2 - 2 
Cem Dk.18 Pen. , Cumhur Dk.41 , Oktay Dk.25 ve 43 Pen. 
Kayserispor - Ankaragücü 1 - 1 
Balili Dk.4 , Yılmaz Dk.65 

HAFTANIN MAÇLARI 
YARIN Trabzon - Dinamo Kiev 
PERŞEMBE Rijeka - G.Birliği 
CUMA Fenerbahçe - Kayseri 
CUMARTESİ Ankaraspor - Denizli, 
Ç.Rize - Samsun, Konya - İstanbulspor, 
Sakarya - G.Saray 
PAZAR Diyarbakır - Malatya, 
A.Gücü - A.Sebat, Trabzon - G.Birliği, 
Beşiktaş - G.Antep 


</TEXT>
</DOC>
