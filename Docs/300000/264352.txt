<DOC>
<DOCNO> 264352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sondun18.html </URL>
<DATE> 2004/08/18/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Japonya'da Megi tayfunu 5 ölü, 2 kayıp... 
</HEADLINE>
<TEXT>

     Japonya'nın güneyinde, yaklaşmaya başlayan Megi tayfunu öncesindeki sağanakta 5 kişinin öldüğü, 2 kişinin kaybolduğu bildirildi. 
     Meteoroloji ajansı, tayfun öncesinde bazı bölgelere dünden beri metrekareye 40 santimetre yağmur düştüğünü kaydetti. 
     Şiddetli yağışın, etkili olduğu bölgelerde çamur seline ve elektrik kesintilerine yol açtığı belirtildi. 
     Megi tayfununun ülkenin güneyindeki Kyuşu ve Şikoku adalarına yaklaştığını bildiren meteoroloji ajansı, Nagazaki yakınlarından geçen rüzgarın hızının bugün öğleden bu yana saatte 126 kilometreye ulaştığını kaydetti. 
     Yetkililerin, bazı bölgelerdeki evlerin tahliye edilmesini ve halktan önlem almasını istediği bildirildi. 
     Bu arada, Fransa'nın güneydoğusundaki Ardeche bölgesinde şiddetli yağışlar sonucu yükselen bir nehir, Belçikalı bir turistin kaybolmasına neden oldu. 
     İtfaiye yetkilileri, kamp bölgesinde şiddetli yağışlarla yükselen nehrin iki kişiyi sürüklediğini belirterek, bunlardan birisinin ağaç dallarına tutunarak kurtulduğunu, Belçikalı kadın turistin ise kaybolduğunu bildirdiler. 
     Gece ara verilen arama çalışmalarına bu sabah yeniden başlandığı kaydedildi. 
     
</TEXT>
</DOC>
