<DOC>
<DOCNO> 285637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/yazar/akyol.html </URL>
<DATE> 2004/11/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Amerika'da yetmiş iki millet 
</HEADLINE>
<TEXT>


AMERİKA 'yetmiş iki millet'ten oluşan gerçek bir "millet"tir. Hem de milliyetçi bir millet. Liberalizmle milliyetçiliğin bu kadar iç içe geçtiği başka bir toplum var mı 
Seçimlerde Bush ve Kerry milliyetçilik yapıyor. Cumhuriyetçilerin en önemli kozu Bush'un askerler arasında verdiği pozlar ve tabii "teröre karşı savaş" teması... 
Demokrat aday Kerry ise "Vietnam kahramanı"dır. Mitinglerde Amerikan halkına "komutanım" diye hitap ediyor, asker usulü esas duruşa geçerek selam çakıyor 
-Komutanım Kerry göreve hazırdır 
Amerikan milliyetçiliğinin bir kaynağı Protestanlık ve liberalizmse, öteki kaynağı imparatorluk ruhudur. Ve 11 Eylül'den beri, terörist Bin Ladin'in "cihat"ı Amerikan milliyetçiliği için "kuvvet macunu" gibi işliyor 

YETMİŞ iki millet, ama ayrı etnik partiler yok. 
Hispanikler geçen seçimlerde yüzde 62 oranında "Amerikan türü solcu" Demokrat aday Gore'a oy vermişlerdi. Bu seçimlerde Hispaniklerin yarısı "milliyetçi muhafazak r" Bush'a oy verecek 
Amerikan Müslümanları geçen seçimlerde yüzde 80 Bush'a oy vermişti. Dindar Bush, Müslümanları 'anlıyor' ve yakın davranıyordu. Bu seçimde Müslümanlar yüzde 76 oranında Kerry'ye oy veriyor Bush'u düşünenler yüzde 11'den ibaret 
Sebep, 11 Eylül'den sonra Amerikan toplumunda 'Müslüman' olmanın zorlaşması ve bundan Bush'u sorumlu tutmaları... 
Zencilere azınlık denilebilir mi Geleneksel olarak Demokratlar'a oy verirler. Hayır, bu seçimlerde onlar da yarı yarıya Bush ve Kerry... 
Yahudiler çoğunlukla Demokratlar'a oy verir ama bu seçimlerde Bush gözde... İsrail'i kayıtsız şartsız desteklediği için. 
Kimlikler silinmediği halde 'sistem' nasıl entegre ediyor, dikkat 

AMERİKAN milletinin gövdesi "beyaz, anglosakson, Protestan"dır. Diğerlerinin çoğu göçmendir ve "pota"da kaynayıp gövdeye entegre olmuşlardır. Sistemin geniş liberal özgürlüklere dayanması ve muazzam ekonomik hareketlilik bu entegrasyonu kolaylaştırıyor. 
Örnek Zenciler "yasaklı" iken daha "siyahi" idiler. Ama "kamusal alan"da eşitlik ve özgürlük tanınması onları artık tamamen entegre etti. 
Seçimlerde hiç etnik tartışma veya bizdeki türban yasağı gibi dini inançlara baskıdan kaynaklanan sorunlar konuşulmuyor. 
İş, sağlık, eğitim... Ve tabii bir numarada savaş 
Aslında Bush çoktan kaybetmiş olmalıydı. İşte Irak faciası... 
Ama Kerry sıcak bir kişilik sergileyemedi, politik olarak 'kararlı' gözükemedi. Bush ise 'ahaliden biri' ve savaşı göze alacak kadar 'kararlı' görüntü veriyor. Kaybetmesi gereken bir seçimde başa güreşiyor. Bakalım ne çıkacak sandıktan .. 
NOT Prof. İbrahim Kaboğlu telefon ederek "Atatürk'ün Türk devleti demedi" sözüyle, Atatürk'ün yaptığı anayasaları kastettiğini, bunun dışında Atatürk'ün konuşmalarında Türk devleti terimini de kullandığını elbette bildiğini söyledi. 



</TEXT>
</DOC>
