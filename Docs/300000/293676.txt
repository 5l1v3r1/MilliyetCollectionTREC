<DOC>
<DOCNO> 293676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/spor/spo06.html </URL>
<DATE> 2004/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadere bak 
</HEADLINE>
<TEXT>



Hakemi tekmelemişti 
KASTAMONU 1. Amatör Küme Futbol Ligi'nde Cidesporlu Murat Çelik'in hayatını, üç yıl önce tekmelediği için 1 yıl men cezası aldığı hakem Coşkun Özkara kurtardı. Bozkurt Belediye - Cidespor maçının 70. dakikasında kaleci Murat ile Murat Çelik hava topunda çarpıştı. Hakem Özkara, pozisyon bittiğinde Çelik'in mosmor olduğunu görünce nefes alamadığını fark etti, sıkışan dişlerini açarak, dönen ve nefes borusunu tıkayan dili tutup çekti. 

Hayatını kurtardı 
HAKEM Coşkun Özkara, bu hareket sonrası Mehmet'in nefes almaya başladığını söyledi. Mehmet Çelik ise 3 yıl önce tekme attığı Özkara tarafından kurtarılmasını, "Utanıyorum" sözleriyle özetledi. Tecrübeli oyuncu, "Bu olay beni hem sevindiriyor hem de üzüyor. Sevinçliyim çünkü yaşadığım için... Utanıyorum çünkü Coşkun hocaya daha önce tekme attığım ve küfür ettiğim için... Kendisine ne kadar teşekkür etsem azdır" dedi. 


</TEXT>
</DOC>
