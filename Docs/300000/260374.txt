<DOC>
<DOCNO> 260374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/ekonomi/eko08.html </URL>
<DATE> 2004/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKZİP 
</HEADLINE>
<TEXT>



TC Maliye Bakanlığı Başhukuk Müşavirliği ve Muhakemat Genel Müdürlüğü açıklaması 14.07.2004 tarihli "Aslıtürk'ü Maliye Kurtardı" başlıklı haberle ilgili olarak, Maliye Bakanlığı'nca Müsteşar Hasan Basri Aktan'ın imzasıyla gazetemize gönderilen açıklamayı aşağıda aynen yayınlıyoruz. 
İstanbul C. Başsavcılığı'nca 213 sayılı Kanuna muhalefetten Orhan Aslıtürk ve arkadaşları hakkında İstanbul 2. Ağır Ceza Mahkemesinin 2001 133 esasında açılan kamu davasının, Orhan Aslıtürk vs. hakkında açılan ve bu dosya ile birleştirilerek yapılan yargılaması sonucunda iddia makamının mütalaası doğrultusunda, 2003 122 E. sayılı dosyanın zamanaşımı süresi dolmadığından TEFRİKİNE, 2001 133 E. sayılı dosyanın 7 yıl 6 aylık zamanaşımı süresi dolduğundan davanın ORTADAN KALDIRILMASINA 11.03.2004 tarih ve 2004 57 K. sayılı kararla hükmolunmuştur. 
Tefrikine karar verilen dosya, aynı Mahkemenin 2004 156 esası üzerinden devam etmektedir. 
Haber konusu kararın temyiz süresi 7 gündür. Sürenin geçirilmemesi amacıyla Hazine Avukatı tarafından Mahkemeye temyiz dilekçesi verilmiş, ancak üst Mahkemelere başvurulmasından vazgeçme yetkisi, 4353 sayılı Kanun uyarınca Maliye Bakanlığı Başhukuk Müşavirliğine ait olduğundan, bu Yasa gereğince Bakanlığımızdan "temyizden vazgeçme için olur verilmesi" istenilmiştir. 
Başhukuk Müşavirliğince yapılan inceleme sonucunda TCK'nun 102 4 ve 104 2. maddeleri uyarınca verilen ortadan kaldırma kararının, usul ve Yasa hükümlerine uygun olduğu, suç tarihinden 26.01.1996 itibaren dava zamanaşımının dolmuş bulunduğu anlaşıldığından, 4353 sayılı Kanuna dayanılarak kararın temyizden vazgeçilmesi uygun görülmüştür. 
Zamanaşımı süreleri içinde karara bağlanmayan davaların ortadan kaldırılması yasal zorunluluktur. Bu nevi kararlar, yargılamanın devam edemeyeceği ve sanıklar hakkındaki davaların açılmamış sayılacağı sonucunu doğurduğundan, Bakanlığımızın talimatı 4353 sayılı Kanuna uygun olup, herhangi bir kimsenin kurtarılması söz konusu değildir. 
Haberinizin "Bir başka davada hala sanık" başlıklı kısmında Sayın Bakanımızın resmi yayımlanmak suretiyle, 213 sayılı Kanuna muhalefetten Albaraka Türk'ün ortak ve yöneticileri hakkında açılan kamu davası sonucunda "Vergi Barışı Yasası" uyarınca verilen ortadan kaldırma kararının Yargıtay 11. Ceza Dairesince bozulduğu ve Bakanımızın da dokunulmazlığı kalktığında yargılanabileceği belirtilerek sanıkların yargılama sonucunda 3 yıla kadar ceza alabileceklerinden bahsedilmekte ise de, 3 yıllık ceza bu Yasa uyarınca ödemede bulunmayanlar için uygulanacağından, ödeme yapanların cezalandırılmaları söz konusu olmadığı gibi, Mahkeme kararının Yargıtay'ca "sanıklar tarafından Vergi Mahkemeleri nezdinde açılmış olan davalardan vazgeçildiğinin ilgili Mahkemelerden sorulmadan karar verildiği" gerekçesi ile usul yönünden bozulduğu da ilgili yazınızda dikkate alınmamıştır. 
Sonuç olarak, konunun gerçek mahiyetini belirten bu yazımız dikkate alınmak suretiyle, Basın Kanununun 14. maddesi uyarınca cevap ve düzeltmenin 3 gün içinde yayımlanmasını rica ederim. 


</TEXT>
</DOC>
