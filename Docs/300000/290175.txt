<DOC>
<DOCNO> 290175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sonsiy06.html </URL>
<DATE> 2004/11/19/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Çiçek'ten 'kapkaç çeteleşiyor' tespiti 
</HEADLINE>
<TEXT>

     Adalet Bakanı Cemil Çiçek, son dönemde sık sık gündeme gelen kapkaç olaylarında çocuk yaştakilerin kullanıldığını söyledi. 
     Çiçek, ''bu kapkaç olayında 18 yaşın altındakileri, çocuk yaştakileri kullanıyorlar. Bunun arkasındaki şeyi görmek lazım. Örgüt, çete... Anlaşılıyor ki çete organizasyonuna doğru gidiyorö dedi. 
     Kapkaç konusunu Türk Ceza Kanunu’yla çözmek istediklerini kaydeden Bakan Çiçek, bu suça yedi yıla kadar hapis cezası getirdiklerine dikkat çekti. 
     Kapkaç çete’lerinin üzerine daha sık gitmek gerektiğine işaret eden Çiçek, onun cezası daha da ağır zaten...'' diye konuştu. 
     Bu sorunun sadece ceza hukuku çerçevesinde çözülemeyeceğinin altını çizen Çiçek, konunun farklı boyutlarına odaklanılması gerektiğini vurguladı. 
     Bakan Çiçek, konuyla ilgili olarak dört bakandan oluşan komisyonun çalışmalarının önümüzdeki günlerde işin farklı boyutlarını ortaya çıkarmasını beklediklerini de ifade etti. 
     Söz konusu komitede Devlet Bakanı Güldal Akşit, Sağlık Bakanı Recep Akdağ, Milli Eğitim Bakanı Hüseyin Çelik ve İçişleri Bakanı Abdülkadir Aksu görev yapıyor. 
     
</TEXT>
</DOC>
