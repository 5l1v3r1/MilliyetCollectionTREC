<DOC>
<DOCNO> 294224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sontur28.html </URL>
<DATE> 2004/12/02/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Yargıtay'da Başkanlık seçimi başladı... 
</HEADLINE>
<TEXT>

     Eraslan Özkaya'nın yaş haddinden emekliye ayrılmasının ardından başlayan Yargıtay Başkanlık seçimlerinin ilk turundan sonuç alınamadı. 
     Yargıtay Büyük Genel Kurulu, Yargıtay başkanını seçmek için bu sabah sandık başına gitti. 
     Seçimlerde, başkan olabilmek için yarışan 1. Hukuk Dairesi Başkanı Orhan Uzgören 30, 3. Hukuk Dairesi Başkanı Nihat Yavuz 32, 4. Hukuk Dairesi Başkanı Bilal Kartal 21, 16. Hukuk Dairesi Başkanı Osman Arslan 62, 19. Hukuk Dairesi Başkanı Coşkun Koçak 35, 6. Ceza Dairesi Başkanı Mustafa Aydın 35 ve 9. Ceza Dairesi Başkanı Hasan Gerçeker 19 üyenin oyunu aldı. 
     Seçimlerde 4 oy boş çıkarken, 1 oy da geçersiz sayıldı. 
     Adaylardan hiçbirisi, başkan seçilebilmek için gerekli olan 250 üyenin salt çoğunluğu 126 üyenin oyunu alamadı. 
     Adaylar 2. ve 3. turda da yarışacaklar. Bu turlarda da sonuç alınamazsa, 3. turda en çok oyu alan iki aday 4. ve 5. turda yarışacak. Bu turlarda da sonuç alınmazsa, yeniden başa dönülerek, turlara devam edilecek. 
     
</TEXT>
</DOC>
