<DOC>
<DOCNO> 266194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/yasam/yas01.html </URL>
<DATE> 2004/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Günlükteki ihanet boşanma sebebi 
</HEADLINE>
<TEXT>


Yargıtay, yerel mahkemenin 'özel hayatın gizli alanı' kabul ettiği günlüğü, delil sayarak açılan boşanma davasını haklı buldu 

HABER MERKEZİ 

'Özel hayat'tan sayılmadı 
YARGITAY, eşinin günlüğünden aldatıldığını öğrenen kocanın açtığı boşanma davasında, yerel mahkemenin 'özel hayatın gizli alanı' diyerek 'yasadışı delil' kabul ettiği günlüğün delil sayılmasına hükmetti. Yargıtay 1. Başkanlık Kurulu'nun dolaylı dinlemeyi "yasadışı delil" kabul etmesiyle başlayan tartışmaya bu karar farklı bir boyut getirdi. 

Dava temyize gitti 
CNN Türk'ün haberine göre, kimliği açıklanmayan bir koca, eşinin tuttuğu günlükten aldatıldığını öğrenerek boşanma davası açtı ve günlüğü delil olarak sundu. Yerel mahkeme, günlüğü "özel hayatın gizli alanı" kabul ederek "hukuka aykırı elde edilmiş delil" yorumunu yaptı. Bu karar üzerine temyize giden davada Yargıtay kararı bozdu. 

'Hukuka aykırılık yok' 
YEREL mahkeme bozma kararına uymadı ve ilk kararında direndi. Dosya nihai karar için Yargıtay Hukuk Genel Kurulu'na geldi. Kurul, şu yorumu yaptı "Ortak yaşanan evde bulundurulan not defterinin elde edilmesinde hukuka aykırılık yoktur." Mahkemenin kararda direnmesi yasaya aykırı olduğundan, kararın bozulmasına hükmedildi. 


</TEXT>
</DOC>
