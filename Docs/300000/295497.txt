<DOC>
<DOCNO> 295497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sondun43.html </URL>
<DATE> 2004/12/07/ </DATE>
<TIME> 21.06 </TIME>
<AUTHOR>  </AUTHOR>
<HEADLINE>
Sibirya Kaplanı zincirinden kurtulursa... 
</HEADLINE>
<TEXT>

     Danimarka'da başkent Kopenhag'ın 130 kilometre güneyindeki Falster adası Nyköping kentindeki hayvanat bahçesinden bir Sibirya kaplanı firar etti. 
     Polis, Falster adası sakinlerinin kaplan yakalanana kadar evlerinden dışarı çıkmamalarını istedi. 
     Kaçkın Sibirya kaplanının Nyköping hayvanat bahçesindeki kafesinde eşi de bulunuyor. 
     Nyköping kenti 25 bin 600 nüfuslu ve Alman turistlerinin gözde tatil yerlerinden biri. 
     
     FİRARİ SİBİRYA KAPLANI ÖLDÜRÜLDÜ 

     Danimarka'da bir hayvanat bahçesinden, elektrik verilmiş 5 metre yükseklikteki çiti aşarak kaçan Sibirya kaplanı vurularak öldürüldü. 
     Polis, başkent Kopenhag'ın 130 kilometre güneyindeki Nyköping kenti hayvanat bahçesinden kaçan 1 yaşındaki kaplanın, veteriner ve yardım görevlileri tarafından vurularak öldürüldüğünü söyledi. 
     Hayvanat bahçesini çevreleyen parkta vurulan 120 kilogram ağırlığındaki kaplanın, kent sokaklarına kaçması ihtimaline karşı öldürüldüğü kaydedildi. 
     Dünyada, sadece 400 Sibirya kaplanı doğal ortamında yaşıyor. 
     
</TEXT>
</DOC>
