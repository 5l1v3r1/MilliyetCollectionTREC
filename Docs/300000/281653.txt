<DOC>
<DOCNO> 281653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonyas04.html </URL>
<DATE> 2004/10/19/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Britney Spears, anne olacak ama... 
</HEADLINE>
<TEXT>

     Nafiz ALBAYRAK BOSTON, DHA 

POP müziğin prensesi kabul edilen Britney Spears, anne olmak için müzik kariyerine bir süre ara vereceğini açıkladı. 
     Britney Spears, internetteki sitesinde hayranları için yazdığı Gerçekler mektubu'ndaki sözleri, 22 yaşındaki sanatçının hamile olduğu dedikodularını artırdı. Dansları, sahne giysileri kadar özel yaşamı ile de dillerden düşmeyen Spears, hayranlarına, "Dış görünümümde bazı değişikliler'' oluyor diye yazarken, "Beni bir süre için göremeyeceksiniz. Evlilik müthiş güzel bir şey ve bir aile kurmak için sabırsızlanıyorum. Benim vücudum değişiyor, dünya değişiyor, değişen tek şey ben değilim'' dedi. 
     Geçen haftalarda davulcu Kevin Federline ile evlendikten sonra bir an önce anne olmak istediğini açıklayan Spears, hayranlarına yazdığı mektubunda "Biraz izin alıp kendi hayatımı yaşayacağım. Bu arada sizi eğlendirmeleri için meydanı US Weekly dergisine kapak olmayı bekleyen rakiplerime bırakıyorum. Onlara iyi şanslar'' diye konuştu. 
     
</TEXT>
</DOC>
