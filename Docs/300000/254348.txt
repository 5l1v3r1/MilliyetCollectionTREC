<DOC>
<DOCNO> 254348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sondun22.html </URL>
<DATE> 2004/07/10/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Afganistan'da Taliban, ABD'nin inşa ettirdiği bir okulu yaktı... 
</HEADLINE>
<TEXT>

     Afganistan'da Taliban militanlarının, ABD'nin inşa ettirdiği bir okulu yaktığı bildirildi. 
     Kandahar askeri birliklerinin komutanı Han Muhammed Han, Amerikan askerlerinin Mayvand bölgesinde inşa ettiği erkek okulunun Taliban militanları tarafından yakıldığını söyledi. 
     Yangında, ölen ya da yaralanan olmadığı belirtildi. 
     Bu arada sınır muhafızlarının komutanı Abdülrezzak, 40 kadar militanın, Pakistan sınırındaki Spin Boldak kentinin kuzeydoğusunda bulunan bir köyde 2 kontrol noktasına düzenlediği saldırıda, Taliban komutanı Molla Abdül Haye'nin öldüğünü kaydetti. 
     Abdülrezzak, saldırıda biri ağır 3 Taliban militanının yaralandığını belirtirken, bölgedeki ordu komutanlarından Lal Can, olayda 4 güvenlik gücünün öldüğünü belirtti. 
     Öte yandan Helmand eyaleti sözcüsü Vali Muhammed, Taliban militanlarının, dün bölgede iki kışlaya düzenlediği saldırıda 3 militanla 3 askerin yaralandığını bildirdi. 
     
</TEXT>
</DOC>
