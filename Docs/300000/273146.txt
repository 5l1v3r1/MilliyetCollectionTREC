<DOC>
<DOCNO> 273146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/sonspo11.html </URL>
<DATE> 2004/09/19/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Trabzon berabere, Fener lider 0-0 
</HEADLINE>
<TEXT>

     Süper Lig'de ilk 5 haftayı kayıpsız geçen Trabzonspor, Gaziantepspor engeline takıldı, iki takımın kıran kırana maçında gol sesi çıkmadı 0-0. Bu sonuçla 16 puanlı Fenerbahçe averajla liderlik koltuğuna oturdu. 
     13. dakikada Fatih'in arapasıyla ceza alanınan giren Gökdeniz'in şutunda, top az farkla yandan auta çıktı. 
     32. dakikada sol taraftan Yong Lee'nin kullandığı serbest vuruşta, Mehmet Yılmaz'ın rövaşata şutunu savunma oyuncuları engelledi. 
     35. dakikada Thijs'in pasında, Fatih'ten önce topa dokunan Bouazizi tehlikeyi önledi. 
     44. dakikada Yong Lee'nin ceza alanı içine ortasında, Thijs'in kafa şutuna son anda dokunan savunma oyuncuları topu kornere çeldi ve karşılaşmanın ilk yarısı, golsüz sona erdi. 
     
     İKİNCİ YARI 

     47. dakikada sol taraftan gelişen Gaziantepspor atağında, aut çizgisi yanından Jaziri'nin altıpas üzerine gönderdiği topa Erdal dokunmakta gecikince, araya giren savunma oyuncuları tehlikeyi uzaklaştırdı. 
     51. dakikada sol taraftan Volkan'ın ortasında, ön direkte Fatih'in yatarak vurduğu kafa şutunda kaleci Hasagiç, topu iki hamlede kontrol etti. 
     58. dakikada Gökdeniz'in ceza alanı dışından sert şutunda, savunma oyuncularına çarpan top kornere çıktı. 
     71. dakikada sol taraftan ceza alanına giren Lazarov, şutunu kullanacağı sırada araya giren D'Heane topu alarak tehlikeyi önledi. 
     77. dakikada Emrah'ın sağ taraftan kullandığı köşe atışında, arka direkte iyi yüksen Tolga'nın kafa şutunda, top savunma oyuncularına çarparak yeniden kornere çıktı. 
     78. dakikada Gökdeniz'in ceza alanı dışından sert şutunda, kaleci Hasagiç topu iki hamlede kontrol etmeyi başardı. Bu dakikadan sonra gol olmayınca, maç 0-0 sona erdi. 
     Teknik adamlar ne dedi 
     Trabzonspor Teknik Direktörü Ziya Doğan, rakibin oynamayı değil, oynatmamayı düşündüğünü söyledi. 
     Doğan, maçın ardından yaptığı açıklamada, maça iyi başlayamadıklarını ancak, ikinci yarıda daha iyi oynadıklarını belirterek, ''Rakibimiz çok kapandı. Futbolda böyle şeyler oluyor'' dedi. 
     Oyuncularının ikinci yarıdaki kazanma isteğinin oldukça iyi olduğuna dikkati çeken Doğan, ''Rakip oynamayı değil, oynatmamayı düşündü'' diye konuştu. 
     Gaziantepspor Teknik Direktörü Nurullah Sağlam ise iki takım açısından da zor bir maç olacağının önceden belli olduğunu ifade ederek, şunları söyledi 
     ''Ancak, zevkli bir maç olacağı düşünülüyordu. UEFA yorgunu Trabzonspor'a karşı 60. dakikadan sonra etkili olmayı düşünüyorduk. Jaziri'nin gördüğü kırmızı kart, oyun planımızı bozdu. Belki zevkli bir maç olmadı ancak, iyi bir maçtı. Herşeye rağmen alınan 1 puan, Gaziantepspor'un hedefi açısından iyi bir puandır.'' 
     Maçın Karnesi 
     

TRABZONSPOR 0 - GAZİANTEPSPOR 0 Stat Hüseyin Avni Aker Hakemler Fırat Aydınus xx, Aleks Taşçıoğlu xxx, Kemal Yılmaz xxx Trabzonspor Petkoviç xx, Emrah xxx, D'Heane xx, Erdinç xx, Celalettin xx Dk. 72 Tolga xx , Hüseyin xx, Thijs x Dk. 46 Adem xx , Yong Lee x Dk. 46 Volkan xx , Gökdeniz xx, Mehmet Yılmaz xx, Fatih xx Gaziantepspor Hasagiç xxx, Mehmet xx, Bülent xx, Andre xx, Jaziri x, Bouazizi xxx, Tarık x Dk. 76 Gökhan xx , Erdal xx Dk. 64 Lazarov x , Bekir x, İlhan xx, Devran x Dk. 90 Erhan Sarı Kartlar Dk. 19 Bekir, Dk. 33 Bouazizi, Dk. 60 Mehmet, Dk. 89 Bülent Gaziantepspor , Dk. 40 Gökdeniz, Dk. 58 Hüseyin, Dk. 62 Adem Trabzonspor Kırmızı Kart Dk. 59 Jaziri Gaziantepspor      
</TEXT>
</DOC>
