<DOC>
<DOCNO> 254290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/magazin/amag.html </URL>
<DATE> 2004/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Seren boşanıyor 
</HEADLINE>
<TEXT>


Seren Serengil'in Cengiz İmren'den boşanma kararının gerekçesi Ailelerin kültürel yapısındaki uyumsuzluk... 

MAGAZİN SERVİSi 

Seren Serengil, geçen ocakta cezaevinde evlendiği şarkıcı Cengiz İmren'le boşanmaya karar verdiklerini açıkladı. Basın merkezlerine yolladığı faksla ayrıldığını ilan eden Serengil, "Evliliğimizin bitirilmesinde, ailelerimizin sosyal ve kültürel yapısındaki uyumsuzluk etken olmuştur. Boşanmakla sadece evliliğimizi bitiriyoruz. İmren'le dostluğumuz ve arkadaşlığımız devam edecektir" dedi. 

"Çoktan bitmeliydi" 
Seren Serengil'in evliliğine baştan beri karşı çıkan annesi Nevin Teoman da, "Bu evliliğin çoktan bitmesi gerekiyordu. Seren şu an çok kötü durumda. Maddi ve manevi olarak çok şey kaybetti. Çok yıprandı. Ben onun annesi olarak her zaman iyiliğini istedim. İtalya'da bulunan akrabalarımızın yanına gidiyoruz. Güzel bir tatilden sonra Seren artık işine gücüne bakacak" diye konuştu. 





</TEXT>
</DOC>
