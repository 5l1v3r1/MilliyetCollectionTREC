<DOC>
<DOCNO> 265855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/guncel/gun14.html </URL>
<DATE> 2004/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Polise silah çeken Çarkın tutuklandı 
</HEADLINE>
<TEXT>


OSMAN KARA İstanbul 

Eminönü'nde gözaltına alınan Susurluk davası hükümlülerinden eski özel timci Ayhan Çarkın, polise mukavemet ve ruhsatsız silah suçundan tutuklandı. Sarayburnu'ndaki bir çay bahçesinde tartıştığı sivil polislere silah çektiği öne sürülen Çarkın ve 4 kişinin sorgu ve işlemleri dün tamamlandı. El konulan 7.65 milimetre çapındaki silahın ruhsatsız olduğu anlaşılan Çarkın ve diğe zanlılar, İstanbul Başsavcılığı'na sevk edildi. Burada sağlık kontrolünden geçirilen zanlılar, daha sonra Cumhuriyet Savcısı Mehmet Ali Erbay tarafından sorgulandı. Çarkın ve beraberindekiler, polise mukavemet etmek ve ruhsatsız silah bulundurmak suçlarından tutuklanmaları istemiyle nöbetçi mahkemeye sevk edildi. Tekrar sorgulanan Çarkın ve 4 kişi, tutuklanarak cezaevine gönderildi. 


</TEXT>
</DOC>
