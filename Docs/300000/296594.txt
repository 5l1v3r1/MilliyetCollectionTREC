<DOC>
<DOCNO> 296594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sonsiy14.html </URL>
<DATE> 2004/12/10/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Baykal, Sarıgül konusunda son noktayı koydu O işi hallettik... 
</HEADLINE>
<TEXT>

     CHP Genel Başkanı Deniz Baykal, kendisine karşı bayrak açan ve partide ihracın eşiğine gelen Şişli Belediye Başkanı Mustafa Sarıgül konusunda son noktayı koydu. Baykal, "O işi biz halletik" dedi. 
     Bir televizyon kanalında canlı yayına katılan Baykal'a, "Mustafa Sarıgül hakkındaki açıklamalarınız gittikçe sertleşmeye başladı. Tavrınız çok net. Zaten ihracı yönünde de artık resmi karar yaklaşıyor. Nedir son durum Geçen günlerde 'Truva Atı'na benzettiniz isim vermeden kendisini..." sorusu yöneltildi. Baykal da "Bizim öyle bir problemimiz yok. Bu sizin probleminiz. Bazı çevrelerin problemi. Medyanın problemi, iş dünyaszının bir kısmının problemi. CHP'yi kendisine göre şekillendirmek isteyenlerin problemi. Benim de CHP örgütünün de problemi değildir" yanıtını verdi. 
     
     "O İŞİ BİZ HALLETİK" 
     Baykal, "Yani 'Truva Atı' benzetmesiyle bir maşa olduğu yönünde bir benzetme mi var, yoksa bir tehdit mi Yani liderlik için veya CHP liderliği için " sorusuna karşılık da "Hiç böyle birşey yok. Bu öyle olsun isteniyor. Öyle yapılmak isteniyor, ama biz onunla meşgul değiliz. O işi biz hallettik" dedi. 
     
     GS-FB DERBİSİ 
     Galatasaray taraftarı olduğunun bilinen Baykal, Fenerbahçe taraftarı olduğu bilinen Başbakan Erdoğan'ın bir televizyon programına sarı lacivert bir kravatla katıldığının anımsatılması üzerine "Siyasetçilerin tercihlerini futbol sahasındaki yarışmaya birebir oturmalarını sakıncalı bulurum. Bir süre sonra olay spor içeriğinin ötesine geçmeye başlar, buna katkı yapmak istemiyorum" dedi. Baykal, Başbakan Erdoğan'ın FB taraftarı olmasının "hoş birşey" olduğunu kaydetti. 
     
     TEMENNİM GS'NİN KAZANMASI 
     Baykal, maç sonucuna dair tahmininin sorulması üzerine de "Temennim tabii ki Galatasaray'ın kazanması, maçı almasıdır. Tahmine gelince o biraz karmaşık bir iş" yanıtını verdi. 
     
</TEXT>
</DOC>
