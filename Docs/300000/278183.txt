<DOC>
<DOCNO> 278183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sontur55.html </URL>
<DATE> 2004/10/07/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Sedat Peker ve adamları yarın Cumhuriyet Savcılığı'na sevk edilecek 
</HEADLINE>
<TEXT>

     Sedat Peker ve adamlarına yönelik operasyonda gözaltına alınan kişilerin, yarın İstanbul Cumhuriyet Savcılığı'na sevk edilecekleri bildirildi. 
     İstanbul Organize Suçlar Şube Müdürlüğü'nde, 4422 sayılı Çıkar Amaçlı Suç Örgütleriyle Mücadele Kanunu çerçevesinde yürütülen operasyon kapsamında gözaltında bulunan Sedat Peker, kardeşleri Vedat ve Atilla Peker ile enişteleri Mecnur Odyakmaz'ın da aralarında bulunduğu kişilerin sorgu ve işlemlerinin sürdüğü kaydedildi. 
     Kısa aralıklarla gruplar halinde sağlık kontrolüne götürülüp İstanbul Emniyet Müdürlüğü'ne geri getirilen gözaltındaki kişilerin, yarın Beşiktaş'taki İstanbul Cumhuriyet Savcılığı'na sevk edilecekleri bildirildi. 
     Bu arada, gözaltına alındıktan sonra mahkemece serbest bırakılan, ancak savcının itirazı üzerine gıyaben tutuklanan avukatlar Şirin Berk ile Hakkı Kurtuluş'un yakalanması için çalışmaların sürdürüldüğü ifade edildi. 
     
</TEXT>
</DOC>
