<DOC>
<DOCNO> 291134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonsiy21.html </URL>
<DATE> 2004/11/22/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Irak'a komşu ülkeler toplantısı başladı... 
</HEADLINE>
<TEXT>

     Irak'a komşu ülkeler toplantısı, Mısır'ın Şarm El Şeyh kentinde başladı. 
     Irak'a komşu ülkelerin sekizinci kez bir araya geldikleri toplantıda, Türkiye'yi Dışişleri Bakanı ve Babakan Yardımcısı Abdullah Gül temsil ediyor. 
     Türkiye'nin yanı sıra İran, Suriye, Suudi Arabistan, Kuveyt, Ürdün, Mısır ve Irak'tan temsilcilerin katıldığı toplantı, akşam yemeğinde de devam edecek. 
     Irak'a komşu ülkeler toplantısı, ilk kez, Türkiye'nin girişimiyle, 2002 yılının Aralık ayında muhtemel bir Irak savaşını engellemek amacıyla yapılmıştı. 
     Daha sonra savaşın etkilerinden bölge ülkelerinin zarar görmemesini hedefleyen bir platforma dönüşen toplantılar, son zamanlarda Irak'a nasıl yardım edilebileceği gündemiyle yapılmaya başladı. 
     
</TEXT>
</DOC>
