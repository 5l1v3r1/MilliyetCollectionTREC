<DOC>
<DOCNO> 252684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/son/sonspo03.html </URL>
<DATE> 2004/07/03/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Roque Junior'a Conceiçao'dan davet 'Gel burası cennet ' 
</HEADLINE>
<TEXT>

     Galatasaray ile prensipte anlaşmasına karşın gelmekte nazlanan Roque Junior için vatandaşı Flavio Conceiçao devreye girdi 
     
     Bombalardan korktu 
     Galatasaraylı yöneticilerle her konuda anlaşmasına karşın İstanbul’a gelmeye bir türlü yanaşmayan Roque Junior’u ikna etmek için Flavio Conceiçao’nun devreye girdiği belirtildi. Sarı-Kırmızılı kulüp tarafından uçak rezervasyonu bile yaptırılmasına karşın gelişini sürekli erteleyen Milanlı oyuncu, Conceiçao’yu telefonla arayarak, Orada bombalar patlıyor. Bu nasıl iş. Gelmekten vazgeçiyorum. Sen nasıl duruyorsun, aklım almıyorö diye sordu. 
     
     Milan’ın sert tavrı 
     Conceiçao’nun, Burası bir cennet. Bombalar dünyanın her yerinde patlıyor. İstanbul’u görsen, dönmezsin. Rüyada gibiyimö yanıtını alan nazlı oyuncu, bir kez daha düşüneceğini söyledi. Bu arada Galatasaraylı yöneticilerin, gelmek istemeyen futbolcuyu şikayet ettiği, Milan başkanının da kendisine, Ya tribünde oturursun ya da Galatasaray’a gidersinö dediği belirtildi. Roque Junior’ın alınmasına bazı Sarı-Kırmızılı yöneticiler ise karşı çıkıyor. 
     
</TEXT>
</DOC>
