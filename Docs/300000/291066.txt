<DOC>
<DOCNO> 291066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sondun48.html </URL>
<DATE> 2004/11/22/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Benazir Butto'nun kocası kefaletle serbest bırakıldı 
</HEADLINE>
<TEXT>

     Pakistan'ın eski Başbakanı Benazir Butto'nun yolsuzlukla suçlanan kocası Asıf Ali Zerdari, kefaletle serbest bırakıldı. 
     Karaçi Merkez Cezaevi yöneticisi Emanullah Niyazi, Butto'nun lideri olduğu Pakistan Halk Partisi avukatları tarafından 1 milyon rupi 16 bin 900 dolar kefalet ücreti ödendiğini, kendilerine iletilen serbest bırakma kararı üzerine Zerdari'yi bıraktıklarını açıkladı. 
     Zerdari'nin avukatı Faruk Neyik de haberi doğrulayarak, Zerdari'nin tedavi gördüğü bir hastanedeki odasından ayrıldığını söyledi. 
     Yüksek Mahkeme'nin bu sabah kefaletle bırakılabileceği kararını verdiği Zerdari hakkında açılmış başka davalar da bulunuyor. Zerdari, Butto hükümetinin devrildiği 1996'dan bu yana tutuklu durumdaydı. Benazir Butto ise Londra ve Birleşik Arap Emirlikleri'nde sürgün hayatı yaşıyor. 
     
</TEXT>
</DOC>
