<DOC>
<DOCNO> 254167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sonspo16.html </URL>
<DATE> 2004/07/09/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Konyasporlu Zafer Biryol Demek ki yeterli değilmişim . 
</HEADLINE>
<TEXT>

     Birinci Süper Futbol Ligi'nde geride kalan 2003-2004 sezonunda Konyaspor forması altında ''Gol Kralı'' unvanını yakalayan Zafer Biryol, '''Demek ki yeterli değilmişim. Çünkü yeterli olanları büyük takımlar alıyor'' dedi. 
     Işık Sigorta tarafından düzenlenen ''11 Altın Adam'' yarışmasının jüri toplantısına katılarak ödülünü alan Zafer Biryol, transferi hakkında sorulan bir soruya, ''Demek ki yeterli değilmişim. Çünkü yeterli olanları büyük takımlar alıyor. Ben bu sene yeterli değilim. İnşallah gelecek yıl yeterli olurum'' diye cevap verdi. 
     Zafer Biryol, ''Başarı için dua da önemli, ama önce çok çalışmak lazım. Benim hedefim geçen sezon gibi çok çalışıp, yeni sezonda da gol kralı olmak'' dedi. 
     Konyasporlu futbolcu, hakemlerle ilgili değerlendirmesinde ise, ''Kendi açımdan geride kalan sezonda hakemlerle ilgili kötü hiçbir şey yaşamadım. Bu da beni çok mutlu etti'' derken, İsmet Arzuman'ın güleryüzlü oluşu ve futbolcularla olan diyaloğu nedeniyle en çok hoşuna giden hakem olduğunu belirtti. 
     
</TEXT>
</DOC>
