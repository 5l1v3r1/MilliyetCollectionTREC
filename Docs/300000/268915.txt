<DOC>
<DOCNO> 268915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/magazin/amag.html </URL>
<DATE> 2004/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'12 Eylül' artık televizyon dizisi 
</HEADLINE>
<TEXT>


İlk bölümü Kanal D'de dün ekrana gelen 'Çemberimde Gül Oya', 12 Eylül öncesi dönemini konu alan ilk dizi 

İLKNUR GÜLMEZ 

Yönetmenliğini yaptığı 'Asmalı Konak' dizisiyle tanınan Çağan Irmak, senaryosunu yazıp yönettiği 'Çemberimde Gül Oya' adlı dizide 12 Eylül öncesi yaşananları anlatacak. Selda Alkor, Kenan Bal, Özge Özberk, Melisa Sözen gibi isimlerin oynadığı dizi Kanal D'de yeni yayın döneminde ekrana gelecek. 
12 Eylül öncesini doğru anlatmak için büyük çapta bir araştırma yaptığını belirten Irmak, diziyle ilgili şunları söyledi "Dizinin içinde politika var ancak bu politik bir dizi değil. 12 Eylül'ü çok araştırdım.. 'Öğrenci, mitingde sağ elini mi, sol elini mi kaldırıyor ' gibi ince detayları bile inceledim. Dizide döneme ait Süleyman Demirel ve Ecevit gibi siyasetçilerin görüntüleri de olacak. 'O dönemden bu güne aşklar nasıl değişti İnsan insana artık nasıl bakıyor ' gibi konuları tarafsız anlatacağım". 

'Oyuncular ağladı' 
Çekimlerde ilginç olaylar yaşadıklarını ifade eden Irmak, sözlerini şöyle bitirdi "Oyuncular arasında o dönemi yaşayanlar var. Çekimlerde kendilerini tutamayıp gözyaşı dökenler oldu. O dönemi yaşayan oyuncularla bu diziyi çekmek diziye bambaşka bir tat verdi." 


</TEXT>
</DOC>
