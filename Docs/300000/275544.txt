<DOC>
<DOCNO> 275544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sondun12.html </URL>
<DATE> 2004/09/28/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Irak'ta 4 Mısırlı rehine serbest, 2 İngiliz asker öldürüldü 
</HEADLINE>
<TEXT>

     Irak'ta kaçırılan 6 Mısır vatandaşından dördünün, dün gece serbest bırakıldığı belirtildi. 
     Mısır'ın önde gelen gazetelerinden El Ahram, Orascom için çalışan 6 Mısırlıdan dördünün serbest bırakıldığını, bu kişilerin adlarının Amir Davud, Tarık Abdüllatif, Midhat Abdullah ve Alaa Mukar olduğunu duyurdu. 
     Rehinelerin çalıştığı firmadan bir yetkili de 4 kişinin bırakıldığını duyduklarını, şirketin Bağdat'taki binasına ulaştıklarını görmek istediklerini söyledi. 
     Daha önce, Irak'ta rehin tutulan Mısırlılardan ikisinin dün akşam serbest bırakıldığı, diğer ikisininse bugün bırakılmasının beklendiği bildirilmişti. 
     
     İNGİLİZ KONVOYUNA SALDIRI 2 ASKER ÖLDÜ 

     Bu arada, Basra kentinde direnişçilerin bir İngiliz askeri konvoyuna saldırı düzenlediği bildirildi. 
     Saldırıda 2 İngiliz askerinin öldüğü ya da yaralandığı belirtilirken, hastane kaynakları, çevrede bulunan 2 kişinin de yaralandığını kaydetti. 
     Polis Yüzbaşı Muştak Talib de konvoya roketatar saldırısı düzenlendiğini söyledi. 
     
</TEXT>
</DOC>
