<DOC>
<DOCNO> 294442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/soneko22.html </URL>
<DATE> 2004/12/03/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Nema ödemeleri 8 Aralık'ta başlıyor... 
</HEADLINE>
<TEXT>

     Nemada dördüncü taksit ödemeleri 8 aralık çarşamba günü başlayacak. 
     Nemaların ne kadar zamlı alınacağını ise bugün açıklanacak enflasyon rakamlarının ardından Hazine belirleyecek. 
     Dördüncü taksit ödemeleri, daha önce anapara ile önceki nema ödemelerinde olduğu gibi işveren veya kişisel başvuru şeklinde yapılabilecek. Ödemeler Ziraat Bankaları aracılığı ile gerçekleştirilecek. 
     
     Şimdiden yüzde 4.6 zam 

     Nema tutarı, bir önceki taksitin üzerine 3 aylığa denk gelen yaklaşık yüzde 1.2'lik sabit rakam ve 3 aylık enflasyonun eklenmesi ile bulunuyor. 
     Eylül ve ekim ayı enflasyon rakamları toplamı yüzde 3.16 olurken, buna sabit rakam da eklendiğinde, dördüncü taksit ödemesinin şimdiden bir önceki taksit ödemesine göre 4.36 zamlı olacağı ortaya çıkıyor. 
     Bu rakamın üzerine bugün açıklanacak kasım ayı enflasyon rakamı da konulduğunda 4'üncü taksit ödemelerinin bir önceki taksite göre ne kadar zamlanacağı da net şekilde ortaya çıkacak, ancak katsayıya ilişkin açıklama Hazine tarafından yapılacak. 
     
     Ödeme planı 

     Kişisel başvurularda ödemeler aşağıdaki plan çerçevesinde, tasarrufu teşvik hesap numarasının son hanesine göre sırayla yapılacak. 
     Buna göre, tasarrufu teşvik hesap numarasının son hanesi 
-9 olan hak sahiplerine 8 Aralık 2004, 
-8 olan hak sahiplerine 9 Aralık 2004, 
-7 olan hak sahiplerine 10 Aralık 2004, 
-6 olan hak sahiplerine 13 Aralık 2004, 
-5 olan hak sahiplerine 14 Aralık 2004, 
-4 olan hak sahiplerine 15 Aralık 2004, 
-3 olan hak sahiplerine 16 Aralık 2004, 
-2 olan hak sahiplerine 17 Aralık 2004, 
-1 olan hak sahiplerine 20 Aralık 2004 tarihlerinde ödeme yapılacak. 
     Öte yandan, kurumsal başvurular ise 17 Kasım tarihinden itibaren Ziraat Bankası tarafından alınmaya başlanmıştı. Önceki taksit ödemelerinde olduğu gibi, kurumu ve işyeri aracılığı ile talepte bulunan hak sahiplerinin ödemeleri, 4'üncü taksit ödemelerinin başlamasını takiben en geç 3 gün içinde yapılacağı açıklanmıştı. 

     
</TEXT>
</DOC>
