<DOC>
<DOCNO> 260679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/guncel/gun90.html </URL>
<DATE> 2004/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Kabuslar .. 

ShockHabercilerden ve SerinDuruşçulardan gelenler 
Dün gece rüyamızda... 
Video kaset olmuşuz, sayemizde ne güneşler batıyor ..Bankasına el konan patron olmuşuz, bir yakamızda BDDK diğer yakamızda TMSF..."Duştaki Kız" olmuşuz, önüne gelen popçu, bizi klibinde oynatıyor...Filmin en heyecanlı yerinde zart diye giren reklam olmuşuz, yemediğimiz küfür kalmamış...Kamusal alan olmuşuz, yerimiz dar geliyor...Paketteki son sigara olmuşuz, başkasına ikram edilemez olmuşuz...Günah keçisi olmuşuz, makinist kılığında dolaşıyoruz...Otomobil olmuşuz, tünellerde karşımıza Doğuş çıkıyor, geçemiyoruz, çarpıyoruz..."Bodrum" olmuşuz, Çağla Şıkel sayesinde anılıyoruz...Telesekreter olmuşuz, kimse bizi umursamıyor, cevap da veremiyoruz...Ağzında sigara olan tüpçünün sırtındaki tüp olmuşuz, millet bize potansiyel tehlike gözüyle bakıyor...Takvim yaprağındaki "Kıssadan Hisse" olmuşuz, kimse bizi kaale almıyor...Teoman'ın suratına mimik olmuşuz, Yavuz Bingöl'ün suratına yetişemiyoruz...Ebru Gündeş'in geçici dövmesi olmuşuz, geçiciyiz diye magazinciler tarafından hafife alınıyoruz, bizi çekmiyorlar...Star kelimesi olmuşuz, başımıza "mega, hiper, süper, vs..." gelmeyen sıfat kalmamış, birtakım popçuları "anlamlandırmaya" çalışıyoruz nedensizce... 

Açtırma kutuyu, söyletme kötüyü... 
Pandora 

Ehliyet Sınavında yeni düzenlemeler... 

Alkol testi Ceza, sopa, uyarının fayda etmediği bu konuya gerçekçi yaklaşılması gerekmekte. Dolayısıyla sürücü, sınavdan önce Hakkı Baba'nın Meyhanesi'ne götürülecek, bir 35'lik rakı kadınlar şarap içirilecek, direksiyon sınavına öyle alınacaktır. 2 dakika efendi gibi giden sınavı geçmiş sayılacak, 2 metrede yalpalayanlar çakacaktır... 
Kaset Testi Sürücü adayına, "Semra, bu bir kalıptır, adayın kendi ismi daha iyi olur tak bakalım bir kaset de keyfimizi bulalım " denilecek, takılan kasete dikkatle bakılacaktır. Teoman'dan "Güzel Bir Gün Ölmek İçin" veya bu ayarda parçalar dinleyenlere ebediyen ehliyet verilmeyecektir... 
Psikoloji Testi Aday direksiyon sınavı sırasında tıngır mıngır giderken, görevli diğer araba arkadan selektör yaparak hunharca tampona dayanacak, deliler gibi korna çalacak, bir sağına bir soluna girecek, önüne geçip aniden dönerek uzun farları tam gözüne çakacak... Aday tüm bunlara rağmen sinirlenmez, küfür etmez ve arabayı devirmezse, sınavı geçmiş sayılacak... 
Ya da, eski hamamdaki tasa dokunulmayacak, göstermelik sınavlarla ehliyet dağıtılmaya devam edilecek, 4 günde 131 kişi ölecek, yeni rekorlara zemin hazırlanacak .. 

Sayaman 
"Bugünlerde en çok gördüğüm insanlar Simge, Sevinç ve Cansu, bu dördüyle görüşüyorum..." b b 
</TEXT>
</DOC>
