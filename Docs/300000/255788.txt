<DOC>
<DOCNO> 255788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/siyaset/axsiy08.html </URL>
<DATE> 2004/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül, AB Enerji Sorumlusu'yla görüştü 
</HEADLINE>
<TEXT>


ANKARA Milliyet 


Dışişleri Bakanı Abdullah Gül, AB Komisyon Başkan Yardımcısı, Enerji ve Ulaştırma konularından sorumlu üyesi Loyola de Palacio ile bir araya geldi. Gül, Türkiye'nin AB kriterlerini yerine getirme konusunda yaptığı uyum çalışmalarının ekimde yayımlanacak İlerleme Raporu'na objektif biçimde yansıyacağını umduğunu söyledi. Ukrayna'dan Avrupa'ya gidecek enerji hattının Boğazlar'a yönlendirilmesi ihtimalinden duyulan kaygıyı da ileten Gül, bu yönde bir kararın alınması durumunda Boğazlar'dan geçecek tanker sayısında ciddi artış olacağını vurguladı. Palacio da, "Türkiye bizim için önemli ve stratejik bir ülkedir" karşılığını verdi. 



</TEXT>
</DOC>
