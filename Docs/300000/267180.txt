<DOC>
<DOCNO> 267180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/son/sontur02.html </URL>
<DATE> 2004/08/28/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Bağcılar... Çöp kamyonu ile otomobil çarpıştı 3 yaralı... 
</HEADLINE>
<TEXT>

     Bağcılar'da meydana gelen trafik kazasında 3 kişi yaralandı. 
     AA muhabirinin aldığı bilgiye göre, Kadir Battal'ın kullandığı 34 VY 2326 plakalı otomobil, gece saatlerinde Bağcılar Caddesi üzerinde seyrederken, bu caddeye bağlı olan 1 B Sokak'tan geri gelen Ömer Kurtçu yönetimindeki Bağcılar Belediyesi'ne ait 34 ACS 17 plakalı çöp kamyonu ile çarpıştı. 
     Kazada, sürücü Battal ile yanındaki 2 arkadaşı hafif yaralandı. 
     Hastaneye kaldırılan 3 yaralının sağlık durumlarının iyi olduğu bildirildi. 
     Olay sonrası belediyeye ait kamyonun sürücüsünü ''dikkatsiz olarak geri geldiği'' gerekçesiyle suçlayan sürücü Battal, gözyaşlarını tutamadı. 
     Kamyondaki belediye görevlileri ise ''aşırı hızlı gittiğini'' söyledikleri otomobil sürücüsü Battal'ı suçladı. 
     Polis, olayla ilgili olarak Battal ile çöp kamyonunun sürücüsü Kurtçu'nun ifadesine başvurdu. 
     Kaza yüzünden bir süre aksayan trafik ise araçların yoldan çekilmesinden sonra normale döndü. 
     
</TEXT>
</DOC>
