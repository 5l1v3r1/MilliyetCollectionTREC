<DOC>
<DOCNO> 262999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/siyaset/axsiy02.html </URL>
<DATE> 2004/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram'ı ailesi yok edebilir 
</HEADLINE>
<TEXT>


CHP Grup Başkan Vekili Ali Topuz, "Mustafa Bayram'ın oğlu Hamit Bayram, uyuşturucu müptelası olduğu için ailesi tarafından susturulmak amacıyla kaçırılmış olabilir" dedi 

ANKARA Milliyet 


CHP Grup Başkan Vekili Ali Topuz, eski milletvekili Mustafa Bayram'ın oğlu Hamit Bayram'ın, uyuşturucu şebekesini ifşa edebileceği için susturulmak amacıyla kaçırıldığını, ailesinin bile onu ortadan kaldırmaya düşünebileceğini öne sürdü. 
Topuz, "Uyuşturucu müptelası olduğu için susturulmak amacıyla kaçırılmış olacağı iddia ediliyor" dedi. Hamit Bayram'ın hayatının tehlikede olduğunu savunan Topuz, şöyle devam etti "Babası onu susturmaya çalışıyor. Polisin elinde fazla kalırsa bütün şebekeyi ifşa edeceği için onu ortadan kaldırmaya çalışıyorlar. Polisi, ilgilileri uyarıyorum. Onu susturmak için onu öldürebilirler. Bu nedenle o çocuğun bir an evvel bulunarak tedavisinin sağlanması ve o çocuk eliyle bu şebekenin bütün ilişkilerinin deşifre edilmesi lazım. Polisin, İçişleri Bakanı'nın önemli görevi budur." 


</TEXT>
</DOC>
