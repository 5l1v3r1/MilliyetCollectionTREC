<DOC>
<DOCNO> 267827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/soneko23.html </URL>
<DATE> 2004/08/31/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Unakıtan Sigarada herkes yeni düzene göre hareket edecek 
</HEADLINE>
<TEXT>

     Maliye Bakanı Kemal Unakıtan, sigara ÖTV düzenlemesinde dikkate alınan şark tütünü oranının yükseltilmesiyle ilgili olarak, ''Herkes yeni düzene göre hareket edecek'' dedi. 
     Unakıtan, İstanbul Ticaret Odası'nda İTO düzenlenen Türkiye-Brezilya ilişkilerinin ele alındığı toplantının ardından, AA muhabirinin, konuyla ilgili sorusu üzerine, şunları söyledi 
     ''Benim tepkim gayet normal, ben Maliye Bakanı'yım. Orada çıkarmış olduğumuz kanuna göre bize verilen bir yetki vardı, o yetki gereğince bir kararname hazırladık, sunduk. Kararname de yürürlüğe girdi, yayınlandı. Herkes yeni düzene göre hareket edecek.'' Sigarada, en son 30 Ağustos'tan geçerli yapılan düzenlemeyle, içerdiği şark tipi tütüne göre maktu vergi uygulamasında daha önce 4 olarak belirlenen grup sayısı 3'e indirilmişti. 
     Yeni düzenlemeyle sigaralardan, içerdiği tütündeki şark tipi tütün oranı yüzde 0 ile 33 yüzde 33 dahil arasında olanlar ilk grupta değerlendirilirken, bu grupta yer alan sigaralarda vergi, adet başına 50 bin lira paket başına 1 milyon lira olarak belirlenmişti. 
     10 Ağustos'taki düzenlemede ise ilk grup için şark tipi tütün kullanım oranı, yüzde 0-24 arasında uygulanıyordu. 
     Böylelikle üretici firmaların, özellikle yüzde 0-24 arasında şark tipi tütün kullanılan sigaralar grubunda yer alan bazı ürünleri içindeki şark tipi tütün oranını yüzde 1-2 artırarak, bir alt vergi grubuna geçişleri önlenmiş oldu. 
     Yeni kararla, maktu vergide ikinci gruba inmek için en azından yüzde 34 oranında şark tipi tütün kullanımı zorunluluğu geldi. 

     
</TEXT>
</DOC>
