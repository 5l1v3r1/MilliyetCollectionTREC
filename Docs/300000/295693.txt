<DOC>
<DOCNO> 295693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sonyas19.html </URL>
<DATE> 2004/12/07/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
BBC, 2900 kişiyi işten çıkarıyor 
</HEADLINE>
<TEXT>

     İngiliz yayın kuruluşu BBC, toplam çalışan sayısının yaklaşık yüzde 10'u olan 2900 kişiyi 3 yıl içinde işten çıkaracağını açıkladı. 
     BBC Genel Müdürü Marc Thomson, 2900 kişinin 3 yıl içinde işten çıkarılmasıyla her yıl 320 milyon sterlin yaklaşık 850 trilyon Türk Lirası tasarruf sağlayacaklarını, işten çıkarılanların daha çok insan kaynakları, yönetim kadroları ve finansman bölümlerinden olacağını söyledi. 
     Haber birimlerinin ilk etapta işten çıkarmalardan etkilenmeyeceğini, ancak gelecek mart ayında açıklanacak bir kararla bazı muhabirlerin de işlerini kaybedebileceklerini ifade eden Thomson, ''Bu değişiklik gerekli. Daha az para harcamak durumundayız'' dedi. 
     Thomson, spor ve çocuk programlarında çalışan 2000 kadar BBC çalışanının da 5 yıl içinde Londra'dan Manchester kentine taşınması gerekeceğini belirtti. 
     Savurganlığın lüks olduğu bir çağda yaşandığını vurgulayan Thomson, ''BBC'yi, 3-5 yıl içinde, elimizden geldiğince, tarihinde eşi benzeri olmadığı kadar hızlı ve radikal bir şekilde değiştirmemiz gerekiyor'' ifadesini kullandı. 
     Bünyesinde 10 kadar televizyon ve çok sayıda radyo kanalı bulunan BBC'de yaklaşık 28 bin kişi çalışıyor. 
     
</TEXT>
</DOC>
