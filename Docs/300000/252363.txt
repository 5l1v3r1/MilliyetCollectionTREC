<DOC>
<DOCNO> 252363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/spor/ydemirkol.html </URL>
<DATE> 2004/07/02/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Futbol tarihi 
</HEADLINE>
<TEXT>



Fransa, Yunanistan karşısında 90 dakika boyunca sadece 3 korner bulabilmişti. Dün 26. dakikaya gelindiğinde Çekler 6 köşe vuruşu kullanmıştı. Bu Yunanistan'ın daha kötü olmasından değildi kuşkusuz. Çeklerin her şeyi deneyebilen hücum güçlerinin varyasyonlarından, ama asıl Rehhagel'in seçimindendi. 
Bu seçimi daha iyi anlamak için şu soru ve cevabına bakmalı Yunanlılar kaçlı savunma oynuyorlardı Rakip ceza sahasına kaç kişi sokarsa o kadar artı Dellas. Tribündeki bir pankartta 'Otto über alles - Otto her şeyin üstünde' iltifatına mahzar olan 66'lık ihtiyar, Vyrzas ve hariç tüm oyuncularına tam saha adam adama markaj görevi vermişti. Golcü Charisteas'ı bile Jankulovzki'nin peşine takmıştı. Doğrusu Mustafa Denizli bile bu kadarını yapmazdı. Tamam sadece 5 gol atarak 3 maç kazanmışlar, rakip ise 10 gol atıp tüm maçlarını kazanmıştı. Ama önlem böyle mi olmalıydı Doğrusu, böyle önlem olur muydu 
Çekler kalabalık ve hareketli oldukça her şey karışıyor, mutlaka bir Çek açıkta kalıyordu. Öte yandan çok sertlerdi, daha ilk dakikada Nedved'i paketlediler ama o 40 dakika sonraki darbeye kadar dayandı. O çıkarken, Yunanlı taraftarlar sevinç içinde ayağa kalkıp alkışlıyordu. Tüm diğerleri ise aynı işi, mağrur bir ifadeyle, üzüntü ve saygı göstergesi olarak yapıyorlardı. Ah bize ne kadar benziyorlardı. Karagounis'in - belki de takım arkadaşı Okan Buruk'tan öğrendiği üzere - sürekli hakemle konuşması, kendini yere atmalar, kalkmamalar kart işaretleri. Antipatik olduğumuzu biliyordum ama insan başkasının üstünde gördüğünde, kıyafeti daha iyi anlıyor. Meğer bu kadar kötüymüşüz Komşu gol de bulmalıydı kuşkusuz. Bunu ceza sahası dışından kafa da vurmak dahil her türlü garip kumarı oynayarak sağlamaya çalıştılar bkz. Dakika 13 Charisteas Ama tüm bu garipliklerle geçen 45 dakikanın sonunda tabela 0-0'ı gösteriyordu. 62 Şili Dünya Kupası futbolu, 2004'ün neo - total futboluna karşı durmuştu. Hem de Nedved'i safdışı bırakarak. Sadece rakiple uğraşan takım, sadece topla uğraşan takımı kesebilmişti. Ne konuşuyorum ki 
Nedved tehdidinin ortadan kalkışı komşunun adam adamasını yumuşatmasına hatta neredeyse kaldırmasına neden oldu. Bildiğimiz futbola döndük. Beklediğimiz heyecan ve keyfe de. Koller'le üç kez net şans yakalayan Çekler, dakikalar geçtikçe kale önü hakimiyetini artırsalar da Yunan direnci hiç bitmedi. Baros'la, Poborsky'le son şutların da atıldığı akınlar yaptılar ama komşu onları hep rahatsız etti. Kaçırmaları biraz da kaçırtandandır. Maç uzadı, kupada 3. kez. Yunanlılar ilk net pozisyonlarını maçı uzatmanın verdiği güvenle 93'te Giannakopulos'la buldular. Psikolojik üstünlük onlara geçmişti. 1 dakikada Rosicky'nin direkten dönen topu, içeri girse darmadağın olabilirlerdi ama artık çok güçlü çok sağlamdılar. Çekler hiç yapmadıkları kadar pas hatası yapmaya başladılar. Galibiyete yakın olan şans bulan komşuydu. Ve akıl almaz bir finalle turnuvanın en iyi savumacısı Dellas'ın kafasıyla son seniyede her şey bitti. Dün futbol sistemleri tarihini tek bir 105 dakikada bir takımda izledik. İnanılmazdı. Şimdi kupa başladığı maçla bitiyor. Bunca oyun boşuna mıydı 




</TEXT>
</DOC>
