<DOC>
<DOCNO> 270997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sontur15.html </URL>
<DATE> 2004/09/11/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Bolu'da trafik kazası... Ölenlerin kimlikleri belirlendi... 
</HEADLINE>
<TEXT>

     Bolu'da dün gece meydana gelen trafik kazasında ölen ve yaralananların kimlikleri belirlendi. 
     AA muhabirinin aldığı bilgiye göre, Bolu-Mudurnu karayolunda dün gece meydana gelen trafik kazasında Ergün Demirtaş 19 'un kullandığı 14 BB 289 plakalı otomobil Ergün Tosyalı 28 'in kullandığı 37 EN 019 plakalı otomobille çarpıştı. 
     Kazada araç sürücülerinden Ergün Demirtaş olay yerinde, Ergün Tosyalı ise kaldırıldığı İzzet Baysal Devlet Hastanesi'nde yaşamını yitirdi. 
     Kazada 14 BB 289 plakalı araçta yolcu olarak bulunan Özlem ve Özgür Eroğlu ile 37 EN 289 plakalı araçta yolcu olarak bulunan Mehmet Erkan ağır yaralandı. Kazada ağır yaralanan 3 kişinin tedavisi sürüyor. 
     
     CEP TELEFONUNDAN NUMARA ARADILAR 

     Kazada araçta yaralı olara sıkışan Ergün Demirtaş'ı kurtarmak için olay yerine gelen Bolu Belediyesi itfaiye ekipleri yaralı sürücüyü bulunduğu yerden çıkartmak için uzun süre uğraştılar. 
     Yapılan tüm çalışmalara rağmen bulunduğu yerden çıkartılamayınca yaşamını yitiren sürücünün yakınlarına uğraşmak isteyen itfaiye görevlileri, sürücünün üzerinden çıkan cep telefonu ile tanıdıklarına ulaşmaya çalıştılar. 
     
</TEXT>
</DOC>
