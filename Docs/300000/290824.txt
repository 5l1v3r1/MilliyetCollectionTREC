<DOC>
<DOCNO> 290824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/sondun06.html </URL>
<DATE> 2004/10/16/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Der Spiegel Türkiye kullanılmış 350 adet Leopard-II tankıyla ilgileniyor 
</HEADLINE>
<TEXT>

     Türkiye'nin, kulanılmış 350 adet Leopard-II tipi tank satın almak istediği bildirildi. 
     Alman Der Spiegel dergisi, Türkiye ile Almanya arasında bu konuda yapılan görüşmelerin tahmin edilenden çok daha yoğun olduğunu, Türkiye'den bir heyetin haftalar öncesinden kısa süreli bir ziyaret için Almanya'ya gelerek tankları incelediğini yazdı. 
     Türkiye ile AB üyelik müzakerelerine başlanacağının tahmin edilmesi üzerine Almanya Savunma Bakanlığı'yla Türk Silahlı Kuvvetleri arasındaki temasların yoğunlaştırıldığı belirtilen haberde, Türkiye'nin ilgilendiği kullanılmış tankların teknik donanımlarının modernleştirileceği, görüşmelerin şu sıralar artık sadece fiyat konusunda sürdürüldüğü kaydedildi. 
     Türkiye'nin, sadece Federal Güvenlik Konseyi'nin tank satışına onay vereceğinin kesinleşmesi durumunda resmi talepte bulunacağı ifade edilen haberde, Almanya Savunma Bakanı Peter Struck'un da, savunma bütçesini düzeltebileceği için Türkiye'ye bu tankların satışını desteklediği bildirildi. 
     
</TEXT>
</DOC>
