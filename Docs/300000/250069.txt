<DOC>
<DOCNO> 250069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sonyas07.html </URL>
<DATE> 2004/06/22/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
HIV taşıdığını bilerek kadınlarla birlikte olan Kenyalı yargılanıyor... 
</HEADLINE>
<TEXT>

     İngiltere'de AIDS hastalığına neden olan HI-virüsü taşıdığını bilerek kadınlarla birlikte olan ve onların da AIDS hastası olmasına neden olan 37 yaşındaki Kenyalı yargılanıyor. 
     Londra'da yaşayan Muhammed Dica adlı Kenyalının HIV taşıdığını bildiği halde iki kadınla korunmadan birlikte olduğuna dikkat çeken Kraliyet Savcısı, birlikte oldukları erkeğin hastalık taşıdığını bilmeyen kadınların ''kandırıldıklarını'' kaydetti. Dica ise hakkındaki suçlamaları reddederek, bilerek ve isteyerek ''öldürücü biyolojik zararda bulunmadığını'' savundu. 
     İki kadına 1997 ile 2001 yılları arasında bilerek ve isteyerek HIV bulaştırdığı öne sürülen Dica'nın bu savunmasına karşılık, tanıklar, Dica'nın birlikte olduğu ilk kadını korunmadan seks yapmaya ikna etmek için kısır olduğunu ve kadının hamile kalma tehlikesi bulunmadığını söylediğini anlattı. 
     Dica'nın ilk sevgilisi Somalili kadının, 1998 yılında hamile kaldığında Dica'nın yalan söylediğini anladığı kaydedildi. 
     İkinci sevgilisi iki çocuk annesi kadınla da yalan söyleyerek korunmadan birlikte olduğu belirtilen Dica hakkında, jürinin vereceği karar bekleniyor. 
     
</TEXT>
</DOC>
