<DOC>
<DOCNO> 283292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/guncel/gunz1.html </URL>
<DATE> 2004/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜZELTME 
</HEADLINE>
<TEXT>



Milliyet Gazetesi Sorumlu Müdürlüğü'ne, 
Gazetenizin 18.08.2004 tarihli nüshasında Tolga Şardan ve Gökçer Tahincioğlu tarafından kaleme alınan "Paranın sırrı" başlıklı manşet haberi ile aynı haberin devamı olarak "Avukatları 'para'landırdı" başlıklı bir yazı yayımlanmıştır. 
Anılan manşet haber ve yazıda 
-"Avukatları aracılığıyla 'alttan' bilgilendirilen Çakıcı, müteahhit Şen ve MİT'çi Kozinoğlu kanalıyla da Yargıtay Başkanı Özkaya ile Genel Sekreter Yardımcısı Yalçınkaya'dan davayla ilgili bilgi aldı." şeklinde Teşkilat ile ilgili olarak gerçek dışı bir bilgiye yer verildiği görülmektedir. Gerçeği yansıtmayan ve halen yargı aşamasındaki bir davaya konu olan bu iddianın, kesin ve gerçekliğinden hiç şüphe duyulmayacak tarzda aktarılması kamuoyunun yanıltılmasının yanı sıra, adı geçen mensubumuzun haksız yere zan altında bırakılmasına da sebep olmaktadır. 
5187 sayılı kanunun 14'üncü maddesi, "gerçeğe aykırı beyan yapılması halinde" yayın organının sorumlu müdürüne, zarar görenin iki ay içerisinde göndereceği cevap ve düzeltme yazısını hiçbir değişiklik yapmaksızın yazıyı aldığı tarihten itibaren üç gün içerisinde yayınlamak zorunluluğu, getirmektedir. 
Yukarıdaki açıklamalar çerçevesinde, 5187 sayılı Basın Kanunu'nun 14'üncü maddesi uyarınca mezkur haberde yer alan bahsekonu bilginin gerçekle ilgisi olmadığı hususunun, ilgili yayının yer aldığı sayfa ve sütunlarda, aynı şekilde yayımlanmasını, rica ederim. 

MİT Müsteşarlığı adına 
Hukuk Müşaviri Başyardımcısı 
Kemal Yardımsever 


</TEXT>
</DOC>
