<DOC>
<DOCNO> 289444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/yazar/guclu.html </URL>
<DATE> 2004/11/17/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Abur cubur reklamlarına yasak 
</HEADLINE>
<TEXT>


Çikolata ve benzeri abur cubur reklamlarına İngiltere'de yasak geliyormuş. Bu, obezlik gerekçesiyle ABD'de de gündemdeymiş. Reklamlar, çocukların ayakta olduğu saatlerde değil de 21.00'den sonra yayımlanacakmış. Reklamlara kısıtlama, bizde de gündeme gelmişti. Ama gerekçesi farklıydı. Fakir fukara çocuklarını imrendiriyormuş. Bu yüzden bazı reklamlar, "Bugüne kadarki yaptıklarımız nedeniyle özür diliyoruz" diye farklı bir konseptte sunulmaya başlandı. Reklamda salam, sucuk yerine farklı görüntüler var. İlk izlediğimde, demek ki h l çocukları düşünenler varmış diyerek bravo demiştim... 
Türkiye'deki televizyon reklamlarıyla ilgili genel şikayet konusu ise uzunlukları ve zamansız girmeleriydi. Bir dizi ya da film üç, dört kez bölünüyordu. RTÜK'ün devreye girmesiyle biraz düzelir gibi olsa da, h l reklam arası film ya da dizi izlemeye devam ediyoruz. 
AB'nin eğitim gibi televizyon yayınlarına yönelik hiçbir yaptırımının olmadığını da hatırlatmakta yarar var. Yani AB'ye girersek, televizyonlar da biraz olsun düzelir diye sakın ha umuda kapılmayın. Hayal kırıklığına uğrarsınız. Tıpkı bizim eğitim konusundaki beklentilerimizin her defasında boşa çıktığı gibi... 

Yazmayı nasıl sevdiririz Okumayı, yazmayı neden sevmiyoruz konusuna sürekli kafa yoruyoruz. Karşımıza onlarca neden çıkıyor. Ama dün bizim ufaklıktan Umur, 11 bu konuda yeni bir şey öğrendim. Tatil için verilen kitabı okurken, "Baba bu yazar, kitabı tersten yazmış. Yazı dediğin giriş, gelişme, sonuç diye yazılır. Ama bu önce sonucu yazmış. İyi de olmuş" dedi. 
Birden okul yıllarım aklıma geldi. Tüm kompozisyonları hep giriş, gelişme, sonuç mantığı ile yazmadık mı Öyküye ya da olaya biraz heyecan katmak için orta yerden başladığımızda azar işitmedik mi 
Sonra gazeteciliğe başlayınca, haberin en can alıcı noktasını, ilk paragrafa yazmalısınız. Yoksa devamı okunmaz denildi... 
Umur'la dün şu noktada anlaştık Yazı yazmayı zorlaştıran, birikim ya da yazma tembelliği değil, kalıplar. Giriş, gelişme nasıl olacak derken, insan tıkanıp kalıyor. Oysa öğrenci yazı yazarken kendini özgür hissetmeli. Bırakalım, aklına geldiğince yazsınlar. Ne giriş, gelişme, sonuç ne de iml kuralları Yazdıkça taşlar yerli yerine oturur... 
Bu arada ödevlere göz atarken, aşağıdaki paragraf imdadımıza yetişti. Tam da bizim söylemek istediklerimizi dile getiriyordu 
"Deneme, yazara özgürlük ortamı sağlayan bir türdür. Yazarlar, onun için denemeye önem verir, düşüncelerini denemelerinde okura iletmeye özen gösterir. Değişmez kurallar söz konusu değildir. Denemeyi diğer türlerden ayıran bir diğer özellik de onun içeriğidir. Bütün hayatı, hayat deneyimlerini, insanı, insanın her yönünü kapsar deneme." 
Okullarda yazı yazmayı kurallardan kurtarıp öğrencilerin özgürce yazmalarına olanak sağlamalıyız. Bırakalım, akılları estiğince yazsınlar. Giriş, gelişme, sonuç yerine, isteyen önce katili ya da maçın skorunu verip ardından o heyecanı korumaya çalışsın... Yazmak özgürlükse, bırakalım yazsınlar. Konuşmak özgürlükse, bırakalım konuşsunlar. Bir süre sonra otokontrolü zaten kendileri sağlıyorlar. 
Genç Bakış'ta tek kuralımız var. Saygı sınırlarını aşmadığınız sürece, konuğumuza, her soruyu sorabilirsiniz diyoruz. En olmayacak soruları sordular ama saygıyı hiç elden bırakmadılar. Önceleri, konuşursak başımız belaya girer diyorlardı. Ama şimdi mikrofon kapma yarışı var. 
Yazmayı da kurallardan kurtarırsak, eminim ellerinden kalem düşmeyecek. Deneyelim, görelim. İletişim fakültesindeki derslerimde, bir konu verme yerine hep isteyen, istediği konuda yazsın derdim. İsteyen maç kritiği yapardı. İsteyen de tiyatro ya da bir haberi ele alırdı. Sonuç da hep olumlu oldu. 



</TEXT>
</DOC>
