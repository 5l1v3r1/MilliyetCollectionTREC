<DOC>
<DOCNO> 269047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/son/sontur07.html </URL>
<DATE> 2004/09/04/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Gökhan Özen gözaltında... 
</HEADLINE>
<TEXT>

     Pop müzik sanatçısı Gökhan Özen, Kadıköy'de bir kişinin dövülmesi olayına karıştığı iddiasıyla gözaltına alındı. 
     A.A muhabirinin aldığı bilgiye göre, Üsküdar'da bir kuaförde çalışan Mehmet Gülsüm'ün, sanatçı Gökhan Özen'in arkadaşının eşine sözlü tacizde bulunduğu öne sürüldü. 
     Bunun üzerine 4 kişinin sanatçı Özen'in arabasına silah tehdidiyle bindirdikleri Gülsüm'ü Kurbağalıdere mevkiine götürerek dövdüğü kaydedilirken, dövme olayına karışmadığı bildirilen Özen ile yanındaki 4 kişinin Gülsüm'ü burada bırakarak olay yerinden ayrıldığı iddia edildi. 
     Daha sonra Gülsüm'ün Hasanpaşa Polis Merkezi'ne giderek bu kişilerden şikayetçi olması üzerine Özen'in de aralarında bulunduğu 8 kişi, gözaltına alınarak Asayiş Şube Müdürlüğü Gasp Büro Amirliği'ne götürüldü. 
     Bu arada gece saatlerinde şubeden çıkarılan Gökhan Özen, Şişli Etfal Eğitim ve Araştırma Hastanesi'nde sağlık kontrolünden geçirildikten sonra emniyete geri getirildi. 

     
</TEXT>
</DOC>
