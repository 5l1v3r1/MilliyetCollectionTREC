<DOC>
<DOCNO> 280762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sontur01.html </URL>
<DATE> 2005/03/15/ </DATE>
<TIME> 02.01 </TIME>
<AUTHOR>  </AUTHOR>
<HEADLINE>
Kadınlara görgü kuralları dersleri 
</HEADLINE>
<TEXT>

     Muzaffer DURU DHA 

DİYARBAKIR'ın Çınar İlçesi'nde Kaymakamlık tarafından kadınlara görgü kuralları dersleri veriliyor. 
     Çınar Kaymakamlığı, Ne dersiniz, eğitimli aile olmak ister misiniz ' kampanyası başlatarak, ilçe merkezinde ve bağlı köylerinde kadınlara aile planlaması, Medeni Hukuk, İnsan hakları, okuma yazma ve nezaket dersleri veriyor. Halk Eğitim Merkezi'ndeki rehber öğretmenler yemek servisi konusunda çatal, bıçak ve kaşık kullanma şekilleri ve nasıl yemek yenileceğini kadınlara öğretiyor. 
     Görgü kuralları kursunu önce yadırgayan köylü kadınları daha sonra derslerin yararlı olduğunu belirtti. Kadınlar misafir geldiğinde artık mahçup olmayacaklarını söyledi. 
     2004 yılından bu yana kursların devam ettiğine dikkat çeken Kaymakam İdris Akbıyık, Geçen yıl ilçemizde 500 kadına okuma yazma, insan hakları, kadın hakları, medeni hukuk ve görgü kuralları konularında ders verdik. 47 köyde 3 bine yakın kadın eğitim alıyor. Biz bunu 10 binlere çıkacağımızı tahmin ediyoruz. Kurslara katılan bütün kadınların masrafları kaymakamlık tarafından karşılanıyor'' dedi. 
     
</TEXT>
</DOC>
