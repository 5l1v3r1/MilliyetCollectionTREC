<DOC>
<DOCNO> 287077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sondun51.html </URL>
<DATE> 2004/11/08/ </DATE>
<TIME> 22.57 </TIME>
<AUTHOR>  </AUTHOR>
<HEADLINE>
Bağdat hastanesi yakınında patlama 3 ölü 
</HEADLINE>
<TEXT>

     Irak'ın başkenti Bağdat'taki Yarmuk Hastanesi yakınında meydana gelen patlama sonucu ilk belirlemelere göre 3 kişinin öldüğü bildirildi. 
     Polis, hastane dışında park halindeki polis araçlarına 2 havan topu atıldığını ve 3 polisin öldüğünü açıkladı. 
     Öte yandan, Bağdat'ı uluslararası havaalanına bağlayan yola yerleştirilen bir bombanın da infilak ettiği belirtildi. 
     Patlamanın ardından Amerikan askerlerinin yolu kapattığı bildirilirken, ölü ya da yaralı olup olmadığı konusunda bilgi verilmedi. 
     Bu arada, görgü tanıkları, Bağdat'ın Hadra semtinde militanlar ile Amerikan askerlerinin 20 dakika çatıştığını söylediler. 
     İngiltere Savunma Bakanlığı ise yaptığı açıklamada, Irak'ta İngiliz Kraliyet İskoç Alayı'ndan 1 askerin öldüğünü, 2'sinin yaralandığını bildirdi. 
     Açıklamada, Dogwood askeri kampının kuzeyinde 1 İngiliz askerinin ölümüyle sonuçlanan olayda yaralanan askerlerden birinin durumunun ağır olduğu kaydedildi. 
     Bir bakanlık yetkilisi, askerin yol kenarına yerleştirilen bombanın infilak etmesi sonucu öldüğünün tahmin edildiğini belirtti. 
     
</TEXT>
</DOC>
