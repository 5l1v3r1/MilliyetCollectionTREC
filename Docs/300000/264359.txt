<DOC>
<DOCNO> 264359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sondun25.html </URL>
<DATE> 2004/08/18/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Şalan Necef'teki Sadr milisleri birkaç saat içinde teslim olmalı... 
</HEADLINE>
<TEXT>

     Irak Savunma Bakanı Kazım El Şalan, Necef kentinde konuşlanan radikal Şii lideri Mukteda El Sadr'a bağlı milislerin birkaç saat içinde teslim olmaları gerektiğini söyledi. 
     Necef'te yerel yetkililerle görüştükten sonra açıklama yapan Şalan, askerlerinin büyük bir harekata başlamak için hazırlıklarını tamamladığını belirtti. 
     Şalan, ''Onların tek şansı var. Birkaç saat içinde kendilerini ve silahlarını teslim etmeliler. Onlara unutamayacakları bir ders vereceğiz'' dedi. 
     Savunma Bakanı Şalan, merkezi Dubai'deki El Arabiya televizyonuna verdiği demeçte de bugün Sadr milislerine karşı kesin bir savaş verileceğini söylemişti. 
     
</TEXT>
</DOC>
