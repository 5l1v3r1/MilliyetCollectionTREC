<DOC>
<DOCNO> 293184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sontur36.html </URL>
<DATE> 2004/11/29/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Samsun'da Güney Kore şirketine saldırı .. 
</HEADLINE>
<TEXT>

     Samsun'da, Güney Kore şirketine ait işyerine taşlı saldırıda bulunuldu. 
     Edinilen bilgiye göre, Atakum Beldesi'nde bir binada, Agope Hoesu Logos Ltd. Şti. adıyla faaliyet gösteren şirketin 2 penceresi, taş atılarak kırıldı. 
     İhbar üzerine olay yerine giden Emniyet Müdürlüğü Terörle Mücadele Şubesi ekipleri, incelemelerde bulundu. 
     Şirket yetkilisi Lee Akvilla, şirketin Irak'taki Güney Koreli askerlere gıda gönderdiğini belirterek, saldırıya bir anlam veremediğini söyledi. 
     Daha önce bazı yerel basın organlarda yer alan haberlerde, şirketin, çalışanlarıyla ilgili misyonerlik faaliyetinde bulunduğu iddiasına yer verilmişti. 
     
</TEXT>
</DOC>
