<DOC>
<DOCNO> 290558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/magazin/axmag01.html </URL>
<DATE> 2004/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu 'fenteziler' güldürecek 
</HEADLINE>
<TEXT>



Yılmaz Erdoğan 'Bir Demet Tiyatro' dizisinin karakterlerinden 'Feriştah'ın fantezilerini kitap haline getirdi. 
'Feriştah'ın Fentezileri' adlı kitap, 1 Aralık'ta Sel Yayınları tarafından piyasaya sürülecek. Demet Akbağ'ın canlandırdığı karakter, büyük beğeni toplamıştı. 'Feriştah'ın kendine özgü üslubuyla yazılan fanteziler, yine Yılmaz Erdoğan'ın canlandırdığı 'mahallenin delikanlısı Mükremin Çıtır'ı hedef alıyor. Erdoğan, yazdığı fantezileri yayımlayacak bir dergi aramış, ancak bulamamıştı. 

Feriştah'tan bir alıntı 

"...Uyandırma Servisi Fentezisi... Ben uyandırma servisinde çalışan orta yaşlı, vicut hatları had safhada muntazam olan ve kocasından nefret eden nefis bir kadınım... O gün servise gelen bir telefon her şeyi birdenbire değiştirdi... Telefonun öbür ucundan gelen ses adeta bana bazı edeleleri müjdeliyordu... Adının Mükremin Çıtır olduğunu yine edeleli bir ses tonuyla söyleyen genç, sabah 6'da uyanmak istediğini ve bek r olduğunu söyledi... Sabah 6 olunca servisimizde adet olmadığı üzre gidip genci küçük öpücük darbeleriyle ben uyandırdım..." 


</TEXT>
</DOC>
