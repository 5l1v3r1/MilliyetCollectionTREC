<DOC>
<DOCNO> 278685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/son/soneko07.html </URL>
<DATE> 2004/10/09/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... Dolar değer kaybetti... 
</HEADLINE>
<TEXT>

     Uluslararası borsalarda geçen hafta, petrolün varil fiyatının dolarla yeni bir rekor kırmasının yarattığı kaygılarla geçti. 
     Petrol fiyatlarındaki rekor artış New York Borsası'nın düşmesine, ABD Doları'nın değer yitirmesine ve altın fiyatlarının yükselmesine yol açtı. 
     ABD Doları'nın Avrupa döviz borsalarında önemli para birimleri karşısında pazartesi ve cuma kapanış değerleri şöyle oldu 
     
     
PARA BİRİMİ CUMA PAZARTESİ Japon Yeni 109.66 111.13 İsviçre Frangı 1.2482 1.2650 Kanada Doları 1.2501 1.2734 
     Londra döviz piyasasında pazartesi 1.2273 dolardan kapanan euro, cuma kapanışta 1.2415 dolara yükseldi. 
     Aynı borsada pazartesi 1.7835 dolardan kapanan İngiliz Sterlini de hafta sonuna 1.7933 dolarda girdi. 
     
     ALTIN FİYATLARI 
     Altının ons fiyatı bazı borsalarda pazartesi ve cuma kapanışları itibariyle şöyle 
     
     
BORSA CUMA PAZARTESİ Londra 421.83 412.23 Zürih 422.13 411.73 Hong Kong 419.45 417.35 
     Londra döviz piyasasında dün 1.2273 dolardan kapanan euro, bugün öğle saatlerinde 1.2284 dolara yükseldi. 
     Aynı borsada dün 1.7835 dolardan kapanan İngiliz Sterlini de bugün öğle saatlerinde 1.7836 dolara çıktı. 
     
     MENKUL KIYMET PİYASALARI 
     Petrol fiyatlarının rekor düzeye yükselmesi ve ABD'de Eylül ayı istihdam rakamlarının beklenenden düşük çıkması New York Borsası'nın düşmesine neden oldu. 
     Borsanın temel göstergelerinden Dow Jones Endeksi haftayı yüzde 1.35 azalışla 10,055.20 puarnda tamamlarken, cuma günü 1,919.97 puanda kapanan Nasdaq Endeksi'nin haftalık kaybı yüzde 1.14 oldu. 
     Diğer büyük borsalarda ise petrol fiyatlarındaki artışı telafi eden gelişlmeler nedeniyle düşüş gözlenmedi. 
     Londra Borsası'nda başta GlaxoSmithKline olmak üzere büyük ilaç şirketlerin karlılıklarındaki artış FTSE 100 Endeksi'nin 39.3 puan haftalık yükselişle 4,698.9 puanda kapanmasına yardımcı oldu. 
     Frankfurt Borsası'nda DAX Endeksi 20.58 puan haftalık kazançla 4,015.54 puandan, Paris Borsası'nın CAC-40 Endeksi de 7.71 puan haftalık kazançla 3,737.87 puandan kapandı. 
     Tokyo Borsası'nın Nikkei Endeksi de 364,18 puan yükselişle 11,349.35 puanda tamamladı. 
     
</TEXT>
</DOC>
