<DOC>
<DOCNO> 293291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/yasam/yas02.html </URL>
<DATE> 2004/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tedaviye gideceği gün ölü bulundu 
</HEADLINE>
<TEXT>


Uçucu madde bağımlısı Vesile Çetin, UMATEM'de tedavi görmek istedi. Ancak yer yok diye alınmayan kadın evinde ölü bulundu 

GÖKHAN KARAKAŞ İstanbul 

İstanbul'da Kartal Kaymakamı Dursun Ali Şahin tarafından tedavi amacıyla Bakırköy Ruh ve Sinir Hastalıkları Uçucu Madde Bağımlıları Tedavi Merkezi'ne UMATEM gönderilen, ancak yer yokluğu nedeniyle tedavi altına alınamayan uçucu madde bağımlısı Vesile Çetin, evinde ölü bulundu. 
Ambulansla 26 Kasım'da UMATEM'e gönderilen 1 çocuk annesi Çetin'in 34 tedavisine yer yokluğu nedeniyle başlanamadı. Annesi Fatma Aslan'ın evine bırakılan Çetin, annesini evde bulamayınca yine daha önce yaşadığı yıkık dökük eve döndü. UMATEM'e götürülmek üzere aranan Çetin, evinde ölü bulundu. 
Alınan bilgiye göre Çetin, yaklaşık 10 yıl önce evinde yapma çiçek imal ederken yapıştırıcı ve uçucu maddelerin bağımlısı oldu. Genç kadın, tedavi olamadığı için madde bağımlılığından kurtulamadı. 



</TEXT>
</DOC>
