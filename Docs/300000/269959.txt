<DOC>
<DOCNO> 269959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/yazar/gunes.html </URL>
<DATE> 2004/09/08/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Başbakan'ın çikolata sevdası 
</HEADLINE>
<TEXT>


Başbakan Erdoğan geçenlerde Bursa'da NestlÇ'nin modernizasyon tesislerini gezerken, küçüklüğünde Feriköy çikolata fabrikasından çıkan kokuyu aldığını, ama alacak gücü olmadığını söylemiş. Çikolatanın tadı aklında kalan Erdoğan ileride herkesin çikolata yiyebileceği bir ülke yaratmanın gerektiğini belirtmiş. Doğru. Elbette her çocuk çikolata yiyebilmeli. Ama önce her çocuk açlık çekmekten kurtarılmalı Çünkü çikolataya gelinceye kadar çocukların yiyemediği daha neler var... 
Ülkemizde 5 yaşın altındaki çocukların yüzde 8'inin ortalamanın altında ağırlığı olduğunu ve diğer AB ülkelerinde bunun yok denecek kadar az olduğunu biliyor muydunuz Yine ülkemizde 5 yaşın altındaki çocuklarda ölüm oranının yüzde 4.3 olduğunu, oysa Almanya'da ve Yunanistan'da bunun yüzde 0.5 olduğunu biliyor muydunuz Çikolata yiyinceye kadar çocukların süt ve ekmeğe, bakıma ve sağlığa ihtiyacı var. 

Sosyal politika noksanı 
İşin acıklı tarafı, hükümetin, yoksulların sorunlarının Başbakan ve eşinin iftar sofralarına konuk olunarak aşılabileceğini sanıyor olması. Ortaya konulmuş hiçbir sosyal politika yok. 
Gelelim çikolataya. ABD'de kişi başına çikolata tüketiminin 5.3 kilo olduğunu biliyor muydunuz Müthiş bir rakam değil mi Oysa, Avrupa'nın çoğu ülkesinde kişi başına tüketim neredeyse bunun iki katı. Mesela İsviçre'de 11 kilo. Demek ki, ortalama bir Avrupalı bir Amerikalıya göre çok daha fazla çikolata tüketiyor. Ve bunun da temel nedeni, çikolatanın soğuk ülkelerde daha fazla tüketiliyor olması. 
Daha önceleri içilen çikolatayı 1847'de ilk İngilizler katı hale getirmiş. Malum çikolatanın özü kakao ve tropikal bölgelerde yetişiyor. MÖ 1000 yılında Orta Amerika'da Olmeklerin bu ağaçtan yararlandığı biliniyor. Sonra Mayalar kakaodan çikolata içeceği yapmaya başlamışlar. 1544'te İspanyol soyluları Orta Amerika'ya geldiğindeyse, yerlilerin öğütülmüş kakao, su, şarap ve biberden oluşturduğu bir kokteyli tatmışlar. 
Bugün dünya kakao üretiminin üçte ikisi Afrika'da yapılıyor. Ancak katma değer Avrupa'da birikiyor. Bu durum Afrika'nın sıcaklığına dayandırılıyor. Çünkü çikolata 32 derece sıcaklıkta eriyor. Yani üretim serin ülkelerde yapılmak zorunda. Dünyanın en büyük kakao ihracatçısı ise Fildişi Sahili tam bir milyon tonu aşkın kakao ihracatı yapıyor. Gana ve Endonezya gibi ülkelerin ihracatı ise 350 milyon ton kadar. 

Kimi üretiyor, ama aç... 
Dünyanın düzeni bu. Çikolatanın hammaddesini üretip ihraç eden ülkelerin insanları çikolata yiyemiyor. Çocukları açlık ve sefalet içinde. Kakaoyu ithal edip çikolata yapan ülkeler ise refah içinde. Çocukları sürekli çikolatayla besleniyor. Tabii bir de bizim gibi kakao ithal eden ülkeler var ki, çikolata pahalı olduğundan çocukların çoğu çikolata yiyemiyor. Çünkü kişi başına düşen gelir çok düşük. Üstelik gelir dağılımı da son derece bozuk. Merakları gidermek için belirtelim Türkiye'de kişi başına çikolata tüketimi AB ortalamasının neredeyse onda biri 
Başbakan'ın çocukların çikolata yiyebilmesi gibi bir hülyası varsa, önce ekonomiyi sağlıklı biçimde büyütmesi, sonra da bunun adil biçimde dağılmasını sağlayacak politikaları yürürlüğe koyması gerekiyor. Yoksa çikolata ham hayal olur. 



</TEXT>
</DOC>
