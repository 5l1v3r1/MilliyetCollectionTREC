<DOC>
<DOCNO> 250032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sontur14.html </URL>
<DATE> 2004/06/22/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Tokat'ta bir terörist ölü ele geçirildi 
</HEADLINE>
<TEXT>

     Tokat'ın Erbaa İlçesi'nde düzenlenen operasyonda terör örgütü DHKP C üyesi 1 kişi silahıyla birlikte ölü ele geçirildi. 
     AA muhabirinin aldığı bilgiye göre, Tokat ve ilçelerine bağlı bölgelerde operasyonlarını genişleten güvenlik güçleri, Erbaa İlçesi'ne bağlı Benli Yaylası yakınlarında terör örgütü üyesi bir grupla karşılaştı. 
     Güvenlik güçlerinin ''teslim ol'' çağrısına ateşle karşılık veren grup ile çıkan çatışmada, 1 teröristin silahıyla birlikte ölü olarak ele geçirildiği bildirildi. 
     Ölü ele geçirilen kişinin terör örgütü DHKP C üyesi, Sivas nüfusuna kayıtlı ''Mehmet'' kod adlı Hasan Hüseyin Boyraz olduğunu kaydeden yetkililer, kaçan örgüt üyelerinin yakalanması için bölgedeki operasyonların sürdürüldüğünü kaydettiler. 
     
</TEXT>
</DOC>
