<DOC>
<DOCNO> 298837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/spor/spo15.html </URL>
<DATE> 2004/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



'Teklif almadık' 

DENİZLİ Futbol Şube Sorumlusu Turgut Dalaman, Güven ve Ömer Rıza konusunda kendilerine teklif gelmediğini açıkladı. Dalaman, "Ne Fenerbahçe, ne de Galatasaray ile görüşmemiz oldu. Olursa ve şartlarda anlaşırsak, neden olmasın. Bu sadece iki futbolcu için değil, herkes için geçerli" dedi. 

'Dönüş olamaz' 

SAMSUNSPOR'DA kadro dışı bırakılan Cenk, affedileceği yolundaki iddialara sert çıktı. Tecrübeli futbolcu, "Artık kesinlikle dönmeyi düşünmüyorum. Çok yıprandım. Dönsem de Samsunspor'a verimli olamam" dedi. Cenk ara transfer döneminde gelen teklifleri değerlendireceğini açıkladı. 

Göreve devam 

A Milli Erkek Hentbol Takımımız'ı 26 - 30 Aralık'ta İtalya'da katılacağı özel turnuvaya görevinden istifa eden antrenör Rüştü Şahin'in hazırlayacağı öğrenildi. GSGM'nin, Şahin'in görevi bırakma teklifini yeni başkan Tarık Cengiz'in mazbatasını almaması nedeniyle kabul etmediği bildirildi. 

Lig heyecanı 

TÜRKİYE 1. Grekoromen Güreş Ligi'nde sezon bugün Ankara ve İstanbul'da yapılacak olan mücadelelerle başlayacak. A Grubu'nda İstanbul Büyükşehir Belediyesi, MTA ve İstanbul Güreş İhtisas Kulübü, B Grubu'nda ise ASKİ Spor ve Çaykur Rizespor takımları şampiyonluk için ter dökecek. 

DEPLASMANLI Sutopu Ligi'nde, Galatasaray, Kınalıada'yı 26 - 3 yendi. 

SUALTI Sporları Cankurtarma Su Kayağı ve Paletli Yüzme Federasyonu'nda başkanlığı kaybeden Harun Sevinç, seçimin iptalini istedi. Sevinç, idari soruşturma sonucu 2002'de federasyon başkanlığından alınan Atilla Baykal'ın hukuka aykırı olarak seçime girdiğini gerekçe olarak gösterdi. 

BİRİNCİ Serbest Güreş Ligi'nde 2. hafta karşılaşmaları bugün Ankara, İstanbul ve Karadeniz Ereğli'de yapılırken, Grekoromen Güreş Ligi de Ankara ve İstanbul'da yapılacak mücadelelerle başlayacak. 

TÜRKİYE Kulüplerarası Kros Şampiyonası Malatya'da yapıldı. Sonuçlar şöyle 2000 metre 15 Yaş Altı Erkekler Ağrı Köy Hizmetleri, 3000 metre Yıldız Erkekler Ağrı Şeker, 6000 metre Genç Erkekler Erzurum T.Telekom, 15 Yaş Altı 1500 metre Kızlar Aksaray Özel Sema, 2000 metre Yıldız Kızlar Ankara TOKİ, 3000 metre Genç Kızlar Beşiktaş, 5000 metre Büyük Kızlar Ankara Yenimahalle. 

BASKETBOL Bayanlar Ligi Migros - B.Orim Camspor 86 - 51, BOTAŞ - Fenerbahçe 73 - 79, Burhaniye Bld.- Erdemirspor 80 - 105, Galatasaray - İÜSK 58 - 68, Beşiktaş - Mersin B.Bld. 65 - 58 


</TEXT>
</DOC>
