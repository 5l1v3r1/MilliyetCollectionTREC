<DOC>
<DOCNO> 282430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sondun25.html </URL>
<DATE> 2004/10/22/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
ABD'li Müslümanların tercihi Kerry, Araplar kararsız 
</HEADLINE>
<TEXT>

     ABD'de 2000 yılında George W. Bush'u destekleyen belli başlı Müslüman örgütleri, bu sefer demokrat aday John Kerry'yi destekleyecek. 
     Müslüman örgütleri şemsiyesi altında toplayan American Muslim Taskforce Amerikan Müslüman Görev Gücü-AMT , Kerry'yi destekleyeceğini açıklasa da demokrat adayın sivil özgürlüklerin savunulması konusundaki programını ''zayıf'' bulduğunu saklamıyor. 
     Sivil özgürlükler ve Amerikalı Müslümanların insan hakları konusunda duyarsızlıkla suçladığı Bush yönetimine karşı ''protesto oyu'' verilmesi çağrısında bulunan AMT yayınladığı bildiride, ''Amerikalı Müslümanlara bugün ikinci sınıf vatandaş gibi davranılmaktadır'' ifadesini kullandı. 
     ABD'deki yaklaşık 7 milyon Müslüman'ı temsil eden çok sayıda örgütü bünyesinde toplayan AMT, 11 Eylül 2001'deki saldırılardan sonra içeride ve dışarıda alınan birçok siyasi önlemi onaylamadığını belirterek, özellikle Patriot Act adı verilen terörle mücadele yasalarının ABD'de özgürlükleri kısıtladığına işaret etti. 
     
     ARAPLARDAN KERRY'YE DESTEK YOK 
     Bu arada, George W. Bush'a oy vermeyecek olan Araplar, Kerry'yi de İsrail yanlısı tutumu ve Filistin Lideri Yaser Arafat'a karşı tavrından ötürü desteklemiyorlar. 
     Arap halkının ABD'deki seçimlerle ilgili tutumu hakkında yorum yapan Ortadoğu uzmanları, Kerry Arapları destekleyen tutumunu sürdürse de Arap halkının demokrat adaydan Ortadoğu'da Bush'tan farklı bir siyaset beklemediğini belirtiyor. 
     Uzmanlar, dört yıl önce Bush'un zaferiyle hayalkırıklığı yaşayan ve demokrat Al Gore'un seçimleri kazanmasını arzu eden Arapların büyük çoğunluğunun bu kez Kerry'nin seçimleri kazanması için hiçbir coşku duymadıkları değerlendirmesini yapıyorlar. 
     
</TEXT>
</DOC>
