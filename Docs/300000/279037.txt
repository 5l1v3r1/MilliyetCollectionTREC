<DOC>
<DOCNO> 279037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sondun03.html </URL>
<DATE> 2004/10/11/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Militanlardan Çinli rehinelerden birini öldürme tehdidi... 
</HEADLINE>
<TEXT>

     Pakistan'da 2 Çinli mühendisi kaçıran militanlar, güvenlik kuvvetlerinin kuşatmayı kaldırmaması halinde rehinelerden birini öldürme tehdidinde bulundu. 
     Pakistan hükümeti yetkilisi, militanların kuşatmanın kaldırılması için yerel saatle 12.00'ye TSİ 10.00 kadar süre verdiklerini söyledi. 
     Yetkili, bu süre içinde militanlardan rehinelere dokunmamalarını istediklerini belirtti. 
     Öte yandan, merkezi Katar'da bulunan El Cezire televizyonunun İslamabad muhabiri ise militanların lideri Abdullah Mesud ile telefonda konuştuğunu ve Mesud'un polise saat 11.00'e kadar süre tanıdıklarını söylediğini bildirdi. 
     Peşaver kentindeki bir güvenlik yetkilisi, militanların vücutlarına patlayıcı bağladıklarını ve el bombası bulundurduklarını belirtmişti. 
     Pakistan'da bir hidroelektrik santralı projesinde çalışan 2 Çinli mühendis, Afganistan sınırına yakın bir bölgede önceki gün kaçırılmıştı. 
     
</TEXT>
</DOC>
