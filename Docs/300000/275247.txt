<DOC>
<DOCNO> 275247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sondun15.html </URL>
<DATE> 2004/09/27/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Çin'de yarın 'Ay Bayramı'... 1.8 milyara ayçöreği satılıyor 
</HEADLINE>
<TEXT>

     Çinlilerin önemli geleneksel bayramlarından biri olan ''Ay Bayramı'' yarın akşam kutlanacak. 
     Çince karşılığı ''Güz ortası bayramı'' olan Ay Bayramı, Çinlilerin geleneksel Ay Tarım Takvimi'ne göre sekizinci ayın 15'inde kutlanıyor. Ay Bayramı hasat mevsiminin bitişini simgelediğinden, köylüler hasat mevsiminin bitişini içinde tuzlu yumurta sarısı bulunan ayçöreği yiyerek kutluyor. Dolunay ve ayçöreği, Çinlilerin inanışına göre birliğin sembolü olarak kabul ediliyor. 
     Ay Bayramı dolayısıyla hazırlanan ayçörekleri günler öncesinden satışa çıktı. Yetkililer, her bütçeye göre ayçöreği bulunduğunu belirtiyor. Pekin Haberleri gazetesinin bildirdiğine göre, başkent Pekin'de satılan en pahalı ay çöreğinin fiyatı 9999 yuan 1,8 milyar TL . 50 santim çapında olan ve altın yaldızla kaplanan bu özel ayçöreğinden sadece 4 adet üretildi. 
     Ay Bayramı'nda bütün aile üyelerinin bir araya gelerek yemek yemeleri, Çin'de yıllardır süren bir gelenek. Bu geleneğin doğuşuyla ilgili birçok efsane bulunuyor. 
     Tarihçilere göre, Ay Bayramı kutlamaları, Moğol istilacıların kurduğu Yuan Hanedanı'na 1279-1368 karşı başlattığı isyanla ortaya çıktı. Zu Yuanzhang ve diğer Han liderleri, isyan için hazırlıklara başlar. Ancak etrafta muhbirler cirit atmaktadır. Ay Bayramı öncesi liderler ve aileleri, içlerine gizli mesajlar konulmuş ayçörekleri hazırlar ve taraftarlarına dağıtır. Ay Bayramı gecesi isyan başlar. Bu olay, aynı zamanda Ming Hanedanı'nın 1368-1644 kurulmasına yol açar. 
     
</TEXT>
</DOC>
