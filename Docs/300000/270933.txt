<DOC>
<DOCNO> 270933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/soneko01.html </URL>
<DATE> 2004/09/11/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
2 Türk şirketi dünyanın en büyük 400 şirketi arasında... 
</HEADLINE>
<TEXT>

     Amerikan Forbes dergisi tarafından yapılan ve dünyanın en iyi ve en büyük 400 şirketinin sıralandığı ''A Listesi''nde bu yıl Türkiye'den iki şirket yer alabildi. 
     Finans ve ekonomi çevrelerine hitap eden Forbes dergisinin listesinde ABD'den 142 şirket bulunurken, Türkiye'den Koç Holding ve Akbank da listedeki şirketler arasında yer aldı. Şirketlerin çapı kadar istikrar ve büyüme devamlılığına da bakılarak oluşturulan listenin Forbes tarafından altıncı kez hazırlandığı kaydedildi. 
     Forbes'in ''A Listesi''nde ABD'den 142 şirketin yanı sıra, İngiltere'den 32, Japonya'dan 30, Almanya'dan 20, Fransa'dan 19, diğer Avrupa ülkelerinden toplam 73, Afrika ve Latin Amerika'dan 20, Kanada'dan 16 ve diğer bölgelerden 7 şirket yer aldı. 
     A listesinin ilk 10 sırlamasında yer alan şirketleri ise şunlar teşkil etti 252 milyar dolarlık satış rakamıyla BP İngiltere , 237 milyar dolarlık satış rakamıyla ExxonMobil ABD , 132 milyar dolarla Total ABD , 112 milyar dolarla Allianz Almanya , 105 milyar dolarla ConocoPhilips ABD , 89 milyar dolarla Carrefour Fransa , 87 milyar dolarla Siemens Almanya , 81 milyar dolarla American International Group ABD , 71 milyar dolarla Nestle İsviçre , 70 milyar dolarla McKesson ABD . 
     Türkiye'den Koç Holding 11 milyar dolarla 140. sırada, Akbank ise 2,9 milyar dolarla 320. sırada olmak üzere dünyanın en iyi ve en büyük 400 şirketi arasına girmeyi başardı. 

     
</TEXT>
</DOC>
