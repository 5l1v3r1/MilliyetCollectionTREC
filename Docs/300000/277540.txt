<DOC>
<DOCNO> 277540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sontur33.html </URL>
<DATE> 2004/10/05/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Koyun otlatma kavgası 1 ölü 
</HEADLINE>
<TEXT>

     Afyon'un Emirdağ İlçesi'nde, koyun otlatma nedeniyle çıkan kavgada, bir kişi, köy muhtarını av tüfeğiyle vurarak öldürdü. 
     AA muhabirinin edindiği bilgiye göre, Veysel Köyü Sarıkaya mevkiinde, İbrahim Açık 32 , koyunlarını Abdullah Özokçu'nun pancar tarlasında otlatmaya başladı. 
     Abdullah Özokçu ile tarlasındaki koyunları çıkarması için ikazda bulunduğu İbrahim A. arasında tartışma çıktı. Abdullah Özokçu, koyunlarını tarladan çıkarmayan İbrahim A'yı, Köy Muhtarı Ali İhsan Karaca'ya şikayet etti. 
     Olay yerine gelen Muhtar Ali İhsan Karaca ile İbrahim A. arasında çıkan tartışma kavgaya dönüştü. Koyunların pancar tarlasından çıkarmamak için ısrar eden İbrahim A, yanındaki av tüfeğiyle Muhtar Ali İhsan Karaca'yı vurarak öldürdü. 
     İbrahim A'nın gözaltına alındığı, olayla ilgili soruşturmanın sürdürüldüğü bildirildi. 
     
</TEXT>
</DOC>
