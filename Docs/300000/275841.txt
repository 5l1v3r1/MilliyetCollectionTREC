<DOC>
<DOCNO> 275841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/yazar/tamer.html </URL>
<DATE> 2004/09/29/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Türkiye'nin AB'ye kattığı popülarite 
</HEADLINE>
<TEXT>

Türkiye - AB ilişkileriyle ilgili olarak 2004 başından bu yana internette yer alan referans sayısı tam 1,5 milyon 

BRÜKSEL 

Brüksel'e adımınızı atar atmaz, Türkiye - AB ilişkilerinin şaşırtıcı derecede popüler bir mevzu olduğunu hemen fark ediyorsunuz. Öyle görünüyor ki bu popülarite, Avrupa Konseyi aralık ayında tarihi kararını verinceye kadar, dozunu arttırarak sürecek. 
Gün geçmiyor ki Avrupa'nın herhangi bir kentinde Türkiye ile ilgili bir faaliyet olmasın. Hepsini izlemeye kalksak ne evin yolunu bulabileceğiz, ne de Türkiye - AB ilişkilerinin seyrinden başka yazı yazabileceğiz. 
Avrupa Sanayiciler Yuvarlak Masası Türkiye Genişleme İş Konseyi Başkanı Bülent Eczacıbaşı, Ekonomi ve Dış Politika Forumu EDPF ile Brüksel merkezli Avrupa Politika Çalışmaları Merkezi'nin CEPS toplantısında yaptığı konuşmada anlattı. Eczacıbaşı'na, Türkiye - AB ilişkileri hakkında son bir yılda yazılanların, ondan önceki 40 yılda yazılanlardan daha fazla olduğunu söylemişler. O da bu toplantıya gelmeden önce "hakikaten öyle mi" diye internette Turkey EU 2004 yazmış ve karşısında tam 1,5 milyon adet referans bulmuş. Bundan sonrasına inanmak daha da zor Son 9 aydaki bu 1,5 milyon referansın üçte ikisi yani 1 milyonu , ağustos başından bu yana yazılmış. Eczacıbaşı hemen ardından internete 2004'süz olarak sadece Turkey EU yazmış ve ancak 1 milyon kadar referans çıkmış. 
Avrupa basını, aslında Türkiye sayesinde Avrupa Birliği'nin geleceğini de sorguluyor. Bugüne kadar düşünülmeyen yönleri masaya yatırıyor. Türkiye'nin daha şimdiden AB'ye en azından düşünce düzeyinde dinamizm kattığını söyleyebiliriz. 

İyimser beklentiler AB'nin önüne ekonomiden demografiye, özgürlüklerden kültür farklılıklarına yeni tartışma malzemeleri koyanlardan biri de, 2 yıldır hem Avrupa Konvansiyonu, hem de Avrupa Karma Parlamento Komisyonu üyesi olan CHP İstanbul milletvekili Kemal Derviş. Dün de yazdım. Arı Hareketi bünyesinde Derviş'in inisiyatifiyle kurulan EDPF, Brüksel'de ciddi ve saygın bir vakıf olan CEPS'le birlikte Türkiye'nin AB ile müzakere sürecine ışık tutabilecek kapsamlı bir çalışma yapmış. 8 farklı alandaki çalışmaların toplandığı sonuç raporunun ekonomiyle ilgili bölümlerinde Kemal Derviş'in yanı sıra Faik Öztrak, Fırat Bayar, Yusuf Işık ve CEPS'in Direktörü Daniel Gros'un da imzası var. Ve AB'nin ekonomi çevrelerinde saygın bir isim olan Daniel Gros, bizim ekonominin büyüme beklentileriyle ilgili olarak hayli iyimser bir projeksiyonun altına imzasını atmış. Bakınız Tablo 1 

20 yıl sonrası Raporda, Türkiye'nin genç nüfusundan kaynaklanan dinamizmini kullandığı varsayılarak, 20 yıllık süre için 2 projeksiyon yapılmış. Satın alma gücü paritesi esas alınarak yapılan projeksiyonda, 6'lık yıllık büyüme potansiyeliyle 20 yıl sonra kişi başına milli gelirde AB ortalamasının 62'sine ulaşabiliyoruz. Normal milli gelir hesaplamalarında ise yine yüzde 6'lık yıllık büyümeyle 20 yıl sonra kişi başına milli gelirde vardığımız düzey, AB ortalamasının 33'ü. 

Biz öndeyiz Türkiye değişik sektörler itibariyle gerek AB'nin yeni üyeleri, gerekse müzakerelerin sürdüğü Bulgaristan ve Romanya ile karşılaştırıldığında, ciddi biçimde bizim lehimize bir durum ortaya çıkıyor. Çeşitli sektörlerde, çalışan başına yaratılan katma değerlerin yer aldığı Tablo 2'de görebileceğiniz gibi inşaattan hizmetlere, hatta Türkiye'nin en geri olduğu tarımda bile, AB ile müzakerelere başlamış bulunan Bulgaristan ve Romanya, bizim çok gerimizdeler. Sanayi ve hizmet sektörlerinde yaratılan katma değer açısından ise Bulgaristan ve Romanya'ya ek olarak AB'nin en çok sözü edilen yeni üyeleri Çek Cumhuriyeti, Polonya ve Macaristan'ın da önündeyiz. 

Orta vadede yakınsama senaryosu 1 Nominal dolar Yıl Kişi başına GSMH AB-15 1997 22 100 AB 2005 28 600 AB 2025 38 500 10 aday 1997 4 300 AB'ye oranı 19.6 Türkiye 2005 4 000 AB'ye oranı 14.1 Türkiye 2025 12 800 AB'ye oranı 33.3 

Orta vadede yakınsama senaryosu 2 dolar Satın alma gücü paritesine göre Yıl Kişi başına GSMH AB-15 1997 21 400 AB 2005 25 900 AB 2025 34 900 10 aday 1997 9 400 AB'ye oranı 44.0 Türkiye 2005 7 700 AB'ye oranı 29.8 Türkiye 2025 21 500 AB'ye oranı 61.6 
2005 tahminleri, IMF verilerinden alınmıştır 

Çalışan başına yaratılan sektörel katma değer 2000 euro Tarım Sanayi İnşaat Hizmet Toplam Bulgaristan 4 300 3 700 3 200 4 300 4 100 Çek Cum. 9 700 12 400 8 900 12 100 11 700 Macaristan 7 600 12 000 8 600 12 000 11 500 Polonya 2 100 11 800 12 050 13 500 10 900 Romanya 1 150 5 800 6 200 7 500 4 200 Türkiye 4 600 13 500 8 500 15 700 10 900 
Kaynak EUROSTAT 



</TEXT>
</DOC>
