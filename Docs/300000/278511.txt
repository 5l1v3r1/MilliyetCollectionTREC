<DOC>
<DOCNO> 278511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur60.html </URL>
<DATE> 2004/10/08/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Üniversite öğrencileri AB'ye nasıl bakıyor 
</HEADLINE>
<TEXT>

     Yapılan bir araştırma, üniversite öğrencilerinin yüzde 83'ünün ''AB üyeliğinin yeni iş olanakları sağlayacağına'' inandığını ortaya çıkardı. 
     Marmara Üniversitesi MÜ Avrupa Topluluğu Enstitüsü, 883 üniversite öğrencisiyle yapılan görüşmelerin sonunda ''Türkiye'nin AB'ye Katılım Sürecinde MÜ Öğrencilerinin Geleceğe ve Avrupa ile İlişkilere Bakışı'' başlıklı rapor yayınladı. 
     Öğrencilerin yüzde 68'lik bölümünün Türkiye'nin AB üyeliğini desteklediği görülen raporda, ''AB'nin imajını olumlu ya da çok olumlu bulanların'' oranı ise yüzde . ''Türkiye'nin AB sürecinde bize en çok hangi ülkeden destek gelir '' sorusuna verilen yanıtlarda, yüzde 39 ile Almanya ilk sırada yer aldı. 
     Görüşmeye katılan öğrencilerin yüzde 46'sı ''AB'nin ekonomik ve sosyal refahı ifade ettiğini'' belirtirken, yüzde 15'i ''demokrasi ve hukukun üstünlüğünü'', yüzde 9'u ''egemenlik kaybını'', yüzde 8'i ''sömürü düzenini'', yüzde 7'si ''Hıristiyan birliği''ni ifade ettiğini söyledi. 
     Rapora göre, öğrencilerin yüzde 83'ü ''AB üyeliğinin yeni iş olanakları sağlayacağını'' ve yüzde 73'ü de ''Temel hak ve özgürlüklerin daha fazla gelişeceğine inandığını'' dile getirdi. 
     Görüşmeye katılan öğrencilerin yarısı ''Türkiye bir Avrupa ülkesi midir '' sorusuna ''Katılıyorum'' ya da ''Tamamen katılıyorum'' yanıtını verirken, sadece yüzde 29'u ''Türkiye'nin Kopenhag Kriterleri'ni tam olarak yerine getirdiğine inandığını'' ifade etti. 
     Raporda, gençlerin yüzde 63'ünün geleceğe ''iyimser'' baktığı da görüldü. 
     Öğrencilerin yüzde 85'i ''kendisinden farklı etnik ve dini kökene sahip olanlarla birlikte yaşamaktan rahatsızlık duymadığını'' ifade ederken, yüzde 43'ü ise ''anadilde eğitime karşı çıktığını'' dile getirdi. Rapora göre, ''başörtüsünü tehdit olarak algılayanların'' oranı ise yüzde 30. 
     Bu arada, öğrencilerin yüzde 95'i, toplumun AB konusunda yeterince bilgilendirilmediğine de inanıyor. 
     
</TEXT>
</DOC>
