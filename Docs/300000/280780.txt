<DOC>
<DOCNO> 280780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sontur20.html </URL>
<DATE> 2005/03/15/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
13 yaşında tacizden ceza aldı 
</HEADLINE>
<TEXT>

     İsmail AKDUMAN DHA 

      SAMSUN'da komşularının 5 yaşındaki kızı H.Ç.'ye boş bir arazide cinsel tacizde bulunduğu gerekçesiyle tutuklu yargılanan 13 yaşındaki A.Ö., 1 yıl 10 ay 6 gün hapis cezasına çarptırıldı. A.Ö., cezaevinde kaldığı süre gözönüne alınarak tahliye edildi. 
     Kışla Mahallesi'nde 5 ay önce meydana gelen olayda A.Ö., sokakta oynayan komşularının kızı H.Ç.'yi kandırarak boş bir araziye götürdü. Burada küçük kızın pantolununu çıkarıp cinsel tacizde bulunan A.Ö., çevredekilerin kendisini görmesi üzerine yakalandı. Polise teslim edilen küçük sanık, tutuklanarak cezaevine gönderildi. 
     Samsun 2'inci Ağır Ceza Mahkemesi'nde 5 yıl hapis cezası istemiyle yargılanan A.Ö., son kez hakim karşısına çıktı. A.Ö., savunmasında, "Ben H.Ç. ile arazide oynuyordum. Çişi geldiği için pantolonunu çıkardım. Beni yanlış anladılar'' diye kendini savundu. 
     Ancak, dinlenen tanıkların ifadeleri doğrultusunda mahkeme A.Ö.'nün küçük kızı taciz ettiğine kanaat getirerek 1 yıl 10 ay 6 gün hapis cezası verdi. 5 aydır tutuklu olan sanık, cezaevinde kaldığı süre gözönüne alınarak tahliye edildi. 
     
</TEXT>
</DOC>
