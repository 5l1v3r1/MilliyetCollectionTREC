<DOC>
<DOCNO> 280400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sonspo12.html </URL>
<DATE> 2004/10/15/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Tiger Woods'a balayı zehir oldu 
</HEADLINE>
<TEXT>

     Dünyanın en çok kazanan profesyonel sporcusu Tiger Woods ve eşi İsveçli Elin Nordegren'a, Amerikalı golf ustasının yatına San Juan limanına giriş izni verilmeyince balayı zehir oldu. 
     Amerikalı sahil muhafaza yetkilileri, 5 Ekim'de Barbados'ta evlendikten sonra balayına çıkan çiftin yatı ''The Privacy''nin Karayipler'deki San Juan limanına girişine belgeleri eksik olduğu gerekçesiyle izin verilmedi. 
     Ünlü golfçünün teknesinin limana girişine, gelişini 96 saat önce liman yönetimine bildirme zorunluluğuna uymadığı için izin verilmediği belirtildi. 
     ABD'de terörle mücadele kapsamında 1 Temmuz'da yürürlüğe giren yeni yasa uyarınca tüm teknelerin ABD ve bağlı limanlara gelişlerini en az 96 saat öncesinden bildirmeleri gerekiyor. 
     Yakıt ikmali yapmasına izin verilen teknenin yeni rotası bilinmiyor. 
     Amerikalı yetkililer, gerekli belgeleri bulunmayan Woods'un teknesi hakkında kanuni işlem yapsalardı, 30 bin dolar tutarında ceza kesmeleri gerektiğini belirttiler. 
     
</TEXT>
</DOC>
