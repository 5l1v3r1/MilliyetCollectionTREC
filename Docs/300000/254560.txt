<DOC>
<DOCNO> 254560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/son/sondun14.html </URL>
<DATE> 2004/07/11/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
İran Dışişleri Türkiye ile işbirliği içindeyiz 
</HEADLINE>
<TEXT>

     İran, Türkiye ile güvenlik konusunda "olumlu ve yapıcı" işbirliği içinde olduğunu bildirdi. 
     Dışişleri Bakanlığı sözcüsü Hamid Rıza Asefi, İran güvenlik güçlerinin son zamanlarda terör örgütü PKK Kongra-Gel yandaşlarına karşı yaptığı operasyonlara ilmişkin olarak, "İran'ın, Türkiye ile güvenlik ve iki ülkenin ortak sınırları konusunda olumlu ve yapıcı işbirliği içinde olduğunu ve bu işbirliğini sürdüreceğini" söyledi. 
     İran güvenlik güçlerinin yaptığı operasyonlarda PKK Kongra-Gel üyelerinden bazılarının öldürüldüğünü ve güvenlik güçlerinden 2 kişinin hayatını kaybettiğini söyleyen Asefi, iki ülke yetkililerinin güvenlik konusunu yarın Türkiye'de başlayacak İran-Türkiye Ortak Güvenlik Komitesi toplantısında ele alacaklarını kaydetti. 
     
</TEXT>
</DOC>
