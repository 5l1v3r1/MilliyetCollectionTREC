<DOC>
<DOCNO> 286911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/sonspo24.html </URL>
<DATE> 2004/11/07/ </DATE>
<TIME> 21.06 </TIME>
<AUTHOR>  </AUTHOR>
<HEADLINE>
Konyaspor 2 - Beşiktaş 2 maç skoru 
</HEADLINE>
<TEXT>

     İkinci yarıya kazanma hırsıyla başlayan Konyaspor, taraftar desteğini de arkasına alarak ilk yarıya göre daha atak bir oyun sergiledi. 10 kişi olmasına rağmen ikinci yarının ortalarına kadar baskılı oynayan Konyaspor, güçlü rakibi karşısında 1 puan almayı başardı. 
     Karşılaşma 2-2 berabere sona erdi. 
     
     İLK YARI 

     4. dakikada Ahmet Yıldırım'ın soldan ortasında, ceza alanı dışında topla buluşan Tayfun'un düzgün vuruşunda meşin yuvarlak ağlara gitti 1-0. 
     21. dakikada defansın hatası nedeniyle topu önünde bulan Zafer Biryol'un penaltı noktasına yakın yerden dönerek vuruşunda, meşin yuvarlak üstten auta çıktı. 
     23. dakikada Ernani, Pancu'ya yaptığı faulden sonra gördüğü ikinci sarı kartla oyun dışında kaldı. 
     35. dakikada Ali Güneş'in orta sahadan aldığı pasla Konyaspor ceza alanına yakın bir yerden sert vuruşunda, top yandan auta çıktı. 
     36. dakikada soldan Camara'nın ortasında ceza alanı içinde topla buluşan Yasin'in kafa vuruşunda, meşin yuvarlak az farkla yandan auta çıktı. 
     43. dakikada Beşiktaş ceza alanı içinde Tayfun'un kafa vuruşunda, kaleci Ramazan topu elinden kaçırdığı meşin yuvarlak, uygun durumdaki Zafer Biryol'un önüne düştü. Ancak bu futbolcu, topu boş kale yerine auta attı. 
     Karşılaşmanın ilk yarısı Beşiktaş'ın 1-0 üstünlüğüyle sona erdi. 
     Birinci Süper Futbol Ligi'nde Konyaspor ile Beşiktaş 2-2 berabere kaldı. 
     
     İKİNCİ YARI 

     47. dakikada Yasin'in sağdan ortasında topa yükselen Konyasporlu Tayfun'un kafa vuruşunda, kaleci Ramazan'ı da geçen meşin yuvarlak direkten döndü. 
     50. dakikada ceza alanı içinde Tayfun ile birlikte topa yükselen Juanfran'ın elle müdahalesi sonucu hakem Cem Deda, penaltı noktasını gösterdi. Topun arkasına geçen Zafer Biryol, takımını beraberliğe taşıyan golü attı 1-1. 
     52. dakikada Konyaspor defansından atılan uzun pasla topla buluşan Tayfun'un aşırtma vuruşunda, kaleci Ramazan'ı geçen meşin yuvarlak az farkla yandan auta çıktı. 
     55. dakikada Konyaspor atağında Mustafa Doğan'ın ceza alanı içinde topu elle kesmesi sonucu hakem ikinci kez penaltı noktasını gösterdi. Penaltı atışını kullanan Zafer Biryol takımının ve kendisinin ikinci golünü attı 2-1. 
     71. dakikada sağdan Ali Güneş'in ortasında, ceza alanı içinde topla buluşan Sergen'in kafa vuruşunda meşin yuvarlak kaleci Özden'de kaldı. 
     78. dakikada sağdan Ali Güneş'in ortasında, topa iyi yükselen Carew'in kafa vuruşunda meşin yuvarlak az farkla yandan auta çıktı. 
     89. dakikada Erhan Albayrak'ın ceza alanı içinde Ahmet Hassan'ı düşürmesi sonucu Cem Deda üçüncü kez penaltı noktasını gösterdi. Topun arkasına geçen Carew, takımını beraberliğe taşıyan golü attı 2-2. 
     KÜNYE 
     

KONYASPOR 2 - BEŞİKTAŞ 2 Stat Atatürk Hakemler Cem Deda xx, Ekrem Kan xx, Serkan Akarca xx Konyaspor Özden xxx, Yasin xxx, Ömer xx, Levent xx, Zafer Biryol xxx Dk. 90 Cem Karaca , Camara xxx Dk. 82 Muhammet Hanifi , Hasan xx, Zafer Demir xx, Ernani x, Tayfun xxx Dk. 72 Murat Duman x , Erhan Albayrak xx Beşiktaş Ramazan xx, Fatih x Dk. 69 Ahmet Hassan xx , Mustafa Doğan xx, Emre xx, Juanfran xx, Ali Güneş xxx, Tayfun xxx, Ahmet Yıldırım xxx, İbrahim Akın xx Dk. 58 Tümer xx , Carew xxx, Pancu xx Dk. 24 Sergen x Gol Dk. 4 Tayfun, Dk. 51 ve 55 Zafer Biryol penaltıdan , Dk. 89 Carew penaltıdan Sarı Kartlar Dk. 39 Zafer Demir, Dk. 90 Erhan Albayrak Konyaspor , Dk. 55 Mustafa Doğan Beşiktaş Kırmızı Kart Dk. 23 Ernani Konyaspor      
</TEXT>
</DOC>
