<DOC>
<DOCNO> 276795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sonspo13.html </URL>
<DATE> 2004/10/02/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Tümer Puan kaybına tahammülümüz yok... 
</HEADLINE>
<TEXT>

     Birinci Süper Futbol Ligi'nde yarın Trabzonspor ile karşılaşacak Beşiktaş, özel uçakla Trabzon'a hareket etti. 
     Yolculuk öncesi Atatürk Havalimanı'nda maçla ilgili görüşlerini açıklayan Tümer, Trabzonspor'un iyi bir ekip olduğunu kaydederek, ''İyi oynuyorlar. Ama biz de perşembe günü UEFA Kupası'nda tur atlayarak moral bulduk. Ligdeki durumumuz ortada. Puan kaybına tahammülümüz yok. Kazanmak için her şeyi yapacağız'' diye konuştu. 
     Menajer oyuncu Tayfur ise, Trabzonspor deplasmanında sergileyecekleri başarılı futbolla iyi bir sonuç almak istediklerini belirtirken, genç oyuncu Çağdaş da kazanmaktan başka hiçbir seçeneklerinin olmadığını söyledi. 
     Öte yandan, yolculuk öncesi futbolcular, Beşiktaş'taki Yahya Efendi Türbesi'ni ziyaret ettiler. Ziyarette siyah-beyazlı takımın İspanyol teknik heyeti ile yabancı futbolcuları da bulundu. 
     
</TEXT>
</DOC>
