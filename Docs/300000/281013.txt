<DOC>
<DOCNO> 281013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/son/sonspo22.html </URL>
<DATE> 2004/10/17/ </DATE>
<TIME> 22.26 </TIME>
<AUTHOR>  </AUTHOR>
<HEADLINE>
Galatasaray 5 - Kayserispor 1 maç skoru 
</HEADLINE>
<TEXT>

     Birinci Süper Futbol Ligi'nde Galatasaray, Kayserispor'u 5-1 yendi. 
     
     İLK YARI 

     6. dakikada Cihan'ın Hasan ile yaptığı verkaç sonrası sağdan ortaladığı topu altı pasta iyi yükselen Necati, güzel bir kafa vuruşuyla ağlara gönderdi 1-0 
     18. dakikada Hakan Ünsal'ın soldan ceza sahasına gönderdiği uzun ortada, Hakan Şükür, meşin yuvarlağı Saidou'nun önüne indirdi. Bu oyuncunun ceza yayı üzerinden vuruşunda, top kalecide kaldı. 
     21. dakikada soldan çalımlarla ceza sahasına giren Ergün'ün pasında ceza sahası sol çaprazında Necati topla buluştu. Bu oyuncunun yerden vuruşunda, meşin yuvarlak kaleciden sekerken, savunma tehlikeyi topu kornere atarak geçiştirdi. 
     31. dakikada soldan Necati'nin ara pasıyla hareketlenen Baliç, ceza sahasına girip kaleci ile karşı karşıya kaldı. Boşnak futbolcunun yerden vuruşunda, kaleci Mehmet Ali, topa iki hamlede sahip oldu. 
     Aynı dakikada, bu kez sağdan Hasan'ın ara pasında Kayserispor savunmasının arkasına sarkan Necati, sağ çaprazda kaleciyi de çalımladıktan sonra meşin yuvarlağı boş kaleye gönderdi 2-0 41. dakikada Baliç'in soldan ceza alanına gönderdiği topa uygun durumdaki Necati dokunamayınca, Galatasaray önemli bir fırsatı değerlendiremedi. 
     43. dakikada Baliç'in pasıyla bir anda bomboş durumda kaleye yaklaşan Hakan Şükür, ceza sahasına girerken vuruşunu yaptı. Ancak kaleci Mehmet Ali, tehlikeyi uzaklaştırdı. 
     44. dakikada Mehmet Ayaz'ın pasında Galatasaray cezasına giren Mithat'ın sağ çaprazdan vuruşunda, top üstten az farkla auta gitti ve karşılaşmanın ilk yarısı, Galatasaray'ın 2-0 üstünlüğü ile kapandı. 

     
     İKİNCİ YARI 

     50. dakikada Mehmet Topuz'un yaklaşık 25 metreden sert vuruşunda, meşin yuvarlak yandan az farkla auta çıktı. 
     51. dakikada Hakan Şükür'ün derinlemesine pasıyla bomboş durumda ceza alanına giren Hasan'ın yerden sert şutunda, meşin yuvarlak, kaleci Mehmet Ali'nin bacaklarının arasından filelere gitti 3-0 
     61. dakikada Alper'in uzun pasıyla Galatasaray defansının arkasına sarkan Kamber, üzerine gelen Mondragon'un üstünden topu kaleye doğru gönderdi. Ancak meşin yuvarlak, yandan az farkla auta çıktı. 
     65. dakikada Hasan'ın pasında soldan hızla ceza sahasına giren Hakan Ünsal, topu kaleye vurmak yerine yanındaki Hakan Şükür'e pas vermeye çalışınca, kaleci Mehmet Ali araya girerek meşin yuvarlağı savunmasına kazandırdı ve mutlak bir golü önledi. 
     68. dakikada soldan Ergün'ün ceza sahasına gönderdiği topa ters bir vuruş yapan Kayserisporlu Alper, meşin yuvarlağı kendi kalesine gönderdi 4-0 
     72. dakikada Ümit Karan'ın yaptığı ortada Kayserispor defansından seken top, Hakan Şükür'ü aşarak Ergün'ün önüne düştü. Bu futbolcu sert bir vuruşla topu filelere gönderdi 5-0 
     75. dakikada soldan Baliç'in ortasında arka direkte yükselen Hakan Şükür'ün kafa vuruşunda, top savunmaya çarparak kornere çıktı. 
     83. dakikada Hakan Şükür'ün pasıyla hareketlenen Baliç'in şutunda, top kaleciden döndü. 
     85. dakikada Mehmet Topuz'un yerden vuruşunda, defanstan sekerek havalanan topu, arka direkte Fazlı düzgün bir kafa vuruşuyla filelere gönderdi 5-1 

     KÜNYE 
     

GALATASARAY 5 - KAYSERİSPOR 1 Stat Ali Sami Yen Hakemler Cem Papila xxx, Cemal Gemici xxx, Serkan Akal xxx Galatasaray Mondragon xx, Cihan xx, Tomas xxx, Song xx Dk. 46 Bülent xx , Hakan Ünsal xx Dk. 73 Sabri xx , Hasan xxx, Saidou xx, Ergün xx, Baliç x, Necati xxx Dk. 46 Ümit x , Hakan Şükür xx Kayserispor Mehmet Ali xx, Ali Turan xx, Alper x, Kamber xx, Johnson xx, Serkan x, Mehmet Topuz xx, Mithat x, Mehmet Ayaz x Dk. 56 Kemal x , Gökhan x Dk. 46 Fazlı x , Balili x Dk. 63 Selim x Goller Dk. 6 ve Dk. 31 Necati, Dk. 51 Hasan, Dk. 68 Alper kendi kalesine , Dk. 72 Ergün, Dk. Fazlı Sarı kartlar Dk. 12 Alper Kayserispor Dk. 14 Saidou, Dk. 74 Ümit, Dk. 89 Baliç Galatasaray      
</TEXT>
</DOC>
