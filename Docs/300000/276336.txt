<DOC>
<DOCNO> 276336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sonyas05.html </URL>
<DATE> 2004/09/30/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
İşte Nicole Kidman'ın kalbini çalan adam 
</HEADLINE>
<TEXT>

     Nafiz ALBAYRAK BOSTON, DHA 
DÜNYANIN en güzel kadınları arasında yer alan Oscar ödüllü yıldız Nicole Kidman, gönlünü Yeni Zelanda'lı milyarder işadamı Eric Watson'a kaptırdı. Kendisi gibi oyuncu olan eski eşi Tom Cruise'dan ayrıldıktan sonra kendini tamanen işine adayan Kidman'ın, bugünlerde aşk sarhoşu olduğu belirtildi. 
     İnternetteki imdb sitesinin haberine göre Bewitched' adlı yeni filminin çekimi için Los Angeles'ta bulunan güzel yıldız, yeni aşkı Watson ile burada tanıştı. İlişkilerini medyadan uzak tutmak için özen gösteren çift, son olarak Las Vegas'ta bir boks maçında birlikte görüldü. Kidman'a yakın bir kaynak, "Tanışmalarından kısa süre sonra kaynaştılar. İnanılmaz derecede iyi anlaşıyorlar. Sanırız Nicole uzun bir aradan sonra kendisi için önemli ve anlamlı bir ilişki buldu'' diye konuştu. 
     Kidman'ın gönlünü çalan ve Yeni Zelanda rugby ligindeki The Warriors adlı takımın da sahibi olan Dolar milyarderi işadamı 44 yaşındaki Eric Watson, birkaç yıl önce Londra'da bir lokantada Avustralyalı ünlü oyuncu Russel Crowe ile kavga edince gazete manşetlerine çıkmıştı. 
     
</TEXT>
</DOC>
