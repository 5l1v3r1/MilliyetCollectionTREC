<DOC>
<DOCNO> 262922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sontur66.html </URL>
<DATE> 2004/08/12/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
14 yaşındaki kıza tecavüz suçuyla 9 kişi tutuklandı 
</HEADLINE>
<TEXT>

     Afyon'un Şuhut İlçesi'nde, 14 yaşındaki kız çocuğuna tecavüz ettikleri iddia edilen 9 kişi tutuklandı. 
     AA muhabirinin edindiği bilgiye göre, Şuhut'ta yaşayan 14 yaşındaki S.N.K., babası M.K'ya bazı erkeklerin kendisiyle cinsel ilişkiye girdiğini anlattı. Baba M.K. kızına tecavüz edildiğini öne sürerek, Cumhuriyet Savcılığı'na suç duyurusunda bulundu. 
     Yapılan incelemede, S.N.K. ile cinsel ilişkiye girdiği belirtilen ve yaşları 17 ile 20 arasında değişen M.K., A.K., A.K., A.K., S.A., H.D., H,D., Y.T. ve H.B. polis tarafından gözaltına alındı. 
     Zanlılar ifadelerinde, S.N.K. ile cinsel ilişkiye girdiklerini, ancak bunu rıza üzerine gerçekleştiğini öne sürdüler. 
     Bu kişilerle değişik zamanlarda kendi isteğiyle cinsel ilişkiye girdiğini anlatan S.N.K. sağlık kontrolü için Afyon Kocatepe Üniversitesi Ahmet Necdet Sezer Uygulama ve Araştırma Hastanesi'ne sevk edildi. 
     S.N.K. ile cinsel ilişkiye girdikleri belirlenen 9 kişi, çıkarıldıkları mahkemece, ''rızası da olsa 15 yaşından küçük bir kişiyle cinsel ilişkiye girdikleri'' gerekçesiyle tutukladı. S.N.K. ile ilişki kuran kişi sayısının artabileceğini belirten yetkililer, soruşturmanın çok yönlü sürdürüldüğünü kaydettiler. 
     
</TEXT>
</DOC>
