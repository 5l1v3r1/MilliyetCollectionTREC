<DOC>
<DOCNO> 259956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/soneko26.html </URL>
<DATE> 2004/08/02/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Bosch'ta yönetim değişikliği... 
</HEADLINE>
<TEXT>

     Bosch Sanayi ve Ticaret A.Ş. Genel Müdürü Dr. Klaus Peter Fouquet'nin Almanya'da yeni göreve atanmasıyla boşalan Genel Müdürlük görevine, M. Gürcan Karakaş getirildi. 
     Bosch'tan yapılan açıklamaya göre, 1998 yılından itibaren Genel Müdür olarak görev yapan Dr. Klaus Peter Fouquet, Bosch'un Almanya'daki merkezinde bulunan Otomotiv Satış Sonrası Hizmetlerin Mali ve İdari İşlerden Sorumlu Başkan Yardımcılığı görevine terfi etti. 
     Karakaş, Bosch'u Türkiye'de temsil etme görevini 1 Eylül 2004 tarihinden itibaren üstlenecek. 
     1990 yılında Bosch firmasında çalışmaya başlayan Karakaş, son 14 yılda Bosch'un Almanya, Bursa ve İstanbul operasyonlarında çeşitli kademelerde görev yaptı. Karakaş, Eylül 2002 tarihinden bu yana İstanbul Satış ve Pazarlama Bölümünde Ticari Satışlardan Sorumlu Genel Müdür Yardımcısı olarak görev yapıyordu. 
     
</TEXT>
</DOC>
