<DOC>
<DOCNO> 254074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sondun25.html </URL>
<DATE> 2004/07/09/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Almanların 1 numarası Antalya... 
</HEADLINE>
<TEXT>

     Almanya'da yapılan bir araştırma, Antalya ve çevresinin Almanlar tarafından en fazla ziyaret edilen turizm bölgesi olduğunu ortaya koydu. 
     Almanya'nın önde gelen turizm dergilerinden FVW tarafından Haziran ayında yapılan bir araştırmaya göre, Alman turistlerin Avrupa'da en fazla ziyaret ettikleri bölgelerin iki ve üçüncü sıralarını Mallorca ve Girit adaları, dördüncü sırayı da Türkiye'nin Ege sahilleri aldı. 
     Alman turistlerin en fazla ziyaret ettiği ülkelerin başındaysa sırasıyla İspanya, Türkiye ve Yunanistan geliyor. 
     Frankfurt Tanıtma Ataşesi Hüsnü Gümüş, Türkiye'nin 2004 yılında turist artış eğilimini koruyan tek ülke olduğunu belirterek, turist sayısında Haziran ayında 2003 yılının Haziran ayına göre yüzde 43 oranında artış görüldüğüne dikkati çekti. 
     
</TEXT>
</DOC>
