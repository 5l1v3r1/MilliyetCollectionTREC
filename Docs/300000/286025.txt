<DOC>
<DOCNO> 286025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sondun45.html </URL>
<DATE> 2004/11/04/ </DATE>
<TIME> 21.59 </TIME>
<AUTHOR>  </AUTHOR>
<HEADLINE>
Barroso, yeni ekibini açıkladı 
</HEADLINE>
<TEXT>

     AB Komisyonu'nun müstakbel başkanı Jose Manuel Durao Barroso, yeni ekibini açıkladı. 
     Brüksel'de basın toplantısı yapan Barroso, değişiklik yaptığı ekibinde İtalya Dışişleri Bakanı Franco Frattini'yi adalet, özgürlük ve güvenlikten sorumlu üye atadığını bildirdi. 
     ''Yeni ekibi kurmak için çok çalıştım'' diyen Barroso, ekibinin ''yüksek nitelikli ve dengeli'' olduğunu söyledi ve Avrupa Parlamentosu'nun bu kez ekibine onay vereceğine inandığını belirtti. 
     İtalya'nın AB'deki adalet, özgürlük ve güvenlikten sorumlu üyesi Rocco Buttiglione, AB'deki komiserlik görevi alma düşüncesinden vazgeçtiğini açıklamıştı. 
     Buttiglione, geçen günlerde eşcinsellik ve evlilik konularındaki beyanatlarıyla ciddi polemiklere neden olmuş, Avrupa Komisyonu Başkanı Jose Manuel Barroso ekibiyle göreve başlamasını ertelemek zorunda kalmıştı. 
     Buttiglione, İtalya'da Avrupa Parlamentosu'yla İlişkiler Bakanı olarak görev yapmaya devam ediyor. 
     Yeni ekipte, mali işler sorumlusu Macar Laszlo Kovacs, enerji sorumlusu da Letonyalı Andris Piebalgs oldu. 
     Rekabetten sorumlu komiser Hollandalı Neelie Krös koltuğunu muhafaza etti. 
     Barroso'nun yeni ekibini yarın AB liderlerine bildirmesinden sonra 15 Kasım'da Avrupa Parlamentosu'nun yapacağı oturumda onaya sunması bekleniyor. 
     BARROSO'NUN YENİ EKİBİ... 
     AB Komisyonu'nun müstakbel başkanı Jose Manuel Durao Barroso'nun, yeni ekibi belli oldu. 
     Barroso'nun yarın Avrupa Parlamentosu liderlerine, 15 Kasım'da da Avrupa Parlamentosu'nun onayına sunması beklenen yeni liste şöyle oluştu 
     Başkan, Portekiz'den 48 yaşındaki Jose Manuel Barroso, 
Dış İlişkiler komiseri, Avusturyalı Benita Ferrero-Waldner, 
Kalkınma ve İnsani Yardım üyesi, Belçika'dan Louis Michel, 
Ticaret komiseri, İngiliz Peter Mandelson, 
Sağlık ve Tüketici Koruma, Kıbrıs Rum kesiminden Markos Kipriyanu, 
Çalışma, Sosyal İlişkiler ve Fırsat Eşitliği komiseri, Çek Cumhuriyeti'nden Vladimir Spidla, 
Tarım ve Kırsal Kalkınma, Mariann Fischer Boel Danimarka , 
Yönetim İlişkileri, Mali Denetim, Yolsuzlukla Mücadele ve Avrupa Komisyonu Başkan Yardımcısı Estonya'dan Siim Kallas, Genişleme, Finlandiya'dan Olli Rehn, 
Ulaşım ve Avrupa Komisyonu Başkan Yardımcısı, Fransa'dan Jacques Barrot, 
Girişim, Sanayi ve Avrupa Komisyonu Başkan Yardımcısı, Almanya'dan Günter Verheugen, 
Çevre komiseri, Stavros Dimas Yunanistan , 
Enerji komiseri, Letonya'dan Andris Piebalgs, 
İç Pazar ve Hizmetler, İrlanda'dan Charlie McCreevy, 
Adalet, Özgürlük ve Güvenlik üyesi, İtalyan Franco Frattini, 
Vergi ve Gümrük Birliği üyesi, Macaristan'dan Laszlo Kovacs, 
Mali Program ve Bütçe, Dalia Grybauskaite Litvanya , 
Bilgi Toplumu ve Medya, Viviane Reding Lüksemburg , 
Balıkçılık ve Denizcilik İlişkileri, Malta'dan Joe Borg, 
Rekabetten sorumlu üye, Hollanda'dan Neelie Kroes-Smit, 
Bölgesel Politika, Danuta Huebner Polonya , 
Eğitim, Öğretim, Kültür ve Çokdillilik komiseri, Slovakya'dan Jan Figel, 
Bilim ve Araştırma, Janez Potocnik Slovenya , 
Ekonomik ve Parasal İlişkiler üyesi, İspanya'dan Joaquin Almunia, 
Kurumsal İlişkiler ve İletişim Stratejisi ve Avrupa Komisyonu Başkan Yardımcısı, İsveç'ten Margot Wallstrom. 
     
</TEXT>
</DOC>
