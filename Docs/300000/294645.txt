<DOC>
<DOCNO> 294645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/guncel/gun90.html </URL>
<DATE> 2004/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Ana Haber irdelemesi 

1 Show Ana Haber Onlar değil miydi "Değiştiriyoruz, her şeyi biz değiştiriyoruz " diyen Tuncay Özkan'la birlikte Show Tv'ye Reha Muhtar'ın yerine geçen ekip, en bi güzel pozlarla ve haberin kitabını yeni baştan yazarcasına tanıtımlar yapmadılar mı Yaptılar... Reha Muhtar'ın yaptıklarını yerden yere vurmadılar mı Vurdular... Kısa bir süre, "ciddi" habercilik yapmaya çalıştılar, magazini kaldırdılar, "bikinili zayıflama" haberlerinden uzak durdular, sonra ne oldu Reyting tabana vurdu. Derken Tuncay Özkan gitti, Defne Hanım kaldı. Ve yavaştan bir değişim başladı. Vakvaklar ürkütülmeden magazin de, bikinili rejim haberleri de geri döndü. Sonra daha da ileri gittiler, her haberin altına bir sonraki haberin az sonrası yazıyla yazıldı. Bu yazıların bir çoğu, bizim akla-beyne zarar cümlelerimiz arasında yerini aldı. Reha ustalarından tek farkları, habere konuk almıyorlar, çünkü elerinde Reha Muhtar gibi röportaj yapabilecek biri yok... 
2 Atv Ana Haber... Ali Kırca, Ali Kırca olmak için kaç yılını harcadı dersiniz Saygınlık ve prestij, parayla pulla değil, yıllar süren çalışma sonucu elde edilebilen ve güvene dayanan bir şey. Hiç şüphesiz ki Ali Kırca bunu elde etti ve yıllarca "en iyi" seçildi, reytinglerde bir numara oldu. Sonra anlamsız bir Star dönemi yaşadı. Sonu baştan belli hikaye sona erince tekrar Atv'ye döndü. Döndü dönmesine de, reytingi dönmedi... Fakat şimdilerde yine çok izleniyor Atv Haber. Çünkü, Ali Kırca'yı Ali Kırca yapan, Türkan Şoray'ın "öpüşmeme" kuralı gibi "sansasyonel ve magazinel haber yapmama" kuralı da -mutlaka bir cin sayesinde çöpe atıldı. Alt yazılar, az sonralar, dan-dun'lu efektler, tartışmalar, magazinler, alakasız canlı yayın konukları... Reyting, etikten üstün geldi. Atv Haber, eski Show Haber tadına en çok yaklaşan haber bülteni oldu. "Yapma be Ali Kırca " diyerek izliyor insan... 
3 Kanal D Ana Haber... Belirli bir çizgide yayınlarını sürdürüyorlar. Magazin de var, tartışma da var. İyi habercilik yapıp yapmadıkları, izleyenlere kalmış bir konu. Bazı günler Show ve Atv Haberi geçseler de genel olarak reyting olayında biraz geri kalıyorlar. Show ve Atv Ana Haber reyting alacak silahlarda çıtayı öyle bir yükseltti ki, ya aynı silahlarla savaşılacak ya da sonuca katlanılacak... 
4 Star Ana Haber Zamanında ne güzel Cem Cengiz Uzan Ana Haber Bülteni'ni izler, eğlenirdik. Aldılar adamın elinden kanalı, izlenecek hali kalmadı. Gerçi onların da bir çizgisi var, abartıdan uzak durmayı başarıyorlar ama Uzan zamanında kaybedilen prestij ve Can Ataklı'nın verdiği zararın izlerinin silinmesi zor görünüyor. Hatta neredeyse imkansız... 
5 TRT Ana Haber İşte burada duruyoruz. 5 yıl önce neyse, şimdi de o. Bazen resmi gazeteyi okuduğumuz hissine kapılsak da, istikrarsa istikrar... Reytingi olmasa da, hala "en güvenilir" seçilebiliyor. O reyting de tartışılır, çünkü çoğu dağın başında antene düşen tek kanal hala TRT. Bu amansız yarışa zaten istese de giremezdi, iyi ki de girmiyor... 
Büyük kanallarda durum bu, başka bir gün de küçüklere değinmek üzere, "En kaliteli, en güvenilir, en güzel" haberlerde, "hayatı paylaşmak için" şimdilik hoşça kalın 

Yalın Anlatım 
"Benim ne zamana kadar ölmem gerekir ki bağışlanan organlar bir işe yarasın " b b b b b b S30 
</TEXT>
</DOC>
