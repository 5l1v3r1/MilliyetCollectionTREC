<DOC>
<DOCNO> 250571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sonsiy13.html </URL>
<DATE> 2004/06/24/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
CHP'li Seyhan, NATO zirvesinde işyerlerinin uğrayacağı zararı sordu 
</HEADLINE>
<TEXT>

     CHP Adana Milletvekili Tacidar Seyhan, İstanbul'da gerçekleştirilecek NATO Zirvesi için alınan önlemleri bir soru önergesiyle TBMM gündemine getirdi. 
     Seyhan, İçişleri Bakanı Abdülkadir Aksu tarafından yanıtlanması istemiyle TBMM Başkanlığı'na verdiği soru önergesinde, NATO toplantısı nedeniyle boğazlardan geçişlerin tamamen duracağını hatırlatarak, ortaya çıkacak trafik aksamaları için ne gibi önlem alındığını sordu. 
     Diğer kapanan yollar üzerindeki işyerlerinin satışlarındaki düşüş nedeniyle meydana gelecek zararların nasıl karşılanacağının da açıklanmasını isteyen CHP'li Seyhan, önergesinde ayrıca şu sorulara yer verdi 
     ''NATO Zirvesi için İstanbul'a çekilen polislerin kendi görev bölgelerindeki güvenliğin sağlanması için ne gibi tedbirler alınmıştır 
     NATO Zirvesi'nde görev yapacak polislerin çevre öğrenci yurtlarında konaklayacakları doğru mudur Doğru ise bu öğrencilerin mağduriyetlerinin giderilmesi için ne gibi çalışmalar yapılacaktır '' 
     
</TEXT>
</DOC>
