<DOC>
<DOCNO> 294780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sonspo19.html </URL>
<DATE> 2004/12/04/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
UEFA, Panionios-Dinamo Tiflis maçıyla ilgili soruşturma başlattı 
</HEADLINE>
<TEXT>

     Avrupa Futbol Federasyonları Birliği UEFA geçen çarşamba günü yapılan Panionios Yunanistan -Dinamo Tiflis Gürcistan UEFA Kupası maçında şike yapıldığı yolundaki iddiaları araştırmak için soruşturma başlattı. 
     Panionios-Dinamo Tiflis maçından önce ortaya atılan, ilk yarıyı Gürcü takımın önde kapayacağı ve maçı Yunan ekibinin kazanacağı yönündeki iddiaların medyaya yansıması üzerine şike tartışmaları başlamıştı. 
     UEFA Kupası D Grubu'nda yapılan maçın ilk yarısında Tiflis'in 1-0 üstünlüğü ve Panionios'un karşılaşmayı 5-2 kazanması olayla ilgili endişeleri artırmıştı. 
     UEFA sözcüsü, yaptığı açıklamada olaya karışan herhangi bir kulüp yöneticisi veya sporcusunun belirlenmesi durumunda cezaların çok ağır olacağını bildirdi. 
     Şike olayına karıştığı belirlenen yönetici veya futbolcular, ağır para cezası dahil birçok cezai yaptırımla karşılaşabiliyor. UEFA, ayrıca kulüplerin birkaç sezonluğuna uluslararası müsabakalardan men edilmesi ve olaya karışmış kişilerin futbolla ilişiklerin kesilmesi gibi cezalar verebiliyor. 

     
</TEXT>
</DOC>
