<DOC>
<DOCNO> 269328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/siyaset/siy09.html </URL>
<DATE> 2004/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Ekonomi hiç de iç açıcı değil 
</HEADLINE>
<TEXT>


KAAN KAYA Muğla DHA 


Muğla ve Marmaris'te ziyaretlerde bulunan CHP Genel Başkanı Deniz Baykal, cari açığın çok tehlikeli seviyelere ulaştığını ve bunu küçülten tek sektörün turizm olduğunu belirterek, "Ekonomide gelinen nokta, hiç de iç açıcı değil" dedi. Baykal, "Eğer CHP'nin söyledikleri dinlenseydi Türkiye 3.6 milyar dolar zararla kurtulacaktı. Şimdi zarar 70 - 80 milyar dolara çıktı" dedi. Baykal, 78'liler Vakfı'nın "12 Eylül darbesine karşı" düzenleyeceği şenliğin organizasyonunda Marmaris ve belde belediye başkanlarının görev almalarının, partide sıkıntı yaratıp yaratmadığının" sorulması üzerine, "Geçmiş gerginliklerin geleceğe taşınmasının doğru olmadığını düşünüyorum" dedi. Baykal, ziyareti sırasında Marmaris Belediye Başkanı Ali Acar'la balık avladı, Acar'ı ziyaretinde kendisine çiçek veren çocukları sevdi üstte . 



</TEXT>
</DOC>
