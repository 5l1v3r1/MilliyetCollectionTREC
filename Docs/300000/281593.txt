<DOC>
<DOCNO> 281593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonspo21.html </URL>
<DATE> 2004/10/19/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Oğuz Çetin Yeni bir sayfa açtık... 
</HEADLINE>
<TEXT>

     Gençlerbirliği Teknik Direktörü Oğuz Çetin, Çaykur Rizespor maçında oyuncularının kazanma isteğinin çok önemli olduğunu belirterek, ''Yeni bir safya açtık'' dedi. 
     Beştepe İlhan Cavcav Tesisleri'nde haftalık basın toplantısı düzenleyen Çetin, takımının kötü olmamasına karşın son 5 dakikada yediği gollerle maç kaybettiğini hatırlatarak, ''Bu sonuçlar olumsuz etki yaratmıştı. Çocukların moralini yükseltmeye çalıştık. Rize maçı şahsım adına çok önemliydi. Üç puan almak zorundaydık. İlk adım için kazanmamız iyi oldu'' diye konuştu. 
     Çaykur Rizespor maçında Youla'nın kırmızı kart görmesiyle talihsiz bir olay yaşadıklarını anlatan Çetin, şöyle konuştu 
     ''Bu kart sonrasında oyun planımız değişti. Eksik kalmamıza rağmen oyuncularım çok özverili oynadılar. Bu mücadeleyi ortaya koymak takım birlikteliği açısından önemliydi.'' 
     
     SAMSUNSPOR MAÇI 
     Deplasmanda bu hafta Samsunspor ile karşılacaklarını anlatan Oğuz Çetin, bu maçı da şartlar ne olursa olsun kazanmak istediklerini söyledi. 
     Teknik direktör Çetin, bu karşılaşmada, Sedat, Skoko, Youla ve Ümit'in forma giyemeyeceğini ifade ederek, ''Eksik oyuncularımız var. Youla gibi bir oyuncuyu kaybetmek dezavantaj. Sedat ve Skoko'nun olmaması hoş değil. Hangi şartlarda olursa olsun, kazanmak istiyoruz'' dedi. 
     
     SAKAT FUTBOLCULAR 
     Başkent ekibinde, Samsunspor karşısında sakat oyuncular Ümit, Ceyhun, Murat Kalkan, Ali Tandoğan ile sarı kart cezalıları Sedat ve Skoko, kırmızı kart cezalısı Youla forma giyemeyecek. 
     Teknik direktör Çetin, sakat futbolcularla ilgili olarak, şunları söyledi 
     ''Ümit'in Konyaspor maçındaki sakatlığı nüksetti. 15 günde iyileşmişti. Çok yoğun bir tedavi sürdürüyoruz, ancak Samsunspor maçında büyük bir ihtimalle oynayamayacak. Ceyhun, henüz fizik olark hazır değil. En kısa sürede aramıza katılacak.'' 
     
     MUSTAFA GÜRSEL VE BAKİ MERCİMEK 
     Basın toplantısına katılan futbolculardan Mustafa Gürsel, Çaykur Rizespor maçında eksik kalmalarına rağmen galip geldiklerini söyledi. 
     Samsunspor'un son 4 haftadır kazandığına dikkati çeken Mustafa Gürsel, ''Rakibimizi güçlü bir ekip. Biz de iyi bir çıkış yakalamak istiyoruz. Samsun'dan da galibiyetle dönmek istiyoruz. Oğuz hocayla yeni bir sayfa açtık. Bunu en iyi şekilde değerlendirip, çıkışa geçmek istiyoruz'' diye konuştu. 
     Savunma oyuncusu Baki Mercimek ise yeni hocalarıyla çok iyi çalıştıklarını vurgulayarak, ''10 kişi kalmamıza rağmen çok iyi oynadık. Maça iyi konsantre olmuştuk. Samsunspor maçını da kazanıp, çıkışa başlamak istiyoruz'' dedi. 
     
</TEXT>
</DOC>
