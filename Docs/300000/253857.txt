<DOC>
<DOCNO> 253857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sonsiy09.html </URL>
<DATE> 2004/07/08/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
TBMM, hafta sonu da çalışacak... 
</HEADLINE>
<TEXT>

     AK Parti Grubu, TBMM Genel Kurulu'nun yarın ve cumartesi günü de çalışması için Danışma Kurulu'nu toplantıya çağırdı. 
     AK Parti Grubu'nun çağrı yazısında, Genel Kurul'un yarın saat 14.00'de toplanarak, gündemin ön sıralarında bulunan 9 yasa tasarısının görüşmeleri bitinceye kadar çalışması isteniyor. Bu tasarıların görüşmeleri bitmez ise Genel Kurul 10 Temmuz Cumartesi günü de saat 14.00'de toplanacak ve çalışmalarını program bitinceye kadar sürdürecek. 
     AK Parti Grubu'nun çıkartmak istediği 9 yasa tasarısı şunlar 
     ''Belediyeler Kanunu Tasarısı, Özel Gelir ve Özel Ödeneklerin Düzenlenmesi ile Bazı Kanun ve Kanun Hükmünde Kararnamelerde Değişiklik Yapılması Hakkında Kanun Tasarısı, ölüm cezasının yasalardan kaldırılmasına ilişkin kanun tasarısı, adli tatilin kısaltılmasını öngören kanun tasarısı, Karayolları Trafik Kanunu'nda değişiklik öngören kanun tasarısı, Terörle Mücadele Kanunu'nda değişiklik yapan kanun tasarısı, Büyükşehir Belediyeleri Kanun Tasarısı, Sağlık Hizmetleri Temel Kanunu'nda Değişiklik Yapılmasına Dair Kanun Tasarısı, Bazı Kanun ve Kanun Hükmünde Kararnamelerde Değişiklik Yapan Kanun Tasarısı.'' 
     
</TEXT>
</DOC>
