<DOC>
<DOCNO> 259551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/son/soneko11.html </URL>
<DATE> 2004/07/31/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Hisse senetleri geçen hafta ortalama yüzde 2.52 değer kazandı... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 2.52 oranında değer kazandı. 
     Döviz talebinin sürmesi ve bono faizlerinde yaşanan yükselişle tedirgin olan borsa, alternatif piyasaların durulmasıyla toparlanma sürecine girdi. Dünya borsalarında yaşanan olumlu hava da piyasa üzerinde etkili oldu. 
     Avrupa Birliği müzakere tarihi ve IMF ile yeni anlaşma beklentilerinin, petrol fiyatlarındaki yükseliş gibi olumsuz gelişmelerin etkisini sınırladığını ifade eden uzmanlar, borsanın önümüzdeki hafta, yurtdışı piyasalardaki gelişmeleri yakından izlemesinin beklendiğini, enflasyon rakamları ile IMF ve AB ile ilgili gelişmelerin de önem taşıyacağını kaydediyor. 
     
     ÖZETLE PİYASALAR 
     Borsadaki artışın yanında İMKB Tahvil ve Bono Piyasası ortalamalarında bir puan dolayında iniş çıkışlar gerçekleşti. Altın fiyatları yerinde sayarken, dolarda artış, euroda düşüş eğilimi vardı. Mevduat faizlerinin ortalamalarında bir değişim yaşanmadı. 
     Hisse senetleri haftalık bazda ortalama yüzde 2.52 oranında değer kazandı. 24 ayar külçe altının gram satış fiyatı ile Cumhuriyet altınının satış fiyatı değişmedi. Türk Lirası karşısında dolar yüzde 0.20 oranında değer kazanırken, euro yüzde 0.39 oranında değer yitirdi. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.58 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.35, haftalık reponun net getirisi yüzde 0.33 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB , Pazartesi günü haftaya ortalama yüzde 1.37'lik düşüşle başladı. Haftanın diğer günlerinde ise küçük çapta artışlar izlendi. Endeks, Salı günü ortalama yüzde 0.69, Çarşamba günü ortalama yüzde 1.30, Perşembe günü ortalama yüzde 0.49 ve Cuma günü de ortalama yüzde 1.418 oranında artış gösterdi. 
     Endeks, hafta boyunca 476.58 puanlık artışla 18,904.28 puandan 19,380.86 puana çıktı. Hisse senetlerindeki haftalık ortalama artış yüzde 2.52 oldu. 
     İMKB Ulusal-Mali Endeksi 649.36 puan artışla 26,284.44 puandan 26,933.80 puana, İMKB Ulusal-Sanayi Endeksi 5.36 puan artışla 16,587.78 puandan 17,141.14 puana ve İMKB Ulusal-Hizmetler Endeksi 181.35 puan artışla 10,178.28 puandan 10,359.63 puana yükseldi. 
     Böylece, mali grup hisseleri ortalama yüzde 2.47 oranında, sanayi grubu hisseleri ortalama yüzde 3.34 oranında ve hizmetler grubu hisseleri ortalama yüzde 1.78 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 300 hisse senedinden 167'si değer kazanırken, 97 hisse senedi değer yitirdi, 36 hisse senedinin değeri değişmedi. 
     Geçen hafta en yüksek oranlı artış yüzde 84.35 ile Kardemir B hisselerinde gerçekleşti. Yüzde 65.71'lik artışla Kardemir A hisseleri ikinci ve yüzde 39.60'lık artışla Doğan Burda hisseleri üçüncü oldu. 
     En yüksek oranlı düşüş ise yüzde 32.67 ile Emek Elektrik hisselerinde oldu. Yüzde 12.82'lik düşüşle Toprak Finansal Kiralama hisseleri ikinci ve yüzde 12.33'lük düşüşle de Boyasan Tekstil hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 277 milyar 217.5 milyon adet hisse senedi işlem gördü ve karşılığında 2 katrilyon 978.2 milyar liralık işlem hacmi gerçekleşti. 
     
     DÖVİZ 
     Geçen hafta Türk Lirası karşısında dolar değer kazanırken, diğer döviz türlerinde düşüşler oldu. 
     İstanbul serbest döviz piyasasında alınıp satılan ABD Doları Türk Lirası karşısında yüzde 0.20 oranında değer kazanırken, euro yüzde 0.39 oranında düşüş gösterdi. 
     Önceki hafta sonuna göre ABD Doları'nın Türk Lirası satış fiyatı 3 bin lira artarak 1 milyon 468 bin liraya çıkarken, euronun satış fiyatı 7 bin lira düşerek 1 milyon 774 bin liraya indi. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı yüzde 0.63 oranında düşerek 2 milyon 675 bin liraya, İsviçre Frangı'nın satış fiyatı yüzde 0.43 oranında düşerek 1 milyon 160 bin liraya geriledi. 
     Bugün öğle saatlerinde ise İstanbul serbest piyasada ABD Doları 1 milyon 465 bin liradan, euro 1 milyon 765 bin liradan, İngiliz Sterlini 2 milyon 670 bin liradan ve İsviçre Frangı da 1 milyon 150 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı ile Cumhuriyet altınının satış fiyatı haftalık bazda bir değişim göstermedi. 
     Külçe altının gram satış fiyatı 18 milyon 500 bin lirada, Cumhuriyet altınının satış fiyatı da 125 milyon lirada kaldı. 
     İstanbul Altın Borsası'nda İAB işlem gören 24 ayar altının gram fiyatı ise yüzde 0.48 oranında düşerek 18 milyon 645 bin lira oldu. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.58 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 2,884 puan artarak 501,109 puandan 503,993 puana çıktı. 
     Geçen haftanın en çok değer kazanan katılma belgeleri, yüzde 2.97'lik artışla İş Bankası A Tipi İştirak Fon, yüzde 2.91'lik artışla Turkish Yatırım A Tipi Değişken Fon ve yüzde 2.71'lik artışla da YKY A Tipi İMKB-30 Endeks Fon olarak sıralandılar. 
     Haftanın en çok değer yitiren katılma belgeleri ise yüzde 0.81'lik düşüşle Garanti Menkul Kıymetler A Tipi Değişken Fon, yüzde 0.43'lük düşüşle Anadolubank A Tipi Değişken Fon ve yüzde 0.16'lık düşüşle de Bender A Tipi Değişken Fon oldu. 
     
     TAHVİL-BONO-FAİZ-REPO 
     Hazine geçen hafta ihale düzenlemedi. İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.36 ile yüzde 0. arasında gerçekleşti. 
     Mevduat faizlerinin ortalamalarında herhangi bir değişim olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.35 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 22.8 dolayında bulunan haftalık reponun net getirisi de yüzde 0.33 oldu. 
     
</TEXT>
</DOC>
