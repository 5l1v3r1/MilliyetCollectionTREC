<DOC>
<DOCNO> 257965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/siyaset/axsiy02.html </URL>
<DATE> 2004/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'DSP Ecevit modeliyle ilerleyemez' 
</HEADLINE>
<TEXT>


'Ecevit'in adayı olmak istemezdim' diyen Gürel, il örgütlerinin çıkardığı engellerden yakındı 

GÜRKAN AKGÜNEŞ İstanbul 


DSP genel başkan adayı Şükrü Sina Gürel, Bülent Ecevit'in etkin olduğu dönemdeki modelle partisinin yol alamayacağını belirterek "Ecevit'in işaret ettiği aday Zeki Sezer'in yerinde olmak istemezdim" dedi. Gürel, son günlerdeki açıklamalarıyla parti içinde tartışma yaratan CHP İstanbul Milletvekili Kemal Derviş'in de "AKP'ye yakışacağını" söyledi. 
DSP genel başkan adayı Gürel, perşembe akşamı partisinin Şişli ve Ümraniye ilçe teşkilatlarında düzenlediği toplantıda, partililere projelerini anlattı, 'Umut Devrimi' ismiyle kaleme aldığı kitapçığı dağıttı. 

'İl örgütleri kilit vurdu' 
Gürel, partinin il merkezlerinde toplantı yapmasının engellendiğini belirtti, "Bunlar genel merkezden çok genel merkezci davranan yöneticilerden kaynaklanıyor" dedi. Ecevit'in, Sezer'i önerdiği için Ecevit'e kırılmadığını ifade eden Gürel, "Zeki Sezer'in yerinde olmak istemezdim. Çünkü genel başkanımızın da öğretisi, siyasette parti yöneticisi olacak kişinin partili arkadaşlarının desteğini alması gerekir" dedi. Gürel, "Antidemokratik olan, parti imk nlarını gezilerine seferber etmesi, il başkanlarına toplantı düzenletmesidir" diye konuştu. 


</TEXT>
</DOC>
