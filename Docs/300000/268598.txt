<DOC>
<DOCNO> 268598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/guncel/gun05.html </URL>
<DATE> 2004/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Rehineyi fidye gelmeyince katlettiler 
</HEADLINE>
<TEXT>


20 günlük evli Akdemiroğlu'nu kaçıran 3 kişi fidye istedi. Parayı alamayan fidyeciler Akdemiroğlu'nu çukura gömerek öldürdü 


Bartın'da toprağa gömülmüş ve parçalanmış halde cesedi bulunan Dursun Akderimoğlu'nun 26 fidye için öldürüldüğü ortaya çıktı. İstanbul Büyükşehir Belediyesi Park ve Bahçeler Müdürlüğü'nde geçici işçi olarak Akderimoğlu, Zonguldak'ta 20 gün önce evlendi. 
Eşiyle birlikte İstanbul'a dönen Akdemiroğlu, 25 Ağustos'ta 3 kişi tarafından kaçırıldı. Akdemiroğlu'nun yakınlarını arayan kimliği belirsiz kişiler, "Dursun'u biz kaçırdık. 75 milyar fidye vermezseniz öldüreceğiz" dediler. Olumsuz yanıt alınca fidyeciler Akdemiroğlu'nu Bartın'ın Amasra İlçesi'ne bağlı Ahatlar Köyü'ne getirdi. Burada fidyeciler, el ve ayaklarını bağladıkları genç adamı, kazdıkları çukura beline kadar gömdükten sonra öldürdüler. 

İtiraf ettiler 
Cesedin bulunmasının ardında olayı araştıran jandarma, telefon kayıtlarından yola çıkarak Akdemiroğlu'nun kardeşi Ersin'in İstanbul'daki elektrikçi dükkanında çalışan Serdar Balcı 25 ve arkadaşları Murat Kıy 24 ile A.A.yı 16 gözaltına aldı. İfadelerinde suçlarını itiraf eden zanlılar tutuklandı. 


</TEXT>
</DOC>
