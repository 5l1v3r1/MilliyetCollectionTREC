<DOC>
<DOCNO> 251070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sondun22.html </URL>
<DATE> 2004/06/26/ </DATE>
<TIME> 22.58 </TIME>
<AUTHOR>  </AUTHOR>
<HEADLINE>
Irak'ın Hilla kentinde patlamalar... 
</HEADLINE>
<TEXT>

     Irak'ta, Şiilerin çoğunlukta yaşadığı Hilla kentinde patlamalar olduğunu bildirildi. 
     Başkent Bağdat'ın güneyine 100 kilometre uzaklıktaki kentte meydana gelen patlamalarda ölü veya yaralı olduğu bildirildi. 
     
     17 KİŞİ ÖLDÜ, 40 KİŞİ YARALANDI 

     Irak'ta, Şiilerin çoğunlukta yaşadığı Hilla kentinde meydana gelen patlamada ilk belirlemelere göre 17 kişi öldü, 40 kişi yaralandı. ABD ve Polonya ordularından yapılan açıklamada, başkent Bağdat'ın güneyine 100 kilometre uzaklıktaki kentte meydana gelen patlamaya bomba yüklü bir aracın yol açmış olabileceği bildirildi. 
     Polonyalı askerlerin Amerikan güçleri ile birlikte görev yaptığı kentteki patlamanın, eski Saddam Hüseyin Camii'nin yakınında meydana geldiği kaydedildi. 
     Polonya ordusundan Yarbay Robert Strzelecki, yaptığı açıklamada, ''Çok güçlü bir patlama olduğunu ve Iraklı sivillerin yaralandığını ve öldüğünü biliyoruz'' dedi. 
     Strzelecki, koalisyon askerlerinden yaralanan ve ölen olmadığını kaydetti. 
     
</TEXT>
</DOC>
