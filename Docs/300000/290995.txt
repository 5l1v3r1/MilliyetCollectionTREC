<DOC>
<DOCNO> 290995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/spor/spo14.html </URL>
<DATE> 2004/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



Antalya - Erciyes maçı sonrası hakemler tartaklanmak istendi. Taraftarlar kendilerini engel olan polislere taş atarken, bir kameraman ve iki polis yaralandı. İki el silah sesi duyuldu, polis taraftarın birinin kurusıkı attığını açıkladı. 

Elazığ - Kocaeli maçından sonra konuk oyuncuların stat çalışanı ile tartışmasının ardından tansiyon yükseldi. Elazığlı futbolcular ile Kocaelisporlular kavga etti, tribünlerden sahaya yabancı madde yağdı. 

Antakya'daki 2. Lig takımlarından Yaşama Sevinci ile İskenderun Engelliler arasındaki maçta kavga çıktı. Oyuncular ve taraftarların da karıştığı olaylara polis müdahale etti. 

B Kategorisi'nde Buca - Oyak Renault maçında oyundan alınmasına sinirlenen ev sahibinden Hüseyin, önce formasını yere attı, ardından hocası Zeki Çakır'a yumruk vurdu. Tekme de atmaya çalışan Hüseyin'i yedek futbolcular önledi. 

Bilek Güreşi Milli Takımı'ndaki 27 sporcudan 11'i dopingli çıktı. Federasyon bu nedenle Güney Afrika'da 20-28 Kasım'daki Dünya Şampiyonası'na katılmaktan vazgeçti. 


</TEXT>
</DOC>
