<DOC>
<DOCNO> 263999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/spor/spo00.html </URL>
<DATE> 2004/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aklını alırım 
</HEADLINE>
<TEXT>


Haftanın en çok konuşulan randevusunda, Alexli Fenerbahçe'den çok, 12. adam akıllarda kaldı. Bülent Demirlek ve Hakan Sivriselvi'nin kötü yönetimleri ise, futboldan anlayanların aklını aldı 

TAMER BAĞLAN 


İlk iki hafta ve Şampiyonlar Lİgi ön eleme maçları gösterdi ki, Trabzonspor ligin en hazır, en uyumlu ekibi. Belki öngörü için fazla erken, ancak Atay Aktuğ ve Ziya Doğan işbirliğiyle Bordo - Mavililer'in bu çıkışı sürecek gibi. Üç kulvarlı sezonun sonunu kestirmek ne kadar güç de olsa, şu gün gibi ortada Kaplan bu sezon kimseye kolay kolay boyun eğmez. Ancak bir gerçeği de belirtmekte fayda var. Fatih ve Gökdenizsiz bir oyunda ne yaparlar bilinmez... 
Geçen sezon konumu netleşene kadar ligin en iyilerinden biriydi Giray Bulak'ın Denizlisi. Bu sezonun ilk ışıkları da, Horoz'un yolunun açık olduğunu müjdeliyor. Son vuruş ve gol meselesi ise, hocalarının yine en çok dile getireceği şikayet gibi. Neyse ki, Ersen'in yokluğuna rağmen, Ömer Rıza'nın varlığında şimdilik bu fazla hissedilmiyor. 
Ankara'nın yapay zemini ve ilk hafta süksesi bile kayısının tadını bozamadığına göre Kocaman'lı Malatyaspor için, "Bu birliktelik uzun sürmez" müneccimliğine soyunanlar, anlaşılan giyinmek zorunda kalacaklar. Başkanıyla, hocasıyla, kadrosuyla kalite kokan Sarı - Kırmızılılar, bu hafta lider devirmek için uğraşacaklar. 
Üç aylık hasreti gidermek ve de özellikle Alex'i seyretmek için Kadıköy'e gidenler umduklarını bulamasalar da, çiçeği burnunda Fenerbahçeliler 12. adamın ne olduğunu gördüler. Futbolsuzluktan ve sahadaki tertipten rahatsız olup, Servet, Luciano, Aurelio ve Serhat'la teselli bulan onbinler, Daum'unkine alternatif kadrolar üreterek sıkıntı giderdiler. Malzemenin bolluğuna rağmen, kötü futbol ve Daum'un çeşitlemeleri sürerse, belki yakında başka arayışlara da girecekler. 
Diyarbakırlılar ya ligin başladığının farkında değiller ya da futbolsevenlerin büyük çoğunluğu h l sayfiyelerde günlerini gün etmekteler. Tribünlerin, sezonun ilk iç saha maçındaki terkedilmişliğini başka türlü açıklamak mümkün değil. Diyar'ın ligdeki en önemli avantajı iç saha maçlarıydı düne kadar. Aman dikkat Rakipler her zaman, orta sahasız, lidersiz Kayserispor kadar güçsüz olmayabilir. 
Beşiktaş'ın h l düzgün bir golü yok. Hatta pozisyon üretmekte bile zonlanıyor henüz Kara - Kartal. Baksanıza, ligin ilk iki haftasında gol atarken taşeron kullandılar. Gençler'in geleneksel zehirlenme vakası ve perşembeden kalan yorgunluğu olmasaydı, muhtemelen beğenmedikleri tek puanı bile zor alırdılar. 
Gaziantep'te liderlik bekleyen Galatasaray, 13 yıl sonra gelen yenilgiyle sarsılırken, maç sonrası yine en çok 10 numara hikayesi ve Hagi'nin otoritesi tartışıldı. Oysa, son anlarda gelen gol, üç büyüklere karşı ilk galibiyetini alan Nurullah Sağlam için çok anlamlıydı. 
Ankaragücü - İstanbulspor karşılaşması için fazla söze gerek yok. Oğuz Dağlaroğlu tartışmasız maçın adamıydı. Futbolsuz Konyaspor - Rizepor maçında ise, Bülent Demirlek ve yardımcısı Birol Budan'ı bile gölgede bırakan, Hakan Sivriselvi'nin kötü yönetimi akıllarda kaldı... 

HAFTANIN PORTRESİ 
FATİH TEKKE Trabzonspor Süper Lig topraklarında yerini yadırgayan bir gezgin misali dolaştı. Yuvasına döndüğünde, olgunlaşmıştı, aradığının kendi toprakları olduğunu anladı, çiçek açtı. Sebat önündeki müthiş bir resitaldi. Önce attığı golle farklı galibiyetin perdesini açtı. Yetinmedi Mehmet Yılmaz'a nefis bir servis yaptı. Hiç kuşkusuz çok yönlü futbol kişiliği, arkadaşlarını motive etme ve yönlendirme konusundaki başarısıyla "her eve lazım" bir forvetti. Yine izleyenleri mest etti. 

HAFTANIN KARMASI 
Oğuz İst.Spor 
Ali Güneş Beşiktaş 
Bekir G.Antep 
Servet F.Bahçe 
Gökdeniz Trabzon 
Aurelio F.Bahçe 
Serkan Bensol Malatya 
Gürol Ç.Rize 
Cumhur D.Bakır 
Fatih Tekke Trabzon 
Ömer Rıza Denizli 

HAFTANIN TAKIMI 
MALATYASPOR İlk hafta Beşiktaş ile son dakikada berabere kalan Sarı - Kırmızılılar, sezona flaş bir başlangıç yapan B.B. Ankaraspor'a patladılar. Disiplini elden bırakmayan ve takım ruhunu özümseyen yapılarıyla rakibi bozguna uğrattılar. Geçen sezon aksayan fırtınayı yeniden vizyona koydular. 

HAFTANIN HOCASI 
AYKUT KOCAMAN Malatyaspor İstanbulspor'u kısıtlı imkanlarla ayakta tutmayı başaran genç hocanın, yeni takımındaki ince işçiliği kendini göstermeye başladı. Oyuncuları ile güvene dayalı kurduğu sağlıklı iletişim ve eldeki kadronun yetenekleri sivriltme konusundaki becerisiyle yine bir adım öne çıktı. 

HAFTANIN HAKEMİ 
SERDAR TATLI Trabzon - A.Sebat Hakem hatalarının göze battığı haftanın en tatlı duygular uyandıran ismiydi. Oyuna hakimdi, kartlarını doğru kullandı, tartışmaya açık pozisyon bırakmadı. Yardımcılarına uymak zorunda kaldığı birkaç taç kararı dışında kusursuz yönetim gösterdi. Bu durum da gülün dikeniydi. 

GOL KRALLIĞI Futbolcu Takım Maç Gol S. Jaba Ankara Bl. 2 3 H. Şükür Galatasaray 2 3 

GOL PASI Futbolcu Takım Maç Gol Pası Z. Lazarov Gaziantepspor 2 2 Emrah Eren Trabzonspor 2 2 Fatih Tekke Trabzonspor 2 2 

ALTIN ELDİVEN Futbolcu Takım Maç Gol Zafer Ankaragücü 2 1 Ömer G.Birliği 2 1 Oğuz İstanbulspor 2 1 Petkovic Trabzonspor 2 1 

KART CEZALILARI 
Kırmızı Ahmet Yıldırım Beşiktaş , 
Mustafa Gürsel Gençlerbirliği 

HAFTANIN SONUÇLARI 
Trabzon - Akçaabat Sebat 3 - 1 
Fatih Tekke Dk.20 , Gökdeniz Dk.49 , Mehmet Yılmaz Dk.63 , Orhan Dk.90 2 
Konyaspor - Çaykur Rizespor 0 - 0 
Sakaryaspor - Denizlispor 1 - 2 
Ömer Rıza Dk.30 , Ragıp Dk.44 , Kratochvil Dk.46 Pen. 
Gençlerbirliği - Beşiktaş 1 - 1 
Uğur Dk.59 Ken.kal. , Youla Dk.73 
Gaziantep - Galatasaray 1 - 0 
Erdal Dk.88 
Fenerbahçe - Samsunspor 2 - 1 
Luciano Dk.53 , Tuncay Dk.65 , Kaies Dk.90 2 
Ankaraspor - Malatyaspor 1 - 3 
Ömer Dk.25 , Wederson Dk.36 , Serkan Bensol Dk.40 - 52 
Diyarbakırspor - Kayserispor 2 - 1 
Sinan Kaloğlu Dk.16 Pen. , Cem Yanık Dk.79 , Johnson Dk.83 
Ankaragücü - İstanbulspor 0 - 0 

HAFTANIN MAÇLARI 
ÇARŞAMBA Türkiye - B.Rusya A Milli , 
Rusya - Türkiye Ümit Milli , 
CUMARTESİ İstanbulspor - F.Bahçe, 
G.Birliği - Ankaraspor, Samsun - Konya, Malatya - Trabzon, Denizli - Beşiktaş, 
PAZAR A.Sebat - D.Bakır, G.Antep - Sakarya, Kayseri - A.Gücü, G.Saray - Ç.Rize 



</TEXT>
</DOC>
