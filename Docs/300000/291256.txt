<DOC>
<DOCNO> 291256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonyas08.html </URL>
<DATE> 2004/11/22/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Deliler Köyü'nün adı değişti 
</HEADLINE>
<TEXT>

     Serkan AYDEMİR DHA 

ZONGULDAK'ın Ereğli İlçesi'ne bağlı bin 23 nüfuslu Deliler Köyü'nün adı, köylülerin isteği üzerine Pınarcık' olarak değiştirildi. Köy Muhtarı Recep Öğüt, "Artık kimse bizimle alay edemeyecek. Resmi yazı gelir gelmez tabelayı değiştireceğiz'' dedi. 
     Ereğli Deliler Köyü sakinleri, köylerinin adının değişmesi için 2 ay önce Zonguldak Valiliği'ne dilekçe verdi. Deliler' adının Pınarcık' olarak değiştirilmesi talebini görüşen İl Genel Meclisi, oy birliğiyle köyün adının Pınarcık' olmasına karar verdi. 
     İki dönemdir köy muhtarlığı yapan 51 yaşındaki Recep Öğüt, köyün adının değişmesinden dolayı mutlu olduklarını belirterek şöyle dedi 
     Köyümüzün arazileri genellikle sazlık. Sazlık alanları ekip biçen köy halkını görenler, bunlar deli olmalı' demiş. Köyün adı da bu yüzden Deliler' olarak kalmış. Alay konusu olduğumuz için Deliler adından rahatsız oluyorduk. Köy halkı bu adın değiştirilmesini istedi. Bunun üzerine köyde referandum yaptık. Yapılan referandumda köyün adının Pınarcık olarak değiştirilmesine karar verildi. İki ay önce Ereğli Kaymakamlığı aracılığıyla Zonguldak Valiliği'ne müracaat ettik. İl Genel Meclisi toplantısında yapılan görüşmede köyümüzün adı Pınarcık olarak değiştirildi. Artık bizimle kimse alay edemeyecek. Zonguldak Valiliği'nden resmi yazı gelir gelmez tabelayı değiştireceğiz'' dedi. 
     Zonguldak'ta zaman zaman espri ve eleştiri konusu olan bazı köy isimleri de şöyle Tırkızlar, Ölüce, Eteklioğlu, Gerdek, Tohumlar, Gebeköy, Gebeli, Dingiller, Sanadamlar, Bacaklar, Kocabacaklar, Kocalar, Tosunlar, Koçbaşlar, Keloğlu, Çiğebasmazoğlu, Çiller, Tilkiler, Köstebekler, Çakallar, Delihakkı, Delikadı. 
     
</TEXT>
</DOC>
