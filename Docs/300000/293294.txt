<DOC>
<DOCNO> 293294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/yasam/yas05.html </URL>
<DATE> 2004/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayalleri tek kurşunla bitti 
</HEADLINE>
<TEXT>


Üniversiteyi kazanınca Diyarbakır'dan İzmir'e gelen genç kızın cesedi bulundu 

FERİT ASLAN, DOĞAN ÇİZMECİ Diyarbakır, Manisa DHA 

İzmir Dokuz Eylül Üniversitesi İktisadi ve İdari Bilimler Fakültesi'ni kazanınca bu yıl Diyarbakır'dan İzmir'e gelen ve 30 Ekim'den bu yana kayıp olan Meltem Putak'ın cesedi bulundu. 
Ekonometri Bölümü hazırlık sınıfı öğrencisi Putak, 30 Ekim'de kaldığı Buca Hoca Ahmet Yesevi Öğrenci Yurdu'ndaki arkadaşlarına, Bornova'da yakınlarını ziyarete gideceğini söyleyerek kayıplara karıştı. Genç kızdan bir daha haber alınamayınca anne ve babası İzmir'e gelerek polise başvurdu ve Diyarbakır'da kızlarını rahatsız ettiği gerekçesiyle 2 kez hakkında şik yette bulundukları Yılmaz Akbaba'nın 34 adını verdi. 

Mermi, 7.65'lik 
Bu arada Meltem'in cesedini, 24 Kasım'da Manisa'da ava çıkan Erdoğan Eser buldu. Arkadaşlarının giysisinden tanıdığı Meltem'i, ailesi de teşhis etti. Otopside Putak'ın 20 gün kadar önce, 7.65 çapında bir tabancayla göğsünden vurularak öldürüldüğü anlaşıldı. Jandarma ve polis, Akbaba'yı arıyor. 


</TEXT>
</DOC>
