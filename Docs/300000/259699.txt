<DOC>
<DOCNO> 259699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/yasam/ayas.html </URL>
<DATE> 2004/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeşilin bağrına greyder saplandı 
</HEADLINE>
<TEXT>


İzmir - Çanakkale karayolunun genişletme çalışmaları hızlandı. Emir bakandan gelince, sadece ilk 2 günde onlarca asırlık ağaç katledildi 

AHMET ERTAN Balıkesir DHA 

Edremit'e bağlı Altınoluk beldesinde, karayolunu 6 şeride 3 gidiş ve 3 dönüş genişletme çalışmaları için asırlık ağaçların kesilmesine başlandı. Bayındırlık ve İsk n Bakanı Zeki Ergezen'in 'Yol inşaatına hemen başlayın' talimatı üzerine, İzmir - Çanakkale karayolu genişletme çalışmaları hızlandı. 
Yol genişletme çalışmaları çerçevesinde ilk 2 günde onlarca çam, çınar ve zeytin ağacı kesildi. Yol Su Yap adlı müteahhit kuruluşun birinci derece SİT alanı ve Milli Parklar sınırı içinde yer alan Antandros Antik Kenti'nin çevresindeki ağaçları kesmeye çalışması da gerginlik yarattı. Antik kentte çalışmalarını sürdüren kazı ekibi, ağaçların kesilmesine engel oldu. 

SİT alanına 'dinamit' 
Şik yet üzerine müteahhit firmanın Milli Parklar ve Tabiat Varlıklarını Koruma Kurulu'ndan izinsiz yaptığı çalışmalar, Balıkesir İl Kültür ve Turizm Müdürlüğü tarafından durduruldu. 
Bölgeye gelen İl Kültür ve Turizm Müdürü Neriman Özaydın, müteahhit firma yetkilileri ve kazıdan sorumlu Yrd. Doç. Dr. Gürcan Polat'la yolun sınırını belirlerken, Polat, Altınoluk'ta 10 kilometrelik SİT alanında deniz bölgesindeki kayalıkların dinamitle patlatılarak dolgu şeklinde genişleme yapılması kararı alındığını öne sürdü. 

'İnsanlık için kestik' 
Müteahhit firma adına ağaç kesimini üstlenen Tuna İnşaat'ın sahibi Murat Tuna ise, ağaç katliamı iddialarının asılsız olduğunu savundu. 
Tuna, "Yolun genişletileceği güzerg h dışında ağaçlara hiç dokunmuyoruz. Her yıl bu yolda 20'ye yakın insan trafik kazasında ölüyor. Çevreciler ve kamuoyundan destek bekliyoruz" dedi. 

ÇEVRECİLER AYAKTA 

Dünyanın, oksijen açısından en zengin bölgeleri arasında sayılan Kaz Dağlarına paralel sahilde uzanan İzmir - Çanakkale karayolunun 6 şerit yapılması için, çoğu asırlık binlerce ağacın katledilmesine başlandı. Güney Marmara Kültürel ve Doğal Çevreyi Koruma Derneği GÜMÇED Edremit Körfez Şube Başkanı Mehmet Akif Öznal, yolun müteahhidi hakkında suç duyurusunda bulunacaklarını söyledi. 


</TEXT>
</DOC>
