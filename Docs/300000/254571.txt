<DOC>
<DOCNO> 254571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/son/sondun25.html </URL>
<DATE> 2004/07/11/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Keşmir'de isyancılar 14 yaşında bir kızı munharca öldürdü... 
</HEADLINE>
<TEXT>

     Hindistan'ın Cammu-Keşmir eyaletinde isyancıların 14 yaşındaki bir kızın burnunu, kulaklarını ve dilini kestiği, bölgede hafta sonu çıkan çatışmalarda da 20 kişinin öldüğü bildirildi. 
     Polis, Keşmir'in yazlık başkenti Şrinagar'ın güneyindeki Doda bölgesindeki evinden bir grup isyancı tarafından kaçırılan Meryem Begüm adlı kızın serbest bırakıldığını, ancak kulaklarının, burnunun ve dilinin parçalanmış halde olduğunu söyledi. 
     İsyancıların Meryem Begüm'e Hindistan ordusuna istihbarat sağladığına inandıkları için saldırdığını belirten polis, geçmişte de aynı nedenle çok sayıda kişinin öldürdüğünü ya da sakat bırakıldığını hatırlattı. 
     Bu arada, Keşmir'in bir başka bölgesinde hafta sonu çıkan çatışmalarda 16 isyancıyla 4 askerin öldüğü kaydedildi. 
     Yetkililer, bölgede artan şiddetin, Hindistan ve Pakistan'ın Keşmir üzerindeki anlaşmazlığa son vermek amacıyla geçen ay aldıkları ciddi ve sürekli görüşmelere başlama kararına tepki olabileceğine dikkat çekiyor. 
     
</TEXT>
</DOC>
