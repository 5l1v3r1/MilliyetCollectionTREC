<DOC>
<DOCNO> 290861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/soneko12.html </URL>
<DATE> 2004/10/16/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Afşin-Elbistan B Termik Santralı yeniden üretime geçiyor... 
</HEADLINE>
<TEXT>

     Kahramanmaraş'ın Elbistan İlçesi'ndeki Afşin-Elbistan B Termik Santralı'nın yeniden üretime geçeceği bildirildi. 
     B Termik Santralı Tesis Müdürü Ali Rıza Köknal, yaptığı açıklamada, meydana gelen yangın sonrasında oluşan hasarın giderilmesi ve yeniden elektrik üretimine geçilmesi için büyük çaba sarfettiklerini söyledi. 
     Hasarın giderilmesiyle 18 Ekim tarihine kadar yeniden elektrik üretimine başlayacaklarını ifade eden Köknal, ''ikinci ünitede ateş tuğlası kurutma işlemleri sona erdi. Bir hafta süreyle buhar üfleme işlemi sürecek'' dedi. 
     16 Eylül 2004 tarihinde, birinci ünitenin türbin bakımı sırasında basınçlı yağın aniden boşalması ve aydınlatma lambasının patlayarak alev alması sonucunda çıkan yangında B Termik Santralı'nda hasar gören bölümler konsorsiyum tarafından onarıldı. 
     
</TEXT>
</DOC>
