<DOC>
<DOCNO> 288797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/son/sonspo17.html </URL>
<DATE> 2004/11/14/ </DATE>
<TIME> 21.37 </TIME>
<AUTHOR>  </AUTHOR>
<HEADLINE>
A Milli Takım antremanına Hamit ve Halil'de katıldı 
</HEADLINE>
<TEXT>

     Ümit Milli Futbol Takımı, 2006 Avrupa Şampiyonası Eleme Grubu'nda Ukrayna ile yapacağı maçın hazırlıklarına tek antrenmanla devam etti. 
     Bahçelievler Stadı'nda teknik direktör Raşit Çetiner, yönetiminde gerçekleştirilen antrenmanda, futbolcular ağırlıklı olarak pas çalışması yaptılar. 
     Antrenmana kasığında ağrısı bulunan Serhat katılmazken, çalışma sırasında adalesinde sorun olan Emre'ye tedavi uygulandı. Emre'nin durumu yapılacak kontrolün ardından belli olacak. 
     Ümit Milli Takımı, Ukrayna maçı hazırlıklarını yarın akşam Bahçelievler Stadı'nda yapacağı antrenmanla tamamlayacak. 
     
     HAMİT VE HALİL ANTREMANDA 

     A Milli Futbol Takımı, Ukrayna ile 17 Kasım Çarşamba günü İstanbul'da yapacağı 2006 Dünya Kupası Avrupa Elemeleri 2. Grup 5. maçının hazırlıklarını bu akşam basına kapalı olarak yaptığı antrenmanla sürdürdü. 
     Florya Metin Oktay Tesisleri'nde gerçekleştirilen idmana Almanya'dan bugün gelen Hamit ve Halil de katıldı. Bu oyuncuların yanı sıra bugün kampa katılan Yıldıray ile Nihat ve sakatlığı bulunan Hasan'ın ise fizyoterapist eşliğinde Polat Renaissance Otel'de çalıştığı bildirildi. 
     Bu arada milli takım oyuncuları, Ukrayna maçı hazırlıklarını yarın akşam maçın yapılacağı Fenerbahçe Şükrü Saraçoğlu Stadı'nda gerçekleştireceği antrenmanla sürdürecekler. 
     
</TEXT>
</DOC>
