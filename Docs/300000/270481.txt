<DOC>
<DOCNO> 270481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sontur23.html </URL>
<DATE> 2004/09/09/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Önce evini yaktı, sonra 2. kattan atladı .. 
</HEADLINE>
<TEXT>

     Gaziantep'te, oturduğu evi yakan genç kız, daha sonra, yangından kurtulmak için 2. kattan atladı. 
     Edinilen bilgiye göre, Kepenek Mahallesi Yaho Çıkmazı'ndaki evde, F.K 17 , kasıtlı olarak yangın çıkarttı. Alevlerden ve dumandan paniğe kapılan F.K, yangından kurtulmak için ikinci katta bulunan evin penceresinden atladı. 
     Vücudunun çeşitli yerlerinde kırıklar meydana gelen F.K, Gaziantep Devlet Hastanesi'nde tedavi altına alındı. 
     Yangın, itfaiye ekiplerinin zamanında müdahalesi sonucu büyümeden söndürüldü. 
     Yetkililer, F.K'nın hayati tehlikesi bulunmadığını, olayla ilgili soruşturmanın sürdürüldüğü bildirdi. 
     Kasıtlı olarak yangın çıkaran F.K'nın psikolojik sorunları olduğu ve bir süre tedavi gördüğü öğrenildi. 
     
</TEXT>
</DOC>
