<DOC>
<DOCNO> 253513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sondun09.html </URL>
<DATE> 2004/07/07/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
İran'da 8 PKK'lı öldürüldü 
</HEADLINE>
<TEXT>

     İran İçişleri Bakan Yardımcısı Ali Asger Ahmedi, terör örgütü PKK Kongra-Gel üyeleriyle en son çatışmanın 9 gün önce olduğunu söyledi. 
     İran Öğrenci Haber Ajansı'na dün konuşan İSNA İçişleri Bakan Yardımcısı Ahmedi, terör örgütü üyeleriyle en son çatışmanın 9 gün önce meydana geldiğini, o tarihten bu yana ise herhangi bir çatışma olmadığını belirtti. Ahmedi, çatışmada İran güvenlik güçlerinden 2, terör örgütünden 8 olmak üzere toplam 10 kişinin öldüğünü bildirdi. 
     Tosee gazetesinin Baztab adlı internet sitesine dayanarak verdiği haberde, terör örgütünün İran'daki uzantısı olduğu iddia edilen Pejak örgütü üyelerinin, Batı Azerbaycan eyaletinin başkenti Urumiye kentine bağlı Ceremi bölgesinde güvenlik güçleriyle çatışmaya girdiği ve 8 örgüt üyesi ile 2 güvenlik görevlisinin öldüğü belirtilmişti. 
     
</TEXT>
</DOC>
