<DOC>
<DOCNO> 289103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/ekonomi/eko04.html </URL>
<DATE> 2004/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurtiçi tasarruflar 300 katrilyona ulaştı 
</HEADLINE>
<TEXT>


ANKARA ANKA 

Türkiye'deki gerçek ve tüzel kişilerin bankalar hariç tasarrufları, ilk on ayda 54.3 katrilyondan fazla artarak 300 katrilyon liraya yaklaştı. En gözde tasarruf aracı ise kamu k ğıtları oldu. 
Vatandaşların, şirketler ve kuruluşların TL ve döviz mevduatları, bono - tahvil, eurobond, yatırım fonu, hisse senedi, repo ve özel finans kurumlarındaki hesaplardan oluşan tasarrufları, 28 Ekim itibariyle 296.4 katrilyon liraya çıktı. 
Türkiye'de yerleşiklerin bono - tahvil olarak tuttukları tasarruflar, on ayda 14.3 katrilyon lira artışla 67.7 katrilyona tırmanarak en fazla tercih edilen yatırım aracı oldu. En hızlı büyüme ise TL mevduatlarda yaşandı. Büyük ölçüde İmar Bankası'nın kayıtdışı topladığı mevduatların sisteme girmesiyle birlikte TL mevduatlar 22.5 katrilyon lira artarak 98.2 katrilyona çıktı. Döviz mevduatlarındaki artış ise 7 katrilyon lirada kaldı ve 75.9 katrilyon liraya ulaştı. 


</TEXT>
</DOC>
