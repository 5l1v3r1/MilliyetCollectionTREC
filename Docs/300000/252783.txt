<DOC>
<DOCNO> 252783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/spor/axspo01.html </URL>
<DATE> 2004/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Komisyon kavgası 
</HEADLINE>
<TEXT>


Menajer Becali, Mircea Lucescu'nun, Pancu için 200 bin dolar istediğini iddia etti. Rumen hoca ise Becali'nin futbolcuyu 10 gün saklayarak transfere engel olduğunu ileri sürdü 

BÜNYAMİN OSMAN 


'Eller silahta' 
BEŞİKTAŞ'TAN Pancu'nun Shakthar Donesk'e transferinde yaşanan pazarlık, Romanya'da ortalığı karıştırdı. Mircea Lucescu ile menajer Ioan Becali, birbirlerine ağır suçlamalarda bulunurken, Rumen basını da olayı manşetlerine taşıdı. "Eller silahta" başlığını kullanan Prosport gazetesi, ikilinin görüşlerine yer vererek, Pancu'nun fitili ateşleyen isim olduğunu ifade etti. 

'Yarısını istedi' 
LUCESCU hakkında konuşan Becali, komisyonlardan dolayı Lucescu'dan 1 milyon dolar alacağı bulunduğunu öne sürerek, "Pancu'nun Shakthar'a transferi gerçekleşmesi durumunda 400 bin dolar alacaktım. Lucescu, yetiştiricilik payı olduğu gerekçesiyle bunun yarısını benden istedi" diye konuştu. Bununla da yetinmeyen Rumen menajer, Lucescu'nun çingene olduğunu da hatırlattı. 

Şikeci Lucescu 
IOAN Becali'nin kardeşi Victor Becali de Romanya'da şikenin normal hale gelmesinin sebebinin Lucescu olduğunu vurgulayarak, "Zaten Türkiye döneminde, özellikle de Galatasaray'da futbolcular yalancı diye lakap takmışlar" ifadesini kullandı. Buna büyük tepki gösteren Lucescu ise "Beni başkalarıyla karıştırıyorlar. 100 dolara satın aldıkları adamlara benzemem" dedi. 

İşte Pancu gerçeği 
YILDIRIM Demirören'i kutlamak için İstanbul'a geldiğini ve Pancu için 2.5 milyon dolara el sıkıştığını belirten Lucescu, Becali'nin görüşmede yer almadığı için isyan ettiğini söyledi. Luce şöyle devam etti "Beşiktaş 10 gün süre vermişti. Bu süre içinde Pancu'yu sakladılar. 18 Haziran'da da bonservis bedeli 5 milyon dolara yükselince devreden çıktım." 



</TEXT>
</DOC>
