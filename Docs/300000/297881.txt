<DOC>
<DOCNO> 297881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/soneko18.html </URL>
<DATE> 2004/12/15/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
İmalat sanayiinde verimlilik arttı... 
</HEADLINE>
<TEXT>

     Türkiye'de 2004 yılının üçüncü çeyreğinde Temmuz-Ağustos-Eylül , geçen yılın aynı dönemine kıyasla imalat sanayiinde üretimde çalışanların sayısında yüzde 1.8, çalışılan saatte yüzde 1.7 artış kaydedildi. 
     DİE, yaklaşık 3 bin işyerinden derlenen bilgilere dayalı hesaplanan, 1997 100 temel yılı imalat sanayi üretimde çalışanlar, üretimde çalışılan saat ve kısmi verimlilik endeksi 2004 yılı üçüncü dönem sonuçlarını açıkladı. 
     Buna göre, söz konusu dönemde üretimde çalışan kişi başına verimlilik ile çalışılan saat başına verimlilik yüzde 5.9 arttı. 
     2004 yılı üçüncü döneminde devlet sektöründe üretimde çalışanların sayısında yüzde 9.6 azalış kaydedilirken, üretimde çalışan kişi başına kısmi verimlilikte yüzde 6.9, saat başına kısmi verimlilikte ise yüzde 6.1 artış görüldü. 
     Aynı dönemde, özel sektörde ise üretimde çalışanların sayısı yüzde 3.2, üretimde çalışan kişi başına kısmi verimlilik yüzde 6.8, üretimde çalışılan saat başına kısmi verimlilik ise yüzde 6.9 arttı. 
     Devlet sektöründe imalat sanayiinde, 2004 yılının üçüncü çeyreğinde, üretimde çalışan sayısında en fazla azalış yüzde 79 ile metal eşya sanayi imalatında görüldü. 
     Bunu yüzde 61.6 ile tekstil ürünleri imalatında, yüzde 46.7 ile derinin işlenmesi, bavul ve çanta vb. imalatı izledi. Aynı dönemde, çalışan sayısında iki artış yüzde 9.8 ile kok kömür, rafine edilmemiş petrol ürünleri imalatı ve yüzde 2.2 ile kimyasal madde ürünleri imalatında görüldü. 
     Üretimde çalışanların kişi başına kısmi verimliliğine bakıldığında ise devlet sektöründe en fazla gerileme yüzde 77.6 ile tekstil ürünleri imalatında görüldü. Bunu yüzde 70.5 ile mobilya imalatı, yüzde 43.7 ile metalik olmayan diğer mineral madde imalatı, yüzde 21.4 ile radyo, TV haberleşme cihazları imalatı izledi. 
     Aynı dönemde devlet sektöründe kısmi verimliliği artan sektör iki sektör, yüzde 80.7 ile basım ve yayım imalatı ve yüzde 7 ile makina ve techizat imalatı oldu. 
     
     ÖZEL SEKTÖRDE DURUM 

     Özel sektörde ise çalışan sayısında en fazla azalış yüzde 11.9 ile giyim eşyası imalatında görülürken, bunu yüzde 7 azalma ile tütün ürünleri imalatı izledi. Özel sektörde çalışan sayısında en fazla artış da yüzde 101.8 ile büro, muhasebe, bilgi işlem makinaları imalatında kaydedildi. 
     Verimlilik açısından bakıldığında da özel sektörde kişi başına kısmi verimlilik artışı en fazla yüzde 30.2 ile taşıt araçları ve karoseri imalatında, en fazla gerileme ise yüzde 61.8 ile kok kömürü, rafine edilmiş petrol ürünleri imalatında kaydedildi. 
     
</TEXT>
</DOC>
