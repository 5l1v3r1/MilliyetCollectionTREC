<DOC>
<DOCNO> 279994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sondun13.html </URL>
<DATE> 2004/10/14/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Eşcinsellik karşıtı AB Komisyonu adayından çekilme sinyali 
</HEADLINE>
<TEXT>

     Avrupa Birliği Adalet ve Güvenlik Komisyonu üyeliğine İtalya tarafından aday gösterilen ancak eşcinsellik karşıtı açıklamaları nedeniyle şimşekleri üzerine çeken Rocco Buttiglione, adaylıktan çekilebileceğini bildirdi. 
     BBC radyosuna konuşan Buttiglione, bu konudaki spekülasyonların Avrupa Parlamentosu'nun Komisyonu onaylamasını bile tehlikeye atabileceğini belirtti. 
     Ancak ''başı da vurulsa'' inançlarından vazgeçmeyeceğini belirten Buttiglione, gerekirse kendisine verilen görevi de feda etmekten kaçınmayacağını kaydetti. 
     Avrupa Parlamentosu Bireysel Özgürlükler Komitesi, eşcinselliğin günah olduğuna ve evliliğin erkeğin eş ve çocuklarını korumak için var olduğuna dair açıklamalarının ardından Buttiglione'nin adaylığına karşı oy kullanmıştı. 
     
</TEXT>
</DOC>
