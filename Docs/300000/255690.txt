<DOC>
<DOCNO> 255690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sonspo15.html </URL>
<DATE> 2004/07/15/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Sakaryaspor golcü arıyor... 
</HEADLINE>
<TEXT>

     Sakaryaspor Kulübü Başkanı Selahattin Aydın, teknik heyetin isteği doğrultusunda, golcü futbolcu arayışının sürdüğünü söyledi. 
     Aydın, AA muhabirine yaptığı açıklamada, transferlerde başarılı olduklarını, ancak forvetteki sorunu çözemediklerini söyledi. 
     Murat Bölükbaş'ın bonservis ücretindeki problemi aşamadıklarını, ancak geçen yıl ki başarıda büyük payı olan bu futbolcunun transferine ilişkin umutlarının sürdüğünü ifade eden Aydın, şunları kaydetti 
     ''Belirli bir bütçeyle hareket ediyoruz. Bu nedenle doğru transferler yapmak zorundayız. Ancak zamanımız da daralıyor. Geçen yıl bizde kiralık oynayan Murat Bölükbaş'ın transferini istiyoruz. Alternatif olarak da Senegalli Pape Thiaw ile temasımızı sürdürüyoruz. En kötü ihtimal birini renklerimize bağlayacağız.'' 
     
</TEXT>
</DOC>
