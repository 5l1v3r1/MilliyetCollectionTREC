<DOC>
<DOCNO> 270879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/yazar/akyol.html </URL>
<DATE> 2004/09/11/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Dünya nereye, biz nereye 
</HEADLINE>
<TEXT>


DÜNYANIN en önemli dergilerinden biri olan Foreign Affairs'in son sayısında James F. Hoge Jr. imzalı bir yazı "Dünya güç dengesi değişiyor, ABD hazır mı " 
Yazar, "dünyada kudretin Batı'dan Doğu'ya geçmesi"ne dikkat çekiyor Çin ve Hindistan hızla gelişiyor. Güney Asya'nın "kaplanları" da 1997 krizini aştılar, hırsla harekete geçtiler. 
Çin öyle büyüyor ki, bütün Doğu Asya ekonomilerini ateşliyor. 
Hindistan "eski sömürge olmanın mağduriyet duygusunu" atmış, özellikle bilgi sektöründe dev adımlarla ilerliyor. Batı, "yazılım" ve "iş servisi endüstrileri"nde Hint firmalarına bağımlı hale geliyor. 
Hızlı kalkınmanın sosyal ve kültürel çatışmalar yaratması gibi bir risk vardır ama Doğu Asya bu riskleri aşarsa ve hele iki dev, Çin ile Hindistan el ele verirse .. 
Doğu Asya'dan yükselen böyle bir "meydan okuma"ya Avrupa ve ABD kendini hazırlıyor mu Yazının özü bu .. Peki, biz ne yapıyoruz 

EKONOMİDEN sorumlu Devlet Bakanı Ali Babacan'la konuşuyorum. Önce kaygılar yaratan dış ticaret açığı... Babacan, bırakın kaygıyı, bunu iyi işaret sayıyor 
- İthalatta tüketim maddelerinin oranı yüzde 15'in altında. Asıl makine ve teçhizat ithalatında çok büyük artış var, bu da yatırım demektir, üretim demektir, geleceğin ihracatı demektir... 
Bu yılın ilk ayında özel sektör 28 katrilyon liralık yatırım yapmış, bunun 19.6 katrilyonu makine ve teçhizata, 8.3 katrilyonu bina ve inşaata tahsis edilmiş. 
Makine ve teçhizat yatırımı geçen yıla oranla yüzde 94 artmış 
Hindistan ve Çin gibi Türkiye de büyüyecekse, bunları konuşarak, bunları başararak yapacak. 
Çin ideolojiden, Hindistan sömürge kompleksinden kurtulup "pratik" düşünmeyi başardığı için, "dünya dengesini değiştiren" bir büyüme yoluna koyuldular. 

TEKSTİL ve turizm çok önemli ama çağımızda ekonomik kudretin birincil kaynağı bilgi sektörü ve teknoloji... Bu alanda ne yapıyoruz Babacan'ın cevabı 
- Ar-Ge denilen 'araştırma ve geliştirme' çalışmalarına Türkiye yıllardır milli gelirinin binde 7'sini ayırıyor. 2010 yılına kadar bu oranı yüzde 2'ye çıkaracağız. 
'Doğu Asya Kaplanları' bu oranı 20 - 30 yıl önce gerçekleştirdi, şimdi meyvelerini topluyorlar. 
Bu yüzde 2 oranına ulaşmak için hükümet önemli bir teşvik getirmiş Şirketler Ar-Ge için yapacakları 100 liralık harcama için vergi matrahından 140 lira düşebilecekler Bu çok ciddi bir teşviktir. 
Eskiden masraf bile yazamazlarmış. Ar-Ge'ye artık "Anadolu Kaplanları" da para yatırıyor. 
Babacan büyük bir sevinçle "ODTÜ'nün teknoparkında çalışanların sayısı 150O'ü geçti" diyor. 
Yabancı sermaye girişinde de kıpırdama var. Çin'e yılda 50 milyar dolar yabancı sermaye girerken bizde 800 milyon dolar civarında idi Bu yılın ilk yarısında gelen yabancı sermaye miktarı, 1.8 milyarı bulmuş Hatta dev bilgisayar firmaları Türkiye'de yatırım yapmak için Babacan'la görüşmüş. 
Bu çağ böyle. Bunları konuşarak, bunları başararak "bu çağın çağdaşı" olunuyor. 
Bizde ise "çağdaşlık" diye h l dayatılan eskimiş kavramlar çağımızı anlamamızı bile engelliyor. 



</TEXT>
</DOC>
