<DOC>
<DOCNO> 295900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sonsiy05.html </URL>
<DATE> 2004/12/08/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
2005 bütçesi Meclis'ten geçti 
</HEADLINE>
<TEXT>

     2005 Mali Yılı Bütçe Kanunu Tasarısı, Meclis Plan ve Bütçe Komisyonu'nda kabul edildi. 
     Tasarıya göre, 2005 Mali Yılı Bütçesi'nin gideri 155 milyar 472 milyon YTL olacak. Bütçenin vermesi öngörülen 29 milyar YTL açık ise net borçlanma hasılatı ile karşılanacak. Tasarı, 2005 yılında enflasyonun yıl sonu itibarıyla TÜFE ve TEFE'de yüzde sekiz seviyesine çekilmesini hedefliyor. 
     
     Hedef kamunun küçültülmesi 
     Ayrıca, kamu sektörünün bütünü için belirlenen yüzde 6.5'lik faiz dışı fazla hedefine konsolide bütçenin azami derecede katkı yapması bekleniyor. Faiz giderlerinin gayri safi milli hasılaya oranının yüzde 11.73'e düşürülmesini öngören tasarı, konsolide bütçe giderlerinin gayri safi milli hasılaya oranını yüzde 32.33 seviyesine indirerek kamunun küçültülmesi politikasının sürdürülmesini amaçlıyor. 
     
     En düşük memur maaşı 525 milyon lira 
     Tasarıya göre, 2005'te en yüksek devlet memuru maaşına yüzde 8.1, en düşük memur maaşına yüzde 12.1, ortalama memur maaşına ise yüzde 10.7 oranında zam yapılacak. Buna göre, en düşük memur maaşı ocakta 525 milyon liraya, temmuzda ise 557 milyona ulaşacak. 
     Tasarının ''Milli Bütçe Tahmin Raporu'', 2005 Yılı Programı’nda gayri safi milli hasılanın yüzde beş oranında artmasını öngörüyor. 
     
</TEXT>
</DOC>
