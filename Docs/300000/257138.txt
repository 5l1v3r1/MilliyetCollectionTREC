<DOC>
<DOCNO> 257138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/sonspo22.html </URL>
<DATE> 2004/07/21/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Trabzonspor'da 2 günlük izin yarın sona eriyor... 
</HEADLINE>
<TEXT>

     Trabzonspor'da Almanya kampının ardından verilen 2 günlük izin yarın sona eriyor. 
     Bordo-mavili takım, yarın sabah 10.00 ve 18.00'de yapacağı iki antrenmanla 4 Ağustos Çarşamba günü Avrupa Şampiyonlar Ligi'nde yapacağı maçın hazırlıklarına başlayacak. 
     Bordo-mavili takımın kendi tesislerinde yapacağı antrenmana İbrahim Ege'nin haricinde tüm futbolcuların katılması bekleniyor. 
     Karedeniz ekibi, 24 Temmuz Cumartesi günü gerçekleştireceği sezon açılışında Malatyaspor ile bir hazırlık karşılaşması yapacak. 
     Öte yandan Trabzonspor Kulübü Basın Sözcüsü İbrahim Şahin, Trabzonspor'un maçlarının şifresiz yayınlanması ihtimali konusunda endişelerinin kalmadığını belirterek, ''Başkanımızı Digitürk yetkilileri bugün aradılar. Şampiyonluğa oynayan takımların maçlarını dengeli bir biçimde şifreli olarak yayınlayacaklar. Böylece seyirci ve hasılat bakımından bu konuda bir olumsuzluk olmayacak'' diye konuştu. 
     
</TEXT>
</DOC>
