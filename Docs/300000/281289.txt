<DOC>
<DOCNO> 281289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonspo33.html </URL>
<DATE> 2004/10/18/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Hakan Ünsal, Galatasaray'da ikinci baharını yaşıyor... 
</HEADLINE>
<TEXT>

     Galatasaray'da geçtiğimiz sezon kötü gidişin sorumlulularından gösterilip teknik ekip tarafından kadro dışı bırakılan Hakan Ünsal, bu sezon ise teknik direktör Hagi'nin ''Banko''su oldu. 
     Birinci Süper Futbol Ligi, 2003-2004 sezonun ilk yarısında alınan kötü sonuçlardan sonra dönemin teknik direktörü Fatih Terim tarafından takımda yapılan revizyon kapsamında kadrodışı bırakılan futbolculardan Hakan Ünsal, teknik direktör Gheorghe Hagi'nin vazgeçilmezleri arasına girmeyi başardı. 
     Hakan Ünsal, ligde bu sezon sarı-kırmızılı takımın oynadığı 9 karşılaşmada 7 dakika forma giyerek, ekipte en çok oynayan futbolculardan biri oldu. 
     Sarı-kırmızılı takımda Fatih Terim'in kadrodışı bıraktığı diğer futbolculardan Baliç, ligde oynanan 6 maçta 392 dakika şans bulurken, Arif ise 7 karşılaşmada yeraldı ve Galatasaray'ın Ali Sami Yen Stadı'nda İstanbulspor'u 4-1 yendiği maçta bir gol attı. 
     Kadro dışı bırakılan bir diğer futbolcu kaptan Bülent ise uzun süren sakatlığı nedeniyle ligin ilk haftalarında takımda ilk 18'de yer almazken, diğer maçlarda da teknik direktör Hagi tarafından tercih edilmedi. Bülent bu sezon yalnızca sarı-kırmızılı takımın son iki karşılaşmasında toplam 66 dakika forma şansı buldu. 
     
</TEXT>
</DOC>
