<DOC>
<DOCNO> 251361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/spor/ydemirkol.html </URL>
<DATE> 2004/06/28/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Herhalde finalist 
</HEADLINE>
<TEXT>



Cuma günü Şenes Erzik'le bir sabah kahvesi içme olanağı bulmuştum. Yüzü gülüyordu. UEFA'nın bu en prestijli organizasyonu müthiş bir keyif ve büyük başarıyla geçiyordu. Erzik, İngiltere ve Fransa'nın, Hırvatistan'la oynadığı maçları söz konusu ülkelerde 30 ve 21 milyon kişinin TV'den seyrettiğini övünçle anlatıyordu. Ne mutluydu, ne büyük futbol oluyordu. 
Nazar deydi. O günden bu yana futbol Portekiz'i terk etti. Dün umut veren önce sebep varken geçtiğimiz iki gündeki kadar olmasa da, yine zayıf başladı maç. Tribünler dolu değildi. Çoğunluk çekirdek çitleyicileriydi. Ama 39. dakikaya gelindiğinde çitleyiciler bile müdahale etmek zorunda kaldılar. Meksika dalgası coşkusuyla bunun bir çeyrek final maçı olduğunu hatırlattılar. Turnuvanın bugüne kadarki en pozitif performanslarının sahibi iki takımı uyardılar. Ancak uyarılması gereken aslında hocalardı. Birbirlerine karşı çok fazla önlem almışlar, kuvvetli yönlerini törpülemek pahasına zayıf yönlerini kapatma arayışına girmişlerdi. İkisi de sürekli çizgi kenarında tek tek oyuncularını yönetiyorlardı. Playstation başındaki çocuklar gibiydiler. Maçı onlar, oynuyordu. Bir rakip analizi üstadı olan 65'lik Karel Brückner'i anlayabiliyorum. O hep böyle. 89 90'da Sigma Olomouc, Fener'i 7-1 yenerken zaten bunu bize göstermişti. Peki ya sürekli "rakip beni hiç ilgilendirmez" diyen Morten Olsen 
Çekler, rakibin muhteşem kanatlarını durdurmak için kalabalık ve geride duruyordu. Koller o dev cüssesiyle tek başına bir kontra forveti olunca, 23 Nisan Danone - Ünlüler Karması maçındaki Mithat Bereket gibi kaldı. Geniş alanda olmadı. Zaten aradıkları ilk kontra akını 45'de Poborsky ile bulabildiler. İki uzun şut dışında istedikleri olmadı. Danimarkalılar ise Çekler'in önlemlerini aşamadılar. Sadece Gravesen'in sürekli arkadaşlarıyla kavgası dışında göze batan bir şey yoktu. 
İkinci yarıda bir değişiklik vardı. İlk 45'de Çekler korner atarken, ileride 3 kişi bırakarak rakibin planını bozan Danimarka'nın bu tedbirine, Brückner bir yerleşim değişikliğiyle çözüm bulmuştu. İlk denemede, 49'da, Koller çocukların arasındaki Mithat Bereket irtifasından, rahat bir kafayla golü buldu. Zaten sert ve faullü oynanan oyun iyice sertleşti ama bu kez tempo geldi. İşte Danimarka - Çek Cumhuriyeti maçı böyle olmalıydı. Korneri atan Poborsky, 63'te 4 kişiyi oyundan düşüren harika bir pasla Baros'a nefis bir gol attırdı. Doğrusu 96'nın yıldızı 32'lik veteran, şimdi o günden çok daha iyi. Harika... 
Danimarka kendini toparlayamadan bu kez Nedved, Liverpoollu'yu kaçırdı, 2 dakika sonra. Baros yine muhteşem vurdu ve oyunu kopardı. Danimarka 'ahlaklı' bir kuzeyli gibi oynamaya devam etti, pozisyonlar buldu ama nafile, rakip müthişti. Eğer İsveç'ten o son dakika golünü bilerek yiyip, Çekler'in karşısına çıkmayı seçtilerse herhalde şimdi çok pişmanlardır. 
Ve Karel Brückner. Eleme grubunda Hollanda'yı evlerinde 3-2 yendiklerinde "h l çok eksiğimiz var" diyordu. H l var mı acaba Bu takım durduracak var mı Yunanistan mı Sanmıyorum. 




</TEXT>
</DOC>
