<DOC>
<DOCNO> 290457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sonspo08.html </URL>
<DATE> 2004/11/20/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Mehmet Okur, takımının Miami Heat'e yenildiği maçta 4 sayı attı 
</HEADLINE>
<TEXT>

     ABD Profesyonel Basketbol Ligi'ne NBA , 9 maçla devam edildi. 
     Milli basketbolcu Mehmet Okur, takımı Utah Jazz'ın deplasmanda yaptığı ve uzatma dakikalarında Miami Heat'e 107-105 yenildiği maça yedekten katılarak 26 dakika oyunda kaldı. 4 sayı, 7 ribaunt ve 1 asistlik oyun çıkaran Okur, iki sayılık atışlarda 7'de 1, serbest atışlarda ise 3'de 2 isabet buldu. 
     Jazz'da Carlos Boozer'in 25 sayı, 9 ribaunt ve 3 asisti, Carlos Arroyo'nun 18 sayı, 5 ribaunt ve 5 asisti, Raja Bell'in 17 sayı, 4 ribaunt ve 1 asisti ve double-double yapan Andrei Kirilenko'nun 16 sayı, 12 ribaunt ve 4 asisti galibiyet için yeterli olmadı. 
     Heat'de ise 39 sayı, 4 ribaunt ve 8 asistli Dwayne Wade, günün en skorer ismi oldu. Double-double yapan Shaquille O'Neal, 22 sayı, 11 ribaunt ve 6 asistle Wade'i izledi. 
     NBA'deki bir diğer Türk oyuncu İbrahim Kutluay'ın forma giymediği maçta Seattle Supersonics, deplasmanda Toronto Raptors'ı 101-94 yenerek üst üste 9. galibiyetini aldı. 
     Sonics'de Rashard Lewis 27 sayı, 4 ribaunt ve 2 asistlik performansıyla maçın yıldızı oldu. Ray Allen 24 sayı, 2 ribaunt ve 6 asist, Antonio Daniels da 19 sayı, 3 ribaunt ve 5 asistle galibiyeti getiren diğer isimler oldular. 
     Raptors'da ise Vince Carter 21 sayı, 2 ribaunt ve 5 asist, Rafer Alston da 20 sayı, 5 ribaunt ve 5 asistle takımın en çok sayı üreten iki ismi oldu, ancak yenilgiyi engelleyemedi. 
     
     Günün diğer maçlarında alınan sonuçlar şöyle 

     San Antonio Spurs-Boston Celtics 92-84. 
     Indiana Pacers-Detroit Pistons 97-82. 
     Dallas Mavericks-New York Knicks 103-101. 
     Denver Nuggets-Chicago Bulls 99-81. 
     Phoenix Suns-Los Angeles Lakers 107-102. 
     Portland Trail Blazers-Milwaukee Bucks 110-98. 
     Sacramento Kings-Memphis Grizzlies 107-105. 
     Lige, TSİ yarın sabaha karşı yapılacak 7 maçla devam edilecek. 
     
</TEXT>
</DOC>
