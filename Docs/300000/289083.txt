<DOC>
<DOCNO> 289083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sonyas12.html </URL>
<DATE> 2004/11/15/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Mucize ilaçlar geliyor 
</HEADLINE>
<TEXT>

     
     Fransızlar'ın sırrı bu maddede gizli 

     Harvard Üniversitesi üzüm kabuğunda ve kırmızı şarapta bulunan, hem yaşlanmayı engelleyen, hem de libidoyu artıran Resveratrol adlı bir madde üzerinde çalışıyor. İngiltere'de Pfizer sponsorluğunda yapılan araştırmalarda ise bu maddenin kilo vermeyi ve ince kalmayı sağladığı da kanıtlandı. Fransızlar'ın peynir ve alkolü bu kadar çok tüketmelerine rağmen incecik kalmaları da Resveratrol ile açıklanıyor. 
     
     Alkol azalıyor kalp korunuyor 

     Etkenliği geçtiğimiz hafta kanıtlanan ve bütün dünyayı ayağa kaldıran bu ilaç kilo verdiriyor, bu kiloların geri alınmasını engelliyor ve alkol ihtiyacını azaltıyor. Amerikan Kalp Vakfı ilacın obezitenin önüne geçebileceğini ifade etti. Üstelik şimdiye kadarki araştırmalarda hiçbir yan etkinin görülmemesi Resveratrol ile beraber en çok gelecek vaad eden araştırma olduğuna işaret ediyor. 
     
     Cilt kanseri için geliştirildi 

     Melanolan'ın cilt kanserine karşı koruduğu fark edildikten sonra tamamen bu amaç doğrultusunda incelendi. Ancak Melanolan'ın "yan etkileri" olduğu keşfedildi. İlaç zayıflatıyor ve libidoyu artırıyordu. Üstelik güneşlenmeden bile çıkmadan bronzlaşmayı sağlıyordu. Melanolan üzerinde çalışan Avustralyalı araştırmacılar ise bu ilginç sonuçlara rağmen henüz ciddi bir yan etkiyle karşılaşmadıklarını söyledi. 
     
     Deterjana P G'nin kadınlara armağanı 

     Daha çok deterjanlarıyla tanınan Procter Gamble da kadınlar için devrim yaratacak bir ürün geliştirdi. Gerekli testler tamamlanınca, yani 2 yıla kadar piyasaya çıkması planlanan ilaç testosteron hormonunu kullanarak kadın libidosunu artırıyor. Seksi keyif unsuru olarak görmeyi unutmuş milyonlarca kadının bu ilaç sayesinde çok daha mutlu bir hayata kavuşacağı umuluyor. 
     
     Akşamdan kalma artık sona eriyor 

     Son yılların en çok konuşulan ilaçlarından biri olan RU-21 Sovyet gizli servisi tarafından casusların uzun süre ayakta kalmasını sağlamak için geliştirilmişti. Bugünkü kullanımı ile ise akşamdan kalmanın tamamen önüne geçiyor. İçki içmeye başlamadan önce bir RU-21 yuttuğunuzda ne kadar içerseniz için ertesi gün mide bulantısı, baş ağrısı gibi belirtileri kesinlikle yaşamıyorsunuz. İlaç İngiltere'de, ABD'de ve internette satılıyor. 
     
     Yağların vücuda girmesini engelliyor 

     Zayıflama ilacı olan ve Türkiye'de de satılan Xenical yüzbinlerce kişinin incelmesini sağladı. Ancak 3 ayda ortalama 10-15 kilo verilmesini sağlayan ve halen piyasadaki en etkili zayıflama ilacı olarak görülen Xenical'in yan etkileri de var. Xenical vücudun besinlerdeki yağı sindirmesini engelliyor. Prospektüste belirtilen miktardan fazla yağ alındığında vücut bunu atmaya çalışıyor. Bu da kontrol edilemez bir tuvalet ihtiyacı doğuruyor. 

     
</TEXT>
</DOC>
