<DOC>
<DOCNO> 258098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/son/sontur36.html </URL>
<DATE> 2004/07/25/ </DATE>
<TIME> 23.49 </TIME>
<AUTHOR>  </AUTHOR>
<HEADLINE>
Henzemin geçitte ölenlerin kimlikleri belirlendi... 
</HEADLINE>
<TEXT>

     İzmir-Denizli hattında sefer yapan yolcu treninin hemzemin geçitte minibüse çarpmasıyla meydana gelen kazada ölenlerden bazıları ile yaralıların kimlikleri belirlendi. 
     Alınan bilgiye göre, kazada ölen 14 kişiden 5'inin kimliği şöyle 
     ''Ayşe Demir, Merve Seyrek, Zehra Seyrek, Burcu Ece ve Meral İnan.'' Yaralıların ise Seçil Demir, Zehra Demir, Fatma Demir, Okay İnan ve Sevim Ece olduğu açıklandı. 
     Aydın Devlet Hastanesi'nde tedavi altına alınan Okay İnan ve Sevim Ece'nin durumunun ciddi olduğu ve ameliyata alındığı bildirildi. 
     Öte yandan, 31703 sefer sayılı yolcu treninin makinistinin İbrahim Akıncı olduğu belirtildi. 
     Minibüstekilerin ise Aydın'da bir sünnet düğününe katıldıktan sonra, Koçarlı ilçesine bağlı Esentepe köyüne dönmek üzere yola çıktıkları öğrenildi. 
     
     ÖLENLERDEN 8'İNİN DAHA KİMLİĞİ BELİRLENDİ 

     İzmir-Denizli hattında sefer yapan yolcu treninin hemzemin geçitte minibüse çarpmasıyla meydana gelen kazada ölen 14 kişiden 8'inin daha kimliği belirlendi. 
     Aydın Vali Vekili Ömer Eru, yaptığı açıklamada, kazada ölenlerden 8'inin kimliğinin, Ayşe Demir çocuk , Kezban Ece ile kızı Kezban Ece, Dilaver Demir, Çetin Seyrek, Mustafa İnan, Fatma İnan ve Onur Ece olduğunu bildirdi. 
     Eru, kazada ölen 13 yaşlarındaki bir çocuğun kimliğinin tespit edilemediğini kaydetti. 
     Kazada ölen 5 kişinin kimlikleri daha önce açıklanmıştı. 
     
</TEXT>
</DOC>
