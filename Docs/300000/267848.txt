<DOC>
<DOCNO> 267848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/soneko45.html </URL>
<DATE> 2004/08/31/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Petrol 42 doların altına düştü 
</HEADLINE>
<TEXT>

     Uluslararası borsalarda petrol fiyatlarında 8'nci işlem gününe giren düşüş, fiyatların yaklaşık 8 dolar gerilemesini sağladı. 
     New York Borsası'nda 68 sent gerileyen hafif türü ham petrolün varil fiyatı 41.60 dolardan satılırken Londra Borsası'nda işlem gören Brent petrolündeki gerileme 1.38 doları buldu. Son işlemlerde 39.25 dolardan el değiştiren Brent ham petrol, son dört haftanın en düşük seviyesinde bulunuyor. 
     30 dolarlı seviyelerden aldıkları petrolü satışa geçerek fiyatların hızla gerilemesini sağlayan ''hedge'' fonlarının elinde hala önemli miktarda uzun dönemli petrol kontratı bulunduğu bildiriliyor. 
     Irak'taki siyasi durumun kısman normalleşmesiyle petrol arzında sıkıntı oluşacağına yönelik beklentilerin güç kaybetmesi, hedge fonlarını, kuzey yarımkürede sert kış olasılığını değerlendirmeye itiyor. 
     Kışın ısınma amaçlı talebin artmasıyla fiyatların tekrar yükselişe geçmesini bekleyen ABD ağırlıklı fonlar, petroldeki pozisyonlarının bir kısmını uzun vadeli bekletmeyi planlıyor. 
     
</TEXT>
</DOC>
