<DOC>
<DOCNO> 264292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/spor/spo03.html </URL>
<DATE> 2004/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan şut çalıştı 
</HEADLINE>
<TEXT>



GALATASARAY Süper Lig'in 3. haftasında evinde Çaykur Rizespor ile oynayacağı maçın hazırlıklarını dün yaptığı antrenmanla sürdürdü. Gaziantepspor deplasmanında pozisyon bulmakta zorlanan Sarı - Kırmızılılar, orta ve şut çalışmaları yaptı. Ancak futbolcuların isabetsiz vuruşları, Teknik Direktör Gheorghe Hagi'yi kızdırdı. Akşam yapılan antrenman ise basına kapatıldı. 

Gallardo için Ocak girişimi 

SEZON başından bu yana Gallardo'nun peşini bırakmayan Galatasaray, yıldız futbolcu için yeni bir formül geliştirdi. Sarı - Kırmızılılar'ın, sakatlığı nedeniyle sahalardan uzak kalan Arjantinli futbolcu için Ocak ayını bekleme kararı aldığı öğrenildi. Yönetim, River Plate ile sözleşmesi sezon sonunda bitecek olan Gallardo'nun işini devre arasında ucuza bitirmek istiyor. 

Genç Aykut'a özel anlaşma 

GALATASARAY Yönetimi, Aykut'un sözleşmesini 5 yıl uzatmak için girişimlere başladı. Sezon sonu itibarıyla iki yıllık opsiyonlu anlaşması daha olan Aykut'un önümüzdeki günlerde nikah tazeleyeceği bildirildi. Genç eldiven, Sarı - Kırmızılı takımda kalmak istediğini dile getirerek, "Yakın bir zamanda masaya oturacağız. Anlaşırsak kalmak istiyorum" yorumunu yaptı. 


</TEXT>
</DOC>
