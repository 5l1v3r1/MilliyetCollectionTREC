<DOC>
<DOCNO> 272042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sonspo03.html </URL>
<DATE> 2004/09/15/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Formula 1 takımı Renault, Trulli ile yollarını ayırdı... 
</HEADLINE>
<TEXT>

     Formula 1'in iddialı takımlarından Renault, İtalyan pilotu Jarno Trulli ile yollarını ayırdığını bildirdi. 
     Takımdan yapılan açıklamada, sezonun son 3 yarışı olan Çin, Japonya ve Brezilya Grand Prix'lerinde Jarno Trulli'nin Renault adına yarışmayacağı belirtildi. 
     Takım yetkilileri, 1997 yılında Dünya Şampiyonu olan Kanadalı pilot Jacques Villeneuve'ün önümüzdeki günlerde test sürüşlerinde deneneceğini belirterek, bu pilottan memnun kalınmaması durumunda test pilotu Fransız Frank Montagny ile sezonu kapatacaklarını açıkladılar. 
     30 yaşındaki Jarno Trulli, kariyeri boyunca 128 grand prix mücadelesi verirken, 2 kez de ''pole position''u elde etti. 
     İtalyan pilot ayrıca, bu sezon Monaco Grand Prix'sinde Ferrari'nin dünya şampiyonu pilotu Michael Schumacher'i geçerek birinci oldu ve tüm dikkatleri üzerine çekti. 
     
</TEXT>
</DOC>
