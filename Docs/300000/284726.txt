<DOC>
<DOCNO> 284726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/ekonomi/eko07.html </URL>
<DATE> 2004/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Herkes internet kullansın' 
</HEADLINE>
<TEXT>


ANKARA Milliyet 

Ulaştırma Bakanı Binali Yıldırım, Türk Telekom ve PTT'nin tarifelerinde önemli indirimler gerçekleştiğini hatırlatarak, "Şimdi de herkes internet kullansın istiyoruz ve bu amaçla internet erişim hizmetlerinde önemli indirimler yapıyoruz" dedi. Yıldırım yazılı açıklamasında, Türk Telekom A.Ş.'nin ADSL ücretlerinde yapılan yeni indirimlerle 128 Kbps hızındaki tüm kullanıcıların hızının, fiyatı değiştirilmeden 256 Kbps'ye çıkarıldığını belirtti. Yıldırım, yeni tarifeyle en düşük bağlantı hızının yüzde 28.9'luk indirimle 49 milyon liraya düşürüldüğünü kaydetti. ADSL'de yapılan en büyük yeniliklerden birinin de "Limitli kullanım aboneliği" uygulamasının başlaması olduğunu ifade eden Yıldırım, Türk Telekom müşterilerinin istedikleri takdirde 256 ve 512 Kbps hızlarında kullanıma bağlı limitli erişim aboneliği tercih edebileceklerini ve 256 Kbps'de aylık 29 milyona 3GB, 512 Kbps'de ise aylık 49 milyona 5GB veri indirimi yapabileceklerini bildirdi. 
PTT'nin 2003'de 22 trilyon 890 milyar lira k r elde ettiğini vurgulayan Yıldırım, yıl sonu itibarıyla k rın 30 trilyon liraya çıkarılacağının tahmin edildiğini ifade etti. 


</TEXT>
</DOC>
