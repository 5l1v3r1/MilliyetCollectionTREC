<DOC>
<DOCNO> 299302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sonyas05.html </URL>
<DATE> 2004/12/20/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Yılbaşı yaklaştı, kırmızı renkli iç çamaşırları kapışılıyor 
</HEADLINE>
<TEXT>

     Recep İSTEK DHA 

YILBAŞI'nın yaklaşmasıyla birlikte hediyelik giyim eşyaları da vitrinleri süslemeye başladı. Uğur getirdiğine inanılan kırmızı renkli kadın iççamaşırları yine bu yılın gözdesi oldu. Kayseri'de bir mağazada vitrine konuyan iç çamaşırları satışları büyük ölçüde arttırdı. 
     İnönü Bulvarı üzerindeki Hakkoymaz Tekstil, işyerinin bir reyonunu kırmızı renkli çamaşırlarla süsledi. Reyonda kadın külodu, sütyen, gecelik, sabahlık, çorap, erkekler için yine kırmızı boxer ve çoraplar bulunuyor. 
     Üzerlerinde Noel baba, kardan adam, kar ve kış resimlerinin yer aldığı iç çamaşırlarının dantellisi de yer alıyor. 
     Hakkoymaz Tekstil Genel Müdürü Osman Hakkoymaz, kırmızı renkli iç çamaşırlarının bu yıl yine revaçta olduğunu söyledi. Mağaza Satış Müdürü Gökhan Donan ise kırmızı renkli iç çamaşırlardan oluşan reyonda satışların canlandığını söyledi. 
     Donan, "Son yıllarda uğur getirdiğine inanıldığı için özellikle yılbaşında kırmızı renkli çamaşırların satışı artıyor. Müşterilerden gelen talep doğrultusunda ayrı bir reyon yaptık. Kız arkadaşına, sevgilisine, nişanlısına, eşine yılbaşı hediyesi almak isteyenlerin ilk tercihi kırmızı renekli çamaşırlar oluyor'' diye konuştu. 
     Mağaza Satış Müdürü Gökhan Donan, özellikle kırmızı renkli, kalp şeklinde kutuya konulan satenden imal edilmiş, dikişsiz, iz bırakmayan ve yılbaşı özel hediye olarak tasarlanmış kadın külotlarının çok tercih edildiğini söyledi. Yılbaşı özel külotonunu 4 milyon 950 bin liradan alıcı buluyor. Reyonda, gecelikler 17 ile 35 milyon, sabahlıklar 20 ile 30, pijama takımlarının 15 ile 60, sütyenlerin 7 ile 15 milyon liradan, boxerlerin ise 5 milyon liradan satılıyor. 

     
</TEXT>
</DOC>
