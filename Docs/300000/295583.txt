<DOC>
<DOCNO> 295583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sonsiy20.html </URL>
<DATE> 2004/12/07/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Erbakan'ın başvurusuna ret 
</HEADLINE>
<TEXT>

     "Kayıp Trilyon" davasında "özel belgede sahtecilik" suçundan aldığı 2 yıl 4 ay hapis cezasının infazı 1 yıl süreyle ertelenen kapatılan RP'nin son Genel Başkanı, eski Başbakan Necmettin Erbakan'ın, yeni Türk Ceza Kanunu'ndan yararlanmak için yaptığı başvuru reddedildi. 
     Ankara 9. Ağır Ceza Mahkemesi, Erbakan'ın avukatı aracığıyla yaptığı başvuruyu sonuçlandırdı. 
     Mahkeme, yeni TCK'da Erbakan'ın lehine bir hüküm olmadığı gerekçesiyle başvuruyu redetti. 
     "Kayıp Trilyon" davasında aldığı hapis cezasının infazı, Ankara Numune Hastanesi'nden aldığı sağlık raporu doğrultusunda 1 yıl süreyle ertelenen Erbakan'ın, tekrar erteleme için yeniden sağlık raporu alması gerekecek. 
     Erbakan'ın, cezasının infazının erteleme süresi 23 Aralık 2004 tarihinde dolacak. 
     
</TEXT>
</DOC>
