<DOC>
<DOCNO> 288880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/spor/axspo01.html </URL>
<DATE> 2004/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
PAF piyangosu 
</HEADLINE>
<TEXT>


Bosque, PAF Takımı ile yapılan hazırlık maçında formda görünen Veysel, Berkant ve Tümer'e gelecek için ümit verdi, "Takımda çalışan herkese forma var" mesajını iletti 


Yedekler hırslandı 
BEŞİKTAŞ'TA forma şansı bulamayan isimlerin, PAF Takımı ile yapılan maçta formda görünmesi, Teknik Direktör Vicente del Bosque'yi mutlu etti. Haftalardır kadroda yer bulamayan Veysel, Berkant ve Tümer'in bu karşılaşmada gol atıp, iyi futbol oynamalarını öven İspanyol hoca, şans verme konusunda umutlandırdı. 

Madrid'e gitti 
SİYAH - Beyazlı ekibin 11 kişiden oluşmadığına dikkat çeken Bosque, "Sizleri böyle istekli ve azimli görmem benu çok mutlu etti. Uzun bir maratonda herkes üstüne düşen görevi yapacak" diyerek çalışıp, formayı kapmalarını istedi. Takıma verilen iki günlük izinden faydalanan Beşiktaş Teknik Direktörü, ailesiyle birlikte Madrid'e gitti. 

Tayfur'dan teselli 

SİYAH - Beyazlılar'da menajer - kaptan olarak görev yapan Tayfur Havutçu, milli takım beklentisi içinde bulunan Emre Aşık ile Ali Güneş'in moral bozukluğu yaşadıklarını belirtti. Arkadaşlarını teselli eden tecrübeli futbolcu, "İkisi de oynadıkları futbolla milli formayı çoktan hak etti. Ancak bu bir tercih meselesi. Bize düşen, onlara yardımcı olmak" dedi. 

Tatile kaçtılar 

BAYRAM nedeniyle yarına kadar verilen izin, milli takım dışında kalan Beşiktaşlılar'a yaradı. Cordoba ve Ronaldo dışındaki yabancılar ülkelerine giderken, diğer oyuncular da çeşitli tatil yörelerine gitti. Siyah - Beyazlılar yarın Ümraniye Tesisleri'nde toplanıp, Rize maçının hazırlıklarına başlayacak. 


</TEXT>
</DOC>
