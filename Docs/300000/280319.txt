<DOC>
<DOCNO> 280319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sondun44.html </URL>
<DATE> 2004/10/15/ </DATE>
<TIME> 19.22 </TIME>
<AUTHOR>  </AUTHOR>
<HEADLINE>
İspanyol yargıç Garzon'a göre Bin Ladin, uzun süredir faal değil 
</HEADLINE>
<TEXT>

     İspanyol yargıç Baltasar Garzon, El Kaide terör ağı lideri Usame bin Ladin'in uzun süredir faal olmadığını açıkladı. 
     Terör konusunda uzman olan Yargıç Garzon, Monako'da düzenlenen uluslararası suçla ilgili konferansta, ''Bin Ladin'in yakalanmaktan kurtulmaya odaklandığını ve gizlendiği bir yerden operasyon emri verebileceğine inanmanın zor olduğunu'' söyledi. 
     Garzon, bin Ladin'in nasıl bertaraf olduğu, bu sonuca hangi bilgiyle vardığı konularına açıklık getirmedi. 
     Yargıç Garzon, buna rağmen bağımsız hareket edebilen diğer gruplar ve mali destek sayesinde terör tehdidinin ortadan kalkmadığına dikkat çekerek, bazı yeni grupların El Kaide'den daha sert bir çizgiye sahip olduğunu belirtti. 
     
</TEXT>
</DOC>
