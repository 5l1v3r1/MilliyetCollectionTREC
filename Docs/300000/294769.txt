<DOC>
<DOCNO> 294769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sonspo08.html </URL>
<DATE> 2004/12/04/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Hidayet 2 sayı attı, Magic Knikcs'i 104-98 yendi... 
</HEADLINE>
<TEXT>

     ABD Profesyonel Basketbol Ligi'ne NBA , dün akşam yapılan 9 maçla devam edildi. 
     Hidayet Türkoğlu'nun forma giydiği Orlando Magic, sahasındaki maçta New York Knikcs'i 104-98 yenerken, ligde çıktığı 15. maçta, 10. galibiyetini almayı başardı. 
     Hidayet, mücadelede 18 dakika sahada kalırken, 2 sayı, 2 ribaunt ve 3 asistlik performansla maçı tamamladı. 4 kez denediği 2 sayılık atışlardan sadece 1'ini isabet ettiren Hidayet, 3 sayılık atışlarda rakip potayı sadece 1 kez denedi, ancak başarılı olamadı. 
     Magic'te Cuttino Mobley 34 sayıyla maçın en skorer oyuncusu olurken, 6 ribaunt ve 2 asistle oynadı. Rakip potaya 26 sayı atan Steve Francis, 7 ribaunt ve 6 asistlik performansıyla galibiyete katkıda bulundu. 
     Knikcs'te ise Stephon Marbury, 28 sayı kaydettiği maçta 3 ribaunt ve 8 asistle oynarken, takımının en skorer oyuncusu oldu. Marbury'e katkıda bulunan Jamal Crawford ise 23 sayı, 2 ribaunt ve 5 asistle maçı tamamlarken, yenilgiyi engelleyemedi. 
     
     MIAMI, BULLS'U 105-81 İLE GEÇTİ 
     Doğu Konferansı Güneydoğu Grubu'nda yer alan Miami Heats, Chicago Bulls'u 105-81 yenerek, ligdeki 11. galibiyetini aldı. 
     Miami'de Christian Laettner, 23 sayıyla oynadığı maçta 3 ribaunt alarak takımının en skorer oyuncusu oldu. Eddie Jones, 21 sayı, 5 ribaunt ve 5 asist, Shaquille O'Neal ise 18 sayı, 7 ribaunt, 5 asist ve 4 top çalmayla takımının galibiyetinde büyük rol oynadılar. 
     Ligde istediğini bir türlü yakalayamayan ve çıktığı 13 maçtan sadece 2'sini galibiyetle tamamlayan Bulls, Miami karşısında da tutunamayarak, grubunda sonuncu sıradaki yerinde kaldı. 
     Bulls'ta Kirk Hinrich 17 sayı, 3 ribaunt ve 4 asistlik performansına rağmen yenilgiyi engelleyemedi. Chris Duhon 15 sayı, 4 ribaunt ve 7 asistle, Luol Deng ise 12 sayı, 5 ribaunt ve 4 asistle oynadı. 
     
     Ligde günün diğer karşılaşmalarında alınan sonuçlar şöyle 
     Washington Wizards-Atlanta Hawks 114-90. 
     Boston Celtics-Toronto Raptors 91-89. 
     Memphis Grizzlies-Philadelphia 76'ers 94-86. 
     San Antonio Spurs-Detroit Pistons 80-77. 
     Minnesota Timberwolves-Phoenix Suns 97-93. 
     Los Angeles Lakers-Golden State Warriors 97-88. 
     Sacramento Kings-Indiana Pacers 113-87. 
     
</TEXT>
</DOC>
