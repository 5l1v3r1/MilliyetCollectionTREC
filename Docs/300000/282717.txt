<DOC>
<DOCNO> 282717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/sonsiy01.html </URL>
<DATE> 2004/10/23/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Erdoğan'dan yabancı yatırımcılara çağrı 
</HEADLINE>
<TEXT>

     Başbakan Recep Tayyip Erdoğan, ekonomik programın samimiyetle, dirençle ve kararlılıkla uygulanacağını belirterek yabancı sermayeyi Türkiye'de yatırım yapmaya çağırdı. 
     Başbakan Erdoğan'ın, Uluslararası Bankacılık Enstitüsü'nün toplantısı çerçevesinde İş Bankası ve Akbank'ın ev sahipliğinde basına kapalı olarak Tophane-i Amire Kültür Merkezi'nde verilen yemekte, bankacılara hitap etti. 
     Edinilen bilgiye göre Erdoğan, konuşmasında, Türkiye'nin çehresinin her geçen gün, her geçen ay biraz daha değişeceğini, ülkenin hak ettiği konuma hızla ulaşacağını söyledi. 
     Türkiye'nin, sahip olduğu tüm bu zenginlik ve potansiyeli harekete geçirip, atılım yapmaya çalıştığı her dönemde, çeşitli nedenlerden dolayı bu çabasının kesintiye uğradığını anlatan Erdoğan, bu nedenle Türkiye'nin çok zaman ve para israf ettiğini bildirdi. 
     Başbakan Erdoğan, ''sadece ulusal anlamda değil, uluslararası platformlarda da Türkiye artık güven telkin eden, geleceğe güvenle bakabilen, önünü görebilen bir ülke olmuştur. Türkiye sis perdesini yıkmış, aydınlık bir sürece kararlılıkla adım atmıştırö dedi. 
     Bunun somut göstergelerini bugün her yerde görebilmek mümkündür diyen Başbakan, iki sene içinde Türkiye, izleyenlerin, şaşırdığı ve takdirle karşıladığı, çok hızlı bir değişim süreci yaşamıştır. Ama şunu da özellikle belirtmek isterim ki bu değişim hiçbir zaman son bulmayacak’ açıklamasında bulundu. 
     
     Uluslararası yatırımcılara çağrı 
     Başbakan Erdoğan, Türkiye'de işçisinden işverenine, esnafından sanayicisine kadar tüm kesimlerin istikrara kavuşmuş olmanın mutluluğunu yaşadığını belirtti. 
     'Yarın ne olacak, Türkiye hangi kötü sürprizlerle uyanacak, hangisiyasi kriz ekonomik krizi tetikleyecek, Dolar nerelere fırlayacak' gibi kaygıların gündemden düştüğünü belirten Erdoğan, ''hükümetimiz kendi ekonomik programını samimiyetle, dirençle, kararlılıkla uygulayacak, hiç kimseye kötü sürprizler yaşatmayacak, toplumun hiçbir kesimini hayal kırıklığına uğratmayacakö dedi. 
     Ekonomide güven ve istikrarın uluslararası platformlarda da hayati önem arz ettiğinin çok iyi farkında olduklarını vurgulayan Başbakan Erdoğan, Türkiye, sisler perdesi içinde, belirsizlikler ülkesi olmaktan çıkmıştır. Türkiye bir yatırım ve üretim üssü olma yolunda emin adımlarla ilerlemektedir. Türkiye'nin bu cazibesinden yararlanmak, büyük düşünmek, ekonomik anlamda kıtalararası bir köprü kurmak isteyenler bir an önce Türkiye'deki yerlerini almalı ve bu fırsatı değerlendirmelidir'' dedi. 
     
     Sıkı maliye politikasına devam 
     Başbakan Erdoğan, ekonomik göstergelere ve ekonomiye ilişkin gelecek perspektiflerine de değindiği konuşmasında, sıkı maliye ve para politikalarına rağmen ekonomik canlanmanın olağanüstü bir hızla gerçekleştiğini dile getirdi. 
     
</TEXT>
</DOC>
