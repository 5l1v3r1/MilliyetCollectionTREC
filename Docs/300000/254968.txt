<DOC>
<DOCNO> 254968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/siyaset/siy01.html </URL>
<DATE> 2004/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhalifler ikna edilecek 
</HEADLINE>
<TEXT>


CHP Lideri Baykal muhalifleri ikna etmek için Yılmaz Ateş'i devreye soktu. Ateş, Baykal ile muhalifleri buluşturacak bir akşam yemeği planlıyor 

EZELHAN ÜSTÜNKAYA Ankara 


Büyük tartışmalarla sonlanan 12. Olağanüstü Kurultay'ın ardından CHP'deki gerginlik h l bitmedi. Genel merkezin bu hafta yapacağı açıklamaya göre, muhalifler CHP'de yola devam edip etmemeyi karalaştıracak. 
CHP'de yönetim, muhalifler ve "Kemal Derviş ekibi"nin partide yaşanan gelişmeleri değerlendirmek üzere bu hafta ayrı ayrı toplanması bekleniyor. Genel merkezin, muhaliflerin tüzük kurultayı toplanması talebiyle verdiği imzalara ilişkin incelemesi, tüzük gereği 16 Temmuz'da bitiyor. Genel merkezin, muhaliflerin imzasını yeterli ve geçerli bulması durumunda, tüzük kurultayının çağrı tarihinden 15 gün sonra toplanması gerekiyor. 

Herkes toplanıyor 
Muhalif kanat da, genel merkezin çağrı yapma ya da yapmamasına göre, izlenecek stratejiyi belirlemek üzere toplanacak. 
Genel merkez ve muhaliflerin yanı sıra bu hafta, tüzük kurultayına scak bakan İstanbul Milletvekili Kemal Derviş ve kendisine yakın isimler de bir araya gelecek. 
CHP'de kurultay sonrası gündemin ikinci maddesi de istifalar oldu. Daha fazla milletvekili kaybetmek istemeyen Baykal, muhalifleri ikna etmek için TBMM Başkan Vekili Yılmaz Ateş'i devreye soktu. Ateş, milletvekillerini tüzük kurultayı ve muhalif hareketten vazgeçirmeye çalışırken, Baykal ile muhalifleri buluşturacak bir akşam yemeği de planlıyor. 



</TEXT>
</DOC>
