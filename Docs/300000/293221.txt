<DOC>
<DOCNO> 293221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sonyas16.html </URL>
<DATE> 2004/11/29/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Kök hücre mucizesi 20 yıldır felçli kadını yürüdü... 
</HEADLINE>
<TEXT>

     Güney Kore'de bilim adamları, felçli bir kadını, omuriliğini göbek bağı kanından elde edilen kök hücrelerle tedavi ederek yeniden yürüttü. 
     20 yıl önce geçirdiği kaza sonrasında yatağa çivilenen 37 yaşındaki Hwang Mi-Soon, yürüyüş destek çerçevesiyle de olsa ayağa kalktığında gözyaşlarını tutamadı. 
     Hastayı yürütmeyi başaran Güney Koreli bilim adamları düzenledikleri basın toplantısında, Hwang'ın omurilik sakatlığı, göbek bağı kanından elde edilen kök hücre ile tedavi edilen ilk hasta olduğunu belirtirken, bu tedavi yönteminin daha fazla araştırmaya ve uluslararası uzmanların teyidine gerek bulunduğu uyarısında bulundu. 
     Hwang'ın tedavisinin omurilik sakatlanmalarının iyileştirilmesi yolunda ileriye yönelik bir adım olduğunu belirten Güney Koreli bilim adamları, göbek bağı kanından kök hücre elde edilmesinin, kök hücre araştırmalarında ceninlerin kullanılması tartışmalarına da bir nokta koyabileceğini kaydetti. 
     Hastanın bu kadar hızlı iyileşmesinin kendilerini de şaşırttığını kaydeden bilim adamları, göbek bağında bulunan ''çok etkili'' kök hücrelerin, ceninlerden elde edilen ve çok amaçlı olarak kullanılabilen ''birbirinden farksız'' hücrelerin tersine sınırlı sayıda özel hücreler oluşturabildiklerini belirtti. 
     Güney Koreli bilim adamları, bu nedenle bu yöntemin ceninlerden kök hücre elde edilmesine etik ve güvenli bir alternatif olabileceğini vurguladı. 
     
</TEXT>
</DOC>
