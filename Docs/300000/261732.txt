<DOC>
<DOCNO> 261732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sondun26.html </URL>
<DATE> 2004/08/09/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Taliban, ikiye bölündü 
</HEADLINE>
<TEXT>

     Afganistan'daki Taliban güçlerinde görüş ayrılıkları olduğu, ''Taliban Müslüman Ordusu'' adıyla kurulan yeni grubun, Molla Ömer liderliğini reddettiği bildirildi. 
     Taliban'dan ayrılmadan önce bu güçlerin operasyon komutan yardımcılığını yürüten Sabir Mümin, Reuters'a yaptığı açıklamada, ''Taliban güçlerinin üçte biri yeni grubu destekliyor'' görüşünü savundu. 
     Mümin, yeni grubun liderinin, 45 yaşındaki Molla Muhammed Ekber olduğunu belirtti. Aynı grubun komutanlarından Molla Manzur da açıklamasında, Molla Ömer'in, Taliban'ın üst düzey komutanları üzerindeki kontrolünü kaybettiğini öne sürdü. 
     Ayrılan grup, ülkedeki Amerikan güçlerine karşı mücadelelerini güçlendirerek sürdüreceklerini belirtiyor. 
     Taliban sözcülüğüyse bu tür grupların kurulmasına karşı olmadıklarını açıkladı. 
     
</TEXT>
</DOC>
