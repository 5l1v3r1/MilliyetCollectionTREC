<DOC>
<DOCNO> 250944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sontur37.html </URL>
<DATE> 2004/06/25/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Pendik... Cinnet geçiren baba 3 yaşındaki oğlunu balkondan attı 
</HEADLINE>
<TEXT>

     Pendik'te, geçirdiği bunalım sonucu 3 yaşındaki çocuğunu 4. kattan aşağı atarak ağır şekilde yaralanmasına neden olan baba, polislerce gözaltına alındı. 
     Esenyalı Hürriyet Caddesi Kanlıca Sokak'taki bir binanın 4. katında oturan Aziz Şengel, girdiği bunalım sonucu eşi Arzu Şengel'in müdahalesine rağmen 3 yaşındaki kızı Melike Şengel'i balkondan aşağı attı. 
     Bu sırada ''Ben Mehdi'yim. Bana bir şey olmaz. Benim çocuklarıma da bir şey olmaz'' diye bağıran Aziz Şengel, kendisi de aşağı atlamak istedi. 
     Kapıyı kırarak eve giren komşuları tarafından son anda engellenen Şengel, olay yerine gelen polislerce gözaltına alındı. 
     Babası tarafından balkondan atıldıktan sonra yere düşerek ağır yaralanan Melike Şengel ise ambulansla Dr. Lütfi Kırdar Eğitim ve Araştırma Hastanesi'ne kaldırıldı. 
     Hastanenin acil servisinden sorumlu Başhekim Yardımcısı Opt. Dr. Recep Demirhan, ''Çocuk, acil cerrahi servisinde yatıyor. Genel cerrahi, beyin cerrahi ve ortopedi kliniği tarafından tedavisi takip edilmektedir. Kafatası kemiğinde ve sağ omuzda kırıklar bulunmaktadır. Çocuğun hayati tehlikesi mevcuttur'' dedi. 
     
</TEXT>
</DOC>
