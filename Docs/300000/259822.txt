<DOC>
<DOCNO> 259822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/ekonomi/eko01.html </URL>
<DATE> 2004/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatçılar 5.6 milyar dolar ile temmuzda rekor kırdı 
</HEADLINE>
<TEXT>


İhracat sektöründe temmuzda, geçen yılın aynı dönemine göre yüzde 33.9 artış sağlandı. 5 milyar 674 milyon 362 bin dolarlık ihracat kayda alınarak rekor kırıldı 

EKONOMİ SERVİSİ 

Türkiye'nin geçtiğimiz temmuz ayı ihracatı, geçen yılın aynı dönemine göre yüzde 33.9 arttı. Türkiye İhracatçılar Meclisi'nin TİM kayıtlarına göre, geçen ay 5 milyar 674 milyon 362 bin dolarlık ihracat kayıt altına alındı. 
Böylece ihracatta temmuz ayı itibariyle rekor da kırıldı. 2003 yılı temmuz ayında, 4 milyar 236 milyon 321 bin dolarlık ihracat gerçekleşmişti. Bu yılın ocak - temmuz dönemindeki ihracat toplamı, geçen yılın aynı dönemine göre yüzde 35.3 artışla 35 milyar 64 milyon 367 bin dolar olarak hesaplandı. 2003 yılı ilk 7 aylık ihracatı 25 milyar 913 milyon 156 bin dolar olmuştu. 

Serdengeçti'ye eleştiri 
TİM Başkanı Oğuz Satıcı, yaptığı değerlendirmede, "ihracat temmuz ayı itibariyle Cumhuriyet tarihinin rekorunu kırarken, en kötü koşullarda bile önemli başarılar yakalamaktayken, ekonomi yönetiminin koordinasyon eksikliğinden kaynaklanan çelişkili açıklamalarının söz konusu başarıların sermayenin maliyetine yansımasını engellediğini" bildirdi. 
"Para otoritesinin, kendi cephesinden, kendi bakış açısıyla sorunları değerlendirdiğini ve çözüm için tek merci olmamasına rağmen tek başına bir program yürütmeye çalıştığını" savunan Satıcı, şunları kaydetti 
"Sayın Serdengeçti'nin 'kriz' kelimesini bugünlerde sıkça telaffuz etmesi bazı olumsuz sonuçlar doğurmaktadır. Para otoritesinin açıklamalarında kriz ve darboğaz tehlikesi adeta bir rutine dönüşürken, devlet borçlanma senetleri üzerindeki reel faiz de hızla artmıştır. Merkez Bankası'nın sorumluluğu, gerekli mesajı, gerekli yerde ve gerekli üslupla vermektir. Endişelerinin birçoğuna iştirak ettiğimiz Sayın Serdengeçti, maalesef piyasaların faiz indirimi beklentisini, yaptığı kriz açıklamaları sonucunda yükselen reel faizlerle başka bir döneme erteletmiştir. Yüzde 29'lara kadar yükselen bono ve tahvil faizleri, Merkez Bankası'na gecelik faiz indirimi için uzunca bir süre kazandırmış gözükmektedir. Fakat bunun faturası hem vatandaş hem de özel sektör tarafından ödenmektedir.'' 

'TL aşırı değerli olmasa açık 20 milyar doların altında olur' Devlet Bakanı Kürşad Tüzmen, "Türk Lirası aşırı değerli olmasaydı bu yıl dış ticaret açığı 20 milyar doların altında olurdu" dedi. 
Bu yıl 25 - 30 milyar dolar arasında dış ticaret açığı beklediklerini belirten Tüzmen, aşırı değerli TL'nin ithalat baskısı yarattığını söyledi. İhracatçıların dış pazarları kaybetmemek için hammadde ve ara malları ithal etmeye başladıklarını anlatan Tüzmen, şöyle konuştu "İhracatçılar ithal ettiği hammadde ve ara malları işleyip ihraç etti, bu durum da dış ticaret açığının büyümesine yol açtı. Bu yıl 25 - 30 milyar dolar arasında dış ticaret açığı olacak. Bu açık ciddi bir tehlike oluşturmuyor. Ancak dikkatli olmalıyız" 

2003'ün temmuzuna göre değişim oranları Temmuz 1.000 DOLAR 2003 2004 Değişim 1. TARIM A-Bitkisel Ürünler Hububat, bakliyat, yağlı toh. 129,805 136,404 5.1 Yaş meyve sebze 71,232 63,060 -11.5 Meyve sebze mamulleri 51,337 65,863 28.3 Kuru meyve ve mamulleri 20,639 36,595 77.3 Fındık ve mamulleri 26,794 75,027 180.0 Zeytin ve zeytinyağı 23,148 8,678 -62.5 Tütün 13,923 14,113 1.4 Kesme çiçek 3,459 2,294 -33.7 B-Hayvansal Ürünler Canlı hayvan, su Ürün.mamul. 23,656 21,514 -9.1 C-Ağaç ve Orman Ürünleri Ağaç mamul ve orman Ürünl. 98,348 118,670 20.7 2. SANAYİ A-Tarıma Dayalı İşlenmiş Ürünler Tekstil ve hammaddeleri 272,458 364,788 33.9 Deri ve deri mamülleri 94,583 94,966 0.4 Halı 31,309 37,222 18.9 B-İşlenmiş Petrol Ürünleri Kimyevi madde ve mamülleri 338,648 454,629 34.2 C-Sanayi Ürünleri Hazır giyim ve konfeks. 1,100,462 1,264,161 14.9 Taşıt araçl. ve yan san. 671,062 1,123,405 67.4 Elektrik, elektronik 382,311 490,561 28.3 Makine ve aksamları 138,686 195,749 41.1 Çimento ve toprak ürünleri 133,299 147,459 10.6 Değerli maden ve mücevherat 58,666 75,502 28.7 Diğer sanayi ürünleri 10,684 17,051 59.6 3. MADENCİLİK Maden ve metaller 83,958 116,366 38.6 TOPLAM 4,236,321 5,674,362 33.9 


</TEXT>
</DOC>
