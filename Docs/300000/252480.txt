<DOC>
<DOCNO> 252480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sonspo02.html </URL>
<DATE> 2004/07/02/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Fenerbahçeli oyuncular mankenlere taş çıkarttı .. 
</HEADLINE>
<TEXT>

     Fenerbahçeli futbolcular, 2004-2005 sezonunda giyecekleri formaları ünlü mankenlerle aynı podyumu paylaşarak tanıttı. 
     Futbolculardan Tuncay, Luciano, Volkan, Mahmut Hanefi, Semih ve Serkan, mankenler Yüksel Ak, Tülin Şahin, Tuğba Karaca, Pınar Tezcan ve Fatoş Seymen'in de yer aldığı tanıtım organizasyonunda podyuma çıktılar. 
     Fenerbahçe Faruk Ilgaz Tesisleri'nde gerçekleştirilen organizasyona kulüp başkanı Aziz Yıldırım ve yöneticilerin yanı sıra teknik direktör Christoph Daum, yardımcıları, futbolcular ve çok sayıda davetli katıldı. 
     Fenerium ve Jeans FB tarafından üretilen taraftar ürünlerinin sunumuyla başlayan gösteride, Adidas ve Fenerbahçe arasında karşılıklı işbirliği ve iş geliştirme esaslarına dayanan 5 yıllık anlaşma çerçevesinde, Fenerbahçe futbol takımının Birinci Süper Lig ve Avrupa Şampiyonlar Ligi'nde kullanacağı forma ve diğer spor malzemeleri sergilendi. 
     Adidas, Avea ve Fenerium'un ortaklaşa düzenlediği gece, havai fişek gösterisiyle sona erdi. 
     
</TEXT>
</DOC>
