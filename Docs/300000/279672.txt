<DOC>
<DOCNO> 279672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sondun05.html </URL>
<DATE> 2004/10/13/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
ABD'de göçmenler arasında işe bağlı ölümlerin artması şüphe uyandırdı 
</HEADLINE>
<TEXT>

     ABD'de çalışan Hispanik Latin Amerika kökenli göçmenler arasında işe bağlı ölümlerin şüphe uyandıracak derecede artması üzerine Illinois Valisi Rod Blagojevich, ölümlerin araştırılması ve göçmenlerin çalışma koşullarının iyileştirilmesi için komisyon atadı. 
     Hispanik göçmenler arasındaki işe bağlı ölümleri araştıracak komisyonda işçi, akademisyen, göçmen hakları savunucusu ve kamu sağlığı uzmanlarından olaşan 14 kişinin görev yapacağı belirtiliyor. 
     ABD Çalışma Bakanlığı'nın verilerine göre, geçen yıl tüm ülkede işe bağlı ölümlerin sayısı 5559'u bulurken, bunlardan yüzde 72'sinin beyaz, yüzde 14'ünün Hispanik, yüzde 10'unun zenci, yüzde 3'ünün Asya kökenli, geri kalanının ise diğer ırklara ve etnik gruplar ait olduğu kaydedilmişti. 
     MSNBC televizyonunun bir haberine göre ise işe bağlı yaralanmalar sonucu ölümler konusunda Hispanikler diğer ırklardan daha fazla risk taşıyor. 
     ABD'nin New York ve Los Angeles kentinden sonraki üçüncü büyük şehri Chicago'yu da içinde barındıran Illinois eyaletinde 1990'larda 950 bin olan göçmen sayısının 1,6 milyona çıktığı ve bunların yaklaşık yarısının Hispanik olduğu kaydediliyor. 
     
</TEXT>
</DOC>
