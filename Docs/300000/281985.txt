<DOC>
<DOCNO> 281985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonyas11.html </URL>
<DATE> 2004/10/20/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Kartondan tavan... 
</HEADLINE>
<TEXT>

     Harun LAÇİN SİVAS, DHA 

SİVAS'taki Gökmedrese Mahallesi'nde yaşayan 51 yaşındaki Abdurrahman Bıyıklıoğlu, evinin çöken damını onaramayınca, tavanı kartonla kapattı. Maddi sıkıntıları nedeniyle çatıyı yaptıramadığını söyleyen Abdurrahman Bıyıklıoğlu, "Yağışlar başladığında ne yapacağımızı bilemiyorum'' dedi. 
     Evlerinin çatısının bir süre önce bakımsızlık nedeniyle çöktüğünü söyleyen Abdurrahman Bıyıklıoğlu, "Evin çatısı düşünce, yeniden yaptıramadık. Ben de çevreden bulduğum kolileri kullanarak kartonları tavana monte ettim. Böbrek hastasıyım, çalışamıyorum. 2 kızım var onların da mesleği olmadığı için geçici işlerde çalışıyor. Maddi sıkıntımız nedeniyle çatıyı böyle yapmak zorunda kaldım'' dedi. 2 çocuk annesi, 46 yaşındaki Merdane Bıyıklıoğlu ise, "Şu anda sorun yok. Ama, yarın yağmurlar başlayınca, kar yağınca ne yapacağız '' dedi. 
     
</TEXT>
</DOC>
