<DOC>
<DOCNO> 263689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/guncel/gun01.html </URL>
<DATE> 2004/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fay kırıldı, gasp arttı 
</HEADLINE>
<TEXT>


Deprem felaketinin yaşandığı illerde gasp, soygun ve hırsızlık olaylarıyla fuhuş yüzde 100'ün üzerinde arttı 

ÜMRAN AVCI İstanbul 

Afete Karşı Sivil Koordinasyon ASK , depremin yıldönümü nedeniyle Afet Saha Araştırma Raporu ASAR yayınladı. Depremin ilk günlerinden başlayarak asayiş olayları arttı. Emniyet Genel Müdürlüğü verilerine göre, 1999 - 2000 yıllarında asayiş olayları Türkiye genelinde yaklaşık yüzde 5 oranında düşerken, depremin yaşandığı illerde yüzde 14'lük bir artışla 2 bin 918'den 3 bin 332'ye çıktı. Gasp - soygun yüzde 110, hırsızlık yüzde 25, fuhuş yüzde 138 arttı. 
1998'de Bolu, Kocaeli, Sakarya ve Yalova'da 1200 kişi boşanırken, bu sayı deprem yılında 936'ya düştü. Uzmanlar, bu düşüşü insanların daha temel var olma sorunlarıyla başetmeye çalıştığı döneme bağlarken, 2000'de boşanma sayısı 1232'ye yükseldi. Boşanmalar Türkiye genelinde 1999'dan 2000'e yüzde 10.5, deprem illerinde yüzde 32 oranında arttı. 

Kalp hastaları arttı 
Bunlar, rakamlara yansıyan değişimler. Mülki amirlerin gözlemleri ise depremden sonra kişisel tercihlerin farklılaşması yönünde. 
Kalp hastalarının sayısındaki artışa dikkat çeken Düzce Belediye Başkanı Ruhi Kurnaz, "Psikoloji uzmanları afetin insan bünyesine vermiş olduğu rahatsızlığın iki sene sonra görüneceğini söylemişlerdi. Şimdi Düzce'de her gün en az üç - beş insan kalp ameliyatı oluyor. Boşanmalar ve olaylar arttı. Psikolojik olarak halkın büyük tedaviye ihtiyacı var. Toplu nik hlar düzenliyoruz" dedi. 
Yalova Belediye Başkan Yardımcısı Numan Özkan'ın depremden sonraki değişime ilişkin gözlemleri ise şöyle 
"Başı kapalı kadın başını açtı, camiye gitmeyen camiye gider oldu. Alkol tüketimi de arttı." 




</TEXT>
</DOC>
