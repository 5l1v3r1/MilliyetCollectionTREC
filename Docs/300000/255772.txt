<DOC>
<DOCNO> 255772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/guncel/agun.html </URL>
<DATE> 2004/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Helal olsun, yine yakalandık' 
</HEADLINE>
<TEXT>


Mayıs ayında Rodos üzerinden yurtdışına kaçan Çakıcı telekulak izlemeyle Graz kentinde ele geçti. Çakıcı, kimlik incelemesi sırasında direnmedi ve "Aradığınız adam benim" diyerek teslim oldu 

TOLGA ŞARDAN Ankara 

Türkiye'den ikinci kez kaçtıktan sonra kırmızı bültenle aranmaya başlanan organize suç örgütü lideri Alaattin Çakıcı, önceki akşam Avusturya'nın Graz kenti yakınlarında yakalandı. 
İstanbul DGM'nin çete suçundan verdiği ceza Yargıtay'ca onanan Çakıcı'nın mayısta özel yatla Rodos üzerinden yurtdışına kaçması üzerine harekete geçen Emniyet Genel Müdürlüğü, Çakıcı için Yunanistan, İtalya, İsviçre, Fransa, Almanya, Avusturya ve İngiltere'deki güvenlik birimleriyle birebir temasa geçti. 
Adalet Bakanlığı da bu ülkeler nezdinde girişimlerde bulundu. İlgili ülkeler Çakıcı ve bağlantılı kişiler üzerinde her türlü teknik takip ve telefon dinlemelerini gerçekleştirdi. 

Önce İtalya 
Çakıcı, kaçtığı Yunanistan'da bir gün kaldıktan sonra Armağan Deniz adlı arkadaşıyla İtalya'ya Milano gitti. Sheraton Oteli'nde görülen Çakıcı, hakkındaki haberlerin yayılması üzerine otelde bir gece kaldıktan sonra apar topar İtalya'yı terk ederek İsviçre'nin kuzeyine geçti. 
Avusturya - Fransa -İsviçre sınırındaki bu bölgede uzun süre kalan Çakıcı, Cenevre'de liseye giden oğlu Ali ile bir araya geldi. Bu arada, Çakıcı'nın yeğeni Emin Çakıcı, bir ay önce İstanbul'dan Fransa'ya gitti. Emin Çakıcı'nın Fransa'ya gitmesini takiben Çakıcı önce İsviçre'den Avusturya'ya geçti. Viyana'da iki ayrı otelde kalan Alaattin Çakıcı, yeğeninden işaret aldıktan sonra "güvenli ortamın" sağlanmasıyla Fransa'ya gitti. 

Cannes'da yat 
Çakıcı, kısa süre önce Cannes'da eski eşi Gönül Çakıcı'nın üzerine kayıtlı lüks yatta tatil yapan oğlu Ali ve kızı Aytuğ ile Fransa'nın bir bölgesinde buluştu. Çakıcı'nın, önceki sabah Fransa'dan Avusturya'ya geçeceğini haber alan emniyet Avusturya'daki Türk irtibat görevlisi aracılığıyla yerel polisi uyardı. Çakıcı, Necip İleli'nin kullandığı Toyota marka aracın içinde Fransa'dan geçerken arkasında yeğeni Emin Çakıcı'nın kullandığı Fransız plakalı BMW araç yer aldı. Avusturya polisi, saat 19.00 sıralarında Graz yakınlarında her iki aracı yakın takibe aldı. İki araç, Graz yakınlarında ayrıldı. İki ayrı polis ekibi, önce Emin Çakıcı'nın aracında kimlik uygulaması yaptı ve serbest bıraktı. Toyota'nın içindeki kişinin Çakıcı olduğunun belirlenmesi üzerine, polis operasyon için düğmeye bastı. 

'Aradığınız benim' 
Avusturya'nın "WEGA" adlı özel harek t timleri aracı durdurmak için önce havaya ateş açtı. Bunun üzerine duran araçtaki kişileri indiren polis, Alaattin Çakıcı ile yanındaki Necip İleli'yi ülke dışına çıkmaya hazırlanırken gözaltına aldı. Çakıcı, kimlik incelemesi sırasında direnmedi ve "Aradığınız adam benim" diyerek teslim oldu. NTV'nin haberine göre, kimliğinin tespit çalışması sırasında Çakıcı, "Helal olsun, yine yakalandık" diye söylendi. 

İade amacıyla gözaltı 
Çakıcı, Türkiye'nin yayımladığı kırmızı bülten gereği "iade amacıyla" gözaltına alındı. Çakıcı'yla birlikte yakalanan Necip İleli'nin, silah ve mermi kaçakçılığından hüküm giydiği, tahliyesinin ardından gittiği Avusturya'nın da vatandaşı olduğu bildirildi. 
Bu arada Çakıcı'nın yurtdışına çıktıktan sonra polisin takibinden kurtulmak için bir kez dahi telefonla konuşmadığı öğrenildi. Çakıcı'nın Viyana'ya 220 kilometre uzakta yakalandığı anda Avusturya polisine "Beni nasıl yakaladınız Birisi ihbar mı etti Dün gündüz Viyana'da niye yakalamadınız " dediği belirtildi. 

Viyana'ya nakledildi 
Graz eyalet tutukevinde gözaltında tutulan Alaattin Çakıcı, dün akşam Viyana şehir mahkemesine nakledildi. Suçlu nakliyesi için kullanılan özel bir araçla Viyana mahkemesine getirilen Çakıcı, büyük bir gizlilik içinde mahkemenin gözaltındaki kişiler için ayrılmış bölümüne alındı. Viyana polisi, konuyla ilgili açıklama yapmazken, Çakıcı'nın bu hafta içinde h kim karşısına çıkarılacağı ve Türkiye'ye iade edilip edilmeyeceğine karar verileceği bildirildi. 

Sevgilisinin yanına gitmek istiyordu 

Alaattin Çakıcı'nın İtalya'daki sevgilisi Aslı Fatoş Ural'ın yanına gitmek isterken yakalandığı öne sürüldü. Türkiye'den kaçtıktan sonra 4,5 ay kadar Fransa'nın başkenti Paris ile Strasbourg kentleri yakınında yaşamını sürdürdüğü belirlenen Çakıcı'nın, kısa süre önce Viyana'ya geldiği ve burada yaşayan Karadenizli işadamı dostlarının yardımıyla İtalya'daki sevgilisi Ural'ın yanına geçmek istediği haber verildi. Güvenlik güçleri ve istihbarat birimleri, Temmuz 1998'de Ural'ı takip ederek Çakıcı'yı Fransa'nın Nice kentinde yakalamıştı. Şarkıcı Selçuk Ural'ın kızı Ural'ın 1998'de Nice'te yakalanıp serbest bırakılmasının ardından İtalya'da yaşamaya başladığı belirtiliyor. 

Oğlunun şifreli mesajı çözüldü 

Polis, Çakıcı'yla bağlantısı olan çok sayıda kişinin telefonunu mahkeme kararıyla dinlerken, şaşırtma amaçlı kullanılan şifreleri de çözmeye çalıştı. Uydu üzerinden yapılan takip çalışmalarında kilit, oğul Ali Çakıcı'nın önceki sabah yaptığı telefon görüşmesiyle çözüldü. Ali Çakıcı, aradığı bir adamına "Bugün Monaco'ya gidelim, orayı gezelim" diyerek şifreli mesaj verdi. Polis, uzun süreli dinlemelerde elde edilen bilgileri bir araya getirdi ve Monaco'nun Viyana olduğunu belirledi. Emin Çakıcı'nın aracıyla Cannes'daki yatın resimleri de ilgili ülkelere gönderildi. Bu arada, daha önce Beşiktaş'la bağlantıları tespit edilen Çakıcı'nın yakalandığı Avusturya'da, yine Beşiktaş'ın sezon öncesi kamp yapması dikkat çekti. 

"Tutuklanmasını talep ettik" 

NEVSAL ELEVLİ Londra 
Adalet Bakanı Cemil Çiçek, Avusturya'dan Çakıcı'nın iade maksadıyla geçici olarak tutuklanmasını talep ettiklerini açıkladı. Londra'da basın toplantısı düzenleyen Çiçek, Çakıcı'nın yeşil pasaportu nasıl elde etmiş olabileceği sorusu üzerine "Bu şu anda bir ayrıntı. Bundan önemlisi, şu anda Çakıcı'nın Türkiye'ye iadesidir. Daha sonra o ayrıntılara bakılır" dedi. İngiliz muhataplarından Türkiye ile İngiltere arasındaki iade sürecine işlerlik kazandırılması için ortak çalışma yapılmasını talep ettiklerini de belirten Çiçek, yeni isimle faaliyet gösteren PKK uzantlarının da "terör örgütleri listesi"ne alınmasını talep ettiklerini belirtti. 

Yeğen Çakıcı serbest kaldı 

ESRA ALUS 
Çakıcı'nın eski eşi Uğur Kılıç'ın ilk evliliğinden olan oğlu Onur Özbizerdik'e suikast yapılması talimatını verdiği iddiasıyla aranırken teslim olan yeğeni Aytuğ Berker Çakıcı'nın polisteki işlemleri tamamlandı. İstanbul Cumhuriyet Savcılığı'na sevk edilen yeğen Çakıcı, savcı tarafından ifadesi alınıp serbest bırakıldı. 

Bu seferki iade toptan olacak 

ANKARA Milliyet 
Alaattin Çakıcı, Avusturya'dan iade edilmesi halinde, daha önce yargılanamadığı eski eşi Uğur Kılıç ile Tevfik Ağansoy ve dört adamının öldürülmesi suçlarından da h kim karşısına çıkacak. 
Fransa, topraklarında yakalanan Çakıcı'yı gönderirken Türkiye'nin iade dosyasındaki birçok talebi olumsuz yanıtlamış, Çakıcı'nın sadece "çete oluşturmak" ve "Hıncal Uluç'u yaralamaya azmettirme" suçlarından yargılanmasına izin vermişti. Mevzuattaki değişiklikler ve idamın kaldırılması da Fransa'nın katı tutumunu değiştirmemişti. 
Uluç'un yaralanmasına ilişkin davadan dosyanın zamanaşımına girmesiyle kurtulan Çakıcı, çete oluşturmak suçundan mahk m edildiği 5 yıllık hapis cezasını çekerken, Karagümrükspor Lokali'ne baskın düzenlenmesi talimatını verdi. 

3 Mayıs'ta kaçmıştı 
Çakıcı, bu talimat nedeniyle, çete suçundan 3 yıl 4 ay, yaralamaya azmettirme suçundan 1 yıl 8 ay hapse mahk m edildi. Yargıtay, çete cezasını onarken, azmettirme cezasını, Çakıcı'nın 15 yıla kadar hapisle yargılanması gerektiği görüşüyle bozdu. Çakıcı, dosyasının infaz için İstanbul DGM'ye gönderildiği 3 Mayıs'ta Türkiye'den kaçtı. 
Çakıcı'nın Avusturya'dan iadesi için çalışmalara başlandı. Avusturya Adalet Bakanlığı'na dün jet hızıyla "talepname" gönderen Adalet Bakanlığı, 18 gün içinde hazırlayacağı iade dosyasını da bu ülkeye sunacak. 
Çakıcı, kaçtığı için, daha önce Fransa'nın yargılanmasına izin vermediği suçlardan da yargılanabilecek. Türkiye'nin iade taleplerine genellikle olumlu yanıt verdiği öğrenilen Avusturya'nın, mevzuatında olumlu değişiklikler yapan Türkiye'nin taleplerine olumlu karşılık vermesi bekleniyor. 
Çakıcı, daha önce yargılanmadığı eşi Uğur Kılıç ile Tevfik Ağansoy ve dört adamının öldürülmesi, borsacı Adil Öngen'in, işadamı Emin Cankurtaran'ın yaralanmasına azmettirme, Türkbank ihalesine fesat karıştırma ve çete kurma, son kaçışı da dahil olmak üzere birçok kez sahte pasaport kullanma suçlarından h kim karşısına çıkacak. Çakıcı, Türkiye'ye iade edildikten sonra yargılanacağı bazı dosyalardan, şartla salıverme hükümleri uyarınca kurtulabilecek. 

Karagül Konuşursa yer yerinden oynar 

BELMA AKÇURA İstanbul 
Eski Devlet Güvenlik Mahkemesi DGM hakimi Sedat Karagül, Alaattin Çakıcı'nın eski eşi Uğur Çakıcı ve Tevfik Ağansoy cinayetleri nedeniyle idam cezası kalktığında yargılanması gerektiğini belirterek, "Adalet Bakanlığı acaba Çakıcı'dan çekiniyor mu " diye sordu. Fransa'dan idamla yargılanmamak şartıyla iade edildiği dönemde Çakıcı'yı çete davasından yargılayan Sedat Karagül, "İdam cezası kalktığı için Çakıcı'nın otomotikman bu davalardan yargılanması gerekirdi. Ama yargılanmadı. Acaba Türkiye'nin bu dava işine mi gelmiyor Çakıcı'dan mı çekiniyorlar, bilemiyorum. Çünkü bu adam çok şey biliyor, ama konuşmuyor. Konuşsa yer yerinden oynar" diye konuştu. 


</TEXT>
</DOC>
