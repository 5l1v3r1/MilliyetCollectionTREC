<DOC>
<DOCNO> 250029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sontur11.html </URL>
<DATE> 2004/06/22/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Sarı - laciverte boyanan cami minaresine müftü müdahalesi... 
</HEADLINE>
<TEXT>

     Adapazarı'nın Arifiye Beldesi'nde geçen hafta sarı-laciverte boyatılan Yeşil Kubbeli Yeni Cami'nin minaresi, müftünün müdahalesiyle beyaza boyandı. 
     Sakarya Müftüsü Ahmet Şark, AA muhabirine yaptığı açıklamada, Arifiye Yeşil Kubbeli Yeni Cami Yaptırma ve Yaşatma Derneği Başkanı Ahmet Öztürk'ün, minareyi sarı-laciverte boyattığını öğrendikten sonra olaya müdahale ettiklerini belirterek, ''Camide gerekli incelemeyi yaptım. İmam ve dernek başkanını çağırarak renklerin değiştirilmesini istedim. Gerekli hassasiyet gösterilerek cami beyaza boyandı'' diye konuştu. 
     Arifiye Yeşil Kubbeli Yeni Cami Yaptırma ve Yaşatma Derneği Başkanı Öztürk de koyu bir Fenerbahçe taraftarı olduğunu ve cemaatten izin alarak minareyi sarı-laciverte boyattığını kaydederek, ''Yanlış anlaşıldım'' dedi. 
     
</TEXT>
</DOC>
