<DOC>
<DOCNO> 255984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sontur41.html </URL>
<DATE> 2004/07/16/ </DATE>
<TIME> 19.05 </TIME>
<AUTHOR>  </AUTHOR>
<HEADLINE>
Büyükşehir Belediyesi minibüscülerin sorununu çözecek 
</HEADLINE>
<TEXT>

     İstanbul Büyükşehir Belediyesi, bugün eylem yapan minibüs esnafı temsilcileriyle problemin hukuki zeminde çözüleceği ve ilgililerle görüşüleceği konusunda anlaşmaya varıldığını bildirdi. 
     Basın Danışmanlığı'ndan yapılan yazılı açıklamada, araçlarıyla Ulaşım Daire Başkanlığı önünde toplanan Edirnekapı-Gaziosmanpaşa-Arnavutköy-Beldeler minibüs hattı esnafının yolu kapatarak, slogan atmak suretiyle eylem yaptığı hatırlatıldı. 
     Açıklamada, esnaf temsilcileriyle görüşmede, problemin, Gaziosmanpaşa ve Bereç'ten Arnavutköy ile diğer beldelere taşımacılık yapan belde belediyelerine ait otobüsler olduğunun anlaşıldığı belirtilerek, şöyle denildi 
     ''Belde belediyeleriyle bu konuda gerekli görüşmeler yapılmıştır. Arnavutköy minibüsçülerinin itiraz ettiği toplu taşıma araçları, 1995 yılında UKOME tarafından çalışma izni verilen, 1999 seçimleri sonrası Belde Belediyesi'nin işletmeden çektiği ve 2003 yılında alınan İl Trafik Komisyonu ve UKOME kararlarına göre Belde Belediyesi tarafından tekrar işletmeye alınması istenilen otobüslerdir. 
     Esnaf temsilcileriyle problemin hukuki zeminde çözüleceği ve ilgililerle görüşüleceği konusunda anlaşılmıştır.'' 
     
</TEXT>
</DOC>
