<DOC>
<DOCNO> 259732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/son/sondun21.html </URL>
<DATE> 2004/08/01/ </DATE>
<TIME> 18.54 </TIME>
<AUTHOR>  </AUTHOR>
<HEADLINE>
Bağdat'ta intihar saldırıları 1 kişi öldü, 27 kişi yaralandı 
</HEADLINE>
<TEXT>

     Irak'ın başkenti Bağdat'ta, iki kilisenin dışında meydana gelen patlamaların intihar saldırısı olduğu bildirildi. 
     Bir üst düzey Iraklı güvenlik kaynağı, saldırıların bomba yüklü araçlarla düzenlendiğini belirtti. 
     Görgü tanıkları, akşam ayini sırasında biri Ermeni, diğeri Katolik kilisesinin önünde düzenlenen saldırılarda 2 kişinin öldüğünü söylemişlerdi. 
     
     KİLİSENİN YANINDA BOMBALI ARACIN İNFİLAK ETTİĞİ SANILIYOR 

     Irak'ın başkenti Bağdat'ın merkezindeki patlamanın bir kilisenin yakınında olduğu bildirildi. 
     Görgü tanıkları, Karada semtindeki patlamaya bomba yüklü bir aracın yol açmış olabileceğini söyledi. 
     Kilisenin dışında meydana gelen patlamada ilk belirlemelere göre 20 kişinin yaralandığı bildirildi. 
     Görgü tanıkları, akşam ayini sırasında kilisenin dışında 2 bombanın patladığını söyledi. 
     Bu arada Reuters ajansı, yine Bağdat'taki bir kilise yakınında bir patlama daha olduğunu duyurdu. 
     Patlamaya, bomba yüklü aracın yol açmış olabileceği bildirildi. 
     
     2 ÖLÜ 

     İki kilisede birkaç dakika arayla meydana gelen patlamalarda 2 kişinin öldüğü bildirildi. 
     Sağlık görevlileri, kilisenin dışındaki patlamada 2 kişinin öldüğünü söyledi. 
     Bombalı araçlarla düzenlendiği sanılan saldırının ilkinin Ermeni kilisesinin, ikincisinin de bir Katolik kilisesinin dışında olduğu belirtildi. 
     Daha önce görgü tanıkları, birbirine yakın iki kilisede akşam ayini sırasında meydana gelen patlamalarda ilk belirlemelere göre 20 kişinin yaralandığını söylemişti. 
     Amerikan askerleriyle Irak polisinin bölgeyi kapattığı kaydedildi. 
     
     BAĞDAT'TA ÜÇÜNCÜ PATLAMA 

     Irak'ın başkenti Bağdat'ta üçüncü bir kilisenin yanında patlama olduğu bildirildi. 
     Polis, patlamada ölen ya da yaralananlar olduğunu belirtti. 
     
     BAĞDAT'TA 4'ÜNCÜ PATLAMA 

     Irak'ın başkenti Bağdat'ta dördüncü patlamanın olduğu bildirildi. 
     Dördüncü patlamanın hedefinin de bir başka kilise olduğu haber verildi. 
     
</TEXT>
</DOC>
