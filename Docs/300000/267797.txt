<DOC>
<DOCNO> 267797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sondun39.html </URL>
<DATE> 2004/08/31/ </DATE>
<TIME> 18.57 </TIME>
<AUTHOR>  </AUTHOR>
<HEADLINE>
İran Nükleer sırları sızdıran bazı kişileri yakaladı 
</HEADLINE>
<TEXT>

     İran, nükleer sırlarını ülkenin düşmanlarına verdiğini iddia ettiği bazı kişilerin de aralarında bulunduğu ''düzinelerce casus'' yakaladığını açıkladı. 
     İran İstihbarat Bakanı Hüccetülislam Ali Yunusi, ''İstihbarat Bakanlığı'nın İran'ın nükleer sırlarını ülke dışına çıkaran birkaç casus yakaladığını'' söyledi, ancak kesin rakam vermedi. 
     Yunusi, casuslar arasında rejim muhalifi Halkın Mücahitleri örgütü üyelerinin baş rolü oynadığını söyledi. 
     Halkın Mücahitleri örgütü, İran'ın nükleer programı konusunda Uluslararası Atom Enerjisi Kurumu'ndan sakladığı bazı tesislerle ilgili kesin bilgiler vermiş, bu bilgiler üzerine denetim yapan Kurum, daha önce İran tarafından kendilerine bildirilmeyen tesisleri ortaya çıkarmıştı. 
     
</TEXT>
</DOC>
