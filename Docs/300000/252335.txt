<DOC>
<DOCNO> 252335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/magazin/amag.html </URL>
<DATE> 2004/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Aşkta yaşın hiç önemi yok' 
</HEADLINE>
<TEXT>


'Anne bak, bu ciciannem' fotoğraflarının kahramanı Hasman, kendini savundu 

MAGAZİN SERVİSİ 

Kendisinden 19 yaş küçük Verda Penso'dan ayrıldıktan sonra 23 yaşındaki Eda Taşpınar'la aşk yaşayan Nurettin Hasman 45 , sevgilisi, eski eşi ve kızıyla aynı karede, "Anne bak, ciciannem" dedirten fotoğrafları savundu. 
Hasman'ın bir süre önce genç sevgilisiyle birlikte katıldığı Ayşegül Cinisli'nin partisinin davetlileri arasında eski eşi Güliz Onursal ve 21 yaşındaki kızı Merve de vardı. Merve Hasman, babasının sevgilisi Taşpınar'la karşılaşınca kucaklaştı. Onursal'ın da katıldığı sıcak sohbetin fotoğrafları, Alem dergisinin sayfalarına yansıdı. 

'Birbirlerini seviyorlar' 
Özel hayatına saygı gösterilmesini isteyen Hasman, "Aşk yaşamak için yaşın önemi yok" dedi. 
Kızları Merve ve Mina'nın da, yaşadığı ilişkilere tepki göstermediğini belirten Hasman, şunları söyledi "Kızlarım, benim sevdiklerimi severler. Eski eşim Güliz'le Eda tanışırken aralarında olumsuzluk yaşanmadı. Birbirlerini seviyorlar. Eda ile evli değilim ama bu olmayacak anlamına gelmiyor." 


</TEXT>
</DOC>
