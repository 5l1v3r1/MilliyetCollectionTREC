<DOC>
<DOCNO> 269914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/siyaset/siy05.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Toplum zina adımını haklı buluyor 
</HEADLINE>
<TEXT>


ANKARA Milliyet 


Başbakan Erdoğan, TCK'da zinanın suç olmasına yönelik yapılacak düzenlemeyi savunarak, "Bütün kamuoyu araştırmalarında toplumun yüzde 80'i atılan adımı haklı buluyor ve hükümeti destekliyor. Muhafazak rlığımızın gereği aile kurumunun sağlam tutulmasıdır, aile kurumumuzun güvence altına alınmasıdır. Aldatılan kadının hakkını koruyoruz" dedi. Erdoğan, parti genel merkezinde zina tartışmalarıyla ilgili soruları yanıtladı. "AB Komiseri Verheugen düzenlemeye kesinlikle karşı olduğunu söylüyor. Sizinle görüşmesinde de bunları gündeme getirdi mi " sorusuna Erdoğan, "Bunların hiçbirinin hakikatle ilgisi yok. Aynı istikamette gidiyoruz" dedi. Bu arada Erdoğan, dün kabul ettiği NATO Parlementer Asamblesi Türk Grubu Başkanı Vahit Erdem başkanlığındaki Asamble üyelerine, "PKK ırkçı bir yapıya sahip. Ama Türkiye'de böyle bir yapılanma yok" dedi. 


</TEXT>
</DOC>
