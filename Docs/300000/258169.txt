<DOC>
<DOCNO> 258169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/yasam/ayas.html </URL>
<DATE> 2004/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Diana, Charles'ı çulsuz bıraktı ' 
</HEADLINE>
<TEXT>


Prens Charles'ın muhasebicisinin iddiasına göre Prenses Diana, boşanma karşılığı kocasından tam 17.5 milyon sterlin aldı... 


Galler Prensesi Diana'nın, '1996 Temmuz'unda, eşi Prens Charles'tan boşanırken çok iyi bir finansal anlaşma yapmayı başardığı, hatta eski kocasının bütün parasını son kuruşuna kadar aldığı' öne sürüldü. Prens Charles'ın muhasebeciliğini 1996'ya kadar sürdüren Geoffrey Bignell'in Sunday Telegraph gazetesine yaptığı açıklamaya göre Charles, Diana'nın maddi taleplerini karşılayabilmek için bütün malvarlığını nakde çevirmeye zorlandı. 
"Diana, eski kocasının her kuruşunu aldı" iddiasında bulunan Bignell, "Bana her türlü malvarlığını nakde çevirmem emredildi. Böylelikle Diana'ya verilecek nakit paranın bulunmasına çalışıldı. Ben de muhasebecilik işlerini bıraktım çünkü ortada muhasebesi yapılacak bir yatırım kalmamıştı" diye konuştu. 
Boşanma sırasında Diana'nın Charles'tan 17.5 milyon sterlin 47 trilyon lira para aldığı, bunun yanı sıra kendisi ve iki oğlunun Kensington sarayında yaşamalarına da olanak tanındığı bildirilmişti. 

Majestelikten vazgeçti 
Avukatları aracılığıyla pazarlık yapan Diana'nın, 'daha iyi bir anlaşma için 'majeste' unvanından da vazgeçmeyi kabul ettiği, ancak sonradan pişman olduğu belirtiliyor. 


</TEXT>
</DOC>
