<DOC>
<DOCNO> 275461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/guncel/gun01.html </URL>
<DATE> 2004/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kimliğime Alevi yazın' 
</HEADLINE>
<TEXT>


Belediye işçisi Işık'ın, "Nüfus cüzdanımın din hanesine Alevi yazılsın" talebi reddedildi. Diyanet'in görüşü Alevilik din değil, İslamın yorumu 

TURAÇ TOP İzmir DHA 

Nüfus cüzdanındaki "din" bölümüne, "İslam" yerine "Alevi" yazılması isteği mahkemece reddedilen Sinan Işık 42 , temyiz ettiği ret kararının Yargıtay'da onanması halinde Avrupa İnsan Hakları Mahkemesi'ne AİHM başvuracak. 
Konak Belediyesi işçisi Işık, Konak Nüfus Müdürlüğü aleyhine mayısta yaptığı başvuruda, "Bir insanın hem Alevi hem de İslam olamayacağına inandım" dedi. İzmir 11. Asliye Hukuk Mahkemesi H kimi Muharrem Ünal'ın bilgi istediği Diyanet İşleri Başkanlığı, "Alevilik, müstakil bir din olmadığı gibi, İslam'ın bir mezhebi de değil. İslam'da tasavvufi ve kültürel özellikler taşıyan bir alt grup ve yorumdur... Nüfus cüzdanında bu hususun belirtilmesinin, milli bütünlüğümüze, cumhuriyetimizin ilkelerine, laikliğe uygun düşmeyeceği mütalaa olunur" görüşünü bildirdi. Katolik ve Protestanların Hıristiyan olduğu örneğini veren h kim de, davayı reddetti. 
Işık ise, "İnancımda namaz kılmak, camiye gitmek yok. O bölüme Alevi yazılmasını istiyorum. Bu Türkiye'de bir ilk. Birçok insan bunu istiyor ancak çekiniyorlar" dedi. Pir Sultan Abdal Kültür Derneği Başkanı Kazım Genç de, "30-40 yıl önce kimliklerde Alevi yazardı. Uygulamayı kaldırdılar. Daha önce dava açılmadı. Bize başvuru olursa konuyu, AİHM'ye taşımaya hazırız" diye konuştu. 

Budist'e izin var, Alevi'ye olmaz 

Yasaya göre Türkiye Cumhuriyeti vatandaşlarının nüfus cüzdanına aksi belirtilmediği sürece doğar doğmaz "İslam" yazılıyor. 18 yaşından sonra mahkeme kanalıyla değişiklik yapılabiliyor. Daha önce Haluk Aslaniskender adlı vatandaş, nüfus cüzdanına "Budist" yazdırmıştı. 
Kimliğe Hıristiyan ve Musevilik gibi diğer dinler de yazılıyor. 


</TEXT>
</DOC>
