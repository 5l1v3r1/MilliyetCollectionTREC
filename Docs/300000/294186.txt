<DOC>
<DOCNO> 294186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sonspo11.html </URL>
<DATE> 2004/12/02/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Aykut Kocaman Denizli'ye iddialı gidiyoruz 
</HEADLINE>
<TEXT>

     Birinci Süper Futbol Ligi'nin 15. haftasında deplasmanda Denizlispor ile karşılaşacak Malatyaspor, bu sabah uçakla İstanbul'a gitti. 
     İstanbul'dan İzmir'e geçecek olan Malatyaspor kafilesi, buradan da karayoluyla Denizli'ye gidecek ve Pamukkale'de bir otelde kampa girecek. 
     Malatyaspor Teknik Direktörü Aykut Kocaman, kafilenin hareketinden önce yaptığı açıklamada, takımın iç sahada aldığı yenilgiler dolayısıyla sıkıntıya girdiklerini belirtti. Kocaman, ''İç sahadaki durumumuzu tersine çevirip, dış sahadaki başarımızı da sürdürmek istiyoruz. Bu nedenle Denizlispor deplasmanına iddialı gidiyoruz'' dedi. 
     Bu arada, dün yapılan çalışmanın ardından Teknik Direktör Aykut Kocaman tarafından belirlenen 19 kişilik maç kadrosu şöyle 
     ''Fevzi, Bora, Serkan Bensol, Ömer, Mert, Schuman Bah, Serkan Özsoy, Eren, Mkalele, Mbayo, Bülent Akın, Murat, İlhan, Ayman, Bilal, Atilla, Ferit, Naumoski ve İbrahim.'' Teknik Direktör Kocaman, sakat olan Osterc ve İlyas'ın yanı sıra forvet oyuncusu Yunus'u kadroya almadı. Fevzi'nin tedavisinin ise maç saatine kadar süreceği belirtildi. 
     
</TEXT>
</DOC>
