<DOC>
<DOCNO> 275273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sondun41.html </URL>
<DATE> 2004/09/27/ </DATE>
<TIME> 19.47 </TIME>
<AUTHOR>  </AUTHOR>
<HEADLINE>
Avusturya'da Türkiye'nin AB üyeliği tartışmaları 
</HEADLINE>
<TEXT>

     Avusturya Başbakanı Wolfgang Schüssel, AB'nin Türkiye ile müzakerelere başlamasını desteklediğini belirterek, ''Müzakerelere evet ama, sonucu açık tutulmalı'' dedi. 
     Kleine Zeitung adlı gazeteye demeç veren Hıristiyan Demokrat eğilimli Halk Partisi ÖVP lideri ve Başbakan Wolfgang Schüssel, ''Müzakerelerle Türkiye'nin ille de üye olmasının amaçlanmaması gerektiğini'' belirterek, ''Müzakerelerin sonucunda tam üyeliğin yanı sıra başka seçeneklerin de bulunması gerektiğini'' savundu Türkiye'nin AB'ye katılım ihtimaline ilişkin kararın ''geniş bir zemine oturtulmasını'' isteyen Schüssel, ''Sonradan alınacak her karar, 25 ya da sonradan 27 parlamento, dolayısıyla Avrupa ulusları tarafından onaylanmalıdır'' diye konuştu. 
     Türkiye ile ciddi müzakereler yapılmasını istediğini ve bunda ısrar edeceğini de belirten Schüssel, AB'nin Genişlemeden Sorumlu Üyesi Günter Verheugen'in ''masadaki tüm sorunlar kalktı'' şeklindeki açıklamasını da eleştirdi. 
     Schüssel, Verheugen'in bu açıklamalarıyla ''yetkisini aştığını ve kendisine hakkı olmayacak derecede yetki biçtiğini'' iddia etti. 
     
</TEXT>
</DOC>
