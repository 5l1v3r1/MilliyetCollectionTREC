<DOC>
<DOCNO> 277792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sonspo07.html </URL>
<DATE> 2004/10/06/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Demirören Amacımız Beşiktaş'ı dünya kulübü yapmak... 
</HEADLINE>
<TEXT>

     Beşiktaş Kulübü Başkanı Yıldırım Demirören, ''Biz sadece şampiyonluk sözü verip, koltuklarımızda oturmuyoruz. Amacımız, sadece futbolda değil, bütün branşlarıyla, tesisleriyle, gelirleriyle Beşiktaşımızı bir dünya kulübü yapmak. Biz çıtayı çok yüksekte tutuyoruz'' dedi. 
     Yıldırım Demirören, siyah-beyazlı kulübün aylık resmi yayın organı Beşiktaş Dergisi'nde yer alan yazısında, camiaya umut dolu mesajlar verdi. 
     Demirören, şunları kaydetti 
     ''Biz sadece şampiyonluk sözü verip, koltuklarımızda oturmuyoruz. Amacımız, sadece futbolda değil, bütün branşlarıyla, tesisleriyle, gelirleriyle Beşiktaşımızı bir dünya kulübü yapmak. Biz çıtayı çok yüksekte tutuyoruz. 
     BJK İnönü Stadı, Akatlar Spor Kompleksi, yeni sponsorluklarımız, BJK TV, Yavru Kartal Dergimiz gibi önemli projelerimiz ile külübümüzün değerini artırdık. Fulya başta olmak üzere daha birçok projemiz ile bunun devamı gelecek.'' 
     
     ''DOĞRU YOLDA OLDUĞUMUZDAN ŞÜPHENİZ OLMASIN'' 
     Kulüp yönetim kurulu ve konularında uzman kişiler ile gece gündüz çalıştıklarını vurgulayan başkan Demirören, ''Niyetleri üzüm yemek olmayanlara kulaklarınızı tıkayın. Beşiktaşımızın doğru yolda olduğundan şüpheniz olmasın'' dedi. 
     Demirören, şöyle devam etti 
     ''Unutmayın ki, bizim için en büyük destek, en önemli motivasyon, zor günlerimizi sizlerin bizlerle paylaşıyor olmasıdır. 
     Çok yakında Beşiktaşımızın nereden nereye geldiğini hep birlikte göreceğiz. Büyük coşkuları, büyük mutlulukları yine hep birlikte yaşayacağız.'' 
     
     ÇOK ÖZEL GÜN 
     19 Eylül'de yenilenen BJK İnönü Stadı'na geri döndüklerini anlatan Yıldırım Demirören, şunları kaydetti 
     ''Beşiktaşımız için tarihi bir gündü. 1947 yılında kapılarını açan stadımızın, tam 57 yıl sonra kapasitesini yüzde 50 artırdık. BJK İnönü Stadımız, artık Avrupa'nın en önde gelen statlarından biri oldu. 
     O gün benim için, duygulandığım, gururlandığım çok özel bir gündü. Tribünlerde yetiştiğim Beşiktaşımıza böyle bir stat kazandıran yönetim kurulunun başkanı olmak, benim için sonsuz bir gurur kaynağıdır. 
     Beşiktaşımıza yakışan stadımızın yapımında çok önemli katkıları bulunan Yatırımlar Komitesi Başkanımız İlhan Durusoy'a bu vesile ile bir kere daha teşekkür ederim.'' 
     
     TARAFTARA ÖVGÜ 
     Başkan Demirören, yazısında siyah-beyazlı taraftarlara da övgüde bulunurken, şu ifadeleri kullandı 
     ''Siz büyük Beşiktaş taraftarına da yürekten teşekkürlerimi iletiyorum. Biz stadımızdan tel örgüleri kaldırırken de, 'Dünya kulübü olmak için yola çıkıyoruz' derken de en büyük güvencemiz kulübünün her zaman yanında olan biz büyük Beşiktaş taraftarıydı. 
     Bundan sonra da BJK İnönü Stadı'nda oynayacağağımız bütün karşılaşmalarda tribünlerimizi aynı coşkuda görmek istiyorum.'' Yıldırım Demirören ayrıca, kulüp bünyesindeki çeşitli projeler hakkında bilgiler verdi. 
     
</TEXT>
</DOC>
