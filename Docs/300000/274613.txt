<DOC>
<DOCNO> 274613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sonspo16.html </URL>
<DATE> 2004/09/24/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Ligde maç verilmeyen hakemler tartışılıyor... 
</HEADLINE>
<TEXT>

     Futbol Federasyonu Merkez Hakem Kurulu MHK Başkanı Sabri Çelik, Birinci Süper Lig hakemleri Mutlu Çelik, Hamza Mısır ve Çetin Sarıgül'ün, yeterli görülmedikleri için görevlendirilmediklerini bildirdi. 
     Çelik, yaptığı açıklamada, Futbol Federasyonu'nun, Mutlu Çelik ve Hamza Mısır ile ilgili idari soruşturma açtığını, Metin Tokat'ın ise sezon başındaki uluslararası seminere mazeretsiz, bu ay içinde yapılan koşuya da mazeret bildirip katılmadığını kaydetti. 
     Sabri Çelik, ''Hakemler hakkında her türlü değerlendirme, MHK tarafından titizlikle yapılmaktadır. MHK, bu 3 hakemi bu aşamada yeterli bulmadığı için görev vermemektedir. Bu konuların daha fazla speküle edilmemesi için, bu açıklamayı yapmayı gerekli görüyorum'' dedi. 
     
</TEXT>
</DOC>
