<DOC>
<DOCNO> 269906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/magazin/yazdud.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Divalar aynı sahnede 
</HEADLINE>
<TEXT>


Çeşme esnafı dertli, Coffeeco'da dünya mutfağı, Sole Mare Roka, Vanilla, Sir Winston, Ontur'da Cafe de Paris, 'Dudaktan Kalbe'de Gökhan'a iki güzel düştü, güle güle Osman Ağabey... 


Efendim, kendi adıma Çeşme'de sezonu kapattım. Hareketli bir kapanış oldu. Ailemle ortak aldığım Alaçatı'daki evimizde kaldım. Canım anneciğimi, kızkardeşim Nuray'ı, yeğenlerim Evren ve Tuğçe'yi de böylece görme şansım oldu. Üç gece dört gün süreyle Çeşme'nin altını üstüne getirdik canavar ekibim Cesur, Evren ve onların yakın arkadaşları Sinan'la birlikte. Çeşme'nin güzel koylarında tur attık. Önce Aya Yorgi'deki Sole Mare'ye uğradık. Sole Mare artık başarısını kanıtlamış bir yer. İzmir-Alsancak'taki Winstown'ın sahibi Selim Kaptan tarafından açılan Sole Mare gündüzleri beach, akşamları restoran, gece ise bar ve disko olarak hizmet veriyor. İzmirli'nin kalesi gibi olan Sole Mare'de cuma ve cumartesi geceleri kalabalıktan adım atmak mümkün değil. Sole Mare'nin içinde bu yıl açılan Roka Restoran da çok popüler. Tüm yemeklerde yöreye özel zeytinyağı kullanılıyor. 25 yıldır tanıdığım sevgili Atıf Gönülşen, aşçıbaşı Mehmet Doğu, salon şefleri Sezai Ulukök, Yaşar Avcı, yani tüm ekip çok başarılı. Roka'da mönü, Akdeniz mutfağı ağırlıklı. Salatalar, makarnaların yanı sıra odun fırınında hazırlanan pizzalar, dövülmemiş bonfile ve şarap soslu mantarla servis edilen filet-Sole Mare, ızgara tavuk göğsü, yeşil biberli-soğanlı-maydanozlu tavuk, mekanın özel yemekleri arasında. Benim yediklerim ise havuç, kereviz, pırasa sapı, zeytin, maydanoz, sarmısaklı ve domates soslu makarna. Muhteşemdi. Telefon numarası 0232 712 14 61. Sole Mare'nin ardından Çeşme'deki güzel komşum Aslı Dülger'in kızı Pamela'nın mutfakta tüm hünerlerini başarıyla ortaya koyduğu Coffeeco'ya gittik. Burada mönü dünya mutfağı. İzmirli Ömer-Dilek Alkan çiftinin Çeşme Teke Plajı'nda açtığı Coffeeco adlı restoran-bar bu yıl yeni isimlerle güç kazandı. İstanbul Mövenpick Otel'in Avustralyalı executive chef'i Brendan Speed, yardımcıları Pamela De Andria ve Derek Brown birbirinden lezziz yemeklere açık mutfakta imza atıyorlar. Yaz boyunca her gün 12.00-02.00 arasında hizmet veren restoranın salon şefi İsa Çakar. Ahşap ağırlıklı dekorasyon, mekanın sahibi de olan mimar Ömer Alkan'a ait. Çeşme'nin rüzgar almayan tek koyunda bulunan Coffeeco bahçesindeki sayısız çam, limon, palmiye, zakkum, zeytin, okaliptus, akasya, fesleğen ağacıyla botanik parkı görünümünde. Özellikle hafta sonları yer bulmak imkansız. Mönü hem fiyat hem de çeşit olarak başarılı. Favorim olan ıspanaklı makarna ve kimyonlu tavuk bile var. Telefon numarası 0232 712 23 24. 

Geceler hareketli ama esnaf kan ağlıyor 
Çeşme'nin her yeri sanatçı ve zanaatk r afişiyle dolu. Detayını yarınki PAZAR POSTASI'nda yazdım. Bu sezon gerçekten Çeşme'ye yıldız yağdı. Hancı Bar'da Özcan Deniz, İbrahim Tatlıses, Işın Karaca, Nisbet La Scala'da Rober Hatemo, Seaside'da Sertab Erener, Levent Yüksel, Granada Beach'de Huysuz Virjin, Gülben Ergen, CeCe'de Kenan Doğulu, Serdar Ortaç gibi ünlü isimler sahne aldı. BKM'nin Beşiktaş Kültür Merkezi Çeşme Kalesi'nde düzenlediği konserleri de hesaba katarsanız ne demek istediğimizi anlarsınız. Ama gerek Alaçatı gerekse Çeşme'de esnaf kan ağlıyordu. Zaten pek çok restoran ve barda da işler hafta sonu hareketleniyormuş. Otellerde ve merkezde de pek yabancı turist yoktu. Öyle görünüyor ki Çeşme'nin sadece eğlence sektöründe para kazanıldı. Özetle Çeşme esnafı da Bodrum esnafı gibi kötü bir sezon geçirdi. 

Vanilla, Sir Winston, Sunset, 'Sözün Özü' 
Sabah İzmir'in ünlü giyim firması Kemas'ın genç ve başarılı patronu Kemal Subaşı ile buluştum. Sağolsun, Çeşme'de kaldığım sürece arabasıyla her dakika yanımda oluyor. Çeşme'yi yine birlikte gezdik. Caliente'nin sevimli işletmecilerinden Erhan Görücüoğlu, Ilıca merkezde Vanilla adını verdiği restoran barı açmış. Uğradık, Erhan çok sevindi. Geçtiğimiz sezon Paprica adı altında hizmet veren sevgili Beyaz'ın eski yeri, yeni adıyla Vanilla'nın mutfağı çok iddialı. Personel İstanbul'dan gelmiş. Erhan'a akşama uğrayacağıma söz vererek ayrıldım. Epeydir uğramadığım Altınyunus'a gittim. Geçen gidişimde aldığım şortu değiştirmek için çarşıya girdik. Murat Girginç ve Davut Mayruk'un sahip olduğu Sir Winston Tea House çok kalabalıktı. Ilıca'daki Villa Saray şubesi de hareketliymiş. Doğru dürüst kahvaltı yapmadığım için tost ve güzel bir yeşil çay içtim. Kemal ise sade bir kahveyle yetindi. Çıkışta Milliyet ve POSTA Gazeteleri'nin Ege eklerinin Yayın Koordinatörü olan sevgili Münir Koçarslan'ı gördüm. Münir'in 15 günde bir sunuculuğunu ve yapımcılığını üstlendiği 'Sözün Özü' adlı tartışma programı iyi gidiyormuş. Bu arada bayağı da kilo vermiş. 

25 milyona yemek keyfi 
E Çeşme'ye gidip de Cafe de Paris'nin Türkiye temsilcisi sevgili Apo'ya, yani Abdullah Özmelek'e uğramamak olmazdı. Tabii Ontur Oteli'nin Genel Müdürü olan sevgili arkadaşım Ahmet İllez'i de unutmadım. Dünyaca ünlü restoran zinciri Cafe de Paris, 11 yıl aradan sonra Çeşme Grand Ontur Otel içinde hizmete girdi. Bu nedenle bir taşla iki kuş vurdum Hem Ahmet'e hem Apo'ya uğradım. Cafe de Paris, kişi başı 24 milyon 900 bin liralık özel mönüsüyle Çeşme'nin en çok iş yapan yeri oldu. Tavuk, balık, et, salata ve sınırsız patatesten oluşan klasik Cafe de Paris mönüsünün büyük ilgi gördüğünü söyleyen Apo şöyle dedi "Çeşme gibi rakamların astronomik seviyelerde gezdiği tatil merkezinde Cafe de Paris olarak tatilcilerin karşısına hesaplı şekilde çıktık. Şık ve manzarası müthiş olan restoranımızda yemekler çelik kaplar üzerinde, küçük ocaklarla sunuluyor. Böylece hep sıcak kalıyor. İzmirliler çok hassas ve titiz. İlgiyi yakaladık. O nedenle kış sezonunda İzmir'de iki şubeyle hizmet vereceğiz". İnşallah. Gezerken telefonum çaldı. Arayan, İstanbul Seba Sitesi'nden güzel komşum Aşkım Sağıroğlu'ydu. Çeşme'de olduğumu bilmediği için beni yemeğe davet etti. Aşkım, Türk Sineması'nın 'altın çocuğu' Göksel Arsoy'un kızı, yakışıklı jön Gökhan Arsoy'un da ablası. Gökhan iki güzel oyuncuyla, sevgili İpek Tuzcuoğlu ve Deniz Akkaya ile kamera karşısına geçiyor. Gökhan, İpek ve Deniz, Yeşilçam'ın unutulmaz yönetmeni sevgili Ülkü Erakalın'ın yöneteceği 'Dudaktan Kalbe'de oynayacaklar. TRT'de yayınlanacak olan film için önce sevgili Yağmur Ünal'ın adı geçmişti. Ama Türkan Sultan izin vermedi. Daha önce iki kez çekilen filmde Muzaffer Tema ve Cüneyt Arkın oynamışlardı. Efendim, beni çok üzen bir ölüm olayını, affınıza sığınarak yazmak istiyorum. Yazımı yazarken sevgili Oya Aydoğan ve ünlülerin kuaförü Hatice Bayar, rahmetli babamın da arkadaşı olan, delikanlı aleminin gerçek kabadayısı Osman Ağabey'in Oflu Osman Cevahiroğlu öldüğünü haber verdiler. Çok ama çok üzüldüm. Uzun süredir böbrek yetmezliği nedeniyle tedavi görüyordu. Kızları olan sevgili arkadaşlarım Mine, Hatice, Mesude, Çilem ve kıymetli eşine buradan taziyelerimi gönderiyorum. Evet efendim, bugünlük bu kadar. Devamı PAZAR POSTASI'nda. Yarın gazetecinizden istemeyi unutmayın. Yine sevinçleriniz okyanuslar, üzüntüleriniz ise kum tanesi kadar olsun. Hoş kalın. 

Süper Star taş gibi 

Efendim, öncelikle söyleyeyim, bu bir Ajda Pekkan yazısı. O nedenle bazı kişilerde hazımsızlık yapabilir. Okumamalarını önemle rica ederim. Geçenlerde nasıl bir Sezen Aksu fanatiği olduğumu itiraf ettiysem aynı sevgim, saygım, hayranlığım Ajda Pekkan için de geçerlidir. Başta meslektaşlarım olmak üzere herkesi Süper Star'ın estetikleriyle değil, yaptığı işle ilgilenmeye çağırıyorum. Geçtiğimiz gece Rumeli Hisarı'ndan bir Diva geçti ve 1500 kişi tam üç kez ayağa kalkarak onu alkışladı, yer gök inledi. Hayır, abartmıyorum. Yeni sanatçıların kompleks yapıp katılmadığı Ajda Pekkan konserinden alınacak çok ders vardı aslında. Gündem yaratmak için kimseye laf atmayan, insanları karalamayan, özel yaşamıyla medyaya konu olmayan, sterilize bir hayat yaşayan Ajda Pekkan'a halkın gösterdiği sevgiyi görmenizi isterdim. Tüylerim diken diken oldu, gözlerim doldu. O gece sanatçı geçinenlerin onu dinlemesini çok isterdim. Bu konser için günlerce hazırlanan, şan öğretmeni Leyla Demiriş ile kampa giren, yemeğine, özel yaşamına bile dikkat eden Süper Star'ım Size söz veriyorum, hayatınızı yazmam için yaptığınız teklifi bir gün yerine getireceğim. Tek korkum var Sizi yeterince tanıtamamak. Bu arada, Minik Serçe Sezen Aksu ve Süper Star Ajda Pekkan, 16 Eylül'de BuzADA'da sahneye çıkıyorlar. İlk kez birbirlerinin şarkılarında düet yapacaklar. Gecenin sunucusu, sahnelerin bir başka dev ismi Yılmaz Erdoğan. Bu gece kaçmaz diyeceğim aslında ama özel bir gece olduğu için davet edilmeniz gerekiyor. 



</TEXT>
</DOC>
