<DOC>
<DOCNO> 273375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sonspo01.html </URL>
<DATE> 2004/09/20/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Juventus tam gaz, Emre berabere, Milan son 8 dakikada .. 
</HEADLINE>
<TEXT>

     İtalya Serie A'da ikinci hafta geride kalırken lige çok iyi başlayan Juventus, Atalanta'yı 2-0'la geçerek liderliğini sürdürdü. Milan Bologna deplasmanında son 8 dakikada bulduğu gollerle 2-0 galip geldi, Inter ise kendi evinde Palermo ile 1-1 berabere kaldı. 
     Juventus'u Atalanta karşısında galibiyete taşıyan isim 14 ve 58. dakikalarda fileleri havalandıran Fransız yıldız Trezeguet oldu. 
     
     Milan son 8 dakikada 

     Şampiyonlar Ligi'nde Donetsk deplasmanında son dakikalarda gülen geçen yılın şampiyonu Milan, Serie A'da ikinci haftayı Bologna deplasmanında geçirdi. Milan ölüp ölüp dirildiği maçta Ukraynalı süperstarı Shevchenko'nun 82. dakikadaki penaltısı ve Brezilyalı oyuncusu Kaka'nın 90. dakikada Bologna ağlarını havalandırmasıyla haftayı 2-0 galibiyet ve 3 puanla kapadı. 
     
     Inter'de yüzler asık 

     İtalya Serie A'da ise Emre'nin takımı Inter, kendi evinde Palermo ile 1-1 berabere kalarak Şampiyonlar Ligi'ndeki Werder Bremen galibiyetinin ardından taraftarlarını hayal kırıklığına uğrattı. Milli yıldızımız 83. dakikada Edgar Davids'in yerine oyuna girdi. 
     
     Roma düelloyu kaybetti 

     Devler Ligi'nde hakem Ander Frisk'in başına para atılmasıyla maçı tatil edilen ve hafta içinde en çok konuşulan takım olan Roma, gol düellosu şeklinde geçen maçta Messina'ya 4-3'le boyun eğdi. 
     İlk yarısı 1-1 biten karşılaşmada Messina ikinci yarının hemen başında skoru 2-1'e getirdi. Ardından Roma, ünlü golcüsü Montella ile 2 gol birden bularak durumu 3-2 yaptı. Ancak Montella'dan iki dakika sonra ev sahibi ekip 3 dakikada 2 gol birden bularak Roma'yı 4-3 yenmeyi başardı. 
     İtalya'da toplu sonuçlar şöyle 
     

Lecce 4 1 Brescia Fiorentina 2 1 Cagliari Lazio 1 1 Reggina Livorno 1 2 Chievo Siena 2 1 Sampdoria Udinese 4 0 Parma      
</TEXT>
</DOC>
