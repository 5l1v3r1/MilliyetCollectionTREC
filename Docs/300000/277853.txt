<DOC>
<DOCNO> 277853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sontur40.html </URL>
<DATE> 2004/10/06/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Korkunç iddia .. Öğrencilere işkence mi yapıldı 
</HEADLINE>
<TEXT>

     Bilecik'te, yurtta kalan Anadolu Üniversitesi AÜ Bilecik Meslek Yüksekokulu öğrencileri üzerinde tehdit ve işkenceyle baskı oluşturarak çıkar sağladıkları iddia edilen 9 kişi yakalandı. 
     AA muhabirinin aldığı bilgiye göre, bir istihbaratı değerlendiren güvenlik güçleri, Kredi Yurtlar Kurumu'na ait Gülümbe Öğrenci Yurdu'nda, üst sınıflardan Emrah Ö. 20 , Kamil K. 20 , İsmail Y. 19 , Fehmi T. 18 , Yaşar K. 20 , Fatih G. 19 , Ali O. 20 , Veysel Murat O. 23 ve Buğra G'nin 20 çete oluşturup 1. sınıfa başlayan öğrencileri tehdit edip işkence yaptığını tespit etti. 
     ''Siyasi görüşü olmayan yeni öğrencileri yurtta çırılçıplak soyup vücutlarını ayakkabı boyasıyla boyadıkları, ağızlarını diş macunuyla doldurdukları, soğuk suyun altında tuttukları, pencereden sarkıtarak tehdit ve işkence yaptıkları, zorla para topladıkları'' iddia edilen 9 kişi, jandarma tarafından yakalandı. 
     Tehdit ve işkence yaptıkları öğrencilerin okulu bırakıp memleketlerine dönmelerine neden oldukları da öne sürülen 9 kişi, ''baskı oluşturarak çıkar temin etme'' suçundan gözaltına alındı. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
