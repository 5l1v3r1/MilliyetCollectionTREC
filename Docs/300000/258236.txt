<DOC>
<DOCNO> 258236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/soneko16.html </URL>
<DATE> 2004/07/26/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Santander, dünyanın 8., AB'nin ise 4. büyük bankası oldu... 
</HEADLINE>
<TEXT>

     İspanyol Santander Central Hispano Bankası, 13 milyar Euro değeriyle İngiliz Abbey National Bankası'nı satın aldı. 
     İspanyol bankasının getirdiği satın alma teklifinin Abbey National tarafından kabul edildiği, hem Londra hem de Madrid borsalarına bildirildiği kaydedildi. 
     Santander Central Hispano'nun, Abbey National'ın her hisse senedi için 8 Euro ödeyeceği belirtildi. 
     İngiltere'nin 6. büyük bankası olan ve ipotekte 2. en büyük bankası olarak tanınan Abbey National'ın son 2 yılı toplam 2.4 milyar Euro zararla kapattığı, yeniden yapılanma sürecinde olduğu ifade edildi. 18 milyon müşterisi ve 26 bin çalışanı olan İngiliz bankasının, 740 şubesinin bulunduğu ve özellikle ev alımında ipotek verme konusunda uzmanlaştığı bildirildi. 
     Abbey National'ı satın alarak dünyadaki 8., AB'deki 4. en büyük banka haline gelen Santander'in, 51 milyar Euro'luk sermayeye ulaştığı açıklandı. 
     
</TEXT>
</DOC>
