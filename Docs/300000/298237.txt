<DOC>
<DOCNO> 298237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sonspo03.html </URL>
<DATE> 2004/12/16/ </DATE>
<TIME> 02.09 </TIME>
<AUTHOR>  </AUTHOR>
<HEADLINE>
Parma, UEFA Kupasında ısrarlı... 
</HEADLINE>
<TEXT>

     Beşiktaş ile yarın UEFA Kupası'nda karşılaşacak Parma'nın yeni teknik direktörü Pietro Carmignani, UEFA Kupası'nın kendileri için çok önemli olduğunu ve yarın sahaya kazanmak için çıkacaklarını söyledi. 
     Carmignani, Ennio Tardini Stadı'nda düzenlediği basın toplantısında, UEFA Kupası'nda yollarına devam etmek istediklerini belirterek, ''Ligde de UEFA'da da ilerlemek istiyoruz. Bunun için elimizden geleni yapacağız'' dedi. 
     Beşiktaş'ın iyi bir ekip olduğunu kaydeden İtalyan teknik adam, ''İyi futbol oynuyorlar ve buraya kazanmak için geldiklerini biliyoruz. Ama biz de rakibimizi iyi analiz ettik. Yarın zor bir maç olacak'' diye konuştu. 
     
     PARMA'NIN MUHTEMEL 11'İ 

     Parma'nın, yarın Beşiktaş karşısına şu 11 ile çıkması bekleniyor 
     Berti, Cardone, Bovo, Contini, Ferronetti, Bolano, Budel, Rosina, Pisanu, Gilardino ve Maccarone. 
     
</TEXT>
</DOC>
