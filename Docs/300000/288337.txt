<DOC>
<DOCNO> 288337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/son/sondun54.html </URL>
<DATE> 2004/11/12/ </DATE>
<TIME> 22.50 </TIME>
<AUTHOR>  </AUTHOR>
<HEADLINE>
Hollanda Irak'tan askerlerini çekiyor... 
</HEADLINE>
<TEXT>

     ABD, Mart ayı ortasında Irak'taki askerlerini çekeceğini açıklayan Hollanda'dan Irakla ilgili taahhütlerini yerine getirmeye devam etmesini istedi. 
     ABD Dışişleri Bakanlığı sözcüsü Richard Boucher, ''Hollanda'nın NATO aracılığıyla ya da kendi askerleriyle Irakla ilgili taahhütlerini yerine getirmeye nasıl devam edeceğini inceliyoruz'' dedi. 
     Boucher, ''bugüne kadarki katkıları ve Mart ayı ortasına kadar yapacağı yardımlardan dolayı'' Hollanda'ya teşekkür etti. 
     Hollanda Savunma Bakanı Henk Kamp bugün yaptığı açıklamada, Irak'taki 1350 askerin gelecek yılın Mart ayında çekileceğini belirtmişti. 
     Hollanda, 2003 Ağustos ayında Irak'a asker göndermiş, askerlerin görev süresi bu yaz 2005 Mart ayına kadar uzatılmıştı. 
     İspanya, Nikaragua, Dominik Cumhuriyeti, Honduras, Filipinler ve Tayland, Irak'tan askerlerini çekmişti. 
     Irak'ta asker bulunduran Ukrayna, Polonya, İtalya, Macaristan ve Letonya da gelecek aylarda askerlerini Irak'tan çekeceklerini ya da azaltacaklarını açıklamışlardı. 
     
</TEXT>
</DOC>
