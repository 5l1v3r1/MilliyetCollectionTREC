<DOC>
<DOCNO> 287435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/soneko32.html </URL>
<DATE> 2004/11/09/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Hazine, net 5 katrilyon lira borçlandı... 
</HEADLINE>
<TEXT>

     Hazine'nin bugün düzenlediği 322 gün vadeli bono ihalesinde bileşik faiz yüzde 23.62, 560 gün vadeli Türk Lirası cinsinden tahvil ihalesinde de yüzde 23.21 oldu. 
     İhalelere toplam nominal 5 katrilyon 904.1 trilyon liralık teklif gelirken, nominal 4 katrilyon 514.7 trilyon lira, net ise 3 katrilyon 416.5 trilyon liralık satış yapıldı. 
     Hazine, piyasa yapıcı bankalar ve kamu kuruluşlarına yapılan satışlarla birlikte, toplam 4 katrilyon 961.1 trilyon lira net borçlanmaya gitti. 
     Hazine'nin bugün düzenlediği 322 gün vadeli bono ihalesine, nominal 2 katrilyon 438.1 trilyon liralık teklif geldi. Nominal 1 katrilyon 368.8 trilyon lira, net 1 katrilyon 134.7 trilyon liralık satışın yapıldığı ihalede, basit faiz yüzde 23.33, bileşik faiz yüzde 23.62 oldu. Bonoların geri ödemesi 28 Eylül 2005'te yapılacak. 
     
     560 GÜN VADELİ TAHVİL 

     Bugün yapılan 560 gün vadeli Türk Lirası cinsinden iskontolu tahvil ihalesinde ise 3 katrilyon 466 trilyon liralık teklife karşın, nominal 3 katrilyon 145.9 trilyon lira, net 2 katrilyon 281.8 trilyon liralık satış yapıldı. 
     İhalede basit yıllık faiz yüzde 24.62, bileşik faiz yüzde 23.21 oldu. Söz konusu tahvillerin geri ödemesi 24 Mayıs 2006'da yapılacak. 
     Böylece ihalelerde gerçekleşen toplam nominal satış 4 katrilyon 514.7 trilyon lira, kamu kuruluşları ve piyasa yapıcı bankalar ile birlikte toplam nominal satış ise 7 katrilyon 14.9 trilyon lira oldu. 
     Bu arada 322 gün vadeli bono ihalesinde piyasa yapıcılara ve kamu kuruluşlarına nominal 967.1 trilyon lira, net 651.7 trilyon liralık, 560 gün vadeli tahvilden ise nominal 1 katrilyon 3.1 trilyon lira, net 892.9 trilyon liralık satış gerçekleştirildi. 
     Böylece her iki ihaleden kamu kuruluşları ve piyasa yapıcılara toplam nominal satış 2 katrilyon 500.2 trilyon lira, net satış 1 katrilyon 544.6 trilyon lira oldu. 
     
     8.2 KATRİLYON LİRALIK ÖDEME VAR 

     Öte yandan Hazine bu hafta, Kasım ayının en büyük iç borç ödemesini olan, 8 katrilyon 16 trilyon lirası piyasaya olmak üzere toplam 8 katrilyon 235 trilyon lira ödeme yapacak. 
     
     SON DURUM 

     Hazine en son 26 Ekim tarihinde, 287 gün vadeli bono ve 2 gün vadeli tahvil ihalesi düzenlemişti. 
     287 gün vadeli bono ihalesinde bileşik faiz yüzde 23.40, 2 gün vadeli Türk Lirası cinsinden tahvil ihalesinde de yüzde 22.59 olmuştu. 
     Toplam nominal 5 katrilyon 76.4 trilyon liralık teklifin geldiği söz konusu iki ihalede, ortalamadan satışlarla birlikte nominal 6 katrilyon 731.6 trilyon liralık satış yapılmıştı. 
     287 gün vadeli bono ihalesine, 2 katrilyon 270.8 trilyon liralık nominal teklif gelmişti. Nominal 1 katrilyon 385.4 trilyon lira, net 1 katrilyon 173.8 trilyon liralık satışın yapıldığı ihalede, basit faiz yüzde 22.87, bileşik faiz yüzde 23.40 olmuştu. 
     2 gün vadeli Türk Lirası cinsinden tahvil ihalesinde ise 2 katrilyon 805.6 trilyon liralık teklife karşın, nominal 1 katrilyon 783.5 trilyon lira, net 1 katrilyon 324.3 trilyon liralık satış yapılmıştı. İhalede basit yıllık faiz yüzde 23.73, bileşik faiz yüzde 22.59 olmuştu. 

     
</TEXT>
</DOC>
