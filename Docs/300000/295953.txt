<DOC>
<DOCNO> 295953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sonspo28.html </URL>
<DATE> 2004/12/08/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
UEFA'dan kulüplere 5 trilyon lira yardım... 
</HEADLINE>
<TEXT>

     Avrupa Futbol Federasyonları Birliği'nin UEFA , Şampiyonlar Ligi Kulüp Dayanışma Fonu'ndan sağladığı toplam 4 milyon 6 bin İsviçre Frangı Yaklaşık 5 trilyon lira tutarındaki yardımın, Gençlik Geliştirme Programı çerçevesinde hak sahibi kulüplere dağıtılacağı açıklandı. 
     Futbol Federasyonu'ndan yapılan açıklamaya göre, son 3 sezonda Birinci Süper Lig'de oynayan, ancak Şampiyonlar Ligi'ne katılamayan tüm kulüplerin yardıma hak kazandığı bildirildi. 
     Türkiye'nin bugüne kadar yararlanmadığı bu kaynağın, Futbol Federasyonu'nun girişimleri sonucu ilk kez Türk kulüplerinin hizmetine sunulduğu, gerekli prosedürlerin tamamlanmasının ardından yardımın federasyonun hesabına aktarıldığı kaydedildi. 
     
     EĞİTİM VE TESİSLEŞMEDE KULLANILACAK 

     UEFA uygulamaya koyduğu bu programla, Şampiyonlar Ligi'nin gelirlerinden, bu lige katılamayan kulüpleri de yararlandırmayı ve genç futbolculara yönelik çalışmaları desteklemeyi amaçlıyor. 
     Kulüpler Birliği aracılığıyla yapılacak yardımdan yararlanan kulüpler, bu paraları 12 yaş ve üstü tüm kategoriler için kendi gençlik eğitim programları çerçevesinde eğitim ve tesisleşme faaliyetlerinde kullanacaklar. 
     
     BIÇAKCI ''MUTLULUK DUYUYORUM'' 

     Konuyla ilgili açıklama yapan Futbol Federasyonu Başkanı Levent Bıçakcı, UEFA'nın bu yardımı 3 yıldır üye ülke federasyonlarına yapmakta olduğunu, ancak geçmişte federasyonlar ilgi göstermediği için kulüplerin yardımdan bugüne kadar yararlanamadığını vurguladı. 
     Bıçakcı, şunları kaydetti 
     ''Federasyonumuzun gerçekleştirdiği girişimler sonucunda bu kaynak Türk futboluna kazandırılmıştır. Futbolumuzu geleceğe taşıyabilmek için bu alanda Avrupa'da ve dünyada yaşananları yakından takip etmek ve aktif olmak zorundayız. Gençlik Geliştirme Programı'ndan kulüplerimizin ve genç futbolcularımızın yararlanacak olmasından mutluluk duyuyorum.'' 
     
     DAĞITIM ORANI 

     Dayanışma fonundan kulüplerin 3 sezonluk dönem içerisinde almaya hak kazandıkları paralar İsviçre Frangı olarak şöyle 
     

Kulüpler 2001-02 2002-03 2003-04 Toplam Galatasaray - - 77.647 77.647 Fenerbahçe 80.647 82.187 - 162.834 Beşiktaş 80.647 - 77.647 158.294 Ankaragücü 80.647 82.187 77.647 240.481 Denizlispor 80.647 82.187 77.647 240.481 G.Antepspor 80.647 82.187 77.647 240.481 Göztepe 80.647 82.187 - 162.834 G.Birliği 80.647 82.187 77.647 240.481 İstanbulspor 80.647 82.187 77.647 240.481 Bursaspor 80.647 82.187 77.647 240.481 Kocaelispor 80.647 82.187 - 162.834 D.Bakırspor 80.647 82.187 77.647 240.481 Malatyaspor 80.647 82.187 77.647 240.481 Trabzonspor 80.647 82.187 77.647 240.481 Samsunspor 80.647 82.187 77.647 240.481 Ç.Rizespor 80.647 - 77.647 158.294 Antalyaspor 80.647 - - 80.647 Y.Yozgatspor 80.647 - - 80.647 Adanaspor - 82.187 77.647 159.834 Elazığspor - 82.187 77.647 159.834 Altay - 82.187 - 82.187 Konyaspor - - 77.647 77.647 A.Sebatspor - - 77.647 77.647      
</TEXT>
</DOC>
