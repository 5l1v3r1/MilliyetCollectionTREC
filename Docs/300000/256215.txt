<DOC>
<DOCNO> 256215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/guncel/gun05.html </URL>
<DATE> 2004/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet, gözaltı fotoğraflarına ulaştı 
</HEADLINE>
<TEXT>


Tolga Şardan 

Milliyet, Çakıcı'nın yakalandıktan hemen sonra çekilen son fotoğrafına ulaştı. Polis merkezinde çekilen fotoğrafta Çakıcı'nın gözlerine kan oturmuş, bitkin ve gergin ifadesi dikkat çekiyor. Siyah yakalı bir tişört ve krem rengi mont giydiği görülen Çakıcı, üzerinden çıkan pasaportta olduğu gibi bıyıklı. Şakakları ile bıyıklarına yer yer ak düşen Çakıcı'nın yıllar önce geçirdiği kazanın alnında bıraktığı iz de fotoğrafta belirgin olarak görülüyor. Yakalandığı sırada Çakıcı'nın başında bir beyzbol şapkasının olduğu da belirtiliyor. Çakıcı yakalandığında yanında Necip İleli vardı. Eski ülkücü İleli, hapis cezasını tamamlayıp tahliye oldu ve Avusturya'ya yerleşti. 


</TEXT>
</DOC>
