<DOC>
<DOCNO> 284981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/siyaset/siy04.html </URL>
<DATE> 2004/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Avrupa'nın gözü Ege'de' 
</HEADLINE>
<TEXT>


YORGO KIRBAKİ Atina 


Yunanistan Dışişleri Bakanı Yardımcısı Yiannis Valinakis, Eleftrotipia gazetesine verdiği demeçte, Türkiye'yi veto etmek niyetinde olmadıklarını söyledi. Valinakis, "Ancak, Türkiye son zamanlarda Ege'de olanları dikkatle izleyenin sadece Yunanistan olmadığını anlamalıdır. Avrupa'nın projektörleri Türkiye'nin üzerinde. Türkiye, Avrupa'dan başka seçeneği olmadığını anlamalıdır" diyerek "Ege'de ihlal" iddialarına atıfta bulundu. Valinakis, Rum Simerini gazetesine demecinde de, Türkiye'yi vetoyla tehdit eden Rum yönetimine akıl verdi, "vetonun kullanılmadığı zaman önemli bir silah olduğunu" söyledi ve "Türkiye AB üyesi olacak değil. Sadece tarih alma olasılığı var" dedi. 


</TEXT>
</DOC>
