<DOC>
<DOCNO> 259784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/son/sonspo22.html </URL>
<DATE> 2004/08/01/ </DATE>
<TIME> 23.51 </TIME>
<AUTHOR>  </AUTHOR>
<HEADLINE>
Fenerbahçe, Juventus'u devirdi 2 - 0 
</HEADLINE>
<TEXT>

     Merhum İzmir Büyükşehir Belediye Başkanı Ahmet Piriştina anısına yapılan özel maçta Fenerbahçe, İtalya Birinci Futbol Ligi Serie A takımlarından Juventus'u 2-0 yendi. 
     10. dakikada, Juventus ceza alanı içerisinde Van Hooijdonk'un kafayla indirdiği topla buluşan Murat Hacıoğlu, kaleciyle karşı karşıya kaldı. Bu futbolcunun vuruşunda kaleci Buffon topu tokatlayarak tehlikeyi uzaklaştırdı. 
     19. dakikada, Fenerbahçe ceza alanı içerisinde Camoranesi Luciano'nun müdahalesi ile yerde kaldı. Hakem İsmet Arzuman penaltı noktasını gösterdi. 
     Del Piero'nun kullandığı penaltı atışını futbolcuların ceza alanına topa vurulmadan önce girdiği gerekçesiyle İsmet Arzuman tekrarlattı. Del Piero'nun ikinci kez kullandığı penaltı atışını kaleci Volkan kornere çeldi. 
     50. dakikada, Fenerbahçe ceza alanı içerisinde oluşan karambolde Emersson kafayı vurdu. Kaleci Volkan'ı geçen topu, Fabiano çizgi üzerinden kafayla çıkardı. 
     57. dakikada, Lagrottaglie'nin Aurelio'yu düşürmesiyle kazanılan serbet vuruşu Van Hooijdonk kullandı. Hollandalı futbolcunun vuruşunda baraja çarpan top ağlarla buluştu 1-0. 
     70. dakikada, Van Hooijdonk'un sağdan yaptığı ortada, kale önüne hamle yapan Murat Hacıoğlu topa vurmakta gecikince takımını bir golden etti. 
     85. dakikada, Montero'nun Mehmet Yozgatlı'nın ceza alanı içerisinde düşürülmesiyle kazanılan penaltı vuruşunu Van Hooijdonk gole çevirerek takımının ve kendisinin ikinci golünü attı 2-0. 
     Ahmet Piriştina anısına yapılan özel maç, Fenerbahçe'nin 2-0 üstünlüğüyle tamamlandı. 
     Stat Atatürk Hakemler İsmet Arzuman xxx, Adil Sinem xxx, Emre İyisoy xxx Fenerbahçe Volkan xxx, Servet xxx, Luciano xx, Ümit Özat xx, Önder x Dk.79 Mehmet Yozgatlı xx , Fabiano xx, Aurelio xx, Serhat x Dk.56 Serkan x , Tuncay xx, Murat Hacıoğlu xx Dk.77 Fatih xx , Van Hooijdonk xxx Juventus Buffon xx Dk.46 Chimenti x , Tacchinardi xx, Montero x, Zebina x, Legrottaglie xx, Pessotto xx Dk.76 Birindelli x , Emersson xx, Zambrotta x Dk.46 Oliviera xx , Camoranesi x Dk.78 Baiocco x , Trezeguet x Dk.75 Zalayeta x , Del Piero xx Dk.62 Miccoli x 
     Goller Dk.57 ve 85 Van Hooijdonk Sarı Kartlar Dk. 8 Luciano Fenerbahçe , Dk. 8 Del Piero, Dk.22 Lagrottaglie, Dk.27 Zebina, Dk.40 Montero Juventus 
     
</TEXT>
</DOC>
