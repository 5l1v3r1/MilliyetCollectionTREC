<DOC>
<DOCNO> 274682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sonyas07.html </URL>
<DATE> 2004/09/24/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Ünlü yıldızların otellerde kullandığı sahte isimler... 
</HEADLINE>
<TEXT>

     ''Bayan Şeker'', ''Bay Mavi'', ''Bay Sterling'', ''Russell Black'', ''Jack Walsh''. 
     Adeta ''Muppet Show'' karakterlerini andıran birbirinden garip bu isimler aslında ünlü yıldızlara ait. Kaldıkları lüks otellerde rahatsız edilmemek için garip takma isimlerle kayıt yaptıran ünlülerin bu adları duyanları gülümsetiyor. 
     National Enquirer'ın yaptığı ''derin araştırma'', ünlülerin takma isimlerini ortaya çıkardı. Buna göre, sokaklarda güneş gözlükleriyle gezen, kasketlerin, birbirinden salaş kıyafetlerin ardına sığınan ünlülerin otellerdeki takma isimleri ve ''esin kaynakları'' şöyle 
     -Oprah Winfrey Televizyon ekranlarının ünlü ismi, ''Sophie Lee'' adını kullanıyor. ''Color Purple'' dizisindeki Sofia karakterinden esinlenen Winfrey'nin bu ada eklediği ''Lee'' ise annesinin evlenmeden önceki soyadı. 
     -Ben Affleck Ünlü aktör, takma adı Jack Walsh'u Robert de Niro'nun 1988 yapımı filmi ''Midnight Run''da canlandırdığı karakterden esinlenerek aldı. 
     -Mary J.Blige ''Cosby Show''un fanatik hayranı olan ünlü şarkıcı ve eşi seyahatlerinde Bay ve Bayan Huxtable ismini kullanıyor. 

     
</TEXT>
</DOC>
