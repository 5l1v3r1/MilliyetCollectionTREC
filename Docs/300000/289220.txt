<DOC>
<DOCNO> 289220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sondun46.html </URL>
<DATE> 2004/11/16/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
AB sınırlarında para kontrolü geliyor... 
</HEADLINE>
<TEXT>

     AB üyesi ülkelerin maliye ve ekonomi bakanları, AB'nin dış sınırlarından giriş ve çıkış yapanların üzerlerinde nakit olarak bulunan 10 bin euro ve üzerindeki paraları gümrüğe beyan etmelerinin mecburiyet haline getirilmesini kararlaştırdılar. 
     AB Konseyi ECOFIN çerçevesinde toplanan bakanlar, söz konusu kararı, kara para aklama ve terörizme karşı mücadele alanlarında daha etkin olmak amacıyla aldıklarını belirttiler. 
     ECOFIN kararı, Avrupa Parlamentosu'nun onayının alınmasından sonra yürürlüğe sokulacak. 
     AB gümrük görevlileri için çeşitli zorluk ve sorunlar getireceği belirtilen karar konusunda bir değerlendirme yapan AB Dönem Başkanı Hollanda Maliye Bakanı Gerrit Zalm, ''Uyuşturucu ararken olduğu gibi, para ararken de köpekler kullanılabilir. Bildiğiniz gibi para kötü kokar'' dedi. 
     
</TEXT>
</DOC>
