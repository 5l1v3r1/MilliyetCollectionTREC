<DOC>
<DOCNO> 255612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sondun36.html </URL>
<DATE> 2004/07/15/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Eski maliye bakanına ömür boyu hapis cezası 
</HEADLINE>
<TEXT>

     Ruanda için kurulan uluslararası ceza mahkemesi TPIR , insanlığa karşı suç işlemek ve soykırım yapmakla suçlanan eski maliye bakanı Emmanuel Ndindabahizi'yi ömür boyu hapis cezasına çarptırdı. 
     Bağımsız Hirondelle haber ajansı, çoğunluktaki Hutuları azınlıktaki Tutsileri öldürmeye teşvik etmekle suçlanan Ndindabahizi'nin ömür boyu hapse mahkum edildiğini bildirdi. 
     Mahkemenin Norveçli Başkanı Erik Mose de mahkemenin sanığı, soykırım, etnik temizlik ve cinayetten oybirliğiyle suçlu bulduğunu kaydetti. 
     TPIR yargıcı, mahkemin verebileceği en ağır ceza olan ömür boyu hapis cezasını isterken, eski bakanın Fransız avukatları Pascal Besnier ve Guillaume Marçais, müvekkillerinin beraatını talep ediyordu. 
     Ruandalı eski bakanın davası 1 Eylül 2003'te başlamıştı. Mahkeme 15 tanık, savunma da 18 tanık çağırmıştı. Eski bakan 12 Temmuz 2001'de Belçika'da tutuklanmıştı. Ndindabahizi'nin, 1994'den bu yana mahkeminin mahkum ettiği 20. sanık olduğu belirtiliyor. TPIR, 3 sanığı da serbest bırakmıştı. 
     
</TEXT>
</DOC>
