<DOC>
<DOCNO> 292792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sondun05.html </URL>
<DATE> 2004/11/28/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
The Sunday Telegraph İçişleri Bakanı, vize torpili yaptı... 
</HEADLINE>
<TEXT>

     İngiliz The Sunday Telegraph gazetesi, İçişleri Bakanı David Blunkett'in, kız arkadaşının yabancı çocuk bakıcısına vize almasında yardımcı olduğunu iddia etti. 
     Gazete, bakanın, Filipinli Leoncia Casalme'nin, 36 yaşındaki kız arkadaşı Kimberly Quinn'in çocuğuna bakıcılık yapmak üzere İngiltere'ye gelebilmesi için vize almasına yardımcı olduğunu öne sürdü. 
     Gazetenin haberinde, Blunkett'in ayrıca devlet sırlarını Quinn'e anlattığı ve görevi nedeniyle kendisine verilen özel tren biletlerini kız arkadaşına kullandırttığı iddia edildi. 
     Bu arada Blunkett'in sözcüsü tüm iddiaları reddederek, bakanın vize konusunda hiçbir girişimde bulunmadığını, yalnızca Quinn'e vize formlarının doldurulmasında yardımcı olduğunu belirtti. 
     Öte yandan Muhafazakar Parti, konuyla ilgili meclis soruşturulması açılması için girişimde bulundu. 
     
</TEXT>
</DOC>
