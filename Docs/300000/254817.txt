<DOC>
<DOCNO> 254817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sonsiy17.html </URL>
<DATE> 2004/07/12/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
TBMM, 2003-2004 yasama yılında 244 yasal düzenleme yaptı 
</HEADLINE>
<TEXT>

     Bu hafta yoğun bir çalışma temposunun ardından tatile girecek olan TBMM, bu yasama yılında 244 yasa çıkardı. 
     AK Parti Grup Başkanvekili Salih Kapusuz, gazetecilere yaptığı açıklamada, Genel Kurul'un 22. Dönem'in ikinci yasama yılında 244 yasa çıkardığını, oysa geçen yıl aynı dönemde 199 düzenlemenin yasalaştığını hatırlattı. 
     Kapusuz, 2 yılda toplam 443 yasa çıkarıldığını, bunun bu haftaki çalışma temposuyla 460'ı da bulacağını bildirerek, "Kanunlaşma oranı yüzde 75.4 oldu. 19, 20 ve 21. dönemlere bakıldığında 4 yıllık performans, ortalama yüzde 51'de kalmıştı" dedi. 
     Kapusuz, sözlü sorularda yüzde 30, yazılı sorularda yüzde 76.3, araştırma önergelerinde ise yüzde 21'lik oranının yakalandığını belirterek, "Bunlar, çok ciddi rakamlardır. İktidarı ve muhalefetiyle Meclis'in çok yüksek performansta çalışması, Hükümet'in bu çalışmada öncülük etmesi büyük önem arzediyor. Bu sevinilecek bir şeydir. Meclis, başarılı çalışmalarını sürdürmelidir. Çünkü yasalar, vatandaşın huzuru ve mutluluğu, ülkenin kalkınması içindir" dedi. 
     
</TEXT>
</DOC>
