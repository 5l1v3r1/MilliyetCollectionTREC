<DOC>
<DOCNO> 274584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sonsiy09.html </URL>
<DATE> 2004/09/24/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Anadol Meclis'in başkanı Arınç mı Başbakan mı 
</HEADLINE>
<TEXT>

     CHP Grup Başkanvekili Kemal Anadol, TBMM'nin 26 Eylül Pazar günü yapacağı olağanüstü toplantısının Brüksel'de Başbakan Recep Tayyip Erdoğan tarafından açıklanmasının siyaseten ve hukuken ''çirkin'' bir yaklaşım olduğunu ifade ederek, ''Bu Meclis'in başkanı Arınç mı Başbakan mı Başkanın CHP'nin önergesini yok saymaya hukuken ve siyaseten hakkı yoktur'' dedi. 
     CHP Grup Başkanvekilleri Kemal Anadol ve Haluk Koç, TBMM Başkanı Bülent Arınç'ın, Meclis'i 26 Eylül'de olağanüstü toplantıya çağırmasının ardından bir basın toplantısı düzenledi. 
     Arınç'ın konuya ilişkin açıklamalarının, siyaseten ve hukuken rahatsız edici olduğunu ifade eden Anadol, Anayasa ve Meclis İçtüzüğü'ne rağmen ortaya konan bu yaklaşımın doğru olmadığını söyledi. TCK Tasarısı'nın son iki maddesinin AK Parti tarafından komisyona geri çekildiğini ve daha sonra Başbakan Erdoğan'ın Brüksel'de tasarının yasalaştırılması konusunda söz verdiğini anımsatan Anadol, şunları kaydetti 
     ''Sayın Başbakan Verhaugen'e, Meclis'in pazar günü toplanarak TCK'yı yasalaştırılacağını söyledi. Siyaseten ve hukuken çirkin bir yaklaşım. Bu Meclis'in Başkanı Arınç mı Erdoğan mı Öğrenmek istiyoruz. Meclis Başkanı'nın, öne sürdüğü gerekçelerle bizim önergemizi yok saymaya hukuken ve siyaseten hakkı yoktur. İkisini birlikte işleme koyma konusunda grup başkanvekillerini toplantıya çağırarak bir girişimde bulunabilirdi.'' Anadol, AK Parti yöneticilerinin TCK Tasarısı konusunda mutabakatın sürdüğü yolunda açıklamaları bulunduğunu ve CHP olarak bu mutabakata bağlı kalmaya devam ettiklerini söyledi. 
     
     ''KRİZİ KENDİSİ ÇIKARDI'' 
     CHP Grup Başkanvekili Haluk Koç da konuşmasında, AK Parti yöneticilerinin zinanın suç sayılması konusunda hiçbir girişimde bulunmadıkları yolundaki açıklamalarının doğru olmadığını ifade etti. AK Partililerin 30 Ağustos'ta CHP Genel Başkanı Deniz Baykal'la yaptıkları görüşmede zinanın suç sayılmasına ilişkin bir metni kendilerine verdiğini bildiren Koç, bu metni de gazetecilere dağıttı. ''Sayın Faruk Çelik'in bundan haberi yok mu Bu metni biz mi yazdık'' diyen Koç, sözlerini şöyle sürdürdü 
     ''Bir kriz çıkardılar ve sonra, Krizi çözdü hesabına yattılar. B krizi kim niye çıkardı Başbakan 2 gün öncesine kadar zinanın suç sayılmasına ilişkin defalarca açıklamalar yaptı. Sonra da Brüksel'de TCK'yı bu haliyle geçireceğini söyledi. Başbakan bir kriz imalatcısı ve uzmanıdır. Kendi bozup kendi yapmaktadır. Başbakan Brüksel'den Meclisi topluyor ve Türkiye'de demokrasi adı altında monarşik bir düzen sürüyor.'' Koç, Başbakan'ın bu tavrının sürmesi durumunda Türkiye'nin önümüzdeki süreçte ''yol kazası'' yapabileceğini ileri sürerek, ''Türkiye haketmediği bir güven kaybına uğrayarak 17 Aralık'a hazırlanmaktadır'' dedi. 
     Başbakan Erdoğan'ın Brüksel ziyareti öncesinde TCK Tasarısı konusunda yaşanan tartışmaların, bazı çevrelerce ''taktik'' olarak nitelendirildiğini belirten Koç, bu konuda görüşünü soran gazeteciyi, ''Herkes saf değil'' diye yanıtladı. 
     26 Eylül'de toplanacak TBMM Genel Kurulu'nda, AK Parti'nin TCK'nın bazı maddelerini tekriri müzakere ile yeniden ele alacağı ve iki maddenin yeniden görüşüleceği yolundaki açıklamaların hatırlatılması üzerine de Kemal Anadol şunları söyledi 
     ''Biz CHP olarak TCK Tasarısı'nın görüşmelerinde başından bu yana mutabakata uyduk ve uymaya devam edeceğiz. AK Parti yetkilileri ve komisyon başkanı da bu mutabakatın devam ettiğini söyledi. Değişen birşey yok. Tekriri müzakere söz konusu olamaz. TCK'nın iki maddesi ve tümü oylanır ve iş biter. Bize sormadan bizle konuşmadan neye sıcak baktığımızı nereden bilecekler. Kaldı ki bu konuda bir görüşme talebi de olmadı.'' 
     
</TEXT>
</DOC>
