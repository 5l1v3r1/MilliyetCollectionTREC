<DOC>
<DOCNO> 287219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sontur24.html </URL>
<DATE> 2004/11/08/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Ağca'nın tahliye talebi reddedildi 
</HEADLINE>
<TEXT>

     Tahliye talebi reddedilen Mehmet Ali Ağca, üç buçuk yıl daha cezaevinde Yeni Türk Ceza Kanunu'ndan yararlanarak tahliye olmak için Kadıköy 1'inci Ağır Ceza Mahkemesi'ne başvuran Abdi İpekçi'nin katili Mehmet Ali Ağca'ının talebi reddedildi. 
     Ağca, papa suikasti nedeniyle İtalya'da 19 yıl hapis yatmış, 13 haziran 2000 tarihinde Türkiye'ye iade edilmişti. 
     Ağca, Türkiye'de iki ayrı gasp suçundan 36 yıl hapis cezasına çarptırılmıştı. İnfaz indiriminden yararlanan Ağcanın cezası yedi buçuk yıla indirilmişti. 
     
     Ağca'nın üç buçuk yıl daha cezası bulunuyor 
     Ağca, dört yıldır Kartal Cezaevi'nde bulunuyor. Üç buçuk yıl daha cezası bulunan Mehmet Ali Ağca, Türk Ceza Kanunu'nda yapılan değişiklikten yararlanarak tahliye talebiyle Kadikoy 1'inci Ağır Ceza Mahkemesi'ne başvurdu. 
     Başvuruyu değerlendiren mahkeme, yeni Türk Ceza Kanunu'nun 1 nisan 2005 tarihinde yürürlüğe gireceğine gözönüne alarak talebi reddetti. 
     Yeni TCK'dan 9 bin mahkumun faydalanması bekleniyor Vatan gazetesinin haberine göre Türkiye genelinde yaklaşık 9 bin mahkumun Yeni TCK'dan faydalanması bekleniyor. 
     Habere göre yeni TCK, 'örtülü af' tartışmalarını da gündeme getiriyor. 
     Ağca, avukatı Doğan Yıldırım aracılığıyla, CMUK'un 402. maddesine göre 'yeni yasada lehlerine düzenleme olan hükümlüler için infazın durdurulması' istemlerini içeren talebini bu suçtan yargılandığı Kadıköy 1. Ağır Ceza Mahkemesi'ne göndermişti. 
     Gazetenin haberine göre, Ağca'nın avukatı Şevket Can Özbay, "Yeni TCK ile gasp suçunun cezası 6 ile 10 yıl arasında hapis cezasına düşürüldü. Aslında müracaat yapmamıza bile gerek yoktu. Savcılığın resen incelemesiyle tahliye olabilir. Müvekkilim Ağca tahliye olacak" dedi. 
     
</TEXT>
</DOC>
