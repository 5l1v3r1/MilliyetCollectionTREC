<DOC>
<DOCNO> 275283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sondun53.html </URL>
<DATE> 2004/09/27/ </DATE>
<TIME> 23.48 </TIME>
<AUTHOR>  </AUTHOR>
<HEADLINE>
Devrim Muhafızları 6 Türk'ün kaçırılmasını engelledi... 
</HEADLINE>
<TEXT>

     Irak'ın başkenti Bağdat'ın kuzeyindeki bir otoyolda, silahlı kişilerin 6 Türk'ü kaçırma girişiminde bulunduğu, Irak Ulusal Muhafız Birliği devriyelerinin bu girişimi engellediği bildirildi. 
     Amerikan ordusundan yapılan açıklamaya göre, ABD şirketi Kellogg Brown and Root'un bir taşeron şirketi için çalışan 6 Türk, Türkiye'ye dönüp dinlenmek için bir araç kiraladı. 
     Bağdat'ın kuzeyindeki otoyolda devriye gezen muhafızlar, silahlı kişilerin Türkleri taşıyan araca saldırdığını gördü ve saldırganlara ateş açtı. 
     Saldırganların kaçtığı ve şoförün sorgulanmak üzere gözaltına alındığı belirtildi. Türkler, geçici bir süre için yakındaki Amerikan üssüne götürüldü. 
     Saldırganların araca, Bağdat'ı ülkenin kuzeyine bağlayan otoyol üzerindeki Duceyl kasabası yakınlarında saldırdığı kaydedildi. 
     
</TEXT>
</DOC>
