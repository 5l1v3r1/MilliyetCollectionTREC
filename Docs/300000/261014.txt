<DOC>
<DOCNO> 261014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/spor/spo04.html </URL>
<DATE> 2004/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevinç ve hüzün 
</HEADLINE>
<TEXT>


Trabzonspor'da, Skonto Riga'yı farklı yenerek, Şampiyonlar Ligi ikinci ön eleme turunu geçmenin sevincini yaşanıyor. Ancak savunmadaki eksiklere Tolga'nın da eklenmesi teknik heyeti düşündürüyor 


Yönetim mutlu 
BORDO - Mavili takımda 3-0'lık Skonto Riga galibiyeti yüzleri güldürdü. Başkan Atay Aktuğ, "Biz aslında işi ilk maçta bitirebilirdik. Ama olmadı. Rövanşta gol gecikti. Ancak Yattara bize hayat verdi. Hepsini kutluyorum" dedi. Asbaşkan Nevzat Şakar ve Genel Sekreter Yusuf Ziya Yılmaz da, 10 Ağustos'taki 3. ön eleme ilk maçında Dinamo Kiev önünde avantajlı skor elde edip, tarihlerinde ilk kez Şampiyonlar Ligi'ne katılacaklarını iddia ettiler. 

Doğan üzgün 
ZİYA Doğan, "Zor bir karşılaşmaydı. Rakip futbol oynamaktan çok oynatmamayı ilke edinmişti. Çok ince faul yaptılar. Yattara'nın attığı gol rakibin çözülmesine neden oldu. Sonra da farka gittik. Kayseri maçını da kazanıp, lige iyi başlamak istiyoruz" dedi. Bu arada savunmadaki sakatlıklara son olarak Tolga'nın eklenmesi teknik heyeti sıkıntıya düşürdü. Doğan, "Turu atladık ama Tolga'yı kaybettik. Bu acı oldu" yorumunu yaptı. 

Kurban kesildi 
MİLLİ oyuncunun dün çekilen MR'ı sonunda sol arka adalesinde yırtık tespit edildi. Tolga'nın en az üç hafta forma giyemeyeceği açıklandı. Savunmada Erdinç, Volkan ve genç Selim de sakatlıkları nedeniyle takımda yer alamıyor. Lee Eul Yong'un ülkesinde geçirdiği sakatlık da tedirginlik yaratıyor. "Tüm sakatlıkların savunma blokunda meydana gelmesi belimizi büktü" diyen Doğan, PAF takımının stoperi Yusuf'u A takım kadrosuna dahil etti. Bu arada dün akşamki idman öncesi sakatlıkların son bulması dileğiyle kurban kesildi. 

Yine o adam 

MEHMET DEMİRCAN 

Beşiktaş elemişti 
ŞAMPİYONLAR Ligi 2. ön eleme turunda Skonto Riga'yı eleyen ve Trabzonspor'un Devler Ligi yolundaki tek engeli olan Dinamo Kiev, ülkemize pek de yabancı bir ekip değil... İki yıl önce, 2002 - 2003 sezonunda Beşiktaş ile UEFA Kupası üçüncü turunda karşılaşan Mavi - Beyazlı ekip, 3-1 ve 0-0'lık sonuçlarla temsilcimize elenmekten kurtulamamıştı. 1927 yılında kurulan Dinamo Kiev, karşılaşmalarını Central Republican Stadı'nda oynuyor. 

Verpakovskis'e dikkat 
TEKNİK direktörlüğünü Oleksiy Mykhaylychenko'nun yaptığı Mavi - Beyazlı ekipte tanıdık bir yüz daha var Maris Verpakovskis... A Milli Takımımız'ın, Letonya'yla oynadığı play - off karşılaşmalarında attığı gollerle Türkiye'nin Portekiz biletini elinden alan golcü oyuncu, Ukrayna temsilcisinin en önemli gol silahı olarak göze çarpıyor. Bir dönem Beşiktaş'ın transfer gündeminde yer alan Nanni de Dinamo Kiev'de forma giyiyor. 

DİNAMO KIEV 
KURULUŞU 1927 
RENKLERİ Mavi - Beyaz 
ÜLKESİ UKRAYNA 
STADI Central Republican 
TEKNİK DİREKTÖR Oleksiy Mykhaylychenko 
LİG ŞAMPİYONLUĞU 1961, 1966, 1967, 1968, 1971, 1974, 1975, 1977, 1980, 1981, 1985, 1986, 1990, 1993, 1994, 1995, 1996, 1997, 1998, 1999, 2000, 2001, 2003 
KUPASI ŞAMPİYONLUĞU 1937, 1938, 1944, 1946, 1947, 1948, 1993, 1996, 1998, 1999, 2000, 2003 

TAKIM KADROSU 
KALECİ 
Aleksandr Amisulashvili 
Yussuf Atanda 
Yuri Dmitrulin 
SAVUNMA 
Sergei Fedorov 
Goran Gavrancic 
Andrey Nesmachny 
Goran Sablic 
Aleksandr Yatsenko 
ORTA SAHA 
Aleksandr Aliev 
Valentin Belkevich 
Ruslan Bidnenko 
Florin Lucian Cernat 
Edgaras Cesnauskis 
Diego 
Badr El Kadduri 
Tiberiu Ghioane 
Andrey Gusin 
Aleksandr Khatskevich 
Jerko Leko 
Perica Ognjanovic 
Georgi Peev 
FORVET 
Kleber 
Sergey Kornilenko 
Artem Milevsky 
Roberto Nanni 
Maksim Shatskikh 
Maris Verpakovskis 

TRABZOSPOR GÜNLÜĞÜ 
Young geliyor 
GÖZÜNÜ lige çeviren Trabzonspor, Kayseri maçının hazırlıklarına başladı. Sakatlanan Tolga'nın yerine Tayfun forma giyecek. Lee Eul Yong'un da bugün Trabzon'a geleceği ve geniş bir sağlık taramasından geçeceği bildirildi. 

Transfer atağı 
KARADENİZ ekibi, Şampiyonlar Ligi hedefine bir adım daha yaklaşılmasının ardından transfere daha fazla yoğunlaştı. Bordo - Mavililer'in, Denizlisporlu Özgür ve Malatyasporlu Mert için temaslarını hızlandırdığı öğrenildi. Bu arada yönetim, Galatasaray'dan Orhan Ak için olumsuz yanıt aldı. 

Hasılat sevinci 
TRABZONSPOR - Skonto Riga maçını toplam 21 bin biletli kişi izledi. Kombine kartlar dışında, kulübün kasasına 218 milyar lira girdi. Kombinelerle birlikte rakamın 450 milyarı bulacağı açıklandı. Bu arada televizyon naklen yayınından ise 150 bin dolar alındığı açıklandı. 


</TEXT>
</DOC>
