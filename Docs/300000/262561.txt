<DOC>
<DOCNO> 262561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sonyas04.html </URL>
<DATE> 2004/08/11/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Dikkat Bu çöpçatanı kendiniz için aramayın... 
</HEADLINE>
<TEXT>

     Mustafa OĞUZ - İZMİR DHA 
KONAK Belediyesi Veteriner İşleri Müdürlüğü'nce evcil hayvanlara eş bulmak için kurulan Çöpçatan Hattı' yanlış anlaşılmalara neden olunca görevlileri bezdirdi. Duyurularda ve İnternet Web sayfasında sistemin evcil hayvanlara yönelik olduğunun bildirilmesine rağmen çok sayıda kişi bu hattı arayıp evlenme isteğinde bulununca telefonları kilitlendi, görevliler ise cevap veremeyecek hale geldi. 
     Konak Belediyesi Veteriner İşleri Müdürlüğü'nde görevli olan ve sistemin sorumluluğunu üstlenen Veteriner Hekim Ender Çam hayvan hastanesinde verdikleri hizmetlerin yanısıra, hayvanseverlerin kedi ve köpek başta olmak üzere evcil hayvanlarını aynı ırk ve cinsle çiftleştirmede zorluk çektiklerini bildirmeleri üzerine 6 ay önce sistemi devreye soktuklarını söyledi. Evcil hayvanlarını çiftleştirmek isteyenler arasında arabuluculuk yaptıklarını söyleyen Veteriner Hakim Ender Çam, şunları söyledi 
     "Evcil hayvanlara eş bulmak için talepler artınca, biz de gelen bilgileri, uygun eş bulunduğunda haber vermek üzere kayıt altına aldık. Bunun için Çöpçatan Hattı' oluşturup, İnternet'te Web sayfası açtık. Çöpçatan Hattı'nda kişilerin adresleri, evcil hayvanların ırkları türleri yaşları konusunda bilgiler alıyoruz, internette yanınlanması istediklerinde ise yayınlıyoruz. Kendileri birbirleri ile hem yavru hem de çiftleşmenin randevusu konusunda tarih belirlemleri için telefonlarını verip diyolog kurmalarını sağlıyoruz. Ya da isterlerse eşleşmeyi burada sağlıyoruz. Amacımız hayvanseverlerin kedi köpek gibi evcil hayvanlarını aynı ırktan ve gönül rahatlığıyla çiftleştirmelerini sağlamak.'' 
     
     KENDİLERİ İÇİN ARIYORLAR 
     Ancak, Çöpçatan Hattı'nı bilerek veya bilmeyerek arayan kişilerin kendileri için eş' bulunmasını istediğini söyleyen Çam, şöyle dedi 
     "Uygulamamızı bazı kişiler yanlış anladı. Çöpçatan Hattı' insanlara eş bulma hattı olarak algılanmaya başlandı. Telefonla arayan bazı kadın ve erkekler kendi yaşını, ekonomik durumunu, mesleğini bildirerek eş bulmak istediklerini belirtiyor. Bizim asıl amacımız insanlara değil köpeklere eş bulmak. Lütfen bizleri aramak isteyenler internetteki web sayfamızı dikkatli okusunlar. Bilmeyerek veya şaka için arayanlar hattı gereksiz yere meşgul edince, gerçekten ihtiyacı olanlar güç durumda bırakıyorlar. Aynı zamanda görev yapan arkadaşlarımız gereksiz aramalardan olumsuz etkileniyor'' dedi. 
     
</TEXT>
</DOC>
