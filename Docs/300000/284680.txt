<DOC>
<DOCNO> 284680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sontur10.html </URL>
<DATE> 2004/10/30/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Misafir gittiği evde vurularak öldü .. 
</HEADLINE>
<TEXT>

     Bursa'nın merkez Osmangazi İlçesi'nde bir kişi, misafir gittiği evde, ev sahibinin tabancasından çıkan kurşunla hayatını kaybetti. 
     Alınan bilgiye göre, Kızyakup Mahallesi'nde misafir olarak gittiği evde, ev sahibi Kemal D'nin ruhsatsız tabancasından çıkan kurşunun, elini delip geçerek kasığına saplanması sonucu ağır yaralanan Mehmet Demir 50 , Özel Hayat Hastanesi'ne kaldırıldı. 
     Özel hastanedeki ilk müdahalenin ardından Bursa Devlet Hastanesi'ne sevk edilen Mehmet D, müdahaleye rağmen kurtulamadı. 
     Yetkililer, Kemal D'nin gözaltına alındığını, olay yerinde bir ruhsatsız tabanca ile 1'i boş 6 fişek ele geçirildiğini bildirirken, olayın cinayet mi, kaza mı olduğunun araştırıldığını söylediler. 
     
</TEXT>
</DOC>
