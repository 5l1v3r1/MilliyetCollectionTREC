<DOC>
<DOCNO> 291881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/guncel/gun05.html </URL>
<DATE> 2004/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şiddet çağrısı yoksa ceza yok' 
</HEADLINE>
<TEXT>


Yargıtay, içtihat kararında, laikliğe ağır saldırı içeren yazının sahibi Aydar'ı, TCK 312'deki değişiklik uyarınca beraat ettirdi 

ANKARA Milliyet 

Yargıtay Ceza Genel Kurulu, bir yazısında laik kesimin, çocukları İslam ve Kuran'dan uzaklaştırdığı için "rezil" olacağını savunan Milli Gazete yazarı Selahattin Aydar'a TCK'nın 312 2. maddesinden verilen mahk miyet kararını, yasadaki değişiklikleri göz önüne alarak 13'e karşı 14 oyla bozdu. Kararda, Aydar'ın ifadesinin halkı şiddete teşvik etmediği vurgulandı. 
Ağır Ceza Mahkemesi'ne dönüştürülen İstanbul 6 No'lu DGM, Aydar'ı yazısından dolayı TCK'nın "halkı birbirine karşı kamu düzeni için tehlikeli olabilecek şekilde kin beslemeye alenen tahrik etmek" fiilini düzenleyen 312 2. maddesinden 1 yıl 8 ay hapse mahk m etti. Yargıtay Başsavcılığı, kararın onanmasını istedi, Yargıtay 8. Ceza Dairesi de kararı 3'e karşı 2 oyla onadı. Kararda toplumu kutuplaştıran ifadelerin bulunduğu yazının halkı şiddete teşvik ettiği kaydedildi. 

'Açık tehlike yok' 
Karar istediği yönde çıkmasına rağmen temyiz başvurusu yapan Yargıtay Başsavcılığı, bu kez 312 2. maddenin 2002'de değiştirildiğini, kurulun "içtihat niteliğinde", yol gösterici bir karar vermesi gerektiğini belirtti. 
Başvuruda, sanığın devrim yasalarını "dinsiz" olarak nitelendirdiği, dinsel bağnazlık karanlığını aydınlığa çeviren laiklik ilkesini savunanlara ağır biçimde saldırdığı belirtildi. Ancak yasal değişikliğe göre, söz konusu suçun oluşması için "açık ve yakın tehlikeyle şiddete çağrı" önerisinin bulunması gerektiği, yazıda bunların bulunmadığı ifade edildi. 
Kurul da düşünce özgürlüğü açısından önemli bir içtihada imza atarak, 8. Daire'nin verdiği onama kararını 13'e karşı 14 üyenin oyuyla bozdu. Bağlayıcılık taşıyan kararla Aydar beraat etti. İçtihat kararına göre, bundan sonra sadece açık biçimde şiddete çağrıda bulunanlar 312 2. maddeden ceza alacak. 
Aydar, yazısında, "Allah'ın emri olan başörtüsünden, kamusal alanda hiçbir dayanağı olmayan, hiçbir kanuna dayanmayan yasaklamayı getirdiler. Bütün fesat ve dinsizlik komiteleri lemi İslamda müthiş faaliyetler yapıyor ve taraftarları onları destekliyor" ifadesini kullanmıştı. 


</TEXT>
</DOC>
