<DOC>
<DOCNO> 275835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/yazar/guclu.html </URL>
<DATE> 2004/09/29/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
İstanbul Üniversitesi'nde rektör kim olacak 
</HEADLINE>
<TEXT>


Kemal Alemdaroğlu'nun görevden alınmasıyla boşalan rektörlük koltuğu için kıyasıya bir yarış başladı. Daha şimdiden 6 adayın adı geçiyor. Sayı önümüzdeki günlerde artabilir de azalabilir de. Ama gerçek olan bir şey var ki bu seçim, öncekilerden çok farklı olacak. 
Alemdaroğlu'nun yakın çalışma arkadaşı Nur Serter, Alemdaroğlu misyonunun bir devamı olarak adaylığını resmen açıkladı. Rektör yardımcılığı görevinden de istifa eden Serter, yarım kalan işlerimizin devamı için bu göreve adayım dedi. 
Çapa Tıp Fakültesi eski Dekanı Faruk Erzengin de adaylığını deklare etti. Erzengin, "İstanbul Üniversitesi'ni, iki yıl içerisinde Avrupa'nın en iyi 10 üniversitesi arasına sokamazsam, görevimden istifa ederim" diyecek kadar iddialı. "Zulmetmek için değil, hizmet için adayım" diyor... 
YÖK kontenjanından vekaleten rektörlüğe atanan Hukuk Fakültesi Dekanı Tankut Centel'in de aday olması bekleniyor. 
YÖK'ün atadığı rektörler, Marmara Üniversitesi'nde seçimlerden galip çıkmıştı. İstanbul Üniversitesi'nde de benzer bir sonuç alınır mı Hep birlikte göreceğiz. 
Son dönem seçimlerinin gedikli adayı Mesut Parlak'ın da yeniden aday olacağı kulağımıza gelen söylentiler arasında. 
Öğretim Üyeleri Derneği Başkanı Kadir Erdin ile Hüsrev Hatemi de telaffuz edilen isimlerden bazıları. Bu konudaki gelişmeleri, daha ayrıntılı bir şekilde ve ilk ağızdan sizlerle paylaşmaya devam edeceğiz.. 

Kriter konulsun İstanbul Üniversitesi rektörlük seçimleri, akademik dünyamız için yeni bir milat olabilir. Dünyadaki uygulamalar dikkate alınarak, önce o koltuğun gerektirdiği kriterler belirlenir, ardından da seçime gidilir. Böylece hem o koltuğa, o koltuğu en çok hak eden isim oturmuş olur hem de veto yeme riski olan adaylar, daha en başından elenir. 
Hatırlanacağı gibi pek çok üniversitede, seçimlerde en yüksek oyu alan adaylar, YÖK ve Çankaya'dan veto yiyerek, rektörlük koltuğuna oturamamışlardı. 
Rektörlük kriterleri, her üniversite için farklı olabilir. Örneğin, oturmuş üniversiteler için akademik değerler öne çıkabilir. Gelişmekte olanların öncelikleri ise çok daha farklı alanlara kayabilir. 
Üniversite senatoları ya da oluşturulacak bir ön seçici kurul, bu görevi yerine getirebilir. Böylece, üniversitenin seçtiği bir adayın YÖK ya da Çankaya'dan veto yemesinin de önüne geçilmiş olur. 
Örneğin bu kriterler ne olabilir Beyin jimnastiği yapabiliriz. İşte şu an için aklıma gelen birkaçı 
Uluslararası akademik yeterlilikYönetim tecrübesi. En az bir dönem bölüm başkanlığı, dekanlık ya da enstitü başkanlığı yapması.Yüzlerce trilyonluk bütçeyi yönetebilecek mali birikim.En az 5 ya da 10 yıl o üniversitede görev yapıyor olması.Bugüne kadar neler yaptığı ve geleceğe yönelik projeleri .. 
Daha önce de belirttiğim gibi yukarıdaki kriterler üniversiteden üniversiteye değişebilir. Önemli olan bu konuların artık konuşulmaya başlanması. Türkiye'nin ilk ve en büyük üniversitesi olarak bu görev de İstanbul Üniversitesi'ne düşüyor. Ortada hiçbir üniversite yokken onlarınki vardı. Öncü olma misyonunu, bu konuda da ortaya koymalıdır... 
Özetin özeti Üniversiteler, eğer dışarıdan müdahale istemiyorlarsa, otokontrollerini de yapmalıdırlar. İÜ rektörlük seçimleri, üniversitelerin geleceğine yönelik iyi bir gösterge olacaktır... 



</TEXT>
</DOC>
