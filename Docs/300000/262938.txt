<DOC>
<DOCNO> 262938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sonyas07.html </URL>
<DATE> 2004/08/12/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Homer Simpson, Castellaneta'ya üçüncü Emmy ödülünü kazandırdı 
</HEADLINE>
<TEXT>

     Türkiye'de de televizyonda yayınlanan mizahi çizgi-dizi ''Simpson Ailesi''nin babası Homer Simpson'ı seslendiren Dan Castellaneta seslendirmede Emmy jüri özel ödülünü kazandı. 
     Castellaneta'nın kazandığı ödülünün 1992 ve 1993 yıllarında aldığı Emmy ödüllerinden sonra Simpsonlar sayesinde elde ettiği üçüncü Emmy olduğu kaydedildi. 
     Castellaneta'nın, sevilen çizgi dizide Homer Simpson'ın yanı sıra diğer kahramanlardan Palyaço Krusty, Büyükbaba Simpson, Kaleci Willie, Barney Gumble ve Mel'i de seslendirdiği ifade edildi. 
     Amerikan Fox televizyonunda 15 yayın dönemi gösterimde olan Simpson Ailesi, Amerikalı TV izleyicileri tarafından beğeniyle takip ediliyor. 
     Televizyon Sanatları ve Bilimleri Akademisi tarafından verilen Emmy jüri özel ödülüne ayrıca animasyon filmde ''My Life as a Teenage Robot - Genç Bir Robot Olarak Hayatım'' isimli animasyon filminin tasarımcılarından Seonna Hong layık görüldü. 
     ''Smucker's Stars on Ice 2004'' programının kostüm tasarımcısı Jef Billings ve kostüm süpervizörü Regina Winters de kostümleriyle Emmy jüri özel ödülünü kazandılar. 
     Kazananlara ödüllerinin, yaratıcı sanatlar alanında diğer Emmy ödüllerinin açıklanacağı 12 Eylül'de verileceği belirtildi. 
     
</TEXT>
</DOC>
