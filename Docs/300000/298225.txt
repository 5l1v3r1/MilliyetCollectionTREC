<DOC>
<DOCNO> 298225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sonsiy04.html </URL>
<DATE> 2004/12/16/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Zana ve arkadaşlarının ilanı hakkında soruşturma başlatıldı 
</HEADLINE>
<TEXT>

     Ankara Cumhuriyet Başsavcılığı, kapatılan DEP'in milletvekilleri Leyla Zana ve Hatip Dicle'nin de aralarında bulunduğu bazı kişilerin imzası yer alan ve bazı yabancı gazetelerde yayınlanan ilanla ilgili olarak soruşturma başlattı. 
     Edinilen bilgiye göre, Adalet Bakanlığı, ilk olarak İnternational Herald Tribune gazetesinde yayınlanan ''Türkiye'deki Kürtler Ne İster'' başlıklı ilana ilişkin gazete kupürlerini, konu hakkında inceleme yapılması için Ankara Cumhuriyet Başsavcılığı'na gönderdi. 
     Konuyla ilgili görevlendirilen Basın Savcısı Kürşat Kayral, soruşturma başlattı. 
     İlanın yabancı gazetelerde yayınlanmasının ardından, imzası bulunan bazı kişiler, metnin son halini görmediklerini savunmuşlardı. 
     
</TEXT>
</DOC>
