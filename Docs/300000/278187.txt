<DOC>
<DOCNO> 278187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sontur59.html </URL>
<DATE> 2004/10/07/ </DATE>
<TIME> 21.04 </TIME>
<AUTHOR>  </AUTHOR>
<HEADLINE>
DYP ve ANAP il Başkanlarının ortak açıklaması... 
</HEADLINE>
<TEXT>

     DYP ve ANAP İstanbul il başkanlıklarınca yapılan ortak açıklamada, ''Büyükşehir Belediyesi'nin, kentte etkili olan yağışlar karşısında vatandaşın sorununa çözüm üretmede yetersiz kaldığı'' görüşü savunuldu. 
     Yazılı açıklamada, bugün DYP İstanbul İl Başkanlığı yöneticilerinin ANAP İstanbul İl Başkanlığı yöneticilerine yaptıkları nezaket ziyaretinin sıcak ve samimi bir ortamda gerçekleştiği belirtildi. 
     Her iki partinin il başkanları ile yöneticilerinin, gelecekle ilgili çalışmaların bugünden başlayarak pratikte ''işbirlikleri'' çerçevesinde ortak hareket edecekleri yönünde mutabakata vardıkları vurgulanan açıklamada, şöyle denildi 
     ''Bu nedenle, başkan ve yöneticiler, ilk birlikte davranış biçimi olarak İstanbul'u teslim alan yağışlar karşısında Büyükşehir Belediyesi'nin vatandaşın sorununa çözüm üretmekte aciz kaldığını ifade ederek, görüş birliği içinde olduklarını söylediler. Geçmişten günümüze olduğu gibi İstanbul Ankara'dan idare edilmeye çalışıldığı sürece çözüm üretmenin mümkün olmadığını belirttiler.'' Açıklamada, İstanbul ve Türkiye'nin sorunlarının çözümü için ANAP ve DYP İstanbul il başkanlıklarının bu ve benzeri girişimlerinin devam edeceği kaydedildi. 
     
</TEXT>
</DOC>
