<DOC>
<DOCNO> 292215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/guncel/gun05.html </URL>
<DATE> 2004/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'ye tam not 
</HEADLINE>
<TEXT>


Dünya Gazeteler Birliği'nin WAN hazırladığı yıllık raporda "Türkiye'de basına yönelik ölümlü saldırı yok" denildi 

LONDRA DHA 

Dünya Gazeteler Birliği'nin WAN Londra'daki geleneksel Yönetim Kurulu Toplantısı'nda, Türkiye basın özgürlüğü sınavında "tam not" aldı. Medya mensuplarına yönelik, ölümlü saldırıların bilançosuna yer verilen WAN'ın yıllık raporunda, Türkiye'de medya çalışanlarına yönelik ölümle sonuçlanan saldırı bulunmadığı belirtildi. 
80'e yakın üyesi bulunan WAN'ın toplantısına Türkiye'yi temsilen Aydın Doğan, Milliyet Gazetesi İcra Kurulu Başkanı Hanzade Doğan, Hürriyet Gazetesi Genel Yayın Yönetmeni Ertuğrul Özkök ve Türkiye Gazete Sahipleri Birliği Genel Sekreteri Ömer Ersöz katıldı. 
WAN ve IFRA'nın Uluslararası Medya Teknolojisi Birliği birleşmesinin tartışıldığı toplantıda, mayısta İstanbul'da organize edilen 57. WAN Kongresi'nin ev sahibi Aydın Doğan'a da organizasyonun başarısından dolayı teşekkür edildi. 
57 yıllık tarihinde ilk defa böylesine görkemli organizasyon yaşayan WAN temsilcileri, İstanbul'da unutulmaz bir gezi geçirdiklerini söyledi. 


</TEXT>
</DOC>
