<DOC>
<DOCNO> 267329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/son/sondun12.html </URL>
<DATE> 2004/08/29/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
İspanya Türkiye'nin AB dışında kalması felaket olur... 
</HEADLINE>
<TEXT>

     İspanya Dışişleri Bakanı Miguel Angel Moratinos, ''Türkiye'nin AB dışında kalmasının felaket olacağını'' söyledi. 
     Moratinos, Atina'da yayımlanan Kathimerini gazetesine verdiği demeçte, Türkiye'nin AB'ye girmesinin zor olduğunu, ancak bunun gerçekleşmesi için önemli nedenler bulunduğunu belirtti. İspanya'da hükümetin ve muhalefetin Türkiye'nin AB'ye girmesinden yana olduğunu kaydeden Moratinos, ''Bunun zor bir teşebbüs olduğunu biliyoruz. Ancak Türkiye'nin AB dışında kalması felaket olur'' dedi. 
     İspanya Dışişleri Bakanı, üyelik konusunda AB'nin Aralık ayında Türkiye'ye tarih vermesini umduğunu, ancak bu konuda Türkiye'nin de ''yapması gerekenler bulunduğunu'' belirtti. 
     Moratinos, ''Türkiye Kopenhag kriterlerine saygılı olmalı ve bir İslam ülkesi olarak kalkınmaya saygı duyduğunu ve bu konuda herhangi bir Avrupa ülkesiyle aynı yeteneklere sahip olduğunu kanıtlayabilmesi için gerekli olan siyasi, toplumsal ve ekonomik reformları gerçekleştirmelidir'' diye konuştu. 

     
</TEXT>
</DOC>
