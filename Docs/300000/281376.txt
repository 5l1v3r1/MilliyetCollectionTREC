<DOC>
<DOCNO> 281376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/dunya/axdun01.html </URL>
<DATE> 2004/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumların iknası için Maraş planı 
</HEADLINE>
<TEXT>


YORGO KIRBAKİ Atina 


Avrupa Birliği AB ve ABD'nin, aralıkta Brüksel'de düzenlenecek AB zirvesinde alınması muhtemel "Türkiye ile üyelik müzekerelerinin başlaması" kararına Rum Yönetimi'nin engel çıkarmasını önlemek amacıyla bir "uzlaşma paketi" formülü üzerinde çalıştığı bildirildi. Kıbrıs Rum devlet televizyonu RİK, diplomatik kaynaklara dayandırdığı haberinde, hem Rum Yönetimi'nin veto tehdidinin ortadan kalkması hem de Türkiye'nin "Kıbrıs Cumhuriyeti"ni tanımasını amaçlayan paket çözüm formülü şunları öngörüyor 
Mağusa Limanı'nın ortak kullanımı,Maraş'ın Rumlara bırakılması,Ercan Havaalanı'nın uluslararası uçuşları açılması,KKTC'nin uluslararası serbest ticaret yapabilmesi. 
Politis gazetesi, AB yetkililerinin Maraş konusunda Ankara'nın nabzını tuttuğunu ve Türkiye'den, "Bu aşamada Maraş'ı bırakmayız" yanıtını aldıklarını yazdı. AB yetkililerinin Rumlardan aldıkları cevap ise, "Sadece tanınmak yetmez. Ankara, Türk askerlerinin Ada'dan çekilmesi, Türkiye'den gelenlerin geri dönüşü ve Kuzey Kıbrıs'taki Rum malları konularında da bir şeyler yapmalı" oldu. 


</TEXT>
</DOC>
