<DOC>
<DOCNO> 276789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sonspo07.html </URL>
<DATE> 2004/10/02/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Del Bosque Gönderileceğim yönünde bir mesaj hiçbir zaman almadım 
</HEADLINE>
<TEXT>

     Beşiktaş Teknik Direktörü Vicente Del Bosque, takımın ligde aldı sonuçlardan dolayı tedirginlik mesajları aldığını, ancak kimsenin direkt olarak kendisine bu konuda bir şey söylemediğini ifade etti. 
     İspanyol çalıştırıcı, basına kapalı antrenmandan sonra BJK Nevzat Demir Tesisleri'nde düzenlediği toplantıda, Trabzonspor maçı öncesi takımın son durumunu değerlendirerek, soruları yanıtladı. 
     Del Bosque, Büyükşehir Belediyesi Ankaraspor maçı sonrası gönderileceği şeklinde yapılan spekülasyonlarla ilgili bir soru üzerine, ''Ben bu mesajı hiçbir zaman almadım. Takımın gidişatından dolayı hem içeriden, hem dışarıdan bir tedirginlik mesajı aldım. Ama direkt olarak bana kimse bir şey söylemedi. Ben futbola dün girmedim. Yıllardır bu dünyanın içindeyim. Yöneticilerin endişeleri, dışarıdan gelen endişeleri ve basının yaptığı kritikleri anlamayacak değilim. Hepinizin bildiği gibi futbolda işler iyi gitmeyince her zaman ilk suçlu olarak görülen antrenördür'' diye konuştu. 

     
</TEXT>
</DOC>
