<DOC>
<DOCNO> 293849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sonspo06.html </URL>
<DATE> 2004/12/01/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Daum'dan Aurelio'ya kesik .. 
</HEADLINE>
<TEXT>

     3 sarı kartı bulunan Aurelio'nun G.Saray maçında cezalı duruma düşmesini istemeyen Daum, Brezilyalıyı A.Gücü sınavında oynatmamayı düşünüyor. 
     
     Tüm maçlarda oynadı 

     Sezon başından bu yana oynanan 14 karşılaşmada da 90 dakika forma giyen tek futbolcu olan Marco Aurelio, müthiş performansı yüzünden bu hafta yedek kalacak gibi görünüyor. Çünkü teknik direktör Daum, 3 sarı kartı bulunan Brezilyalı yıldızın, Ankaragücü maçında sarı kart görüp, cezalı duruma düşmesinden endişe ediyor. Bir hafta sonraki Galatasaray maçında Aurelio’nun mutlak sahada olmasını isteyen Alman hoca, bu nedenle kendisini bu hafta dinlendirmeyi planlıyor. 
     
     Ayın yıldızı seçildi 

     İki günlük iznin ardından gerçekleştirilen haftanın ilk çalışmasında da Daum, bu oyuncusunu yedek takıma gönderdi. Diyarbakır maçında Luciano gibi taktik kart görmesi gerekirken bunu beceremeyen Sambacı’nın yerinde önce Serhat’ı deneyen tecrübeli teknik adam, daha sonra bu görevi Selçuk ile Serkan’a verdi. Daum, cezalı Luciano’nun yerinde ise Sparta Prag maçında da bu görevi başarıyla yerine getiren Önder’i deneyecek. Ondan boşalan sağbekte ise büyük ihtimalle Kemal oynayacak. 

     
</TEXT>
</DOC>
