<DOC>
<DOCNO> 262508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sontur18.html </URL>
<DATE> 2004/08/11/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
İstanbul'da yağmur Cuma'ya kadar sürecek... 
</HEADLINE>
<TEXT>

     İstanbul Meteoroloji Bölge Müdürü Mustafa Yıldırım, kentte dün başlayan sağanak yağışın 2 gün daha etkili olacağını bildirdi. 
     Yıldırım, A.A muhabirine yaptığı açıklamada, dün sabah başlayan yağışın gece de aralıklarla sürdüğünü belirterek, bu sabah saatlerinde yeniden hızlanan yağışın etkili ve aralıksız şekilde devam ettiğini olduğunu söyledi. 
     Yıldırım, şunları kaydetti 
     ''Kentte dün başlayan sağanak ve gök gürültülü yağışlar, bugün ve yarın da devam edecek. Yağış bugün bütün gün devam edecek, yarın ise etkisini biraz azaltacak. Yağışlar yarın yer yer ve aralıklarla devam edecek. Cuma günü yağış beklenmiyor ve hava sıcaklığı artacak.'' Yıldırım, İstanbul'da son 24 saat içinde kaydedilen yağış miktarlarının Göztepe'de metrekareye 38.4 kilogram, Florya'da 17.4 kilogram, Sarıyer'de 49.1 kilogram, Şile'de 29.7 kilogram, Bahçeköy'de 91.6 kilogram, Kumköy'de 27.4 kilogram olduğunu sözlerine ekledi. 

     
</TEXT>
</DOC>
