<DOC>
<DOCNO> 283750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/soneko16.html </URL>
<DATE> 2004/10/27/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansta 432 puan arttı... 
</HEADLINE>
<TEXT>

     İMKB Ulusal 100 Endeksi, 432.73 puan artarak, 1. seansı 22,575.23 puandan tamamladı. 
     1. seansta hisse senetleri ortalama yüzde 1.95 değer kazandı. 
     Dün 22,142.50 puandan kapanan İMKB Ulusal 100 Endeksi, ilk seansa 86.73 puan artarak 22,229.23 puandan başladı. İlk yarıyı 22,621.16 puandan geçen endeks, seans içinde önceki seans kapanış seviyesi olan 22,142.50 puanın altına inmezken, en yüksek 22,691.54 puanı gördü. 
     Seans sonunda mali endeks 590.23 puan artarak 30,419.27 puana, sanayi endeksi 383.39 puan artarak 20,625.53 puana ve hizmetler endeksi 283.80 puan artarak 12,915.08 puana yükseldi. 
     Böylece, önceki kapanışa göre, mali grup hisseler ortalama yüzde 1.98, sanayi grubu hisseler ortalama yüzde 1.89 oranında ve hizmet grubu hisseler ortalama yüzde 2.25 oranında değer kazandı. 
     1. seansta işlem gören toplam 298 hisse senedinden 223'ü değer kazandı, 32'si değer kaybetti, 43 hissenin fiyatında değişiklik olmadı. 
     Seansta, 648 trilyon 249 milyar 825 milyon liralık işlem hacmi oluştu. 
     1. seansta, Kardemir D , İzdemir, İş Bankası C , Yapı ve Kredi Bankası ve Erdemir en çok işlem gören hisse senetleri oldu. 
     Borsa uzmanları, dün AB konusuyla ilgili Fransa'dan gelen olumlu açıklamalar ve Çukurova Grubu'nun TMSF'ye olan borç taksitlerini ödemesinin piyasalar tarafından olumlu algılandığını ifade ederek, önemli bir direnç olacağı düşünülen 20 günlük hareketli ortalamayı zorlanmadan geçen endeksin 22,600 direncine takıldığını savunuyor. 
     Bu seviyenin daha önce de endeks için önemli bir direnç olduğunu hatırlatan uzmanlar, piyasanın bu seviyeyi aşması için para girişi ve işlem hacminde artışın gerekli olduğunu vurguluyor. 
     
</TEXT>
</DOC>
