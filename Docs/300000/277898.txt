<DOC>
<DOCNO> 277898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/dunya/dun08.html </URL>
<DATE> 2004/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye istediğini aldı' 
</HEADLINE>
<TEXT>


Avrupa Komisyonu'nun raporu, siyasiler tarafından olumlu karşılandı 

ANKARA Milliyet 


Avrupa Komisyonu'nun Türkiye'ye ilişkin İlerleme Raporu'na siyasilerden olumlu tepkiler geldi. Siyasilerin rapora ilişkin görüşleri şöyle 
Başbakan Yardımcısı Mehmet Ali Şahin Bu ilk virajdı, bundan sonra daha keskin virajı 17 Aralık'ta bekliyoruz... Şu anda gelinen nokta takdir edilebilecek bir noktadır. 
Devlet Bakanı Kürşad Tüzmen Türkiye istediğini aldı. Türkiye açısından verilmiş en kesin cümleleri içeren rapor var artık. Bazı kısımlarında içerideki politikacıların kendi ülkelerindeki sıkıntıları aşmak amacıyla konmuş bazı mesajlar da var. Yabancı sermaye girişini artıracak bir tavsiye raporudur. 
ANAP Genel Başkanı Nesrin Nas Süreci 17 Aralık'a kadar dikkatli, soğukkanlı ve vakur şekilde yürütmemiz gerekiyor. 
9. Cumhurbaşkanı Süleyman Demirel AB, demokrasi, barış ve siyaset projesidir. Ekonomik proje olması daha sonra gelir. Türkiye, Avrupa'dan dışlanamaz. 

CHP'den destek 
CHP Genel Başkanı Deniz Baykal, AB konusunda izlediği politika nedeniyle eleştirdiği hükümete, bir yandan da 17 Aralık'a kadar destek vereceğini söyledi. 


</TEXT>
</DOC>
