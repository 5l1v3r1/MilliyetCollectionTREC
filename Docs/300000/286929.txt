<DOC>
<DOCNO> 286929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/sontur13.html </URL>
<DATE> 2004/11/07/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Bağcılar'daki gasp zanlıları yakalandı... 
</HEADLINE>
<TEXT>

     Bağcılar'da Murat Göl adlı işçiyi demir çubuklarla döverek, cep telefonu ile 3 milyon lirasını gasp ettikleri öne sürülen 2 kişi yakalandı. 
     İstanbul Emniyet Müdürlüğü Asayiş Şube Müdürlüğü'nden alınan bilgiye göre, Bağcılar'da Murat Göl'ü demir çubuklarla dövüp cep telefonu ve 3 milyon lira parasını gasp ettikleri ileri sürülen Ramazan Savaş 24 ve İbrahim Halil Çakallı 19 , polisin takibi sonucu bir kıraathanede yakalanarak gözaltına alındı. 
     Cinayet Büro Amirliği'nde sorgulanan zanlıların, ''uzun süredir işsiz oldukları, parasız kaldıkları için hırsızlık planları yaptıkları, olay günü de Güneşli'de gittikleri piknik alanında alkol aldıkları, dönüşlerinde mahalleden tanıdıkları Murat Göl ile karşılaştıklarını'' söyledikleri belirtildi. 
     Zanlıların, ''kendileri gibi alkol alan Murat Göl'den cep telefonunu istedikleri, ancak bunu reddedince demir çubuklarla döverek telefonu ve cebinde bulunan 3 milyon lirayı aldıktan sonra kaçtıklarını itiraf ettikleri'' kaydedildi. 
     Aynı zanlıların, ''aldıkları cep telefonunu 160 milyon liraya sattıkları ve parayı da aralarında paylaştıklarını'' anlattıkları bildirildi. 
     Bu arada, olayda ağır yaralanarak SSK Okmeydanı Hastanesi'ne kaldırılan Murat Göl'ün kör olma ihtimali bulunduğu öğrenildi. 
     
</TEXT>
</DOC>
