<DOC>
<DOCNO> 275809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/spor/spo07.html </URL>
<DATE> 2004/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu çocuğa dikkat 
</HEADLINE>
<TEXT>


1999'dan bu yana hem tekler, hem çiftlerde Türkiye şampiyonluğuna ulaşan 15 yaşındaki Tuna Altuna, gözünü dünya kortlarına çevirdi. Genç raket hedefi için okuluna ara verecek, İspanya'da tenis akademisine gidecek 

ÖZEL RÖPORTAJ MURAT AĞCA 


Büyükleri yeniyor 
O hep boyundan büyük işler başarıyor Henüz boyu raket kadar "afacan" bir çocukken, annesiyle birlikte gittiği kortlarda tenise merak saran Tuna Altuna, kendi yaş gruplarında rakip bulamayınca sürekli bir üst gruptaki "abilerini" yeniyor. 1999'dan bu yana tüm yaş gruplarında hem tekler, hem çiftlerde Türkiye şampiyonluğuna ulaşan 15 yaşındaki Altuna, gözünü artık dünya kortlarına çevirdi. 12 yaşında Türkiye'nin en genç milli tenisçisi olan Altuna'nın hedefi okula ara verip, İspanya'da tenis akademisine devam etmek. 

Sponsorları var 
ÜNLÜ İspanyol raketler Emilio Sanchez ve Sergei Bruguera'nın akademilerinde iki yıl süreyle tenisini geliştirip daha sonra dünya klasmanında hızla tırmanmak niyetinde olan genç yeteneğe, bu yolda DHL, Adidas, Head gibi markalar da sponsorluk desteği sağlıyor. Uluslararası başarı için hep cepten harcamanın yeterli olmadığını belirten Altuna ailesi, yıllık ortalama 100 bin doları bulacak proje için yeni destekçiler de arıyor. ENKA'da yetişen Tuna ise hedefe kilitlenmiş durumda ve iddialı konuşuyor "Wimbledon'a katılan ilk Türk ben olacağım." 


</TEXT>
</DOC>
