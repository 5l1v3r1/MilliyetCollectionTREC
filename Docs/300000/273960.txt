<DOC>
<DOCNO> 273960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/soneko37.html </URL>
<DATE> 2004/09/22/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
MB Beklenti Anketi'nde yılsonu TÜFE beklentisi yüzde 10.5 
</HEADLINE>
<TEXT>

     Merkez Bankası Beklenti Anketi'ne göre, yılsonu uygun ortalama enflasyon beklentisi, Tüketici Fiyat Endeksi TÜFE bazında yüzde 10.5'e indi. 
     Merkez Bankası'nın, her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin Eylül ayı ikinci dönem sonuçları yayınlandı. 
     Anket sonuçlarına göre, Eylül ayı birinci yarısında yüzde 10.6 olan yıl sonu TÜFE beklentisi, bu dönem yüzde 10.5'e indi. Katılımcıların yıl sonu beklentisi yüzde 8 ile yüzde 15 arasında değişti. 
     Piyasa, ikinci dönemde Eylül ayı itibarıyla TÜFE'nin yüzde 1.4, 12 aylık dönemde de yüzde 9.5 olmasını bekliyor. Eylül ayının birinci yarısında 12 aylık TÜFE beklentisi, yine yüzde 9.5 düzeyindeydi. 
     Merkez Bankası anketine katılanlar, yıl sonunda GSMH'da yüzde 7.9'luk büyüme beklerken, yıl sonu dolar kuru beklentisi, 1 milyon 583.3 milyon liradan 1 milyon 586.6 bin liraya yükseldi. 
     Piyasanın yıl sonu basit faiz oranı beklentisi yüzde 18.6'ya, bileşik faiz beklentisi de yüzde 19.8'den yüzde 19.9'a çıktı. Ankete göre, yılsonu cari işlemler açığının ise 12 milyar 138.1 milyon dolar civarında seyretmesi bekleniyor. 
     
</TEXT>
</DOC>
