<DOC>
<DOCNO> 287938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/yasam/yas05.html </URL>
<DATE> 2004/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayeti gören son tanık öldü 
</HEADLINE>
<TEXT>


Engin Yuvacı, bir cinayet hakkında tanıklık ettiği için öldürüldü. Polis, bu cinayetle ilgili tanık bulamıyor 

MUSTAFA KURTARAN İstanbul 

Beyoğlu'nda, 5 ay önce ortağını öldürdüğünü iddia ettiği kişiler aleyhine tanıklık yapan Engin Yuvacı 24 da öldürüldü. 
Keçici Piri Mahallesi'nde oturan Yuvacı'nın birlikte karpuz ticareti yaptığı Tarık Bayrak'ı, 5 ay önce kimliği belirsiz bir kişi otomobilinin içinde uyurken öldürdü. Olayla ilgili Bayrak'ın yakınlarının ifadesine başvuran polis, bir eşk le ulaşamadı. Ortağının acısına dayanamayan Yuvacı, polise giderek cinayeti işleyen kişinin 'Çakır Ömer' lakaplı biri olduğunu söyledi. 

'Çakır Ömer' mi vurdu 
Polis 'Çakır Ömer' isimli kişiye bugüne kadar ulaşamazken, Yuvacı'nın yolu Taksim'de önceki gün saat 19.30 sıralarında kimliği belirsiz bir kişi tarafından kesildi. 
Saldırgan, kaçmaya çalışan Yuvacı'yı kurşun yağmuruna tuttu. Yuvacı, sırtına ve kalbine isabet eden kurşunlarla olay yerinde can verdi. Cinayet mahalline gelen polis, çevredekilerden kaçan zanlının eşk liyle ilgili bilgi alamadı. Cesedin kaldırılmasından, polis ekiplerinin ayrılmasından sonra kendi aralarında konuşmaya başlayan mahalle sakinleri, cinayeti 'Çakır Ömer'in işlediğini öne sürdüler. Bu kişinin, aleyhinde ifade verdiği için Yuvacı'yı sürekli tehdit ettiğini iddia ettiler. 
Polis yetkilileri ise iki cinayet arasında henüz bir ilişki kurulamadığını, olayla ilgili araştırmaların sürdüğünü söylediler. 




</TEXT>
</DOC>
