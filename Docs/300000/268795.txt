<DOC>
<DOCNO> 268795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sonspo09.html </URL>
<DATE> 2004/09/03/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
İşte Ronaldo'yu forma sokan kadın Daniela Cicarelli 
</HEADLINE>
<TEXT>

     Real Madrid'in Brezilyalı dünyaca ünlü yıldız Ronaldo'yu forma sokan yeni sevgilisi manken Daniela Cicarelli'ye Parreira'dan teşekkür geldi. 
     Brezilya milli takımını çalıştıran Fenerbahçe’nin eski teknik patronu Carlos Alberto Parreira, Cicarelli için "Ona teşekkür ettim. Çünkü Ronaldo mutlu ve formda" açıklamasını yaptı. 
     Brezilya'nın pazar günü oynayacağı Bolivya maçı için hazırlıklar sürerken, antrenmanlarda Ronaldo'yu yalnız bırakmayan Cicarelli, gazetecilerin de ilgi odağı oldu. 
     Sevgilisi tarafından izlenen Ronaldo ise verdiği kilolarla dikkat çekerken bir hayli neşeliydi. 
     
     Ronaldo da izlemişti 

     Bu yıl Haziran ayında Sao Paulo Moda Haftası'nda podyuma çıkan Cicarelli'yi sevgilisi Ronaldo en ön sıradan izlemişti. 
     Ronaldo, eski eşi Milene Rodriques'ten boşandıktan sonra birlikte olmaya başladığı Daniela Cicarelli'yi podyumda seksi bikinilerle yürürken dijital kamerasıyla görüntülemişti. 
     Brezilya'nın en ünlü mankenlerinden biri olan Daniela Cicarelli, 1.79 m boyunda, 62 kg ağırlığında ve 90-62-93 ölçülerine sahip... 

     
</TEXT>
</DOC>
