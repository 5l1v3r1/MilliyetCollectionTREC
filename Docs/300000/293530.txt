<DOC>
<DOCNO> 293530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sontur09.html </URL>
<DATE> 2004/11/30/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Kızının düğününde kalbi durdu 
</HEADLINE>
<TEXT>

     
     Doğan ÇİZMECİ TURGUTLU Manisa , DHA 
     

MANİSA'nın Turgutlu İlçesi'nde kızının düğününde kalp krizi geçiren Remzi Türkan hayatını kaybetti. 
     Nazan ve Hüseyin Sever çifti, geçen Cumartesi gecesi Bulvar Düğün Salonu'nda yapılan nikah ve düğün töreni ile dünya evine girdi. Çiftin nikahı kıyıldıktan sonra davetliler müzik eşliğinde eğlenmeye başladı. Gelin Nazan Sever'in babası emekli işçi 50 yaşındaki Remzi Türkan, gecenin ilerleyen saatlerinde yakınlarıyla birlikte pistte oynarken, birden fenalaştı. Olduğu yere yığılan Remzi Türkan için ambülans çağrıldı. Ancak nikahın yapıldığı salona gelen sağlık ekipler, yaptıkları muayenede Türkan'ın kalp krizi sonucu hayatını kaybettiği anlaşıldı. 
     En mutlu gününde babası gözleri önünde ölen gelin Nazan Sever'in düğün gecesi kabusa döndü. Talihsiz gelin sinir krizleri geçirdi. Üzücü olay nedeniyle düğün sona erdirildi. 
     
</TEXT>
</DOC>
