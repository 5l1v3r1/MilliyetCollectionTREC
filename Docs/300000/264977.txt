<DOC>
<DOCNO> 264977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sondun37.html </URL>
<DATE> 2004/08/20/ </DATE>
<TIME> 21.28 </TIME>
<AUTHOR>  </AUTHOR>
<HEADLINE>
Ukrayna'da pazaryerinde patlama 13 kişi yaralandı 
</HEADLINE>
<TEXT>

     Ukrayna'nın başkenti Kiev'de bir pazaryerinde meydana gelen patlamada 2'si ağır 13 kişinin yaralandığı bildirildi. 
     İnterfaks ajansının bildirdiğine göre, Kiev'in kuzey dış semtinde çeşitli giysi ve ev eşyası satılan ''Troşçina'' pazarındaki patlama saat 18.00'da meydana geldi. Ajansa göre, muhtemelen çöp bidonlarına yerleştirildiği tahmin edilen iki bomba pazaryeri tenhalaştığı saatte patladığından yaralı sayısı az oldu. 
     Ukrayna'da birçok pazaryeri rakip çetelerce denetlendiği için böyle patlamaların olabileceği belirtiliyor. 
     Ukrayna, Irak'ta ABD öncülüğündeki koalisyonda da yer aldığı için patlamanın bu yönü de araştırmaya alındı, ancak bir ize rastlanmadı. 
     Ülkede sol kanat siyasetçileri, Irak'ta ABD'nin emellerine alet olunmamasını istiyor ve bu konu ekimde yapılacak cumhurbaşkanlığı seçiminde önemli yer tutuyor. 
     
</TEXT>
</DOC>
