<DOC>
<DOCNO> 273310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sondun19.html </URL>
<DATE> 2004/09/20/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Times Türkiye'nin AB süreci çöküşün eşiğinde 
</HEADLINE>
<TEXT>

     Son günlerde Türkiye ile AB ilişkilerini yakından izleyen Avrupa medyasında bugün İngiltere'nin saygın gazetesi konuyu sayfalarına taşıdı. 
     Times, Avrupa Birliği ile Türkiye arasındaki gerginliği ele alan yazısında Türk Ceza Kanunu tasarısının son anda komisyona geri çekilmesiyle başlayan kriz nedeniyle Ankara'nın 40 yıllık üyelik kampanyasının çöküşün eşiğine geldiği yorumunu yapıyor. 
     Gazete, haberinde şöyle diyor 
     "Avrupa Birliği'nim son beş yılda alacağı en önemli karar öncesinde, hükümetin reform yasalarını askıya alması ciddi bir krize neden oldu. 
     "Avrupa Birliği'nden bir yetkili, 'Aptalca zina tartışmaları yüzünden reformlar donduruldu. Bu işin şakası yok. Çok büyük bir sorunla karşı karşıyayız. Ceza yasası geçmezse, Türkiye'yle üyelik müzakerelerine başlanması tavsiyesinde bulunamayız." dedi. 
     Bu hafta sonuna kadar Komisyon'un Türkiye'ye yeşil ışık yakacağına inanılıyordu." 

     
</TEXT>
</DOC>
