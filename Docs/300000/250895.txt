<DOC>
<DOCNO> 250895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sonspo16.html </URL>
<DATE> 2004/06/25/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Trabzonspor'un rakibi Skonto Riga-Rhyl galibi... 
</HEADLINE>
<TEXT>

     Futbolda Avrupa Şampiyonlar Ligi 1. ve 2. ön eleme turu maçlarının kuraları çekildi. 
     İsviçre'nin Nyon kentinde gerçekleştirilen kura çekimiyle, 2. ön eleme turunda Trabzonspor'un muhtemel rakipleri belirlendi. Buna göre bordo-mavililer, FC Rhyl Galler -FC Skonto Riga Letonya eşleşmesinin galibiyle 2. ön eleme turunda karşılaşacak. Trabzonspor, ilk maçını deplasmanda yapacak. 
     Kura çekimine katılan Trabzonspor Kulübü Genel Sekreteri Yusuf Ziya Yılmaz, A.A muhabirine yaptığı açıklamada, iyi bir kura çektiklerini ifade ederek, ''Avrupa Şampiyonlar Ligi'ni hedeflediğimiz için önümüzdeki maçları kazanmalıyız'' dedi. 
     Asbaşkan Nevzat Şakar ise rakibin kim olduğunun önemli olmadığını vurgulayarak, ''Biz, bir üst tura çıkmak istiyoruz. Onun için de iyi oynayıp maçlarımızı kazanacağız'' diye konuştu. 
     Ligde 1. ön eleme turu maçları 14 ve 21 Temmuz, 2. ön eleme turu maçları ise 28 Temmuz ve 4 Ağustos tarihlerinde yapılacak. 
     Skonto Riga'da kaleciler Pavlovs ve Piedels, defansta oynayan Blagonadezdins ve Isakovs, orta sahada forma giyen Zakresevskis ve Zemlinskis ile forvetteki Miholaps Letonya Milli Takımı'nda oynuyor. 
     Bordo - Mavili takımı, 3. ön eleme turuna çıkması durumunda Real Madrid, M.United, İnter ve Juventus gibi devler bekliyor. 
     Bilindiği gibi, Letonya Türkiye'yi Euro2004 baraj maçlarında eleyerek Portekiz'e gitmişti. 
     Ön eleme turlarındaki eşleşmeler şöyle belirlendi 
     
     1. Ön Eleme Turu 

     1-KR Reykjavik İzlanda -FC Shelbourne İrlanda Cumhuriyeti . 
     2-Skonto Riga Letonya -FC Rhyl Galler . 
     3-Flora Tallinn Estonya -Nova Gorica Slovenya . 
     4-HJK Helsinki Finlandiya -FC Linfield Kuzey İrlanda . 
     5-Pobeda Prilep Makedonya -Pyunik Ermenistan . 
     6-Sheriff Tiraspol Moldova -Jeunesse D'Esch Lüksemburg . 
     7-WIT Georgia Tiflis Gürcistan -HB Torshavn Faroe Adaları . 
     8-Sliema Wanderers Malta -Kaunas Litvanya . 
     9-Siroki Brijeg Bosna-Hersek -Neftchi Bakü Azerbaycan . 
     10-Gomel Belarus -Tirana Arnavutluk . 
     
     2. Ön Eleme Turu 

     5. maçın galibi-Shakhtar Donetsk Ukrayna . 
     APOEL Lefkoşa Kıbrıs Rum Kesimi -AC Sparta Prag Çek Cumhuriyeti .. 
     Rosenborg Trondheim Norveç -6. maçın galibi . 
     Young Boys İsviçre -FK Kızılyıldız Belgrad Sırbistan- Karadağ . 
     3. maçın galibi-FC Kopenhag Danimarka . 
     9. maçın galibi-CSKA Moskova Rusya 
     Zilina Slovakya -Dinamo Bükreş Romanya . 
     4. maçın galibi-Maccabi Tel Aviv İsrail . 
     2. maçın galibi-Trabzonspor Türkiye . 
     Club Brugge Belçika -Lokomotiv Plovdiv Bulgaristan . 
     10. maçın galibi-Ferençvaroş Macaristan . 
     HNK Hajduk Split Hırvatistan -1. maçın galibi . 
     Djurgarden İsveç -8. maçın galibi . 
     7. maçın galibi-TS Wisla Krakow Polonya . 
     

     
</TEXT>
</DOC>
