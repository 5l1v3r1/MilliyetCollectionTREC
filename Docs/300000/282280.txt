<DOC>
<DOCNO> 282280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sonyas02.html </URL>
<DATE> 2004/10/21/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Kendileri hayal, kazandırdıkları milyar dolarlar gerçek 
</HEADLINE>
<TEXT>

     Tamamen hayal ürünü olan kurgusal kahramanların her yıl on milyarlarca dolarlık gelir getirdiği belirtilirken, sadece en meşhur 10 kurgu-karakterinin 2003 yılı içerisindeki getirisinin 25 milyar doları aştığı bildirildi. 
     ABD'de iş ve ekonomi çevrelerine hitap eden Forbes dergisinin haberine göre, Mickey Mouse, Winnie the Pooh, Frodo Baggins, Harry Potter gibi kurgu-kahramanlardan en çok geliri birer medya devi olan Disney ve Viacom kazanırken, ayrıca video oyun şirketleri, yayın şirketleri ve Mattel ile Hasbro gibi oyuncak şirketlerinin de bu kurgu-kahramanlar sayesinde büyük paralar kazandığı kaydedildi. 
     Forbes'in yaptığı araştırmaya göre, 2003 yılında en fazla gelir getiren kurgu-kahramanlar arasında ilk 10 sırada yer alan karakterler ve bu karakterlerden elde edilen gelirler şöyle 
     Mickey Mouse ve arkadaşları 5,8 milyar dolar , Winnie the Pooh ve arkadaşları 5,6 milyar dolar , Yüzüklerin Efendisi'nin başkahramanı Frodo Baggins 2,9 milyar dolar , Harry Potter 2,8 milyar dolar , Nemo 2 milyar dolar , Yu-gi-oh 1,6 milyar dolar , Spongebob SquarePants 1,5 milyar dolar , Örümcek Adam 1,3 milyar dolar , Wolverine - X Men 900 milyon dolar , Pokemon 825 milyon dolar . 
     
</TEXT>
</DOC>
