<DOC>
<DOCNO> 252195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sonsiy07.html </URL>
<DATE> 2004/07/01/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Ankara'dan Atina'ya jest Türkiye, Lefkoşa üzerinde hava sahası açıyor 
</HEADLINE>
<TEXT>

     Türkiye'nin Lefkoşa üzerinde dört hava sahası açmayı kabul ettiği, bunun da "Ankara'dan Atina"ya jest olarak değerlendirildiği bildirildi. 
     Brüksel'den yayın yapan ABHaber.com'a göre, Avrupa Havacılık Örgütü Eutrocontrol'un, Hava Kontrolü Güvenlik ve Uluslararası İlişkiler Avrupa Organizasyonu Başkanı Hristos Petru, tarihte ilk kez Türkiye'nin Kıbrıs Rum Kesimi ve Yunanistan'ın da içinde olduğu bir öneri sunduğunu söyledi. 
     Ankara'nın sunduğu öneride Lefkoşa'ya ait dört hava sahası açılarak Yunanistan ile İsrail'e gidiş geliş uçak seferlerinin başlatılmasının yer aldığını kaydeden Petru, Türkiye'nin Uluslararası Sivil Havacılık Örgütü'nde yaptığı bu önerinin Eurocontrol ile Uluslararası Hava Taşımacılığı Kurumu'nun ikazları sonucunda gerçekleştiği belirtti. 
     Türkiye'nin olumlu bir şekilde konuya yaklaşmasının nedeninin aynı zamanda Yunanistan'da gerçekleşecek olimpiyatlar olduğunu belirten Petru, söz konusu kararın alınmasında Türkiye ile Yunanistan arasındaki iyi ilişkilerin de etkili olduğunu vurguladı. 

ANKA 
     
</TEXT>
</DOC>
