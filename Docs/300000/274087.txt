<DOC>
<DOCNO> 274087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sonyas10.html </URL>
<DATE> 2004/09/22/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Tülin Şahin Zina çerez, umumi tuvaletler mikrop saçıyor 
</HEADLINE>
<TEXT>

     Kerem PULGAT KONYA, DHA 
KONYA'da Kule Site Alışveriş Merkezi'nde hizmete giren Marks-Spencer Mağazası'nın açılışı için düzenlenen defileye katılan ünlü manken Tülin Şahin, zina tartışmalarını değerlendirdi. Zina Yasası'nın özel hayata müdahale anlamı taşıdığını savunan Şahin,"Zina çerezden konu, Türkiye'nin en önemli sorunu eğitim ve sağlık. Umumi tuvaletler mikrop saçıyor, önce bunlar tartışılıp, düzeltilsin'' dedi. 
     Erkek, bayan ve iç giyim koleksiyonlarının tanıtıldığı defilede Tülin Şahin'e erkekler yoğun ilgi gösterirken, bayanlar da sonbahar ve kışlık kreasyonları merakla izledi. Defile sırasında görüntülendiklerini fakeden bazı başörtülü bayanların utanarak yüzlerini saklamaya çalıştı. 
     Rus manken Tanya'nın da katıldığı defilede gazeteciler Tülin Şahin'e kamuoyunda tartışılan Zina Yasası'nı sordu. Dünya'nın hiç bir ülkesinde devletin bireylerin cinsel yaşamına müdahale etmemesi gerektiğini savunduğunu söyleyen Şahin, "Zina Türkiye'de tartışılması gereken en son konu. Önce eğitim ve sağlık alanındaki eksiklikler giderilmeli. Örneğin, umuni tuvaletlere bakın, hepsi mikrop saçıyor. İnsanlar buralardan hastalık kapıyor. Önce bunlar tartışılıp düzeltilsin. Zina çerez konu'' diye konuştu. 
     İstanbul, Ankara, İzmir, Burza, Antalya ve Bodrum'un ardından 20'nci mağzasını Konya'da açan Marks-Spencer, 2 gün boyunca müşterilerine tüm ürünlerde yüzde 10 indirim yapacak. 
     
</TEXT>
</DOC>
