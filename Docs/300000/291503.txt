<DOC>
<DOCNO> 291503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sonspo34.html </URL>
<DATE> 2004/11/23/ </DATE>
<TIME> 21.46 </TIME>
<AUTHOR>  </AUTHOR>
<HEADLINE>
FIBA Avrupa Ligi... Tuborg Pilsener 85 - Bnei Hasharon 84 
</HEADLINE>
<TEXT>

     FIBA Erkekler Avrupa Ligi'nde Tuborg Pilsener, İsrail'in Bnei SK Hasharon takımını 85-84 yendi. 
     Karşılaşmaya iyi savunma yaparak başlayan Tuborg Pilsener, 5. dakikayı 10-2 önde geçti. Tuborg Pilsener, Hakan, Cizmic ve Jensen ile 3'lükler bulurken, konuk ekip ise Lucas ve Huggins ile karşılık verdi. İlk periyot, ev sahibi ekibin 23-15 üstünlüğüyle tamamlandı. 
     İkinci periyotta, Cizmic ve Ömer ile 2 üçlük bulan Tuborg Pilsener, 16. dakikada farkı 10 sayıya 37-27 çıkardı. Rakibinin farkı kapatmasına izin vermeyen ev sahibi takım, devreyi 43-36 önde kapadı. 
     İkinci yarıya da Tuborg Pilsener iyi başladı. Ev sahibi ekip, 26. dakikada skoru 59-46'ya getirdi. İsrail ekibi, Pniny ve Young'ın sayılarıyla farkı kapatmaya çalışırken, Tuborg Pilsener son periyoda 8 sayı önde girmeyi başardı. 
     Son periyotta Bnei SK Hasharon, hücumda çok top kaybeden Tuborg Pilsener karşısında hızlı hücumlar yaparak farkı kapadı. İsrail ekibi karşılaşmanın tamamlanmasına 2.33 saniye kala Lucas'ın pota altından bulduğu sayıyla ilk kez öne geçti. 79-80 
     Karşılaşmanın tamamlanmasına 10 saniye kala Hakan ile pota altından sayı bulan Tuborg Pilsener, bir de serbest atış kazandı. Böylece skoru 85-84'e getiren Tuborg Pilsener, tam saha pres yaparak rakibinin son hücum fırsatından yararlanmasına izin vermedi ve karşılaşmayı kazandı. 
     KÜNYE 
     

TUBORG PİLSENER 85 - BNEI SK HASHARON 84 Salon Atatürk Hakemler Zoran Sutuloviç xx Sırbistan Karadağ , Zoran Zlatevski xx Makedonya , Plamen Simeonov xx Bulgaristan Tuborg Pilsener Hakan xxx 23, Jensen xxx 13, Cizmic xxx 11, Sanders xxx 22, Asım xx 9, Denktaş xx 2, Ömer xx 5, Emre xx, Göker x Bnei SK Hasharon Lucas xxx 14, Huggins xx 14, Young xxx 16, Ichaki xx 7, Kokia x 5, Pniny xxx 16, Lipperman xx 8, Vignier x 4, Engel x 1. Periyot 23-15 Devre 43-36 Tuborg Pilsener lehine 3. Periyot 69-61      
</TEXT>
</DOC>
