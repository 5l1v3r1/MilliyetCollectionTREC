<DOC>
<DOCNO> 252759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/guncel/axgun01.html </URL>
<DATE> 2004/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'İsteseydim başkan olurdum' 
</HEADLINE>
<TEXT>


"Gönül insanı başkan" olarak hatırlanacağını söyleyen eski İstanbul Büyükşehir Belediye Başkanı Gürtuna, "Topbaş ile paylaşacaklarımızı paylaşabilseydik, bu kuşkusuz İstanbul için çok daha iyi olurdu" diyor 

Gündemin getirdikleri - Mehmet Gündem 

Eski İstanbul Büyükşehir Belediye Başkanı Ali Müfit Gürtuna ile Swissotel'in 17. katından önce İstanbul'a, sonra da İstanbullu başkanın hayatına baktık. Bende oluşan intiba, yeni başkan ve yönetimi eski başkana pek sıcak bakmıyor. Eski tarz siyaset devam ediyor. Acaba, İstanbul Büyükşehir Belediyesi'nin protokol listesinde Gürtuna var mı NATO Zirvesi dolayısıyla İstanbul'da verilen resepsiyonlarda göremedik de 

İstanbul'a nasıl bir isim bıraktınız 
İstanbul'un sorunlarına gerçekçi projeler üreten, uygulayan, sosyal barışı, uzlaşmayı önemseyen, bu mantıkla İstanbullu olma bilincini başlatan, İstanbul vizyonu oluşturan, dost insan, gönül insanı başkan olarak hatırlanacağımı düşünüyorum. 

Nato Zirvesi'nde protokolde bu önemle hatırlanmadınız 
İstanbullu hatırlıyor ya 

Topbaş, sizi 2004'te yatırım yapılamayacak bir belediye bırakmakla eleştirdi. 
Ben böyle bir belediye devralsaydım, o yapıyı devreden başkana teşekkür ederdim. 

Topbaş'ı başarılı buluyor musunuz 
Değerlendirme yapmak için çok erken. 

İstanbul'a yüklediğiniz 'yeni medeniyetin ana rahmi' iddiası, Topbaş ve ekibiyle devam ediyor mu 
Biz 2023'e kadar bu süreci planladık. Umarım bu mantık sekteye uğramaz. Sayın başkanla paylaşabileceklerimizi paylaşabilseydik İstanbul için daha iyi olurdu. 

Danışmanlarınızın iş akdine son verildi. 
Dönemimde iş akdini feshettiğim insan hatırlamıyoruz. Başkanın yaptığını yadırgıyorum. Bize yakın insanlara karşı bir tavır oldu. 

Erdoğan'la uzun süre çalışsanız da AKP'ye girmediniz. Ne oldu da mesafeli bir duruş oluştu aranızda 
İletişimde ortaya çıkan eksiklikler ve Türkiye'nin o günkü konjonktürü. Karşılıklı ortaya çıkmış bir husumet, aşılması gereken net bir problem yoktu. Belki burada isteklerin net olarak birbirine ulaşamaması söz konusudur. 

Erdoğan'ı hapiste ziyaret ettiniz mi 
Evet. Dostluğun gereğini yerine getirdim. 

AKP aday gösterseydi hayır der miydiniz 
Şartlara bakardım. Ne pahasına olursa olsun koltuğa oturayım deseydim, bugün İstanbul'a yeniden başkan olurdum. 

Bir gün sizi AKP saflarında görebilir miyiz 
Önemli olan siyasi birlikteliğin şartlarının oluşmasıdır. 


</TEXT>
</DOC>
