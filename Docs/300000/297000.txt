<DOC>
<DOCNO> 297000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/son/sondun22.html </URL>
<DATE> 2004/12/12/ </DATE>
<TIME> 17.43 </TIME>
<AUTHOR>  </AUTHOR>
<HEADLINE>
Nikah yüzüğünü kestirmemek için parmağını kestirdi... 
</HEADLINE>
<TEXT>

     Irak'ta yaralanan bir Amerikan askeri, nikah yüzüğü kesilmesin diye parmağını kestirdi. 
     Felluce kentinde 13 Kasım'da çıkan çatışmada sol eli ve bacaklarından yaralanan 19 yaşındaki deniz piyadesi David Battle, Irak'taki doktorların parmağını kurtarmak için yüzüğünün kesilmesi önerisini reddetti. 
     ABD'nin Los Angeles kentinin 130 kilometre kuzeydoğusuna düşen Victorville'deki ailesinin evinde dinlenen Battle, ''tanıdığı en güçlü kadın'' olarak nitelediği eşinin, kendisi Irak'a gittiğinden beri iki kişiye baktığını ve bunun karşılığını eşine hiçbir zaman ödeyemeyeceğini düşünürken, bu olayla onu ne kadar sevdiğini gösterdiğini anlattı. 
     Ancak yüzüğün o karmaşada kaybolduğu belirtildi. Tüm hayal kırıklığına rağmen askerin eşi Devon, ''onurlandığını'' söyledi. 
     
</TEXT>
</DOC>
