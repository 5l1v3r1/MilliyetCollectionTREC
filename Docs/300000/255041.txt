<DOC>
<DOCNO> 255041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sondun44.html </URL>
<DATE> 2004/07/13/ </DATE>
<TIME> 21.37 </TIME>
<AUTHOR>  </AUTHOR>
<HEADLINE>
Uçak kaçıran Afganlılara İngiltere'de kalma izni 
</HEADLINE>
<TEXT>

     Afganistan Ariana Havayolları'na ait bir uçağı, Şubat 2000'de İngiltere'nin başkenti Londra'ya kaçıran 9 Afganlının, İngiltere'de kalmasına izin verildiği bildirildi. 
     Göçmenlerin davalarına bakan mahkeme, 9 Afganlının ülkelerine gönderilmesinin, temel hak ve özgürlüklerine saldırı olacağına hükmederken, İngiltere İçişleri Bakanlığı sözcüsü, kararı temyize götürmeyi düşündüğünü belirtti. 
     Aralık 2001'de ateşli silah taşımaktan 5 yıl hapse çarptırılan, ancak temyiz mahkemesinin kararı bozmasıyla cezaları iptal edilen 9 Afganlı, Ariana Havayollarına ait, iç hat uçuşu yapan Boeing 727 tipi bir uçağı kaçırarak Londra'nın Stansted Havaalanına indirmişlerdi. 
     Uçağı havaya uçurma ve 150'den fazla yolcuyu öldürme tehdidinde bulunan Afgan korsanlar, 3 gün sonunda teslim olmuşlardı. 
     Korsanlar, mahkemede yaptıkları savunmada, Afganistan'dan Taliban rejimi tarafından öldürülmemek için kaçtıkların söylemişlerdi. 
     
</TEXT>
</DOC>
