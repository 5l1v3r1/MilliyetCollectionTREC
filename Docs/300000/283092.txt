<DOC>
<DOCNO> 283092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sondun15.html </URL>
<DATE> 2004/10/25/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Afganistan'da zafer Karzai'nin 
</HEADLINE>
<TEXT>

     Afganistan'da Taliban rejimi devrildikten sonra düzenlenen ilk devlet başkanlığı seçiminde, Hamid Karzai zaferini garantiledi. 
     Yetkililer, 9 Ekimde düzenlenen seçimlerin ardından şu ana kadar oyların yüzde 95'nin sayıldığını söyledi. Karzai'nin 8.1 milyon seçmenin yarısından fazlasının desteğini aldığı, kalan oyların diğer 17 rakip adaya gitmesi halinde bile Karzai'nin seçimi kazanacağı belirtildi. 
     Karzai'nin ekibinden yapılan açıklamada, Afgan liderin 4 milyon 240 bin 41 oyla oyların yüzde 55.3'üne sahip olduğu kaydedildi. 
     BM-Afgan seçim komisyonu, yolsuzluk soruşturması tamamlanıncaya kadar resmi seçim sonuçlarını açıklamayacaklarını bildirmişti. 
     Yabancı uzmanların, bugün Karzai'nin rakipleriyle biraraya gelerek seçimlerde yolsuzluk yapıldığına ilişkin iddiaları ele almaları bekleniyor. 
     Bu arada, Avrupa Birliği'nin Afganistan Özel Temsilcisi Francesc Vendrell, 9 Ekimdeki seçimlerde parmağa sürülen mürekkebin kolay çıkan cinsten olması gibi bazı sorunlar bulunduğunu, ancak bunların seçim sonuçlarını değiştirecek önemde olmadığını söyledi. 
     
</TEXT>
</DOC>
