<DOC>
<DOCNO> 277705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sondun30.html </URL>
<DATE> 2004/10/06/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Hollanda Başbakanı'nın resmi pornografik afişte yer alınca... 
</HEADLINE>
<TEXT>

     Hollanda'da, Başbakan Jan Peter Balkenende'yi pornografik resimde gösteren bir afiş hazırlandı. 
     Başkent Amsterdam'da bazı bölgelere asılan ve bir internet sitesinde yayımlanan afişlerin toplatılmasına ve internetten kaldırılmasına karar verildi. 
     Verilen bilgiye göre, başbakanın resminin pornografik bir afişte yer aldığının öğrenilmesinden sonra mahkemeye başvuruldu. 
     Hükümetin başvurusu üzerine bugün görülen davada, afişlerin derhal toplatılması ve internet sitesindeki afişlerin de 24 saat içinde kaldırılması ya da resimde Başbakan Balkenende'nin tanınmayacak şekilde değiştirilmesi kararlaştırıldı. 
     Afişin Amsterdam'da bu ay yapılacak bir eğlencenin reklamı için hazırlandığı öğrenildi. 
     Foto-montaj yöntemiyle hazırlanan pornografik afiş, dün kentin bazı bölgelerine asıldı. 
     Afişler, ''Ex Porn Star'' adlı şirketin internetteki sitesinde de yer aldı. 
     Mahkemenin bugün verdiği karara göre, afişler derhal indirilmediği takdirde organizatörlere 50 bin euroya kadar para cezası verilebilecek. Afişlerin internetten çekilmediği ya da istenen değişiklik yapılmadığı her saat için de 1000 euro para cezası kesilecek. 
     
</TEXT>
</DOC>
