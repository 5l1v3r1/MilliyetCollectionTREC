<DOC>
<DOCNO> 270745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sontur11.html </URL>
<DATE> 2004/09/10/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Tecavüz skandalında sürpriz gelişme 
</HEADLINE>
<TEXT>

     Süheyla GÖZDERELİLER DHA 
YALOVA'da annesi tarafından pazarlanan 15 yaşındaki Z.T. ile cinsel ilişkiye girdikleri ileri sürülen ve aralarında işadamlarıyla Kamyoncular Kooperatif Başkanı'nın da bulunduğu 16 kişinin yargılandığı karar aşamasına gelen davanın dünkü duruşmasında sürpriz bir gelişme oldu. Duruşmaya gelen Z.T.'nin babası Adil T., kefaletle serbest kalan 16 sanıkla, kızını pazarladığı ileri sürülen eski eşinden şikayetçi oldu. Kızının haklarının yeterince savunulamadığını söyleyip avukat verilmesini isteyen Halil T.'nin bu isteği yerinde bulunarak duruşma ertelendi. 
     Çınarcık'ta geçtiğimiz yılın mart ayında, jandarmaya sığınan 15 yaşındaki Z.T.'nin, babasından boşanan annesinin Arzu Aksoy adlı kadınla bir olup kendisini para karşılığı erkeklere pazarladığını iddia etmesi, Fuhuş skandalını' ortaya çıkardı. 
     Jandarma, büyük bir gizlilik içerisinde yürüttüğü soruşturmanın ardından, Z.T.'nin 35 yaşındaki annesi Fatma Sardoğan'ı, birlikte yaşadığı Telekom çalışanı Adil Yıldız'ı, Arzu Aksoy'u, dönemin Kamyoncular Koperatif Başkanı Kudret Er'i, aralarında işadamlarının da bulunduğu Halil İbrahim Sade, Bahadır Bağatar, İdris Demirhan, Ferhat Kaya, Ahmet Remzi Ekinci, Fevzi Benzer, Sami Teke, Serdal Özçiçek, Temel Aksu, Tuncay Çam, Orhan Arslan, İrfan Kitapçı'yı belirli dönemlerde gözaltına alındı. 
     Mahkemeye çıkartılan sanıklar, tutuklanarak cezaevine konuldu. Olayın şokundan kurtulamayan Z.T. ise Sosyal Hizmetler Genel Müdürlüğü tarafından, İstanbul'da bir kuruluşta koruma altına alındı. 
     
     KEFALETLE SERBEST KALMIŞLARDI 
     15 yaşından küçük çocuğun ırzına geçme', Fuhuş için kadın tedarik etme', Kızını fuhuşa sürükleme', Zorla tecavüz' suçlarından haklarında Yalova Ağır Ceza Mahkemesi'nde dava açılan sanıklar, kendilerine yöneltilen suçlamaları kabul etmedi. Daha sonraki duruşmalarda, 2.5 ile 5 milyar lira arasında değişen kefaletlerle tutuksuz yargılanmak üzere serbest bırakılan sanıklar, önceki gün yapılan duruşmaya katıldılar. 
     
     SON ANDA BABA GELDİ 
     Yalova Ağır Ceza Mahkemesi'nde yapılan karar aşamasındaki duruşmaya Z.T.'nin babası Adil T. ilk kez katıldı. Kızına tecavüz ettikleri öne sürülen sanıklardan ve boşandığı eşi Fatma Sardoğan'dan şikayetçi olan Adil T., "Hakim bey, kızımın yaşının küçük olması, benim ise gelmemem nedeniyle, savunma yapamadık. Mağduruz. Kendimi ve kızımı savunmak için bana avukat tahsis edilmesini istiyorum'' dedi. 
     Mahkeme heyeti, sanık avukatlarının itirazına rağmen, Adil T.'nin savunmasını yapması için Yalova Barosu'ndan bir avukat sağlanmasına karar verdi ve duruşmayı Ekim ayına erteledi. 
     
</TEXT>
</DOC>
