<DOC>
<DOCNO> 255837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sondun13.html </URL>
<DATE> 2004/07/16/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Polisten çocuk pornografisi operasyonu 46 gözaltı 
</HEADLINE>
<TEXT>

     İngiltere'de Manchester kenti ve çevresinde polisin düzenlediği baskınlarda, çocuk pornografisiyle ilgili suçlar işledikleri gerekçesiyle 46 kişi gözaltına alındı. 
     BBC'nin haberine göre, dün sabah erken saatlerde, farklı noktalardan başlatılan ve sürmekte olan baskınlarda gözaltına alınan kişilere ait çok sayıda bilgisayara da el kouldu. 
     Polis yetkilileri, 14 kişinin gözaltında tutulmaya devam edildiğini, 32 kişinin ise kefaletle serbest bıraklıldığını açıkladı. 
     Operasyonla ilgili açıklamada bulunan Manchester Emniyet Müdürlüğü yetkilileri, ele geçirilen kanıtları pornografik malzeme olarak tanımlamanın yeterli olmadığını belirttiler. 
     İnternette çocuk pornografisi malzemesini kullanan, çoğaltan ve yayan kişilere karşı mücadeleleribnin süreceğini belirten yetkililer bunun sadece Manchester bölgesinin sorunu olmadığını, bununla küresel boyutta mücadele edilmesi gerektiğini belirtiyorlar. 
     Operasyonlara 500'den fazla polis memurunun katıldığı bildirildi. 
     Baskınlar düzenlenmeden önce, uzun süre bazı internet sitelerinin ve bu sitelerin kullanıcılarının izlendiği belirtiliyor. 
     Polisin gözaltına aldığı kişilere ise, bir internet sitesi ziyaret edildiğinde bırakılan "elektronik ayak izlerini" takip ederek ulaştığı kaydediliyor. 
     Operasyonların sürmesi ve konunun hassasiyeti nedeniyle, ele geçirilen bilgisayarlardaki belgelerin içeriğinin tam olarak açıklanmayacağı ifade edildi. 
     
</TEXT>
</DOC>
