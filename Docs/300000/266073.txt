<DOC>
<DOCNO> 266073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sontur13.html </URL>
<DATE> 2004/08/24/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Muskayı bu kez jandarma için yazınca... 
</HEADLINE>
<TEXT>

     Adana'da vatandaşların dini duygularını istismar ederek muska yazdığı iddia edilen bir kişi gözaltına alındı. 
     İl Jandarma Komutanlığı'ndan alınan bilgiye göre, bir ihbarı değerlendiren güvenlik görevlileri, Sofulu Mahallesi Hacı Süleyman Gedikbaş Caddesi'de bir evde vatandaşlara muska yazdığı belirlenen Yusuf K'ye 61 müşteri gibi davranarak, muska yazdırmak istediler. 
     Muska yazdırdıktan sonra seri numaraları alınmış 40 milyon lirayı alan Yusuf K, suçüstü yakalandı. 
     Yusuf K'nin evinde, çok sayıda katı yağ, bitki, değişik büyüklükte içinde sıvı bulunan kap, mumlar ve büyü malzemeleri bulundu. Gözaltına alınan Yusuf K, jandarmadaki ifadesinden sonra mahkemeye sevk edildi. 
     Bu arada, jandarmaya gelen Yusuf K'nin eşi Rahime K, eşinin suçsuz olduğunu, kimsenin parasını zorla almadığını, kendilerine iftira atıldığını ileri sürdü. 
     
</TEXT>
</DOC>
