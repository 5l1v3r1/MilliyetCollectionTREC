<DOC>
<DOCNO> 260187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sondun26.html </URL>
<DATE> 2004/08/03/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Pakistan 2 üst düzel El Kaide üyesi yakalandı... 
</HEADLINE>
<TEXT>

     Pakistan İçişleri Bakanı Faysal Salih Hayat, son günlerde yapılan operasyonlarda üst düzey El Kaide üyesi olduğu belirtilen 2 kişinin yakalandığını açıkladı. 
     Pakistan'da yayın yapan Geo televizyonuna demeç veren Bakan Hayat, ABD'nin başlarına ödül koyduğu 2 üst düzey El Kaide üyesi ile diğer zanlıların Pencap eyaletinde yakalandıklarını söyledi, ancak isimlerini açıklamadı. 
     Hayat'ın açıkladığı şüphelilerin, diğer yetkililerin açıkladığı kişiler olup olmadıkları bilinmiyor. 
     Pakistan'da üst düzey bir hükümet yetkilisi ile polis, son 72 saatte gözaltına alınanlar olduğunu açıklamıştı. 
     Yakalananlardan birinin Suriyeli olduğu ve Hafizabat'ta pazar günü ele geçirilerek Pakistan istihbaratına teslim edildiği, bir diğerinin ise Lahor'da, elindeki çeşitli belgelerle yurtdışına giden bir uçağa binerken yakalandığı belirtilmişti. 
     
</TEXT>
</DOC>
