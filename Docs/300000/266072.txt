<DOC>
<DOCNO> 266072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sontur12.html </URL>
<DATE> 2004/08/24/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
İzmir'de ABD'ye "kefen"li protesto 
</HEADLINE>
<TEXT>

     İzmir'de, ABD'nin Irak'ın Necef Kenti'ndeki operasyonlarını protesto etmek amacıyla ''kefen giyerek'' İzmir Cumhuriyet Meydanı'nda eylem yapmak isteyen bir kişi, gözaltına alındı. 
     Meydandaki 30 Ağustos Zafer Bayramı Töreni provalarının tamamlanmasının ardından, Atatürk Anıtı önüne gelen Kamber Ö. 49 , önce, üzerinde ABD Başkanı Bush'u eleştiren yazıların bulunduğu bir kefen giydi. 
     Gazetecilere, ''ABD'nin son günlerde Necef Kenti'nde yoğunlaştırdığı operasyonları, Müslümanlar için kutsal olan yerlerin zarar görmesini ve çok sayıda insanın öldürülmesini protesto ettiğini'' söyleyen Kamber Ö'ye, çevrede bulunan polisler müdahale etti. 
     Gözaltına alınan Kamber Ö, Kantar Polis Karakolu'na götürüldü. 
     Eskiizmir semtinde lastik tamirciliği yaptığı belirlenen Kamber Ö, ''hiçbir örgütle bağının olmadığını'' söylediği ifadesinin ardından, savcılık talimatıyla serbest bırakıldı. 
     
</TEXT>
</DOC>
