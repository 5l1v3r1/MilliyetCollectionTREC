<DOC>
<DOCNO> 269527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sontur12.html </URL>
<DATE> 2004/09/06/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Komşusunu av tüfeğiyle öldürdü... 
</HEADLINE>
<TEXT>

     Adana'da, bir kişi, aralarında husumet bulunan komşusunu av tüfeğiyle vurarak öldürdü. 
     Emniyet Müdürlüğü yetkililerinden alınan bilgiye göre, Yavuzlar Mahallesi 7. Sokak'ta oturan Bahattin A. 39 , sabah saatlerinde, bitişikteki evde oturan ve arasında husumet bulunan Abdurrahim Ağartmış ile tartıştı. 
     Daha sonra evindeki av tüfeğini alan Bahattin A, Abdurrahim Ağartmış'ı önce kovaladı, sonra da tüfekle ateş ederek vurdu. 
     Yakınları tarafından ağır yaralı olarak merkez ilçe Yüreğir'deki Başkent Hastanesi'ne kaldırılan Abdurrahim Ağartmış, kurtarılamadı. 
     Yetkililer, Bahattin A'nın gözaltına alındığını ve soruşturmanın sürdürüldüğünü bildirdiler. 
     
</TEXT>
</DOC>
