<DOC>
<DOCNO> 284010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sondun09.html </URL>
<DATE> 2004/10/28/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
ABD uçakları Felluce'yi bombaladı .. 
</HEADLINE>
<TEXT>

     Amerikan savaş uçaklarının dün gece, direnişçilerin kalelerinden biri olarak bilinen Irak'ın Felluce kentini bombaladığı ve 2 kişinin öldüğü bildirildi. 
     Hava saldırısında yerle bir olan bir evin sahibi, iki erkek kardeşinin öldüğünü söyledi. 
     Amerikan kuvvetleri, Felluce'deki direnişçilerin saklandığı muhtemel noktalara hemen hemen her gün saldırı düzenleyerek, Tevhid ve Cihad örgütünün lideri Ebu Musab Zerkavi ile yandaşlarını hedef alıyor. 
     Günlük saldırılar, ABD'nin öncülük ettiği kuvvetlerin Felluce'ye düzenlemesi muhtemel ana operasyon öncesinde, direnişçilerin gücünü zayıflatmayı amaçlıyor. 
     Zerkavi ve yandaşları hakkında bilgi vermeyi reddeden Felluce sakinleri, Amerikan uçaklarının sivilleri hedef aldığını iddia ediyor. 
     
</TEXT>
</DOC>
