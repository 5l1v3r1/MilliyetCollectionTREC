<DOC>
<DOCNO> 279804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sontur12.html </URL>
<DATE> 2004/10/13/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Arkadaşını boğazını keserek öldürdü 
</HEADLINE>
<TEXT>

     Ekrem ÇAĞLAR SALİHLİ Manisa , DHA 

MANİSA'nın Salihli İlçesi Sart Beldesi'nde birlikte içki içerken kavga eden 2 gencin kavgası cinayetle sonuçlandı. 16 yaşındaki Mehmet Tanrıöver'i boğazını keserek öldürdüğü belirlenen 19 yaşındaki Kahraman Kaya yakalandı. 
     Olay, Salihli'nin Sart Beldesi'ndeki meydana geldi. Mehmet Tanrıöver ile Kahraman Kaya, beldedeki bakkaldan aldıkları biralarla Kapancı Köyü yoluna gitti. Bağ arasında, trafo yakınlarında oturup içki içen iki arkadaş arasında tartışma çıktı. 
     Tartışma kavgaya dönüşürken Kahraman Kaya, cebinden çıkardığı bıçağı Mehmet Tanrıöver'in boğazına saplayarak kaçtı. Olay yerinde ölen Mehmet Tanrıöver'in cesedini gören bir köylü Sart Jandarma Karakolu'na haber verdi. Olayla ilgili soruşturma başlatan Jandarma ekipleri, Mehmet Tanrıöver ile son birlikte görülen kişinin Kahraman Kaya olduğunu belirledi. Jandarmanın gözaltına aldığı Tankıöver'i içki içerken çıkan tartışmada Kaya'yı öldürdüğünü itiraf etti. Kahraman Kaya, dün sevk edildiği mahkemece tutuklandı. 
     
</TEXT>
</DOC>
