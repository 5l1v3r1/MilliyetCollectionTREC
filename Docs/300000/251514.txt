<DOC>
<DOCNO> 251514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/sonyas06.html </URL>
<DATE> 2004/06/28/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Dikkat... "Enerji içeceği" spor yapmayanlarda kilo yapabilir... 
</HEADLINE>
<TEXT>

     Tokat Tabipler Odası Başkanı Mete Bayburtlu, enerji içeceklerinin, spor yapmayan kişiler veya 15 yaşın altındaki çocuklarda kilo fazlalığına yol açabileceğini öne sürdü. 
     Bayburtlu, oda binasında düzenlediği basın toplantısında, enerji içeceklerinin tüketilmesi konusunda vatandaşların dikkatli davranması gerektiğini söyledi. 
     Yüksek oranda kalori ve uyarıcı madde içermesi nedeniyle enerji içeceklerini ancak sporcuların antrenman esnasında kullanabileceğini ifade eden Bayburtlu, ''Öte yandan, sporcular için üretilen özel içecekler de bulunmaktadır. Ancak bunlar, enerji içeceklerinden farklıdır. Enerji içecekleri, spor yapmayan kişilerde ve 15 yaşın altındaki çocuklarda kilo artışına yol açabilir'' diye konuştu. 
     Bu tür içeceklerin reklamlarının son günlerde arttığını belirten Bayburtlu, görevlendirdikleri bir doktoru 2 kez kursa gönderdiklerini ve kısa bir süre sonra bu konuda sporculara yönelik kurslar düzenleyeceklerini belirtti. 
     
</TEXT>
</DOC>
