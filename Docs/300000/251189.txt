<DOC>
<DOCNO> 251189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/siyaset/siy05.html </URL>
<DATE> 2004/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül hesap sordu 
</HEADLINE>
<TEXT>


Eski DEP'lilerle görüşmesini bildiriyle eleştiren gruptan Erdem'le görüşen Gül, "Medyaya malzeme oldu" dedi 

UTKU ÇAKIRÖZER Ankara 


Dışişleri Bakanı Abdullah Gül, DEP'lilerle görüştüğü için AKP grubu içinde kendisine karşı bildiri yayımlayan 10 kişilik grubun önde gelen ismi Kırıkkale Milletvekili Vahit Erdem'le görüştü. 
NATO Parlamenter Asamblesi Türk heyeti başkanlığını da yürüten Erdem, önceki gün gerçekleşecek görüşmede bildirinin yer almadığını, "sadece NATO'yu görüştük" demesine rağmen AKP kulislerinde görüşmede bildiriyle ilgili diyalog yaşandığı dile getirildi. Kulislerde konuşulanlara göre görüşmede şu diyalog gerçekleşti 
Erdem İyi niyetinizden şüphemiz yok. Hedefimiz kesinlikle sizin şahsınız değildi. Ama her toplumun refleksleri var. Bu milli hassasiyetler çiğnendiği zaman reaksiyon doğuyor. Olan budur, biz de bunu yansıttık. 
Gül Hassasiyeti anlıyorum. Demokrasiyle yönetilen ülkede eleştirmek de en tabii hakkınız. Biz iyi niyetli biçimde onlara 'Geçmişten ders alın, ülkenin geleceğine hizmet edin' dedik. Siz de iyi niyetlisiniz. Ama bunun yöntemi ve medyaya yansıması tartışılabilir. Çünkü medyaya malzeme oldu ve çarpıtıldı. 


</TEXT>
</DOC>
