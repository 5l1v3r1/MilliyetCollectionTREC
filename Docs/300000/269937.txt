<DOC>
<DOCNO> 269937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/spor/ydemirkol.html </URL>
<DATE> 2004/09/08/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Kazanabiliriz 
</HEADLINE>
<TEXT>



Yunanistan domine etmeye çalıştığı oyunlarda büyük sıkıntı yaşıyor. Avrupa Şampiyonası'ndaki savunma konsantrasyonunu da yeniden yakalamaları zor. Üstelik bizim için beraberlik yeterliyken, onlar galibiyet istiyor. Bu yüzden Dellas'ı da kullanamayacak olan Yunanistan'ı büyütmemeli. Karşımızdaki üç ay önceki takım değil. 
Öte yandan biz de iki iyi savunma yapan takım karşısında öne geçtikten sonra galibiyeti koruyamama sabıkasına sahibiz. İki yaralı ve insanların gözündeki yerini çok da hak etmeyen takımın maçı olacak. Duran toplarda ve kanat organizasyonlarında dirençli olursak kazanabiliriz. Şunu da söylemek lazım. Bu maçın önemini çok abartmamak gerek. Yunanistan Avrupa şampiyonluğuna, grubundaki ilk iki maçı kaybetmesine rağmen ulaşmıştı. 



</TEXT>
</DOC>
