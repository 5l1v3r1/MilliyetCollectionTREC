<DOC>
<DOCNO> 260036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/sontur25.html </URL>
<DATE> 2004/08/02/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Irak'ta öldürülen TIR şoförü Sancar toprağa verildi 
</HEADLINE>
<TEXT>

     Irak'ın El Kaim kentine giderken 29 Temmuz'da açılan ateş sonucu öldürüldüğü bildirilen TIR şoförü Birdal Sancar, Ağrı'nın Tutak İlçesi'ne bağlı Öndül Köyü'nde toprağa verildi. 
     Birdal Sancar'ın 28 ağabeyi Medeni Sancar, cenaze töreninden önce AA muhabirine yaptığı açıklamada, kardeşiyle aynı araçta bulunduğunu belirterek, Suriye'den Irak'a giriş yaptıklarını ve sınırı geçtikten 3 kilometre sonra yaylım ateşine tutulduklarını söyledi. 
     Açılan ateş sonucu kardeşinin ağır yaralandığını ifade eden Sancar, kardeşinin diyalize girmesi gerektiğini, ancak diyaliz makinesi bulunmaması nedeniyle öldüğünü belirterek, şöyle konuştu 
     ''Kardeşim, açılan ateş sonucu yaralandı. Hastanede ameliyata alındı. Ancak diyalize girmesi gerektiği belirtildi. Türkiye'ye dönmemize izin verilmedi. Orada diyaliz makinesi bulunmadığı için kardeşim öldü. Ayrıca anlaşmamız gereği koruma şartları da yerine getirilmedi.'' Bildal Sancar'ın cenazesi, daha sonra köy mezarlığına defnedildi. 
     Cenaze töreni sırasında, Sancar'ın eşi Yıldız Sancar ve diğer yakınları sinir krizi geçirdi. 
     Birdal Sancar ile Medeni Sancar'ın, 29 Temmuz'da, El Kaim kentine giderken, bir grup TIR şoförüyle birlikte saldırıya uğradığı belirtildi. 
     
</TEXT>
</DOC>
