<DOC>
<DOCNO> 282788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/sontur21.html </URL>
<DATE> 2004/10/23/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Suriye sınırında bayramlaşma hazırlıkları... 
</HEADLINE>
<TEXT>

     Kilisli ailelerin Ramazan bayramında Suriye'deki yakınları ile bayramlaşabilecekleri bildirildi. 
     Vali Aslan Kütükçü, yaptığı açıklamada, yakınlarıyla bayramlaşmak için Suriye'ye geçecek ailelerin işlemlerini yapmak için valilik bünyesinde ''Bayramlaşma Bürosu'' oluşturduklarını söyledi. 
     Kilisli ailelerin 15, 16 ve 17 Kasım'da Suriye'deki akrabalarıyla bir arada olabileceklerini ifade eden Kütükçü, açıklamasını şöyle sürdürdü 
     ''İsteklilerin, bayramlaşma için gerekli işlemleri yaptırmak için 24 Ekim-5 Kasım 2004 tarihleri arasında Bayramlaşma Bürosu'na başvuruda bulunmaları gerekmektedir. Başvuruda bulunanlar istenen bilgi ve belgeleri eksiksiz vererek izin belgesi alacak. 
     Ramazan Bayramı münasebetiyle Suriye'de yakınları bulunan vatandaşlarımız 15-16-17 Kasım 2004 tarihleri arasında iki gün bir gece, 48 saat boyunca evlerinde bayramlaşma yapabileceklerdir.'' 
     
</TEXT>
</DOC>
