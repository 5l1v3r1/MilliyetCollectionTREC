<DOC>
<DOCNO> 287875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sonyas16.html </URL>
<DATE> 2004/11/10/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Mektup yazmak nostalji oldu... 
</HEADLINE>
<TEXT>

     Günümüze kadar önemli haberleşme aracı olan ''mektup'' teknolojide yaşanan hızlı gelişmelerle birlikte, nostalji olmaya başladı. 
     Aydın Posta Telgraf İşletme Müdürlüğü yetkilileri, AA muhabirine yaptığı açıklamada, haberleşmede kullanılan telgraf, mektup ve tebrik kartlarının vatandaşlar tarafından unutulmaya başlayan iletişim araçları olduğunu belirttiler. 
     Yetkililer, söz konusu haberleşme araçlarını reklam ve pazarlama dışında kullanan kişi sayısının yok denecek kadar azaldığını, sadece vatani görevini yapmakta olan askerlerin bu haberleşme araçlarını kullanıldığını bildirdiler. 
     Aydın'da, geçmiş bayramlarda ortalama 55 bin tebrik, 150 bin adet de mektup atıldığını anımsatan yetkililer, teknolojide yaşanan gelişmelerin bayram günlerinde bu rakamları yaklaşık yüzde 50 oranında düşürdüğünü ifade ettiler. 
     Ramazan Bayramı'na kısa süre kala tezgahlarını şehrin en işlek caddelerine açan kartpostal satıcıları da satışların bu yıl çok düşük olduğunu, 20 kişiden 2 veya 3'nün tebrik kartı aldığını kaydettiler. 
     
</TEXT>
</DOC>
