<DOC>
<DOCNO> 252243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sontur06.html </URL>
<DATE> 2004/07/01/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Yeni asgari ücret yürürlükte... 
</HEADLINE>
<TEXT>

     Asgari ücret, bugünden itibaren 16 yaşından büyükler için brüt 444 milyon 150 bin, net 318 milyon 233 bin 475 lira olarak uygulanacak. 
     Asgari Ücret Tespit Komisyonu'nun geçen hafta açıkladığı yeni asgari ücret, bugünden itibaren geçerli olacak. 
     Buna göre, asgari ücret, bugünden itibaren 16 yaşından büyükler için brüt 444 milyon 150 bin, net 318 milyon 233 bin 475 lira 16 yaşından küçükler için ise brüt 378 milyon, net 270 milyon 837 bin lira olarak uygulanacak. Kapıcılar için asgari ücret ise brüt 444 milyon 150 bin, net 374 milyon 862 bin 600 lira oldu. 
     16 yaşını doldurmuş işçiler için belirlenen brüt asgari ücretten 62 milyon 181 bin lira SSK primi, 4 milyon 441 bin 500 lira işsizlik sigortası fonu, 56 milyon 629 bin 125 lira gelir vergisi, 2 milyon 664 bin 900 lira damga vergisi olmak üzere toplam 125 milyon 916 bin 525 lira kesinti yapılacak. 
     16 yaşını doldurmamış işçiler için uygulanacak brüt asgari ücretten ise 52 milyon 920 lira SSK primi, 3 milyon 780 bin lira işsizlik sigortası fonu, 48 milyon 195 bin lira gelir vergisi, 2 milyon 268 bin lira damga vergisi olmak üzere toplam 107 milyon 163 bin lira kesilecek. 
     Kapıcılar için uygulanacak asgari ücretten de 62 milyon 181 bin lira SSK primi, 4 milyon 441 bin 500 lira işsizlik sigortası fonu, 2 milyon 664 bin 900 lira damga vergisi olmak üzere toplam 69 milyon 287 bin 400 lira kesinti yapılacak. 
     Yeni asgari ücretin işverene maliyeti 16 yaşını doldurmuş işçiler için 578 milyon 142 bin 450 lira, 16 yaşını doldurmamış işçiler için ise 521 milyon 914 bin 950 lira olacak. 
     Ancak, SSK primine esas kazancın alt sınırı olan 549 milyon 630 bin lira ile asgari ücretin brütü olan 444 milyon 150 bin lira arasındaki farkın işçi, işveren sigorta primi ile işsizlik sigortası primi olan 38 milyon 500 bin 200 liranın işveren tarafından karşılanması gerekirken, Sosyal Sigortalar Kanunu'nda değişiklik yapan ve Cumhurbaşkanı Ahmet Necdet Sezer'in imzasını bekleyen kanun çıktığı takdirde, sigorta primine esas kazanç ile asgari ücretin brütü eşitlenecek. Böylece, asgari ücretin işverene maliyeti, 578 milyon 142 bin 450 liradan, 9 milyon 642 bin 250 liraya çekilecek. 
     Yeni asgari ücret, 1 Temmuz 2004-31 Aralık 2004 tarihleri arasında uygulanacak. 
     
</TEXT>
</DOC>
