<DOC>
<DOCNO> 272165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/ekonomi/eko12.html </URL>
<DATE> 2004/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC petrol üretim kotasını artırdı 
</HEADLINE>
<TEXT>



Petrol İhraç Eden Ülkeler Örgütü OPEC , günlük üretim kotasını bir milyon artırarak 27 milyon varile çıkardı. OPEC'in artan petrol fiyatlarının dünya ekonomisini olumsuz etkileyeceği endişesiyle, fiyatları düşürmek istediği belirtiliyor. Üretim kotasının artırılmasının piyasaya fazla bir etkisinin olmayacağı görüşünde olan bazı uzmanlar ise, OPEC'in petrol arzının zaten 28 milyon varile yakın olduğunu dile getiriyorlar. Karar 1 Kasım'dan itibaren geçerli olacak. 

49.40 doları görmüştü 
Dünyanın en büyük petrol üreticisi Suudi Arabistan, fiyatlar düşene kadar petrol pompalayacağını kaydetmişti. Petrol fiyatları, dünyadaki büyümeye paralel olarak artan petrol talebi ve Ortadoğu'da yaşanan şiddet olayları nedeniyle geçen ay içinde ABD'de varil başına 49.40 dolara çıkarak rekor kırmıştı. ABD'de petrol fiyatları 44 dolardan işlem görüyor. 


</TEXT>
</DOC>
