<DOC>
<DOCNO> 281954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sontur32.html </URL>
<DATE> 2004/10/20/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Rüşvet değil hasar parasıymış... 
</HEADLINE>
<TEXT>

     Samsun'da alkollü olarak kaza yaptıktan sonra polis memuruna rüşvet verdiği iddia edilen sanık, parayı, kazanın hasarını karşılamak için masanın üzerine koyduğunu öne sürdü. 
     Samsun 1. Ağır Ceza Mahkemesi'nde görülen davada, Atakum Beldesi'nde yaklaşık 1 ay önce alkollü olarak geçirdiği trafik kazası nedeniyle hakkında yasal işlem yapan polis memuru Ayhan Şimşek'e 60 milyon lira rüşvet vermek istediği gerekçesiyle tutuklanan Erdinç Gezer'in 31 yargılanmasına başlandı. 
     Suçlamayı kabul etmeyen sanık Gezer, ''Olay günü alkollü olarak bir araca çarptım. Bu sırada karakola gittik. Karşı tarafın sürücüsüne hasarı karşılaması için 60 milyon lira masanın üzerine bıraktım. Kimseye rüşvet vermedim, yanlış anlaşıldım'' dedi. 
     Polis memuru Şimşek de sanık Gezer'in, yazdığı ceza makbuzunun üzerine parayı rüşvet olarak bıraktığını ileri sürdü. 
     Duruşma, dosyadaki eksikliklerin tamamlanması için ertelendi. 
     
</TEXT>
</DOC>
