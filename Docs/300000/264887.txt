<DOC>
<DOCNO> 264887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/siyaset/axsiy01.html </URL>
<DATE> 2004/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Başkan artık istifa etmeli' 
</HEADLINE>
<TEXT>


Çakıcı skandalıyla yargıya gölge düştüğünü belirten milletvekilleri, Özkaya'nın soruşturmanın selameti açısından görevinden ayrılması gerektiğini söyledi 

SALİHA ÇOLAK, ABDULLAH KARAKUŞ Ankara 


Alaattin Çakıcı'nın Yargıtay'daki dosyası için yapılan kulisin odağında yer alan Yargıtay Başkanı Eraslan Özkaya, Genel Sekreter Yardımcısı Ercan Yalçınkaya, MİT yöneticisi Kaşif Kozinoğlu ile müteahhit Hakkı Süha Şen'in Milliyet'te yayımlanan telefon görüşmeleri, milletvekillerini hayrete düşürdü. 
Özkaya'nın artık istifa etmesini isteyen AKP ve CHP milletvekillerinin değerlendirmeleri şöyle 
İbrahim Hakkı Aşkar AKP Yargının üzerindeki şaibe kaldırılmalı. İddialar ve olaylar netleşinceye kadar Yargıtay Başkanı'nın görevinden ayrılmasında fayda var. Soruşturmanın selameti açısından da Özkaya ayrılmalı. Çünkü bir tarafta Yargıtay Başkanı olacaksınız, bir taraftan da hakkınızdaki iddialar soruşturulacak. Bu çok zor olur.Ersönmez Yarbay AKP Üzüm üzüme baka baka kararıyor. Bunlar toplumdaki çürümenin işaretleri. Toplum bu çürümeleri tasfiye etmek durumunda. Özkaya'nın artık istifa etmesi gerekir.Burhan Kuzu AKP Adalet mekanizmasındaki bu tür şeyler çok rahatsız edici. Yargıda en ufak leke iyi olmaz. Yargı töhmet altından kurtulmalı, bu işin önünü açmalı. Soruşturmaya göre artık Özkaya'nın hareket etmesi gerekir.İbrahim Köşdere AKP Enterasan bir ilişki. Okuyorum, okuyorum anlamıyorum. Çok üzücü bir durum. Başbakanımız duruma el koydu. Özkaya da kendi vicdanıyla kalıp en iyi kararı vermeli.Ali Kemal Deveciler CHP İddialar doğruysa, Özkaya'nın istifa etmesi soruşturmanın selameti açısından önemli. Hem başkan olarak kalacak hem başkan hakkında Yargıtay Başsavcısı bu soruşturmayı yürütecek. Bu nasıl olacak Yaşar Tüzün CHP Bu olay sonuçlanıncaya kadar tarafsız kalmasında fayda var, ama izin, ama rapor alacak. Bu olayda bağımsız yargıya gölge düştü. Soruşturulmalı sonuçlanana kadar Başkan'ın görevinin başında kalmaması lazım.Haşim Oral CHP Etik kurallar gereği, Özkaya'nın bu çalışmalar olurken Yargıtay'ın başında olmaması gerekir. Hükümetin konunun tamamen dışındaymış gibi davranması da çok düşündürücü. 

</TEXT>
</DOC>
