<DOC>
<DOCNO> 294302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/guncel/gun12.html </URL>
<DATE> 2004/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Panzer destekli halk otobüsü 
</HEADLINE>
<TEXT>


İETT 5 yeni hat açınca, Sultanbeyli'de minibüsçüler ayaklandı. Halk otobüsü şoförleri, "Can güvenliğimiz yok" diyor 

GÖKHAN KARAKAŞ 

Sultanbeyli'de İETT'nin yeni koyduğu beş yeni hatla birlikte uzak yerlere yolcu taşımaya başlayan halk otobüsü şoförlerine yönelik saldırı düzenleyen minibüsçülere karşı, geniş güvenlik önlemi alındı. Önceki gün bazı minibüsçülerin taşkınlık çıkarması ve otobüslere saldırması sebebiyle ilçede gerginlik yaşanmıştı. Bunun üzerine sabah erken saatlerde çok sayıda Çevik Kuvvet polisi, başta Fatih Bulvarı üzerindeki minibüs durakları olmak üzere değişik noktalara yerleştirildi. Yolcu taşıyan halk otobüsü şoförleri ise, Çevik Kuvvet ekipleri ve panzer desteğiyle duraklara girdi. Otobüs şoförleri, Kadıköy, Üsküdar, Mecidiyeköy ve Topkapı gibi 4 yeni hatla Sultanbeyli'deki "ulaşım sorununun" çözüldüğünü vurguladı. "Can güvenliğimiz sağlansın" diye konuşan şoförler, Sultanbeyli'ye ucuz ve kaliteli hizmet getirildiğini söyledi. 


</TEXT>
</DOC>
