<DOC>
<DOCNO> 290673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/son/sonspo16.html </URL>
<DATE> 2004/11/21/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Denizlispor 2 - Kayserispor 1 
</HEADLINE>
<TEXT>

     Birinci Süper Futbol Ligi'nde Denizlispor, kendi sahasında Kayserispor'u 2-1 yendi. 
     14. dakikada Kayserispor atağında Gökhan ceza sahasına girdi. Vuruşunda kaleci Souleymanou gole izin vermedi. 
     20. dakikada Souleymano'nun uzun kaleci vuruşunda Ersen Martin topu uygun durumdaki Timuçin'e aktardı. Bu futbolcu kale yerine topu auta gönderdi. 
     40. dakikada Timuçin'in ortasında Burak kafayla kaleye gönderdiği top, direğin hemen üzerinden auta gitti. 
     Kalan dakikalarda skoru değiştirecek gol olmayınca ilk yarı golsüz sona erdi. 
     
     İKİNCİ YARI 

     47. dakikada Ersen Martin ceza sahası içinde Ali tarafından düşürülünce Cem Papila, penaltı noktasını gösterdi. Atışı kullanan Kratochvil, Metin'in müdahalesine rağmen filelere gönderdi 1-0 
     61. dakikada Kayserispor atağında Mithat ortasında, Denizlispor defans oyuncularının müdahale edemediği topu, Gökhan kafayla Souleymanou'nun üzerinden filelere yolladı 1-1 
     83. dakikada Ümit Aydın yaklaşık 25 metreden çok sert vurdu. Top, köşeden Kayserispor fileleriyle buluştu 2-1 
     Maçın kalan bölümünde Kayserispor'un çabaları sonucu değiştirmeye yetmedi ve sahadan 3 puanla ayrılan taraf Denizlispor oldu. 
     
     KÜNYE 

     

Stat Atatürk. Hakemler Cem Papila xxx, İsmail Şencan xxx, Ali Palabıyık xxx. Denizlispor Souleymanou xx, Mikka xx, Dk. 74 Ümit Aydın xxx Özgür xx, Kratochvil xxx, Burak xx, Güven x Dk. 48 Ömer Rıza x , Abraham xx, Serhat xx, Mustafa Keçeli x, Timuçin xx Dk. 86 İbrahim , Ersen Martin xx. Kayserispor Metin xx, Serkan xx, Alper xx Dk. 84 Fazlı , Ali xx, Müslim xx, Mehmet x, Jhonson xx, Kamber xx, Kemal x Dk. 59 Mithat xx , Gökhan xxx, Balali x Dk. 46 Levent x . Goller Dk. 47 Kratochvil penaltıdan , Dk. 61 Gökhan, Dk. 83 Dk. Ümit Aydın. Sarı kartlar Dk. 51 Mikka Denizlispor , Dk.31 Johnson, Dk. 37 Müslim Kayserispor .      
     BULAK SÜRPRİZ YAŞAMAMAK İÇİN TEMKİNLİ OYNADIK 

     Denizlispor Teknik Direktörü Giray Bulak, lige verilen aranın ardından bir sürpriz yaşamamak için, Kayserispor maçında temkinli bir oyun sergilediklerini belirtti. 
     Milli karşılaşma nedeniyle lige verilen aranın konsantrasyonu bozduğunu, maç oynamadan geçen 15 günün futbolcuların performansı konusunda sıkıntı yarattığını ifade eden Bulak, şunları kaydetti 
     ''Dün oynanan maçlarda sürpriz sonuçlar alındı. Biz de sürpriz yaşamamak için temkinli oynadık. Oyunun kontrolünü genelde elimizde tuttuk. Oyunu kanatlara yayıp sonuç almak istedik. Ancak, rakip bizi iyi analiz ettiğinden sıkıntı yaşadık. Bu kez ortadan oynadık ve Ümit'in golüyle kazanmasını bildik.'' Kayserispor Teknik Direktörü Hikmet Karaman ise rakiplerinin kazandığı haftada kaybetmelerinin ilerleyen haftalarda sıkıntı yaratacağına işaret ederek, şöyle konuştu 
     ''İki haftadır çok basit hatalarla penaltı yaptırıyoruz. Bir futbolcunun ceza sahası içinde bu kadar basit hata yapmaya hakkı yok. Çünkü berabere giden maç penaltı nedeniyle aleyhimize dönüyor. Bugün de böyle oldu. Oysa takım olarak ortaya koyduğumuz mücadeleden memnunum. Sıkıntımız orta saha ile forvet arasında bağlantıyı kuramamak. Her şeye rağmen bu maçın skoru beraberlikti.'' 
     
</TEXT>
</DOC>
