<DOC>
<DOCNO> 264579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/guncel/gun90.html </URL>
<DATE> 2004/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Kabuslar .. 

ShockHabercilerden ve SerinDuruşçulardan gelenler 
Dün gece rüyamızda... 
İbrahim Tatlıses'in basın toplantısı yaparken oturduğu masa olmuşuz, durmadan sırtımıza yumruk yiyoruz...Göbeği açıkta bırakan t-shirt vs. olmuşuz, göbeği kapatmak için durmadan çekiştiriliyoruz, ne diye giyildiğimize anlam veremiyoruz...Yakamoz olmuşuz, yerli yersiz, manalı manasız her şarkıda yer alıyoruz, laçkalaşmışız... "de", "da" eki olmuşuz, herkes bizi yanlış yerlere koyuyor "te", "ta" diye yazıp şeklimizi kaydırıyor kişiliğimizi saptayamıyoruz, bunalıma giriyoruz...Teoman'ın suratı olmuşuz, sürekli ekşiyoruz...Yerleşim yerlerindeki nüfus tabelası olmuşuz, hiçbir zaman doğru rakamı gösteremiyoruz...Tuvalet olmuşuz, ısrarla bize "lavabo" diyorlar...Dağ olmuşuz, Musti istediğinde bizi oynatıyor, yetmiyor üstüne bir de isyan ediyor..."Fena" kelimesi olmuşuz, tıpkı daha öncekiler gibi Hakan Altun da sonumuza "lardayım" ekleyip 5. kez şarkı yapmış, yine fenalardayız ..Kaldırım olmuşuz, yeni gelen her belediye bizi bozup tekrar yapıyor, geçiciyiz...Cep telefonu tarifesi olmuşuz, o reklamdan bu reklama koşuşturuyoruz..."Bir" belgisiz sıfatı olmuşuz, bütün ilan ve reklam sloganlarında bi' diye kullanılıyoruz...Doping olmuşuz, önce gurur sonra utanç kaynağına dönmüşüz...Jet-ski olmuşuz, her hafta üzerimize bir sanatçı bozması binip millete hava atmaya çalışıyor, hayata küsmüşüz...Hızlı tren olmuşuz, ölümle birlikte anılıyoruz, hükümetten başka sevenimiz yok... 

İnceldiği yerden kopsun .. 
Örümcek Adam 

Türk televizyonlarında unutulmayan anlar .. 

"Gündem" programında Cevher Kantarcı ve Taşkın Şenol'un, askerimizin başına çuval geçirilmesi olayını protesto etmek amacıyla canlı yayına başlarında çuvalla çıkmaları... Taki Doğan da bu eylemin takipçisi olmuştur Suat Kaya'nın jübile maçında, Suat oyundan çıkıp arkadaşlarıyla kucaklaşırken, Star muhabirinin Suat'a art arda 5 kez ''nasıl hissediyorsun '' diye sorması ve Suat'ın bu soruyu 5 kez cevaplamayıp kucaklaşmaya devam etmesi. Star muhabirinin olduğu yerde kalması...Erciyes Tv adlı Kayseri yerel televizyonunda satılık ve kiralık evlerin görüntülendiği programda virüs uyarısı penceresi çıkması ve yayın ekibinin uzun bir süre olayın farkına varmaması...Gökhan Özen'in jet-ski ile kaybolup bir şekilde geri gelmesinin ardından, köpekbalıkları ile ilgili gerilim dolu anlarını kameralara anlatması... Brrrrr ..Eurovision Şarkı Yarışması Finali'nde, Sertap Erener'in Ukraynalı Ruslana'yı tebrik etmek üzere sahneye çıkma teşebbüsünde bulunduğu an, ayakkabısının, serçe parmağı kalınlığındaki topuğun tabandaki mazgalımsı şeye sıkışması, panik olan Erener'in ayakkabısının ayağından çıkması ve bir görevlinin kaplan gibi atlayıp ayakkabıyı takıldığı yerden çıkararak Erener'e tekrar giydirmesi...Star Ana Habere Susurluk'tan canlı bağlanan muhabirin "Kamyon ilerle kamyon .. Durma kardeşim burda " diye en yüksek perdeden bağırırken yayına girmesi, uzun süre bunu fark etmemesi, fark ettikten sonra en masum hali ve ses tonuyla "Ben de tam sizin olay yerini görmeniz için kamyoncu arkadaşları uyarıyordum" demesi, bir türlü toparlayamayıp her cümlede tökezlemesi... 

Çekemen 
"Süper minisiyle dikkat çeken bir başka ünlü çifte dikkat çekiyoruz..." b b 
</TEXT>
</DOC>
