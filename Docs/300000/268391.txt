<DOC>
<DOCNO> 268391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sondun24.html </URL>
<DATE> 2004/09/02/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Le Figaro Rehin Fransız gazeteciler dün akşam hayattaydı 
</HEADLINE>
<TEXT>

     Fransız Le Figaro gazetesinin redaksiyon müdürü Jean de Belot, Fransız yetkililerin, Irak'ta kaçırılan Fransız gazetecilerin dün gece itibarıyla hayatta olduğundan neredeyse emin olduğunu söyledi. 
     Europe 1 radyosuna demeç veren de Belot, dün gece Başbakan Jean-Pierre Raffarin ile farklı gazetelerin yayın yönetmenlerinin bir araya geldiği toplantıya katıldığını belirterek, dün gece itibarıyla, kaçırılan gazetecilerin hayatta olduğundan neredeyse emin olunduğunu ifade etti. 
     Bununla birlikte, ''ihtiyatlı bir umut'' taşıdığını söyleyen de Belot, çeşitli düzeylerde yürütülen girişimlerin sürdürülmesi gerektiğini vurguladı ve dolaylı yollardan ciddi temasların yapıldığını anlattı. 
     Fransız gazetecileri kaçıran dinci grup, bugün Fransa'da okulların açılmasıyla yürürlüğe giren ve türban ile diğer dini simgelerin devlet okullarında kullanılmasını yasaklayanan kanunun iptal edilmesini istiyor. Ancak Fransız hükümeti, bu kanunun uygulanmasında ısrarlı. 
     
</TEXT>
</DOC>
