<DOC>
<DOCNO> 285284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/siyaset/siy01.html </URL>
<DATE> 2004/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Talat, Plan'da değişiklik istedi 
</HEADLINE>
<TEXT>


SEFA KARAHASAN Lefkoşa 


Annan Planı'nda değişiklik yapılmasına yeşil ışık yakan KKTC Başbakanı Mehmet Ali Talat, Rum "Fileleftheros" gazetesinin, "Annan Planı'na ilişkin değişiklikleri görüşmeye hazır mısınız " sorusuna, "Elbette. Papadopulos'un değişiklikler konusunda bazı önerileri varsa, bunları görüşeceğiz, doğal olarak kendi önerilerimizi de sunacağız" yanıtını verdi. Talat, müzakerelerin AB değil, BM şemsiyesi altında gerçekleştirilmesi gerektiğini vurguladı. Rauf Denktaş'ın sadece bir sembol olduğunu kaydeden Talat, cumhurbaşkanı olarak tarafsız olduğunu, çok kısıtlı yetkilerinin bulunduğunu söyledi. Mehmet Ali Talat, Denktaş'ın, KKTC'nin tanınmaması nedeniyle toplum lideri olarak varsayıldığını kaydetti. 



</TEXT>
</DOC>
