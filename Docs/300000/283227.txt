<DOC>
<DOCNO> 283227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sontur16.html </URL>
<DATE> 2004/10/25/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Güneşli günler... Pastırma yazı sürüyor... 
</HEADLINE>
<TEXT>

     Sonbahar dökülen yapraklarla iyiden iyiye kendini hissettirirken, güneşli ve açık günler devam ediyor... Yeni haftaya güneşli giren Türkiye, hafta içi Kıyı Ege dışında yağış almayacak. Hava sıcaklığı Akdeniz, İç Anadolu ve Doğu Anadolu'da mevsim normallerinin üzerine çıkacak... 
     Önümüzdeki 3 günde hava sıcaklığı İstanbul'da 25, İzmir'de 26, Ankara'da 24, Adana'da 32, Antalya'da 30, Erzurum'da 16 dereceye kadar yükselecek. 
     Devlet Meteoroloji İşleri Genel Müdürlüğü'nden alınan bilgiye göre, bugün akşama kadar Muğla, Doğu Karadeniz ve Erzurum-Kars çevresi parçalı bulutlu, diğer bölgelerimiz az bulutlu ve güneşli olacak. 
     Salı günü tüm Türkiye açık... Marmara, Ege ve Doğu Anadolu parçalı bulutlu, diğer yerler az bulutlu ve güneşli bir gün geçirecek. 
     Çarşamba günü Kıyı Ege ve Edirne yağış alacak. Karadeniz, İç Ege ve Marmara parçalı bulutlu, diğer yerlerde gökyüzü açık... 
     Perşembe günü yine Edirne, Kıyı Ege, Muğla ve Antalya çevresinde yağış görülecek. Marmara, İç Ege, Akdeniz, Orta ve Doğu Karadeniz ile Erzurum-Kars çevresinde gökyüzü parçalı bulutlu... Diğer bölgelerimiz az bulutlu ve güneşli... 

     
</TEXT>
</DOC>
