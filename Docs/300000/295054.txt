<DOC>
<DOCNO> 295054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/magazin/yazdud.html </URL>
<DATE> 2004/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye starları aynı sahnede 
</HEADLINE>
<TEXT>


Niye Centro Niçin People Neden Cahide On5 Öğle yemeklerinde Margaux, Anadolu yakasında yeni bir yıldız eggo caffe restaurant, müthiş bir ses Zeynep Önkaya, 'Otopark Cinayetleri', sanat, kültür ve son dedikodular... 


Efendim geçtiğimiz hafta sonu ve bütün bir hafta sokaktaydım. Bereket hafta arası çok zorunlu olmadıkça ağzıma damla içki koymuyorum. O nedenle de zinde kalkıp, her yere de yetişmeye çalışıyorum. Son on gündür pek çok yeni yer gördüm. Baltalimanı Ella, Şişli Elit Residance'in altında yer alan Nicci, eski Trends Friends'in yerine açılan Cities bunlar arasında. İstanbul eğlence yaşamı gerçekten çok hareketli çok. Her gün yeni bir yerin açılış davetiyesi geliyor. Prensip olarak açılışlara gitmiyorum. Ayrıca "Bu kadar lokanta, restoran ve gece kulübünü halkımız nasıl kaldıracak " diye merak ediyorum. Neyse Allah herkesin işini rast getirsin. Bu arada sizlere taze, yeni dedikodular iletmek için de gündemde olan yerleri tercih ediyorum. Bunların başında can dostum İzzet Çapa'nın Centro, People, Cahide On5'i, Paper Moon, Margaux, Şamdan, Scala 13 geliyor. Çünkü sanat, sosyete, iş dünyasından pek çok ünlüye burada rastlıyorum. Alın Levent'te yeni açılan ve işletmesini yakışıklı kavalyem Ali Sayar ile kraliçe Rose Kar'ın yaptığı People. Hafta içi gittim, herkes tanıdık ve ünlüydü. Dünya Göz Hastanesi'nin yakışıklı patronu Eray Kapıcıoğlu, Yunanistan'dan gelen konuklarını ağırlıyordu. Show TV'nin gülen yüzü Saba Tümer, bir başka masada yine Yunanistan'dan gelen konuklarıyla Nükhet Duru, üst katta Seda Sayan-Gökhan Şükür, bir başka masada ekranların harika çocuğu Can Tanrıyar erkek arkadaşlarıyla iş konuşuyordu. Sosyetenin güzel kadınlarından Selen Keçeli ve Seba İnşaat'ın genç ortağı olan eşi Engin, Ayda-Nadir Yelkenci, Tanju Moltay-Mustafa Avlağı, Nilgün Belgün ise hafta sonu gördüklerim oldu. Baktım da herkes buraya yemeğe ve sohbete geliyor. Gürültülü müzik yok, lezzet zirvede, servis mükemmel. Nitekim hafta sonu gittiğim bir eğlence yerinden ben ve konuklarım aç kalktık. Baktım arka masada Emre Can ve on kişilik arkadaş grubu, bir başka masada İzmir'den çocukluk arkadaşım Yavuz Arlısu, Doç. Dr. Bengi Semercioğlu, eşi, arkadaşları karınlarını doyurmak için soluğu People'da aldılar. Anladınız mı niçin People Yine lezzette zirvede bir başka isim Nişantaşı Centro. İnsanlar hem lezzetli bir yemek yiyor, hem de çok şık bir ambians içinde, eşi, dostu görüyor. Nitekim burada da hafta içinde Türk Sineması'nın dört asından üçü Türkan Şoray, Hülya Koçyiğit, Filiz Akın, Nilgün-Ülkan Delikan, Nilgün-Varol Dereli, Canan Yaka-Ergin Tanca, Buket-Hayrettin Taşdelen değişik masalarda değişik gruplarla yemek yiyorlardı. Cahide On5'de ise Deniz Akkaya, fotoğraf sanatının ustası Nihat Odabaşı, Sezai Taşkent ve sevgilisi, Tuba Ünsal-Cem Cantaş çifti yemeğin de eğlencenin de doruğuna çıktılar. Niçin Cahide On5 anladınız mı Efendim şimdilerde Anadolu yakasında bir başka popüler yerden söz ediyor dostlarım. Geçenlerde Dr. Ömer Gümüş anlattı. Bilgehan-Berrin Akkartal'a ait. Adı eggo. Buranın hazırlık dönemi bile 6 ay sürmüş. Çok profesyonel bir ekip çalışıyormuş. Akdeniz mutfağının hakim olduğu mönüdeki tüm lezzetler açık mutfakta hazırlanıyor. Normal mönünün yanı sıra, kalori ve besin değerleri uzmanlar tarafından hesaplanmış diyet yemekler de var. Ömer, "12 çeşit sos ve 8 çeşit makarna ile yapılan kombinasyonlarla toplam 72 çeşit makarna var" deyince valla merak ettim. Yine eggo'ya ait özel soslarla hazırlanan et yemekleri, ızgaralar, ev yemeği tarzı zeytinyağlılar da çok çeşitliymiş. Merak edip telefonla aradım. Mutfak şefi Zahit Durukan, yardımcısı Hasan Özer, 'eggo Special'i çok methettiler. Karamelize soğan ve balla tatlandırılan bonfile ve yanında da harika ızgara sebzeler... Ayrıca tiramisu olay diyorlar. PAZAR POSTASI'nın Yayın Yönetmeni sevgili Ferhan, yakışıklı eşin, kankam Kayhan ile bir gidin bakalım. Bağdat Caddesi Erenköy'deki eggo'yu siz de beğenecek misiniz Merakla bekliyorum. Telefon 0216 386 99 96. 

Margaux ve Paper Moon 

Sevdiğim mekanlardan biri de Dolmabahçe'deki Süzen Plaza'nın S-mall katında yer alan Margaux. Buraya yemekten çok kulübe uğruyorum. Yakışıklı patron, bt'nin Türkiye'nin en büyük içki ithalatçı firmalarından Burak Türeci'nin adının ve soyadının baş harflerini verdiği şirketi sahibi sevgili Burak, dünya güzeli eşi Müge, burayı dünya standardında şık yapan iki genç ve popüler mimar Kayhan Poroy-Abdullah Burnaz ve de yılların duayeni Kemal Koç ile kulübün işletmecisi sevgili Şenay arkadaşım olunca el mahkum hafta sonları genelde gidiyorum. Şimdilerde Margaux'da öğle yemek keyfi başladı. bt'nin Genel Koordinatörü sevgili Gülay Kamaz söyledi. Mutfak şefi Mike Norman 3'er çeşit başlangıç, ana yemek ve tatlıdan oluşan, haftalık olarak hazırlanan özel mönü 35 milyon lira. Özellikle sevgili hanımlar sizler için ideal. Margaux telefon numarası 0212 292 42 52. Hafta sonu bir ev yemeğinin ardından, önce Paper Moon'a uğradım. Güler yüzü ile Tülay, şefler Sezgin, Volkan ve salon müdürü Erol ile selamlaştıktan sonra baktım barda Türkiye'nin en büyük BMW bayisinin ortakları Hasan, Süleyman Kosif kardeşler, Polat İnşaat'ın ortağı, genç işadamı Adnan Polat. Biraz sohbet ettim. Bir ara Demet Şener'i de gördüm. 



Cevahir Otel'de yıldızlar 

tağım, büyüğüm, bana bu işi öğreten, sevgili Ziya Akelli abim ile yine sahne dünyasına menajer olarak 40 yılını veren Kamuran Ulucak 9 Aralık Perşembe gecesi saat 20.00'de İstanbul Grand Cevahir Hotel'de jübilelerini yapıyor. Bu özel ve güzel geceye, hizmet verdikleri yüzlerce sanatçı arasından Adnan Şenses, Emel Sayın, Hülya Avşar, Hülya Süer, Mehmet Ali Erbil, Muazzez Abacı, Nükhet Duru, Seda Sayan, Selami Şahin renk katacak. Adeta bir yıldızlar geçidi olacak. Gecenin sunuculuğunu ise yine bir duayen Halit Kıvanç üstlenecek. Biletleri 0212 314 42 42'den Ceyla Hanım'dan temin edebilirsiniz. Bence bu gece kaçmaz. Paranın arkasında kalan şiddet ve nefreti sergileyen AKM Aziz Nesin Sahnesi'nde oynanan 'Otopark Cinayetleri' arkadaşım Caner Ural'ın önerisi. POSTA Gazetesi yazarlarından sevgili Güler Kazmacı'nın Nokta Kitabevi'nden çıkan 'Anarşist Bir Kadının Aşkları' ve Özgür Aras'ın AN Yayınları'ndan çıkan 'İnsan Yaşarken Anlamaz' adlı kitaplarını kütüphanenize edinin. Ünlü ressam İsmail Acar'ın Passage Markiz'de sanatseverlerle buluşan 'Kartpostallar' sergisini mutlaka gezin. Çünkü geliri İstanbul Zihinsel Engelliler İçin Eğitim ve Dayanışma Vakfı'na bırakılacak. Müthiş bir ses ve yorumcu, başarılı bir besteci Zeynep Önkaya'nın 'Yutamazsın' adlı albümünü mutlaka edinin ve keyifle dinleyin. 
Bu pazar da 
bu kadar. Sevinçleriniz okyanuslar, üzüntüleriniz ise kum tanesi kadar olsun. Hoşkalın... 



</TEXT>
</DOC>
