<DOC>
<DOCNO> 254873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sontur13.html </URL>
<DATE> 2004/07/12/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Tatvan'da kuaför salonunda el bombası bulundu .. 
</HEADLINE>
<TEXT>

     Bitlis'in Tatvan İlçesi'nde bulunan ve iki ay öncesine kadar kadın kuaförü olarak işletilen salonda el bombası bulunduğu bildirildi. 
     Alınan bilgiye göre, Bitlis'in Tatvan İlçesi Sahil Mahallesi Hal Caddesi No 82'de bulunan ve 2 ay öncesine kadar kuaför salonu olarak işletilen dükkanda 1 adet Alman yapımı NATO standartlı, HGD DM 41 seri nolu el bombası bulundu. 
     Bombayı bularak İlçe Emniyet Müdürlüğü ekiplerine haber veren dükkan sahibi Sabri Tarhan, işyerini 7 yıl önce kadın kuaförü açması için S.Y ve N.Ö'ye kiraladığını söyledi. Tarhan söz konusu kişilerin 2 ay kadar önce dükkanı bırakarak, Tatvan İlçesi'nden ayrıldıklarını, anahtarı N.Ö'nün kardeşinin kendisine getirdiğini ve dükkanı temizlerken havlu dolabının üzerinde poşet içerisinde 1 adet el bombası gördüğünü söyledi. 
     Poşet içinde bulunan el bombasının, bomba imha uzmanınca imha edildiği, firari şüpheliler ile ilgili, soruşturmaya başlandığı kaydedildi. 
     
</TEXT>
</DOC>
