<DOC>
<DOCNO> 257018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/yasam/yas08.html </URL>
<DATE> 2004/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
200 hektar çam ormanı kül oldu 
</HEADLINE>
<TEXT>


TRUNA GÜLTEKİN, TURAÇ TOP İzmir DHA 

İzmir'in Menderes İlçesi Görece Köyü'nde çıkan orman yangınında yaklaşık 200 hektarlık orman yok oldu. Yangın dün saat 14.30 sularında yetişmiş çam ağaçlarıyla kaplı Çatalkaya Dağı eteklerinde Görece Köyü Karakoçan Çiftliği mevkiinde başladı. Kızılçam ağaçlandırma sahasında başlayan yangın rüzgarın da etkisiyle kısa sürede büyüdü. Yangın bölgesinden yükselen dumanlar İzmir'in çeşitli semtlerinden de görüldü. Söndürme çalışmalarına İzmir'in yanı sıra, Çanakkale, Denizli, Aydın, Balıkesir ve Milas'tan takviye gelen 7 helikopter, 2 C-130 tipi uçak, 5 Türk Hava Kurumu uçağı, 39 arazöz, 7 yer ekibi, 7 dozer, 300 görevli ile çevredeki birliklerden 230 askerin katıldı. 200 hektarlık bir alanı yok eden yangın akşam saatlerinde kısmen kontrol altına alınabildi. Yine İzmir'in Karaburun İlçesi Mordoğan Beldesi'nde, makilik ve otluk alanda çıkan yangının, 10 hektarlık alanda etkili oldu. 



</TEXT>
</DOC>
