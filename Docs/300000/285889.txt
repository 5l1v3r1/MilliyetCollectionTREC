<DOC>
<DOCNO> 285889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sonyas08.html </URL>
<DATE> 2004/11/03/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Dumansız sigara ile özgür nefesler 
</HEADLINE>
<TEXT>

     BBC 

İsviçreli bir firma, sigara içilmesi yasak olan bar, restoran ve hatta hava alanı gibi yerlerde içilebilecek dumansız sigara üretti. 
     Dumansız ve tütünsüz sigara 'NicStic', bir çeşit ısıtma ünitesi ve nikotin içeren değiştirilebilir filtreden oluşuyor. 
     NicStic tütün içermiyor, fakat şirket, bir nefes çekildiğinde aynı sigara gibi tat verdiğini iddia ediyor. 
     
     'Daha sağlıklı yöntem' 
     Şirket, tüm sigara kullanıcılarının 'daha sağlıklı olan bu yönteme' geçeceklerini umut ediyor. 
     Zira sadece nikotinin insan vücuduna zararı, katran, arsenik, kadmiyum ve formaldehit içeren normal sigaralara göre son derece düşük. 
     Ayrıca NicStic'in pasif içicilikte ortaya çıkan sağlık risklerini ve rahatsızlıkları da ortadan kaldıracağı belirtiliyor. 
     
     Sigara fiyatına 
     NicStic, Almanya'da gelecek yılın sonunda satışa sunulacak ve sadece tütün ve mamülleri satan dükkan ve mağazalardan alınabilecek. 
     Aynı sigara kutusuna benzeyen bir kutuda satılacak olan NicStic'in içinde doldurucu bir cihaz şarj aleti ve piller ile yedek filtreler bulunacak. 
     Yeni ürününü Frankfurt'ta tanıtan şirket, bir NicStic'in içilmesinin üç dakika civarında sürdüğünü ve filtrelerin de yaklaşık olarak sigara fiyatına satılacağını açıkladı. 
     
</TEXT>
</DOC>
