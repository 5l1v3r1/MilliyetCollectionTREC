<DOC>
<DOCNO> 281330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sontur32.html </URL>
<DATE> 2004/10/18/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Kartal'da bir vinç, 5 otomobile çarpıp fabrikanın duvarını deldi .. 
</HEADLINE>
<TEXT>

     Kartal'da, yokuştan inerken duramayan vincin kırmızı ışıkta bekleyen araçlara çarpması sonucu 1 kişi öldü, 1 kişi de yaralandı. 
     Alınan bilgiye göre, Spor Caddesi'nde yokuş aşağıya inen Mahsun Yaşar'ın 24 kullandığı 54 FT 678 plakalı vinç, duramayarak kırmızı ışıkta bekleyen 34 PN 0661, 34 CMR 77, 34 ZG 554, 34 UM 3764 ve 34 CRH 85 plakalı özel otomobillere çarptı. 
     Hızını alamayan vinç, Böhler Elektrik Fabrikası'nın duvarını yıktıktan sonra bahçedeki ağaçlara çarparak durabildi. Vincin şoförü olay yerinden kaçtı. 
     Kazada, büyük hasar gören 34 CRH 85 plakalı otomobilde bulunan Necati Öztürk 67 ile Hasan Dinç ağır yaralı olarak SSK Kartal Hastanesi'ne kaldırıldılar. Necati Öztürk, hastanede yapılan tüm müdahalelere rağmen kurtarılamadı. 
     Kazaya karışan ve hasar gören diğer 4 otomobilde ise ölen ya da yaralanan olmadı. 
     Olaydan sonra kaçan Mahsun Yaşar, polis tarafından yakalanarak gözaltına alındı. 
     
</TEXT>
</DOC>
