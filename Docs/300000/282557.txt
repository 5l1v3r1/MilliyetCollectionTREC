<DOC>
<DOCNO> 282557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sontur34.html </URL>
<DATE> 2004/10/22/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Belediye başkanına sokak ortasında saldırı .. 
</HEADLINE>
<TEXT>

     Hatay'ın Samandağ İlçesi'ne bağlı Tekabaş Belde Belediye Başkanı İrfan Balıkçı, 3 kişinin saldırısına uğradı. 
     Alınan bilgiye göre, yağış nedeniyle tıkanan kanalizasyon şebekesindeki çalışmaları kontrole giden İrfan Balıkçı, bu sırada yanına yaklaşan U.G, S.G. ve B.G'nin henüz belirlenemeyen bir nedenle saldırısına uğradı. 
     Sert bir cisimle başına vurulan Balıkçı ile saldırganların ateşledikleri tüfekten çıkan saçmayla ayağından yaralanan Ramazan Işık, Samandağ Devlet Hastanesi'ne kaldırıldı. 
     Yetkililer, 3 saldırganın yakalanması için çalışmaların başlatıldığını, olayla ilgili soruşturmanın sürdürüldüğünü bildirdiler. 
     
</TEXT>
</DOC>
