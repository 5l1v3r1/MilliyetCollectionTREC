<DOC>
<DOCNO> 265831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/ekonomi/eko03.html </URL>
<DATE> 2004/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Star Grubu'nun satışı eylül sonunda tamam' 
</HEADLINE>
<TEXT>


SALİHA ÇOLAK Ankara 

Tasarruf Mevduatı Sigorta Fonu TMSF Başkanı Ahmet Ertürk, Star Grubu'nun satışı konusunda, gecikmenin, "malvarlığının tespitinin uzamasından" kaynaklandığını bildirdi. Ertürk başkanlığındaki TMSF heyeti CHP Grup Başkanvekili Kemal Anadol'u makamında ziyaret etti. Ertürk görüşmede, danışman firmaların çalışmaları tamamladığını, satışın da eylül sonuna kadar gerçekleşeceğini kaydetti. Ertük, bu kuruluşlarla yerli ve yabancı grupların ilgilendiğini, bu yönde görüşmeler yapıldığını ancak henüz koşullar netleşmediği için ciddi bir talip çıkmadığını anlattı. 
Ertürk, devraldıkları porno yayınlarla ilgili olarak, "Yönetimi devraldığımızda bunu hazır bulduk. Devletin porno yayın yapması doğru değil ama müşterilerimizden yayını durduğumuzda dava açan kazanır" dedi. Ertürk, batık bankalarda hortumlanan 46 milyar doların 37 milyar dolarının tahsil edilemeyeceğini de sözlerine ekledi. 


</TEXT>
</DOC>
