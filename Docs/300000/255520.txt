<DOC>
<DOCNO> 255520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/guncel/gun04.html </URL>
<DATE> 2004/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Rektöre sert eleştiri 
</HEADLINE>
<TEXT>


İstanbul Üniversitesi mezunu hekimlerin katıldığı şölende, üniversite yönetimi kınandı 

İSTANBUL Milliyet 

İstanbul Tabip Odası Başkanı Prof. Dr. Gencay Gürsoy, İstanbul Üniversitesi İÜ Tıp fakültelerinden mezun 750 öğrenci için düzenlenen şölende, rektörlüğünü Kemal Alemdaroğlu'nun yaptığı üniversitenin yönetimini eleştirerek, "Kutlamayı İÜ'nün mek nları içinde yapamadık. Üniversitemizin olanaklarını esirgeyen bu buyurgan, katı yönetim anlayışını kınıyoruz" dedi. 
İstanbul Tabip Odası'nın üçüncüsünü düzenlediği Hekimliğe İlk Adım Şöleni önceki akşam Grand Cevahir Otel'de yapıldı. Kutlamaya, İstanbul Üniversitesi Tıp Fakültesi ve Cerrahpaşa Tıp Fakültesi'nden mezun olan öğrenciler katıldı. Gecenin açılış konuşmasını yapan Prof. Dr. Gürsoy, öğrencilere zor bir meslek seçtiklerini söyledi ve "Hekimlik mesleğinin üzerinde yükseldiği üç temel sütun bilgi, deneyim ve hümanizmdir." dedi. Gürsoy, öğrencilerle beraber Hekimlik Andı'nı okudu. 2003 - 2004 dönemi birincileri Sadiye Bayraklılar ve Muhammet Kaplan'a da çiçek verildi. 


</TEXT>
</DOC>
