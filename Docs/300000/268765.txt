<DOC>
<DOCNO> 268765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/soneko44.html </URL>
<DATE> 2004/09/03/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Ağustos ayının zam şampiyonu özel okul eğitim ücreti oldu... 
</HEADLINE>
<TEXT>

     Devlet İstatistik Enstitüsü'ne DİE göre Ağustos ayının zam şampiyonu, özel okul eğitim ücreti oldu. 
     Bir önceki aya göre yüzde 15.7 artan özel okul eğitim ücretlerini, yüzde 12.7'lik artışla, eğitim ile ilgili kurs ücretleri izledi. 
     Yumurta yüzde 9.6, kabak yüzde 9.3, elma yüzde 9.2, karpuz yüzde 8.5, ilaçlar da yüzde 8.4'lük fiyat artışıyla, geçen ayın en fazla zam görün ürünleri olarak sıralandı. 
     Ağustos'ta, spor müsabakalarına giriş ücretinde yüzde 7.8, yemek odası takımında yüzde 7.1, salatalıkta yüzde 6.8, domatesde yüzde 5.8, tavuk etinde yüzde 5.3 ve doğalgazda yüzde 4.7 fiyat artışı görülürken, mazot, benzin, kalorifer yakıtı, antep fıstığı, fındık, okul çantası, dana eti, kuru pastalar, buğday unu ve çamaşır suyu da enflasyonun üzerinde zam gören diğer ürünler oldu. 
     
     FİYATI DÜŞENLER 
     Bu arada Ağustos ayında üzüm, fiyatı en fazla düşen ürün oldu. 
     Fiyatı yüzde 20.2 oranında gerileyen üzümün yanı sıra armutta yüzde 16.9, bayan t-shirt'ünde yüzde 10.5, taze fasulyede yüzde 8.6, etekde yüzde 7.2 oranında fiyat gerilemesi yaşanırken, takım elbise yüzde 6.6, bayan ayakkabısı yüzde 4.7, erkek pantalonu yüzde 4.5 ucuzladı. 
     Geçtiğimiz ay, erkek gömleği, erkek terliği, erkek spor ayakkabısı ve patateste de fiyat düşüşü oldu. 
     Bisküvi, mısırözü yağı, kesme şeker, bulgur ve pirinç unundaki artış da aylık enflasyonun altında kaldı. 
     
</TEXT>
</DOC>
