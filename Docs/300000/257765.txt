<DOC>
<DOCNO> 257765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/ekonomi/eko03.html </URL>
<DATE> 2004/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayıs ayında cari açığa 1.6 milyar dolar eklendi 
</HEADLINE>
<TEXT>


Cari açık ilk beş ay sonunda 8.8 milyar doları aştı. Yıllık açık ise 11.3 milyar dolar 

EKONOMİ SERVİSİ 

Türkiye ekonomisinde en çok endişe duyulan kalemlerden biri haline gelen cari açık mayısta 1 milyar 580 milyon dolar oldu. Açık ilk beş ayda 8.8 milyar dolara ulaşırken yıllık açık 11.3 milyar dolara yaklaştı. 
Merkez Bankası mayıs ayı ödemeler bilançosunu açıkladı. Verilere göre beş ayda 8.8 milyar dolara tırmanan açığın ana nedeni 10 milyar dolara ulaşan dış ticaret açığı oldu. Turizmin ilk beş ayı 2.7 milyar dolar artıda kapatması da açığın düşmesini engelleyemedi. 

Merkez finanse etti 
Sıcak para çıkışı mayısta da kısmen sürdü. Açığın yaklaşık 1.1 milyar doları Merkez Bankası rezervlerindeki azalmayla karşılanırken yarım milyar dolarlık açığın 320 milyon doları net hata - noksan kaynağı belirsiz girişleriyle kapatıldı. Özel sektör kredileri de açığı kapatan bir diğer alt kalem oldu. Mayısta 194 milyon olan portföy yatırımları ise beş ayda 2 milyar 31 milyon dolar açıklandı. 

Beş aylık açık 8.8 milyar dolar milyon dolar Mayıs Ocak - Mayıs CARİ İŞLEMLER HESABI -1.580 -8.811 - İhracat 5.132 24.727 - İthalat -7.497 -34.757 Mal dengesi -2.365 -10.030 Mal ve hizmet dengesi -1.371 -7.553 Mal, hizmet ve yat. geliri d. -1.892 -9.955 Cari Transferler 312 1.144 SERMAYE HESABI FİNANS HESABI 590 7.767 - Yurtdışında doğrudan yatırım -75 -355 - Yurtiçinde doğrudan yatırım 59 520 - Portföy hesabı-varlıklar 55 445 - Portföy hesabı-yükümlülükler 139 1.586 - Diğer yatırımlar-varlıklar -620 193 - Diğer yatırımlar-yükümlülükler 1.032 5.378 Cari,Sermaye ve Finansal Hesaplar -990 -1.044 NET HATA VE NOKSAN 315 2.493 GENEL DENGE -675 1.449 REZERV VARLIKLAR 675 -1.449 

</TEXT>
</DOC>
