<DOC>
<DOCNO> 268401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sondun34.html </URL>
<DATE> 2004/09/02/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Putin tiyatro baskınında zehirli gaz kullanmıştı 
</HEADLINE>
<TEXT>

     Moskova'daki tiyatro eyleminde 121 rehine girdikleri gaz komasında çıkamayarak öldüler Rusya'daki rehine eylemi ikinci gününde ve Rus yönetimi teyakkuzda. Yaklaşık 350 kişinin bulunduğu okuldaki rehine eylemini sona erdirmek için Rus güvenlik güçleri bir operasyon yapacak mı, bilinmiyor. 
     Ancak iki yıl önce benzer bir olayda, çeçenler Moskova'da bir tiyatroda 700 kişiyi rehin aldığında, Rus güçleri, 121 rehinenin hayatı pahasına binaya zehirli gaz sıkarak eylemi bitirmişti. 
     23 ekim 2002'de 50 kadar Çeçen Moskova'nın göbeğindeki kültür sarayını basarak 700 kişiyi rehin aldı. İçerde Nord Ost müzikali sahneleniyordu.. Kültür sarayında Rusların yanısıra yabancılar da vardı. 
     Çeçenler Rusya nın Çeçenistan a karşı savaşını bitmesini istediler. Rehine eylemi tam 57 saat sürdü. 
     Herkes ne olacağını beklerken olaya el koyan Devlet Başkanı Vladimir Putin, 26 ekim 2002 gecesi iki rehinenin öldürülmesi üzerine operasyon emri verdi. 
     Putin, Kültür Sarayı'nı 'zehir gaz' verilmesini istedi Sabaha karşı Kültür Sarayı'na zehirli gaz verildi. Operasyonda aralarında kadınların da bulunduğu 50 Çeçen eylemci öldürüldü. Rehinelerin bir kısmı güçlükle dışarı .çıkarıldı Rusya operasyonun 'başarıyla sona erdiğini' açıkladı ancak içerde bulunan 121 rehine gazın etkisiyle girdikleri komadan çıkamadı. 
     
     Rusya kullandığı gazı açıklamadı 
     Rusya hangi gazı kullandığını açıklamadı. Operasyonda 'bz' adında, zihinsel ve fiziksel aktiviteyi yavaşlatan bir madde kullanıldığı iddia edildi. 
     Bz gazı, kimyasal silahlar sözleşmesinde 'kimyasal silah' kategorisinde tanımlanmıyor. Ancak üretimi, stoklanması ve kullanımı yasaklanmayan bu maddenin, ilgili Birleşmiş Milletler örgütüne deklare edilmesi gerekiyor. 
     İngiliz uzman Dr John Gearson ise operasyonda kullanılan gazın, Birinci Dünya Savaşı'nda kullanılanlara benzediğini söylemiş ve doğrudan ciğerleri hedef alan yasak bir gaz olduğunu öne sürmüştü. 
     
     Putin ağır eleştirilere maruz kaldı 
     Bu olaydan sonra Putin rehinelerin ölümüne sebep olmaktan dolayı ağır eleştirilere maruz kalmıştı. Ölen rehinelerin yakınları putin'in özrünü kabul etmemişti. 
     Putin Rusya'nın çıkarları için Barents Denizi'nde batan Kursk denizaltısının mürettebatını ölüme terk etmekle de suçlanmıştı. 
     Şimdi gözler Kuzey Osetya'nın Beslan kentindeki okulda. Tatilini yarıda keserek Moskova'ya dönen ve Türkiye ziyaretini erteleyen Putin'in bu krizde de benzer bir yöntem izleyip izlemeyeceği bekleniyor. 
     
</TEXT>
</DOC>
