<DOC>
<DOCNO> 295014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sontur25.html </URL>
<DATE> 2004/12/05/ </DATE>
<TIME> 18.18 </TIME>
<AUTHOR>  </AUTHOR>
<HEADLINE>
Çocukta 6 kurşun izi tespit edildi 
</HEADLINE>
<TEXT>

     CHP Grup Başkanvekili Kemal Anadol, basın toplantısıyla, milletvekilleri Mesut Değer, Ahmet Ersin ve Tuncay Ercenk’in raporunu açıkladı. Raporda, ölümlerin silahlı çatışma sonucu meydana gelmediği, tek taraflı yoğun ateş açıldığı belirtilerek, şöyle denildi 
     Maktüllerin terlikli olması, ne tankerde ne de çevrede kurşun izi olması, maktul yakınlarının iddialarını doğrulamaktadır. 
     Küçük yaşta bir çocuk terörist olarak değerlendirilemez. Çocuktaki mermi girişlerinin düzgün ve sıralı olması çatışma ihtimali olmadığını göstermektedir. Çünkü çatışma halinde her iki taraf da hareketli olacağı için mermi girişlerinin düzgün ve sıralı olması mümkün değildir. 
     Çatışma ve operasyonlara giden güvenlik güçlerinin uzun namlulu silahlar kullandıkları bilinirken, bu olayda 9 mm’lik MP5 ve Uzi marka otomatik tabanca kullanılması da dikkat çekicidir. 
     Olayın detayları ortaya çıkmadan Mardin Valisi’nin 2 teröristin ölü ele geçirildiği açıklaması da ortamı germiştir. Olay en kısa zamanda yargıya intikal ettirilmelidir. 
     İlçede incelemelerde bulunan İzmir Milletvekili Ahmet Ersin, 12 yaşındaki Uğur Kaymaz’ın otopsi raporunda omurilik kemiğinde 6 santim içinde 6 kurşun izi bulunduğunu belirtti. Güvenlik güçlerinin hava muhalefeti nedeniyle Uğur Kaymaz’ın çocuk olduğunu anlamadıkları idddialarını anımsatan Ersin, Hava muhalefeti varsa, kurşunlar bu kadar kısa mesafede bu kadar düzgün nasıl yer almıştır’ dedi. 
     
</TEXT>
</DOC>
