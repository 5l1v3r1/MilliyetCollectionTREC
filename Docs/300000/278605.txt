<DOC>
<DOCNO> 278605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/siyaset/siy04.html </URL>
<DATE> 2004/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlardan seferberlik 
</HEADLINE>
<TEXT>


YORGO KIRBAKİ Atina 


Kıbrıs Rum Yönetimi, üyelik müzekerelerinin başlaması için Türkiye'ye tarih verilmesi beklenen 17 Aralık'daki AB zirvesine kadar diplomatik seferberliğe başlıyor. Rum Yönetimi lideri Tasos Papadopulos, bu amaçla AB üyesi ülkelere ziyaretler gerçekleştirecek. Pazar günü Finlandiya'ya gidecek olan Papadopulos, ardından Estonya'yı ziyaret edecek. Papadopulos, Kıbrıs'a gelecek AB Komisyonu'nun yeni başkanı Barroso ile görüşecek. Rumların bu arayıştaki umudu, AB Komisyonu'nda Türkiye'ye sıcak bakmayan ülkeler. Rum kaynaklar, "Papadopulos yönetiminin hedefinin, Kıbrıs konusunda Türkiye'ye verilen af kağıdının AB zirvesinde değişmesi olduğunu" belirtiyor. Rum Yönetimi'nin, 17 Aralık zirvesi için hedefleri şöyle 
1. Zirve kararlarında adanın silahsızlandırılmasından bahsedilmesi. 
2. Ankara'nın çözüm gayretlerini sürdüreceğini taahhüt etmesi. 
3. Kıbrıs Cumhuriyeti'nin Türkiye tarafından tanınması. 
4. Türkiye'den gelen göçmenlerin adayı terketmesi için tedbirler alınması. 
5. KKTC'deki Rum malları için Türkiye'nin teminat vermesi. 
6. AB'nın Annan Planı dışında çözüm insiyatifi üstlenmesi. 


</TEXT>
</DOC>
