<DOC>
<DOCNO> 262090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sonsiy09.html </URL>
<DATE> 2004/08/10/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Org.Büyükanıt Ziyaret çok çirkin 
</HEADLINE>
<TEXT>

     Kara Kuvvetleri Komutanlığına atanan I. Ordu Komutanı Orgeneral Yaşar Büyükanıt, Diyarbakırlı belediye başkanlarının taziye ziyaretini "çok çirkin" şeklinde değerlendirdi. 
     Orgeneral Yaşar Büyükanıt, İstanbul Valisi Muammer Güler'e gerçekleştirdiği veda ziyaretinde, Diyarbakır'daki "Hevsel Bahçeleri" operasyonunda öldürülen teröristin evini ziyaret eden belediye başkanlarının tutumunu eleştirdi. 
     Orgeneral Büyükanıt, olayı tartışmanın bile yersiz olduğunu ifade ederek, "Güvenlik görevlisini katleden, şehit eden bir insana taziye ziyaretinde bulunmak çok çirkin" değerlendirmesinde bulundu. Büyükanıt, daha önce de bu tür olayların meydana geldiğini hatırlatarak, bu kez kamuoyu ve basının "çok güzel tepki" gösterdiğini vurguladı. 

     
</TEXT>
</DOC>
