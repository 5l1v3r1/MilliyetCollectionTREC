<DOC>
<DOCNO> 273153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/sonspo18.html </URL>
<DATE> 2004/09/19/ </DATE>
<TIME> 21.35 </TIME>
<AUTHOR>  </AUTHOR>
<HEADLINE>
6. haftanın görünümü Ve Fenerbahçe lider... 
</HEADLINE>
<TEXT>

     Birinci Süper Futbol Ligi'nde 6. hafta mücadelesi de geride kalırken Fenerbahçe, 16 puan ve averajla liderliğe yükseldi. 
     20 gol atılan ligin bu haftasında Fenerbahçe, sahasında Malatyaspor'u 3 golle geçerken, aldığı 3 puanla puanını 16'ya çıkardı ve bu sezon ilk kez liderliğe yükseldi. 
     İlk haftadan beri liderlik koltuğunda oturan Trabzonspor, sahasında Gaziantepspor ile yaptığı ligin üst sıralarını ilgilendiren zorlu mücadelede gol atmayı başaramayınca golsüz eşitliğe razı oldu. 16 puanlı bordo-mavililer böylece, bu sezon ilk kez puan yitirirken, liderlik koltuğuna da veda etmek zorunda kaldılar. Ligde de puan kayıpsız takım kalmamış oldu. 
     Sezonun ilk derbi mücadelesinde ise ilk kez bu sezon sahası BJK İnönü Stadı'nda oynayan Beşiktaş ile 3. sıradaki Galatasaray, golsüz eşitlikle 1'er puan alınca, Galatasaray haftayı yine 3., Beşiktaş da 12. sırada kapadılar. 
     Ligin son sırasında bulunan Sakaryaspor ise bu sezonki ilk puanını deplasmanda kendisi gibi ligin yeni ekiplerinden Büyükşehir Belediyesi Ankaraspor karşısında aldı. 
     4 maçı evsahibi, 1 maçı da deplasman takımlarının kazandığı 6. haftada 4 maç berabere bitti ve bunların 2'sinde gol atılamadı. 
     Gol krallığı yarışmasında, 6 golle Trabzonsporlu Fatih ilk sırada bulunurken, bu futbolcuyu 5 golle takım arkadaşı Gökdeniz ve Fenerbahçeli Van Hooijdonk izliyor. 
     Ligde 6. hafta maçlarında alınan sonuçlar, 7. haftanın programı ve puan durumu şöyle 
     
     
Diyarbakırspor 0 1 Denizlispor B.B. Ankaraspor 1 1 Sakaryaspor Konyaspor 3 3 Akçaabat Sebatspor Samsunspor 2 1 İstanbulspor Fenerbahçe 3 1 Malatyaspor Beşiktaş 0 0 Galatasaray Ankaragücü 1 0 Gençlerbirliği Trabzonspor 0 0 Gaziantepspor Çaykur Rize 2 1 Kayserispor 
     
     7. Hafta 
     24 Eylül Cuma Gençlerbirliği-Fenerbahçe. 
     25 Eylül Cumartesi Akçaabat Sebatspor-Çaykur Rizespor, Sakaryaspor-Trabzonspor, Kayserispor-Samsunspor, Beşiktaş-B. Belediyesi Ankaraspor. 
     26 Eylül Pazar Gaziantepspor-Diyarbakırspor, Denizlispor-Ankaragücü, Malatyaspor-Konyaspor, Galatasaray-İstanbulspor. 
     PUAN DURUMU 
     
     
TAKIMLAR O G B M A Y P 1 FENERBAHÇE 6 5 1 0 16 5 16 2 TRABZONSPOR 6 5 1 0 15 5 16 3 GALATASARAY 6 4 1 1 10 5 13 4 GAZİANTEPSPOR 6 4 1 1 9 6 13 5 DENİZLİSPOR 6 4 0 2 10 8 12 6 ÇAYKUR RİZE 6 3 2 1 10 5 11 7 MALATYASPOR 6 3 1 2 11 10 10 8 ANKARAGÜCÜ 6 2 3 1 5 4 9 9 B.B. ANKARA 6 2 2 2 10 10 8 10 GENÇLERBİRLİĞİ 6 2 2 2 6 6 8 11 KONYASPOR 6 1 4 1 9 10 7 12 BEŞİKTAŞ 6 1 3 2 10 10 6 13 DİYARBAKIR 6 1 2 3 6 9 5 14 SAMSUNSPOR 6 1 2 3 6 10 5 15 KAYSERİSPOR 6 0 2 4 5 12 2 16 A. SEBATSPOR 6 0 2 4 9 17 2 17 İSTANBULSPOR 6 0 2 4 3 11 2 18 SAKARYASPOR 6 0 1 5 4 11 1 
     
</TEXT>
</DOC>
