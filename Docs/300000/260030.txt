<DOC>
<DOCNO> 260030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/sontur19.html </URL>
<DATE> 2004/08/02/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Görünmez kaza.. Balkondan düşen mermer kadının başına düştü .. 
</HEADLINE>
<TEXT>

     Düzce'de bir apartmanın balkonundan kopan mermer parçası, yolda yürüyen kadının başına düşerek yaralanmasına neden oldu. 
     İstanbul Caddesi'nde, 4 katlı Cantaş Apartmanı'nın 3. katında, balkon kenarından kopan yaklaşık 2 kilo ağırlığındaki mermer parçası, kaldırımda yürüyen Ayşegül Düzgün'ün 23 başına düştü. Bir anda yere yığılan ve kanlar içinde kalan Düzgün, çevredeki vatandaşlarca Düzce Devlet Hastanesi'ne kaldırıldı. 
     Hastanede başına 4 dikiş atılan Ayşegül Düzgün'ün sağlık durumunun iyi olduğu bildirildi. 
     Mahalle sakinleri, depremler sırasında bazı apartmanların dış cephesindeki mermerlerin yerinden çıktığını ve her an düşebileceğini, sağlam olmayan mermerlerin yapıştırılması gerektiğini söylediler. 
     

     
</TEXT>
</DOC>
