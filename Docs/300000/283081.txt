<DOC>
<DOCNO> 283081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sondun04.html </URL>
<DATE> 2004/10/25/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Prodi Berlusconi'nin dış politikası kısa vadeli... 
</HEADLINE>
<TEXT>

     AB Komisyonu Başkanı Romano Prodi, İtalya Başbakanı Silvio Berlusconi'nin dış politikada, ''kısa vadeli'' düşündüğünü söyledi. 
     AB'deki görevini bu ay tamamlayarak, siyasete, İtalya'daki bir muhalefet partisinin başkanı olarak geri dönmeye hazırlanan Prodi, İtalyan Financial Times'a yaptığı açıklamada, ''İtalya'nın, Fransa, Almanya veya İngiltere ile birlikte bile önderlik ettiği bir durum göremiyorum. Tarihte, atlıkarınca hükümetleri döneminde bile bir şeyler görebilirdiniz'' dedi. 
     Berlusconi yönetiminin, uzun vadeli düşünemediğini söyleyen Prodi, her şeyin göstermelik olduğunu ve İtalya Başbakanı'nın bir işadamı zihniyetiyle hareket ettiğini ileri sürdü. 
     Prodi, Berlusconi'nin Amerikan yanlısı politikasında, siyasi veya ekonomik bir yarar göremediğini de sözlerine ekledi. 
     
</TEXT>
</DOC>
