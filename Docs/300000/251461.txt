<DOC>
<DOCNO> 251461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/sonspo08.html </URL>
<DATE> 2004/06/28/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Aziz Yıldırım Daum'u kesinlikle bırakmayız, sezon sonunda gidebilir 
</HEADLINE>
<TEXT>

     Fenerbahçe Kulübü Başkanı Aziz Yıldırım, Almanya Milli Takımı Teknik Direktörlüğü için ismi geçen teknik direktörleri Christoph Daum'u kesinlikle bırakmayacaklarını söyledi. 
     Futbol takımının yeni sezon hazırlıkları için biraraya geldiği Samandıra Tesisleri'nde basın toplantısı yapan Aziz Yıldırım, Almanya Milli Takımı teknik direktörlüğü için gazetelerde Christoph Daum'un isminin geçmesi nedeniyle böyle bir toplantı yapma gereğini duyduğunu kaydetti. 
     Daum ile dün 4-5 saatlik bir toplantı yaptıklarını vurgulayan Yıldırım, şöyle konuştu 
     ''Daum ile yeni sezon hazırlıkları, beklentileri ve Almanya Milli Takımı Teknik Direktörlüğü konusunu konuştuk. Alman teknik adamla 1 yıllık daha anlaşmamız, 1 yıl da opsiyonumuz var. Biz kendisinden o da bizden memnun olduğunu söyledi. Daum geldiğinde bir hedef konuldu, bu hedeften sapma yok. Takımlar başarısız olduğu zaman Daum gibi değerli insanları isterler. Ama biz Daum'un gitmesini istemiyoruz. 

     
</TEXT>
</DOC>
