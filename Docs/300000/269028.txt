<DOC>
<DOCNO> 269028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/son/sonspo06.html </URL>
<DATE> 2004/09/04/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Konyaspor'un biletleri elinde kaldı... 
</HEADLINE>
<TEXT>

     Konyaspor, yeteri kadar kombine bilet satamamanın sıkıntısını yaşıyor. 
     Konyaspor Kulübü Basın Sözcüsü Sefa Ortaç, yönetim olarak lig öncesi taraftarları maçlara çekebilmek için ellerinden gelen çabayı gösterdiklerini ve statta yeni düzenlenemeler yaptıklarını söyledi. 
     Geçen yıl uygulamaya koydukları kombine bilet sistemini bu yıl da sürdürdüklerini kaydeden Ortaç, ancak bu konuda istedikleri sonucu alamadıklarını anlattı. 
     Özellikle Konyalı sanayicilerin kombine biletlere gereken ilgiyi göstermediğinin altını çizen Ortaç, şunları söyledi 
     ''Konyaspor, tüm Konya'nın takımıdır. Herkesin bu takıma gereken ilgiyi göstermesi gerekir. Birinci Süper Lig'de mücadele eden bir takımımız olduğu için gerçekten çok şanslıyız, ancak ligin başlangıcından bu yana istediğimiz desteği bir türlü bulamadık. Yönetim olarak, Konyaspor'un başarısı için emek sarfediyoruz. Biraz da sanayicilerimizin ve diğer Konyalılar'ın ilgisini bekliyoruz.'' Takımın lige iyi bir başlangıç yaptığını ifade eden Ortaç, bundan sonraki haftalarda daha fazla taraftar desteğine ihtiyaç duyduklarını sözlerine ekledi. 
     
</TEXT>
</DOC>
