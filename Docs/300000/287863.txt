<DOC>
<DOCNO> 287863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sonyas04.html </URL>
<DATE> 2004/11/10/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Gençlere SMS ile cinsel eğitim 
</HEADLINE>
<TEXT>

     İngiltere'de bir vakfın, cinsel eğitim programı çerçevesinde, gençlere cep telefonuyla kısa mesaj göndermeyi planladığı açıklandı. 
     Vakıf bu yolla, gençlerin küçük yaşta anne olmalarını ve cinsel ilişkiyle bulaşan hastalıkları önlemeyi amaçlıyor. 
     ''Brook'' isimli gençlik vakfının yöneticileri, başlatılacak yeni uygulamayla, daha çok gence ulaşmayı hedeflediklerini kaydettiler. 
     Gönderilecek kısa mesajlarla gençlerin, doğum kontrol yöntemleri, cinsel ilişkiyle bulaşan hastalıklar konularında bilgilendirileceğini belirttiler. 
     İstatistiklere göre, İngiltere'de her 10 gençten biri 14 yaşını doldurmadan cinsel ilişkiye giriyor. Her 10 yetişkinden birinin de cinsel ilişkiyle bulaşan bir hastalık nedeniyle tedavi görmekte olduğuna işaret ediliyor. 
     
</TEXT>
</DOC>
