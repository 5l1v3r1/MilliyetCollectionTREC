<DOC>
<DOCNO> 259024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/soneko34.html </URL>
<DATE> 2004/07/29/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Sıcaklık ATM'leri de etkiledi... 
</HEADLINE>
<TEXT>

     Adana'da, aşırı sıcak ve nemden olumsuz etkilenen ATM'ler, kartları tanımıyor, mudileri işlem yapamadıkları için sıkıntıya sokuyor. 
     Adana'da hava sıcaklığının, insanlar üzerinde olduğu kadar, güneşte, özellikle öğle saatlerinde 45 dereceye kadar yükselmesi, bağımsız birim olarak kurulu bulunan ATM'leri de etkiliyor. 
     Binaların bulunmadığı yerlerdeki ve açıkta bulunan ATM'ler, güneşten ve sıcaktan etkilendikleri için zaman zaman ''kart tanımlanamadı'' uyarısı vererek vatandaşların işlem yapamamalarına neden oluyor. 
     Bu durumdan şikayetçi olan vatandaşların, birkaç deneme sonrasında ya başka ATM arayışına girdikleri ya da banka şubelerine gittikleri gözlendi. Vatandaşlar, yetkililerden zaman kaybına neden olduğunu ifade ederek önlem almasını istediler. 
     Banka yetkilileri, sorunun ATM'deki fanların yetersiz kalması ve nem dolayısıyla kartların etkilenmesi ya da deformasyon nedeniyle sorun yaşanabileceğini ifade ederek, şikayet ve talepler doğrulusunda gerekli önlemleri almaya çalıştıklarını söylediler. 
     
</TEXT>
</DOC>
