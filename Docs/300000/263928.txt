<DOC>
<DOCNO> 263928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/son/sonyas12.html </URL>
<DATE> 2004/08/16/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Müşterileri ile not yollayıp fuhuştan kurtuldular 
</HEADLINE>
<TEXT>

     İstanbul Bağcılar'da birlikte oldukları müşterilerine verdikleri "Zorla tutuluyoruz. Bizi kurtarın" yazan notla yardım isteyen beş genç kız, polis baskınıyla kurtarıldı. Sabaha karşı düzenlenen baskın sırasında genç kızları zorla tutarak erkeklere pazarladığı öne sürülen biri kadın dört kişi gözaltına alındı. 
     
     ANAHTARLARI VARDI 

     Operasyon, Asayiş Şube Müdürlüğüne gelen bir kişinin para karşılığı birlikte olduğu bir kadının, polise iletilmesini isteyerek kendisine verdiği bir zarfı iletmesiyle başlatıldı. Eve yapılan baskın sırasında kapatıldıkları odalarda ölüm tehdidi ile fuhuşa zorlanan beş kadın perişan halde bulunarak kurtarıldı. Operasyonda kadınları zorla pazarladıkları belirlenen 24 yaşındaki Songül İpek, 31 yaşındaki Ali Ödemiş, 30 yaşındaki Bayram Güleç ve 36 yaşındaki Durmuş Keven gözaltına alındı. Yapılan soruşturmada zanlıların genç kızları ölümle tehdit ederek erkeklere pazarladıkları belirtildi. 

     
</TEXT>
</DOC>
