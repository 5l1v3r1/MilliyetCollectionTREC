<DOC>
<DOCNO> 268629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/siyaset/siy02.html </URL>
<DATE> 2004/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk şoförleri Ankara koruyacak 
</HEADLINE>
<TEXT>


Emniyet, Genelkurmay ve MİT'in de katıldığı Dışişleri'ndeki zirvede Irak'a giden Türkleri korumak için 'ortak görev grubu' kurulmasına karar verildi 

ANKARA Milliyet 


Irak'ta Türk vatandaşlarına yönelik saldırıların artması üzerine Ankara, bu bölgeye giden Türklerle ilgilenmek üzere ortak görev grubu oluşturdu. 
Irak'ta üç Türk'ün daha öldürülmesinin ardından dün Dışişleri Bakanı Abdullah Gül başkanlığında, Emniyet Genel Müdürü Gökhan Aydıner, Genelkurmay, MİT ve Dışişleri Bakanlığı yetkililerinin katılımıyla bir güvenlik toplantısı yapıldı. 2 saat süren toplantıda, Irak'ta iş yapan Türk şirketlerinin çalışanlarıyla, ülkeye yük taşıyan kamyon şoförlerinin korunması için alınacak önlemler görüşüldü. Toplantının ardından yapılan açıklamada, Irak'taki Türklerin tüm sorunları ve özellikle can güvenlikleriyle ilgilenmek ve alınacak tedbirlerin etkin uygulanmasını sağlamak için bir "ortak görev grubu" oluşturulmasına karar verildiği bildirildi. Grupta Emniyet, MİT, Genelkurmay ve Dışişleri Bakanlığı'ndan yetkililerin yer alacağı öğrenildi. 

Türkler niye hedef 
Toplantıda, Irak'ta askeri gücü olmayan ve tamamen insani yardım yapan Türkiye'nin hedef alınmasının nedenlerine ilişkin kurumların görüşleri de alındı. 


</TEXT>
</DOC>
