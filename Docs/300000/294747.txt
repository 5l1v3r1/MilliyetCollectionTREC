<DOC>
<DOCNO> 294747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sonsiy08.html </URL>
<DATE> 2004/12/04/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
AP Başkanı Borrell'e protesto... Protestocu yumruklandı... 
</HEADLINE>
<TEXT>

     AP Başkanı Borrell, Türkiye Sivil Toplum Kuruluşları Birliği Başkanı olduğunu söyleyen Ramazan Bakkal tarafından protesto edildi. Bakkal, konferans veren Borrel'in sözünü keserek "Sayın Borrel, sizin Diyarbakır'da ne işiniz var. Siz Bask'a gittiniz mi Vatanseverler bu ülkeyi size böldürmeyecek" diyerek protestoda bulundu. 
     İktisadi Kalkınma Vakfı tarafından düzenlenen "Kritik Karar Eşiğinde Türkiye-AB İlişkileri" konulu konferansa katılarak konuşma yapan AP Başkanı Borrell, protesto edildi. 
     Konuşmasını sürdürürken Borrel'in, "Bu akşam Leyla Zana ile görüşeceğim, Diyarbakır'a gideceğim. Diyarbakır'a giden ilk AP Başkanı olacağım" sözleri üzerine konferans katılımcıları arasında basının bulunduğu bölümde oturan Ramazan Bakkal adlı bir kişi bağırmaya başladı. 

     
</TEXT>
</DOC>
