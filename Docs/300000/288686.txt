<DOC>
<DOCNO> 288686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/yasam/axyas02.html </URL>
<DATE> 2004/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Genç kadınlı' kapkaç tuzağı 
</HEADLINE>
<TEXT>


Beşiktaş'ta travestiler, genç bir kadını kullanıp yaklaştıkları Kadir Morgil'e göz yaşartıcı sprey sıkıp cep telefonunu aldı 

MUSTAFA KURTARAN İstanbul 

Kadir Morgil, arkadaşlarıyla buluşmak üzere önceki gece saat 23.00 sıralarında Barbaros Bulvarı üzerindeki Sakıp Sabancı Lisesi önünde beklemeye başladı. 
İddialara göre iki travesti, İpek Uymaz isimli genç kadını Morgil'in yanına gönderdi. Morgil'le bir süre sohbet eden Uymaz, telefonlaşmak üzere sözleşti. Bu sırada iki travesti, Morgil'in cep telefonunu, numarayı kaydetmek için cebinden çıkardığı sırada almak istedi. 
Telefonunu vermeyen Morgil direnince, yüzüne göz yaşartıcı sprey sıkıldı. 

Kolunu doğradı 
Telefonu alan travestiler kaçarken, Morgil de yakında bulunan arkadaşı Selahattin Gergin'le peşlerine düştü. 2 arkadaş, bir travesti ve Uymaz'ı yakaladı. Olay yerine gelen polise direnen travesti, maket bıçağıyla kolunu kesti. Güçlükle gözaltına alınan Uymaz ve travesti arkadaşı, cep telefonunu başka birinin çaldığını iddia etti. Olayı anlatan Morgil, "Travestiler kızı yem olarak kullanmış" dedi. 




</TEXT>
</DOC>
