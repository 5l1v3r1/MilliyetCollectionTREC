<DOC>
<DOCNO> 276639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sonyas13.html </URL>
<DATE> 2004/10/01/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Çok sigara içen çok horluyor 
</HEADLINE>
<TEXT>

     ABD'de yapılan bir araştırma, sigara içen, sigara içilen ortamda bulunan ve sigarayı bırakmış kişilerin, hiç sigara içmeyenlere oranla daha çok horladıklarını ortaya koydu. 
     Amerikan tıp dergisi ''American Journal of Respiratory and Critical Care''in ekim sayısında sonuçları yayımlanan araştırma, yaşları 25 ila 54 olan 15.555 kişi üzerinde yapıldı. 
     Araştırma, en çok sigara içenlerin en çok horlayanlar olduğunun ve sigara içmenin, horlamanın etkenleri arasında yüzde 17.1 ile obeziteden daha etkili olduğunun altını çiziyor. 
     Araştırma sonucunun en ilginç yanının, sigara içmediği halde sigara dumanına maruz bırakılan kişilerin de sigaraya tamamen uzak olanlara oranla daha çok horladığını saptaması olduğuna dikkat çekildi. 
     Araştırmaya katılan deneklerin Estonya, İzlanda, Norveç, İsveç ve Danimarkalılardan oluştuğu kaydedildi. 
     
</TEXT>
</DOC>
