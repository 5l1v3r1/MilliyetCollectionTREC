<DOC>
<DOCNO> 296314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sontur08.html </URL>
<DATE> 2004/12/09/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Yola kaçan topu almak isterken ezildi 
</HEADLINE>
<TEXT>

     
     Ufuk BALKİS- Ali GÜLER ANTALYA, DHA 
     

ANTALYA'da kaçan topunu almak için caddeye fırlayan 5 yaşındaki Hüseyin Tekin, hızla gelen bir otomobilin çarpmasıyla yaşamını yitirdi. Plakası alınamayan otomobil olay yerinden kaçtı. 
     Serik Caddesi yanındaki tali yolda dün saat 15.00 sıralarında arkadaşlarıyla oynayan Hüseyin Tekin, kaçan topu almak için aniden caddeye fırladı. Küçük Hüseyin bu sırada hızla gelen bir otomobilin çarpmasıyla yol kenarına fırladı. Plakası alınamayan otomobil kaçarken küçük çocuğa ilk müdahaleyi, olay yerinde bulunan yakınları yaptı. 
     Bu sırada yoldan geçen bir ambulans durduruldu ve küçük Hüseyin Antalya Devlet Hastanesi'ne kaldırmak istendi. Ancak ambulanstaki doktorun müdahalesine karşın küçük Hüseyin yolda yaşamını yitirdi. 
     Kazayı duyar duymaz hastaneye koşan baba Ahmet ve anne Nazlı Tekin, morg önünde uzun süre sinir krizi geçirdi. Küçük oğlu Rıza'ya sarılarak acısını dindirmeye çalışan Ahmet Tekin, "Ağabeyin öldü oğlum'' diyerek ağladı. 
     
</TEXT>
</DOC>
