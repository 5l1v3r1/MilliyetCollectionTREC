<DOC>
<DOCNO> 297737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/guncel/gun06.html </URL>
<DATE> 2004/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
H kim Vay anasını 
</HEADLINE>
<TEXT>


İSTANBUL Milliyet 

Yıldız Teknik Üniversitesi YTÜ Fen - Edebiyat Fakültesi'nde görevli 3 memurun, hayali kişiler adına maaş ödemesi yaparak zimmet suçunu işledikleri iddiasıyla 12'şer yıl hapis istemiyle yargılanmasına Bakırköy 2. Ağır Ceza Mahkemesi'nde devam edildi. Hülya Kayalı Şimşek'in gıyabi tutuklu olarak yargılandığı duruşmaya tutuklu sanıklar Banu Doğrusöz ile Nejat Yalçınlar katıldı. 
Mahkeme Başkanı Ali Asker Kazak'ın, hesabına yatan paraların ne olduğunu sorduğu Yalçınlar, "Doğrusöz ile baba kız gibi bir ilişkimiz vardı. 20 bin dolar birikmiş paramı, 2000'in sonunda işletmesi için ona verdim. Doğrusöz, nemalarını hesabıma yatırıyordu. 80 milyar lira nema aldım. Anapara 30 bin dolar oldu" dedi. Şaşıran Kazak, "2000'den bu yana 20 bin dolar, 80 milyar lira nema getirmiş. Vay anasını be... Ne factoring şirketiymiş bu Banu Doğrusöz " dedi. Mahkeme heyeti, duruşmayı erteledi. 


</TEXT>
</DOC>
