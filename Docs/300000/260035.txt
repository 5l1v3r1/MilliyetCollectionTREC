<DOC>
<DOCNO> 260035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/sontur24.html </URL>
<DATE> 2004/08/02/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Turist sayısında rekor üstüne rekor .. 
</HEADLINE>
<TEXT>

     Antalya'da turist sayısı, pazar günleri rekor kırıyor. 
     AA muhabirinin Antalya Havalimanı Şube Müdürlüğü'nden aldığı ''Yolcu İstatistikleri''ne göre, Antalya'ya 1 Ağustos Pazar günü havayoluyla 46 bin 275 yolcu geldi. Bu rakam, geçen hafta pazar günü 25 Temmuz 2004 44 bin 883 yolcuyla kırılan rekorun yalnızca 1 hafta süreyle gündemde kalmasına neden oldu. 
     Antalya Uluslararası Havalimanı, tarihinde ilk kez 11 Temmuz 2004 Pazar günü 40 bin 776 yolcuyla, ''Bir günde gelen yolcu sayısı'' bakımından rekor kırmıştı. Bu rekor, 18 Temmuz 2004'te 43 bin 519 yolcuyla kırılırken, yeni rekor da en fazla 1 hafta geçerli olabildi ve 25 Temmuz'da Antalya'ya 44 bin 883 turist geldi. 1 Ağustos 2004 tarihi ise, 3 haftadan beri kırılan rekorları alt üst etti. Antalya'ya dün gelen yolcu sayısı 46 bin 275'i buldu. 
     
</TEXT>
</DOC>
