<DOC>
<DOCNO> 268276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sonyas21.html </URL>
<DATE> 2004/09/01/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Tim Robbins Özgür basını kaybettik 
</HEADLINE>
<TEXT>

     Amerikalı aktör ve yönetmen Tim Robbins, Irak savaşı ve manipüle edildiğini önü sürdüğü medyayı konu alan ''Embedded'' İliştirilmiş adlı tiyatro oyununun prömiyeri dolayısıyla yaptığı açıklamada, ''Amerika'da özgür basın kavramını kaybettik'' dedi. 
     BBC radyosuna demeç veren Tim Robbins, ''ABD'de basının sindirilmesine tanık oldum, tıpkı Tony Blair'in yaptığı gibi. Bu, özgür ve demokratik bir ülkede hiç hoş değil'' dedi. 
     Irak işgali sırasında koalisyonun askeri birliklerine ''iliştirilmiş'' gazetecileri simgeleyen ''Embedded''in dün gece İngiltere prömiyerinde konuşan Robbins, bu oyunun hedefinin, ''riya ve özellikle başvuru kaynağı olmayı bırakıp propaganda aracı olmayı benimseyen başta New York Times olmak üzere gazetelerin kamuoyunda oluşturduğu 'gerçeklik' fikri' olduğunu söyledi. 
     Clint Eastwood'un ''Mystic River'' filmindeki rolüyle ''En İyi Yardımcı Erkek Oyuncu'' ödülünü kucaklayan Tim Robbins, oyunu yazmasının nedenini ise şöyle açıkladı 
     ''Irak'taki yerel gazetelerle Amerikan televizyonları ve İngiliz Guardian ve Independent gibi gazeteler arasındaki farkları gördükçe hasta oluyordum.'' Tim Robbins, aktör Sean Penn ile birlikte Amerikan sinemasının, düzene ağır eleştiriler getiren muhaliflerinden biri. 
     
</TEXT>
</DOC>
