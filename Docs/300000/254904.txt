<DOC>
<DOCNO> 254904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sonyas02.html </URL>
<DATE> 2004/07/12/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Sıcaklık düşüyor, yağmur geliyor... 
</HEADLINE>
<TEXT>

     Türkiye, yaz ortasında yeniden yağmurlu günler yaşayacak... Bugünden itibaren Trakya'da etkili olmaya başlayacak sağanak yağmur, hafta ortasında tüm yurtta etkili olacak. Mevsim normallerinin üzerinde seyreden hava sıcaklıkları, hafta ortasında yurdun kuzeybatı kesimlerinde 5 derece kadar azalacak. Güney'de ise kavurucu sıcaklar sürüyor, Antalya'da sıcaklık yarın 41 dereceye yükselirken, çarşamba günü 40 derece ölçülecek. 
     Devlet Meteoroloji İşleri Genel Müdürlüğü'nden alınan bilgiye göre, bugün akşama kadar Trakya sağanak yağışlı, Marmara'nın diğer bölümleri, Doğu Karadeniz ve Doğu Anadalou parçalı bulutlu olacak. Diğer bölgelerimiz az bulutlu ve açık... 
     Önümüzdeki 3 günün hava raporu ise şöyle 
     Salı 
     Marmara ile Batı Karadeniz sağanak yağışlı, Kuzey Ege ve Orta Karadeniz parçalı bulutlu olacak. Diğer yerler açık ve güneşli... 
     Çarşamba 
     Yağmur yayılıyor... Marmara, Batı ve Orta Karadeniz, Ege ve İç Anadolu'nun kuzeybatısı yağış alırken, yağışlar özellikle Batı Karadeniz'de etkili olacak. Sel ve su baskınlarına dikkat 
     Perşembe 
     Trakya hariç Marmara'nın tamamı, tüm Karadeniz, Ege, İç Anadolu'nun kuzeyi ve batısında yağmur görülürken, Doğu Akdeniz ve Güneydoğu Anadolu açık. Diğer yerler parçalı bulutlu... 

     
</TEXT>
</DOC>
