<DOC>
<DOCNO> 261450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/dunya/axdun02.html </URL>
<DATE> 2004/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Thatcher'ın partisi adını değiştiriyor 
</HEADLINE>
<TEXT>


Siyasi reforma giden Muhafazak r Parti, 'Yeni Demokratlar' adını alabilir 

NEVSAL ELEVLİ Londra 


İngiltere'de 1980'li yıllarda, kadın başbakan "Demir Lady" Margaret Thatcher döneminde sandığı silip süpüren, ancak Tony Blair liderliğindeki İşçi Partisi karşısında son 2 genel seçimi kaybederek müzmin muhalefet konumuna düşen Muhafazak r Parti Torry seçim başarısızlığına dur demek için "imaj devrimi" yapmayı planlıyor. 
"Daily Telegraph" gazetesine göre, ülkenin en köklü siyasi örgütünün yönetim kademelerinde çok gizli ve o ölçüde de ciddi olarak tartışılmaya başlanan proje çerçevesinde, partinin 1832'den beri kullandığı, ancak artık seçmene itici gelen adı değiştirilecek. 
Seçmenin gözünde tutuculuk ve aşırı sağcı bir imaj yaratan muhafazak r adı atılacak, yerine "Demokratlar", "Yeni Demokratlar", "İlerici ve Reformcu Muhafazak rlar" adlarından biri tercih edilecek. En favori isim olarak "Yeni Demokratlar" üzerinde duruluyor. 
Gazeteye göre, parti yönetimi, Blair karşısında üst üste 2 yenilgi alınmasının ardından geçtiğimiz ay yapılan Avrupa Parlamentosu ve yerel ara seçimlerde oyların daha da düşmesi ve bazı yerlerde 3. sıraya inilmesi üzerine alarma geçti. Köklü önlemler alarak kötü gidişi durdurmak isteyen yönetim, gelecek seneki genel seçimde de milletvekili sayısını en azından 70 - 80 sandalye artırıp Blair'le olan 159 sandalyelik farkı biraz olsun kapatamazsa tüm siyasetlerini gözden geçirip büyük bir reforma girişecek. Değişiklikler arasında temel politikalarda, merkezde bir konuma yerleşmek ve modern fikirlere kapıları açmak da yer alıyor. 


</TEXT>
</DOC>
