<DOC>
<DOCNO> 292097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sonspo24.html </URL>
<DATE> 2004/11/25/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Haydi Beşiktaş, bir galibiyet yeter .. 
</HEADLINE>
<TEXT>

     Beşiktaş, lider olduğu UEFA Kupası'nda 2. tur B Grubu'nda ikinci maçında bu akşam Romanya'da Steaua Bükreş karşısına çıkıyor. Beşiktaş, bu akşam da sahadan 3 puanla ayrılırsa tur kapısını sonuna kadar aralamış olacak. 
     Beşiktaş bu akşamki randevuyla Avrupa kupalarındaki 100. maçına çıkarak "Dalya" diyecek. Siyah-Beyazlılarda sakat olan Ronaldo ve Kaan Dobra yok. 
     Beşiktaş Teknik Direktörü Vicente Del Bosque, karşılaşma ile ilgili olarak, "Dikkatli olmalıyız. UEFA maçları, kulüpler için önemli. Bu heyecanı yaşamak için sakatlar dışındaki tüm kadroyu Bükreş'e getirdim. Biz sadece Beşiktaş'ı değil, Türk futbolunu temsil ediyoruz. Bu maçı final gibi oynayacağız" dedi. 
     Steaua Bükreş ilk maçında Standard Liege'i 2-0 yenerken, ikinci maçında Parma'ya 1-0 mağlup olmuştu. Rumen ekibi, kendi liginde 14 karşılaşmada topladığı 32 puanla lider durumda bulunuyor. 
     Beşiktaş'ın bu akşamki maça şu kadroyla çıkması bekleniyor. 
     

Steaua Bükreş Tudor, Ogararu, Radoi, Ghionea, Marin, Lovin, Munteanu, Bostina, Dinita, Oprita, Neaga BEŞİKTAŞ Ramazan, Ali Güneş, Emre, Mustafa, İbrahim, Okan, A.Yıldırım, Juanfran, Tümer, Carew, Sergen İbrahim Akın Stat Ghencea Saat 20.15 TV Kanal D Hakem Zeljko Sirici Hırvatistan      

     
</TEXT>
</DOC>
