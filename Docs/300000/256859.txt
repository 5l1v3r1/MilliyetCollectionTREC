<DOC>
<DOCNO> 256859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sonspo17.html </URL>
<DATE> 2004/07/20/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Beşiktaş'ta sakat futbolcuların durumu... 
</HEADLINE>
<TEXT>

     Yeni sezon hazırlıklarını Almanya'da sürdüren Beşiktaş'ta sakatlıkları süren Kaan Dobra'nın 2 gün sonra, İbrahim Toraman'ın ise İstanbul dönüşünde takımla birlikte idmanlara katılabileceği açıklandı. 
     Kulüp doktoru Ayhan Optur, siyah-beyazlı kulübün resmi internet sitesinde yaptığı açıklamada, dünkü idmanda takımla birlikte yeniden çalışmalara başlamasına rağmen, sakatlığı nükseden İbrahim Toraman'ın sağ ayak bileğinde burkulma bulunduğunu belirterek, şunları kaydetti 
     ''Bu nedenle ayak bileği yan bağlarının birinde aşırı derecede zorlanma oluşmuş. İbrahim'in tedavisine devam ediyoruz. İstanbul'daki çalışmalarda takımla birlikte idmanlara başlayacak.'' Kaan Dobra'nın 1860 Münih maçında aldığı darbe nedeniyle, sol üst adalesindeki sakatlığının devam ettiğini vurgulayan Dr. Optur, Kaan'ın 2 gün sonra takımla birlikte idmanlara katılabileceğini sözlerine ekledi. 
     
</TEXT>
</DOC>
