<DOC>
<DOCNO> 255507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/ekonomi/eko13.html </URL>
<DATE> 2004/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'TT'nin yaptığı indirim cazip değil' 
</HEADLINE>
<TEXT>



Ekolay.net Genel Müdürü Tanju Erkoç, fiziksel ortamdaki ticaretin yanı sıra elektronik ticaretin göz ardı edilmemesi gerektiğini belirtti. Erkoç, ekolay.net'in uzak mesafe telefon hizmetleri lisansı kapsamında kurumlara verilecek telekomünikasyon hizmetlerinin tanıtımıyla ilgili İzmir'de yaptığı konuşmada, elektronik ticaretin hızla ilerlediğini belirtti. 

Kurumlara tam hizmet 
Erkoç, internet erişimi ve içerik hizmetlerinin yanı sıra uzak mesafe telefon hizmetleri de sağlayan e - kolay.net'in, bir kurumun ihtiyaç duyabileceği tüm erişim ve iletişim hizmetleri için "kuruma özel çözümler" sunduğuna işaret etti. Türk Telekom'un TT haberleşmeyle ilgili yaptığı indirimlerin cazip olmadığını savunan Erkoç, şöyle konuştu "Bizdeki şirket hat tarifesinde hat sayısı 90 olan bir şirket 4 bin 50 dakika konuşması halinde 777 milyon ödeyecek. Telekom'da ise bu tarife, 928 milyondur. Bireysel olarak da konuşma hat tarifesinde Türk Telekom tarifesi 60 dakika için 7 milyon 500 bin lira iken bizde bu fiyat 5 milyon 700 bin liradır. Yani yüzde 24'lük bir indirimimiz söz konusu." 


</TEXT>
</DOC>
