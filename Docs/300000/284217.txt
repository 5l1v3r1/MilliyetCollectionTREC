<DOC>
<DOCNO> 284217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sonyas17.html </URL>
<DATE> 2004/10/28/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Eski karısı ve sevgilisini öldürdü 
</HEADLINE>
<TEXT>

     Hollanda'nın Landgraaf kasabasında dün gece aile içi bir tartışma, üç kişinin ölümüyle sonuçlandı. 
     Polisin verdiği bilgiye göre, 34 yaşındaki kadın, ayrıldığı kocası ve küçük kızıyla annesinin evinde buluştu. Buluşmaya kadının erkek arkadaşı da katıldı. 
     Evin üst katında gece yarısına kadar devam eden tartışma sırasında, 47 yaşındaki adam, eski karısını ve onun erkek arkadaşını silahla vurarak öldürdü. 
     Silah seslerini duyan ve odaya gelen anne, eski damadının başına ateş ederek intihar ettiğini gördü. 
     Aynı odada bulunan bir yaşındaki kız çocuğu yara almadan kurtuldu. Odada, eski eşini ve onun erkek arkadaşını öldürdükten sonra intihar eden kişiye ait üç silahın bulunduğu, bütün silahların taşıma ruhsatının olduğu belirtildi. 
     Polis, ölen kişilerin kimlikleri hakkında bilgi vermedi. 
     
</TEXT>
</DOC>
