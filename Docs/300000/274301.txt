<DOC>
<DOCNO> 274301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sonsiy18.html </URL>
<DATE> 2004/09/23/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Samsun'daki Tahran görüntüleri Ankara'yı harekete geçirdi 
</HEADLINE>
<TEXT>

     ANKARA Milliyet 

AKP'li Samsun Büyükşehir Belediyesi zabıtalarının genç çiftlere yönelik "ahlak denetimi" büyük tepki uyandırdı. İçişleri Bakanlığı inceleme başlatırken, CHP de konuyu soru önergesiyle TBMM gündemine taşıdı. 
     Mahalli İdareler Genel Müdürlüğü'nün, İçişleri Bakanı Abdülkadir Aksu imzasıyla Samsun Valiliği'ne gönderdiği talimatta, olayın araştırılması ve bilgi verilmesi istendi. 
     CHP Ordu Milletvekili Sami Tandoğdu da, Aksu'nun yanıtlaması istemiyle TBMM Başkanlığı'na soru önergesi verdi. Motorize zabıta ekibinin hangi nedenle bu uygulamaya geçtiğinin yanıtlanmasını isteyen Tandoğdu, şunları kaydetti 
     "Belediye Zabıta Personel Yönetmeliği'nce zabıtaların bu tür bir yetkisi var mıdır Yasal dayanakları nelerdir Toplumda zina ya da cinsel sadakatsizlik tartışmalarının yapıldığı bir ortamda, böyle bir olayın yaşanması tesadüfle açıklanabilir mi Parkta el ele oturan sevgililere uygun şekilde oturma uyarılarının yapılması, doğacak zina olaylarına karşı caydırıcı bir önlem olarak mı düşünülmektedir " 

     
</TEXT>
</DOC>
