<DOC>
<DOCNO> 299897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sonsiy10.html </URL>
<DATE> 2004/12/22/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Erdoğan Suriye'de resmi törenle karşılandı 
</HEADLINE>
<TEXT>

     Başbakan Recep Tayyip Erdoğan, THY'den kiralanan özel bir uçakla resmi ziyarette bulunmak amacıyla saat 11.40'da Suriye'ye geldi. 
     Başbakan Erdoğan, Şam Havaalanı'nda Suriye Başbakanı Muhammed Naci Otri tarafından resmi törenle karşılandı. 
     Erdoğan, karşılamada her iki ülkenin milli marşlarının çalınmasının ardından tören kıtasını selamladı. 
     Karşılamada, Suriye hükümetinin bazı üyeleri de yer aldı. Başbakan Erdoğan ile birlikte devlet bakanları Mehmet Aydın, Kürşad Tüzmen, Enerji ve Tabii Kaynaklar Bakanı Hilmi Güler, milletvekilleri, Bakan Aydın'ın eşi Nihal Aydın, Bakan Tüzmen'in eşi Perihan Tüzmen, Bakan Güler'in eşi Mehtap Güler, bürokratlar, işadamları ve basın mensupları da Suriye'ye geldi. 
     Başbakan Erdoğan ile Suriye Başbakanı Otri, havaalanındaki VIP Salonu'nda kısa bir süre dinlendikten sonra baş başa ve heyetlerarası görüşmelerde bulunacakları Başbakanlık Binası'na hareket ettiler. 
     
</TEXT>
</DOC>
