<DOC>
<DOCNO> 280223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/siyaset/siy03.html </URL>
<DATE> 2004/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'İşbirliği yapmayan Kürt ahmak' 
</HEADLINE>
<TEXT>


FARUK BALIKÇI, RAMAZAN YAVUZ Süleymaniye 


PKK KONGRA - GEL'den ayrılarak Yurtsever Demokrat Partisi PWD örgütünü kuran Osman Öcalan, "Hiçbir Kürt, ABD karşıtlığı bir ahmaklığı yapamaz" dedi. Süleymaniye yakınlarındaki Ranya kasabasında DHA'nın sorularını yanıtlayan Osman Öcalan, şunları kaydetti 
GERÇEĞİ GÖRDÜLER ABD, gerçeği gördü. Ortadoğu'daki diktatörlükleri değiştiriyor. Burada Kürtlere yer veriyorsa, reddedemeyiz. ABD politikaları, Kürtlerin özgürlüklerine kavuşmasına denk düşüyor. Hiçbir Kürt, ABD karşıtlığı bir ahmaklığı yapamaz ve yapmamalı. Türkiye, ABD'yle ilişkilerinde iyi de, Kürtler kurunca mı kötü 
İKİNCİ ADAM YOK PKK'da ikinci adam yoktur. Tanrı ve kulları vardır. PKK dönemi bitmiştir. Türkiye'de nasıl ki AKP somutunda bir yenilenme yaşanmışsa, Kürtler içinde siyasi yenilenme gerekiyor. 
MUHALİFLERE ŞİDDET PKK'nın muhalefet kabul etmemezliğiyle ilgili sistem, Abdullah Öcalan tarafından kuruldu. Çeşitli özel imha birimleri çıkarıldı. Bu özel timler şiddet kampanyası başlattı. PKK, hızla çöküş ve çözülmeye gidiyor. 
TÜRKİYE ÜLKEMİZ Siyaset alanımız, doğduğumuz topraklardır. Türkiye'ye halkımıza dayanarak geleceğiz. 



</TEXT>
</DOC>
