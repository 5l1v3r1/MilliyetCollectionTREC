<DOC>
<DOCNO> 270129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonspo26.html </URL>
<DATE> 2004/09/08/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
'12 Dev Adam' Bosna Hersek'i devirdi 75-65 
</HEADLINE>
<TEXT>

     34. Avrupa Erkekler Basketbol Şampiyonası elemelerinde E Grubu'nda yer alan Türkiye, ilk maçında Bosna-Hersek'i deplasmanda 75-65 yenerek elemelere iyi bir başlangıç yaptı. 
     Karşılaşmaya tutuk başlayan Türkiye, 3. dakikayı 8-5 yenik kapadı. Ay-yıldızlı ekip, 6. dakikada 12-2'lik seri yakalayarak 17-10 öne geçti. Ancak maçı bırakmayan Bosna-Hersek, Hukiç ve Mrsiç'in yüksek yüzdeli oyunlarıyla bu kez 14-4'lük seriyle ilk periyodu24-21 önde kapadı. 
     2. periyoda Hidayet'in arka arkaya 2 adet 3 sayılık basketleriyle başlayan Türkiye, periyodun sonuna doğru yakaladığı farkı koruyamadı ve devre 41-41 eşitlikle tamamlandı. 
     İkinci yarının başlarında uzun süre 2 takım da sayı üretemedi. Milli takım, bu periyotta Ender ve Fatih ile bulduğu sayılarla öne geçti. Ay-yıldızlılar, savunmada da etkili olunca bu periyodu devreyi 55-49 üstün tamamladı. 
     Karşılaşmanın son periyodunun ilk 4 dakikasında sayı üretemeyen Türkiye, Fatih'in kazandırdığı sayıyla yeniden oyunda üstünlüğü ele geçirdi. Ancak Bayramoviç'in 3 sayılık basketiyle Bosna-Hersek oyunda 59-59 ile yeniden dengeyi sağladı. 
     Oyunun bitimine 1.5 dakika kala önce İbrahim, ardından Mehmet'in 3 sayılık basketleriyle farkı 8 sayıya 70-62 çıkararak rahatlayan milliler, maçtan da 10 sayı farkla 75-65 galip ayrıldı. 
     Milli takım, gruptaki 2. maçını 11 Eylül Cumartesi günü İstanbul'da Estonya ile yapacak. 

     
</TEXT>
</DOC>
