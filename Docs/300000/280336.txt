<DOC>
<DOCNO> 280336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/soneko11.html </URL>
<DATE> 2004/10/15/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
İthalat 9 ayda, 70 milyar doları aştı... 
</HEADLINE>
<TEXT>

     Türkiye'nin ithalatı, bu yılın 9 ayında yüzde 41.3 artışla, 70 milyar 131 milyon dolar oldu. 
     A.A muhabirinin Gümrük Müsteşarlığı geçici verilerinden yaptığı hesaplamalara göre, bu yılın Ocak-Eylül döneminde ihracat ise geçen yılın aynı dönemine göre yüzde 32.8 artışla, 44 milyar 462 milyon dolar olarak gerçekleşti. 
     Dış ticaret açığı da yüzde 58.7 artışla, 25 milyar 669 milyon dolar olurken, ihracatın ithalatı karşılama oranı yüzde 63.4 oldu. 
     2003 yılının Ocak-Eylül döneminde ithalat 49 milyar 640 milyon dolar, ihracat 33 milyar 465 milyon dolar, dış ticaret açığı da 16 milyar 175 milyon dolar olarak gerçekleşmişti. Geçen yılın 9 ayında İhracatın ithalatı karşılama oranı da yüzde 67,42 olmuştu. 
     
     EYLÜL AYI 

     Geçici verilere göre bu yılın Eylül ayında ise ihracat yüzde 28.9 artışla 5 milyar 343 milyon dolar, ithalat yüzde 21.6 artışla 7 milyar 846 milyon dolar oldu. 
     Dış ticaret açığı ise yüzde 8.5 artışla, 2 milyar 503 milyon dolar olarak gerçekleşti. 

     
</TEXT>
</DOC>
