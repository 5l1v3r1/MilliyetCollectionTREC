<DOC>
<DOCNO> 270760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sontur26.html </URL>
<DATE> 2004/09/10/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Yeğeninden etkilenerek müslüman oldu... 
</HEADLINE>
<TEXT>

     Namaz kılan yeğeninden etkilenerek Müslüman olan Alman Hort Stephan Schissl 25 , Konya Müftüvekili Hüseyin Çalışkan'dan ihtida belgesini aldı. 
     Almanya'nın Augsburg kentinde yaşayan Schissl, ihtida belgesini almak için geldiği Konya Müftülüğü'nde, daha önce Müslümanlığı seçen yeğeni İsa'nın, evde namaz kılmasından etkilenerek İslamiyeti araştırmaya başladığını söyledi. 
     Almanya'da tanıştığı Türk vatandaşı Servet Demirci'ye Müslüman olmak istediğini söylediğini anlatan Schissl, Demirci'nin kendisine İslamiyetle ile ilgili birçok şeyi anlattığını ve bu arkadaşının tavsiyesiyle Konya'da Müslümanlığı kesin olarak kabul etmeye karar verdiğini belirtti. 
     Müftüvekili Çalışkan'ın yardımıyla şehadet getiren Schissl, daha sonra ihtida belgesini aldı. 
     Müslüman olduğu için büyük heyecan duyduğunu ifade eden Schissl, ''Şu anda çok huzurluyum. İçimden mutluluktan ağlamak geliyor. Bundan sonra İslam'ın tüm emir ve yasaklarına uyacağım. Ayrıca Almanya'ya döndüğümde de aileme İslamiyet'i seçtiğimi söyleyerek sürpriz yapacağım. Umarım ailem Müslüman olmamı anlayışla karşılar'' dedi. 
     Çalışkan, Schissl'i Müslüman olması nedeniyle tebrik ederek, bundan sonraki hayatında İslam'ın yasakladığı başta, zina, yalan söylemek, hırsızlık gibi tüm kötülüklerden kaçınması gerektiğini söyledi. 
     Schissl, sorular üzerine, önümüzdeki günlerde sünnet olacağını da belirtti. 
     
</TEXT>
</DOC>
