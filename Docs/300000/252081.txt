<DOC>
<DOCNO> 252081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/yasam/yas01.html </URL>
<DATE> 2004/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaz geldi, kaza dehşeti başladı 
</HEADLINE>
<TEXT>


Tatil aylarıyla birlikte, yollar yine kan gölüne döndü. Sadece dün yaşanan kazalar 12 can aldı 

DOĞAN HABER AJANSI 

Yaz aylarıyla trafik kazaları da 'patladı'. Yurdun çeşitli bölgelerinde son 24 saatte meydana gelen kazalarda 12 kişi yaşamını yitirdi, 26 kişi de yaralandı. Bu kazaların bazıları, şöyle 
MALATYA Yeşilyurt'dan Malatya'ya gelen Barış Ercan yönetimindeki otomobil, önceki gece aşırı hız ve dikkatsizlik sonucu Gedik Mahallesi Şentepe mevkiinde DSİ'nin Derme kanalına uçtu. Sürücü Ercan 30 , Ali Başer 25 , Halil İbrahim Kurt 23 , Engin Erdoğan 22 ve Tahsin Özçiftçi 32 derinliği 2 metre olan kanala gömülen araçtan çıkamayınca boğularak öldü. 
NİĞDE Niğde - Çamardı karayolunun 35. kilometresinde Yaşar Tekin'in 37 kullandığgı otomobil yine aşırı hız sonucu önce Mustafa Bozkurt 54 yönetimindeki traktöre arakadan çarptı, ardından da Hüseyin Duymaz 44 yönetimindeki otomobille de çarpıştı. Kazada sürücü Duymaz, Hasibe Duymaz 40 , Şükrü 25 ve Zeynep Ergül 23 öldü, 8 kişi yaralandı. 
ERZURUM Erzurum'dan Kayseri'ye giden Ahmet Atasayar'ın kullandığı otomobil, Kığılı Köprüsü yakınlarında hatalı sollama nedeniyle karşı yönden gelen Kemal Akgül yönetimindeki minibüsle çarpıştı. Atasayar öldü, Akgül ve 12 kişi yaralandı. 
BURSA Mustafakemalpaşa'da Ahmet Akar'ın 17 kullandığı traktörün römorku devrildi. Kazada Arif Akar 48 öldü, biri ağır 4 kişi de yaralandı. 
KONYA Seydişehir - Konya karayolunda bir otomobille kamyonun çarpışması sonucu Özgür Kirazlı 26 öldü, sürücü Mehmet Özgül ağır yaralandı. Kamyon sürücüsü Hüseyin Büyükçıkrık gözaltına alındı. 


</TEXT>
</DOC>
