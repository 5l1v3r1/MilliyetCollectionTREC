<DOC>
<DOCNO> 277618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/magazin/axmag02.html </URL>
<DATE> 2004/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkence sahneleri kimyalarını bozdu 
</HEADLINE>
<TEXT>


Çemberimde Gül Oya'daki işkence sahneleri, herkesin sinirlerini altüst etti 

İLKNUR GÜLMEZ 

Kanal D'nin sevilen dizisi 'Çemberimde Gül Oya'nın cuma günü yayımlanacak bölümünde işkence sahneleri yer alacak. Dizinin senarist ve yönetmeni Çağan Irmak, bu sahneleri şöyle anlattı 
"Gözleri bağlı 2 kişinin götürülmesi ve hücrede işkence görmesi sahnesini çekerken psikolojimiz bozuldu. Öğrendiğimiz kadarıyla insanlarda önce yön duygusu şaşırtılıyormuş. İşkence sahnesini çektiğimizde bir anda 'Allahım biz ne yapıyoruz. Herhalde bunlar yayımlanmayacak' diye korkular yaşadım. Ama şimdi içimde bir umut var." 
Şiddete dönüşmediği sürece 'fikrin' suç olmadığını savunan Irmak, bu nedenle stres altında olduğunu da söyleyip sözlerini şöyle bitirdi 
"Çemberimde Gül Oya'da çok zor bir iş yaptığımı her bölümde bir kere daha fark ediyorum. Hata yapmamaya çalışıyorum." 


</TEXT>
</DOC>
