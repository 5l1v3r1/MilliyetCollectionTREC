<DOC>
<DOCNO> 254588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/son/soneko12.html </URL>
<DATE> 2004/07/11/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Hazine bu hafta 402 milyon dolar dış borç ödeyecek... 
</HEADLINE>
<TEXT>

     Hazine, bu hafta 401.9 milyon dolarlık dış borç ödemesi gerçekleştirecek. Bu yılki toplam ödemeler 7.8 milyar dolar düzeyine yükselecek. 
     Hazine'nin verilerine göre, yarın 92.9 milyon dolarlık dış borç ödeyecek olan Hazine, 177.2 milyon dolarla bu haftaki en yüklü ödemeyi salı günü yapacak. İzleyen üç gün ise sırasıyla 6.4 milyon, 50.8 milyon ve 74.7 milyon dolarlık ödeme gerçekleştirilecek. 
     Bu haftaki ödemenin yapılmasıyla 1-16 Temmuz arasındaki dış borç ödemeleri 1 milyar 4.5 milyon dolara ulaşacak. 
     
     TOPLAM ÖDEMELER 
     Hazine'nin yılbaşından bu yanaki toplam dış borç ödemelerinin tutarı ise 7 milyar 816.8 milyon dolara yükselecek. 
     Bu yıl ocak ayında 996.3 milyon dolarlık ödemede bulunan Hazine, aylık bazda en yüklü ödemeyi 2 milyar 69.8 milyon dolarla şubatta yapmıştı. Martta 1 milyar 837 milyon dolar, nisanda 601.3 milyon dolar, mayısta 647 milyon dolar, haziranda ise 660.9 milyon dolarlık ödeme gerçekleştirilmişti. 
     
</TEXT>
</DOC>
