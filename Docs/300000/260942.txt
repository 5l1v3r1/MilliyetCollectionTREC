<DOC>
<DOCNO> 260942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sonyas04.html </URL>
<DATE> 2004/08/05/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Zamanı verimli kullanmanın ipuçları... 
</HEADLINE>
<TEXT>

     Milli Prodüktivite Merkezi, zamana karşı yarışan insanoğluna, zamanı verimli kullanma konusunda önerilerde bulundu. 
     Milli Prodüktivite Merkezi "Zamanı Verimli Kullanmak Uygarlığın Ölçüsüdür" başlıklı broşür hazırladı. Zamanın ancak yüzde 60'ına hükmedilebildiğini, zamanın yüzde 40'lık bir kısmının kontrol dışı gelişen olaylara ayrıldığı belirtilen broşürde, "Zamanını yönetmek isteyen kişi yaşama, işe ilişkin amaçlarını belirlemelidir. Zamanın nerelere harcandığı belirlenmelidir" denildi. Kontrol altındaki yüzde 60'lık zaman diliminin iyi kullanılması gerektiği vurgulanan 
     broşürde, zamanın yıllık, aylık, haftalık ve günlük şeklinde mutlaka yazılı olarak planlanılması önerildi. "Önceliklerinizi belirleyin" denilen broşürde, kişileri zaman tasarruf sağlayacak yöntemler konusunda şu ipuçlarını verdi ".Erken kalkın, uyanır uyanmaz yataktan kalkma isteği yaratmak için her gün kendinize eğlence veya keyif verecek bir düşünce geliştirin, .Günlük giyecek ve çantanızı akşamdan hazırlayın, .Sık kullandığınız eşyaları belli bir yerde muhafaza edin, .Sağlığınızı koruyun, .Kendinize randevu verin, bu zamanı kendinize ayırın .Kararlı olun, seri hareket edin, .Not alma alışkanlığı edinin, .Gereksiz muhabette etmeyin, boş zamanınızı iyi değerlendirin, .işlerinizi yaparken hedef belirleyin. İdeal çalışma ortamı yaratın, .Gereksiz doküman barındırmayın, .Mutlaka ajanda kullanın, .İşi eve, evi işe taşımayın, .Bilgilerinizi güncelleyin, .Hızlı ve etkili okumayı öğrenin, .Randevularınıza zamanında gidin." 
     
</TEXT>
</DOC>
