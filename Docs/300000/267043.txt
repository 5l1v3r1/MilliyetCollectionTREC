<DOC>
<DOCNO> 267043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/guncel/gun90.html </URL>
<DATE> 2004/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 
Büyü şaheserleri... 

Aslında takdir etmek lazım Kanal 6'da çalışan kim varsa. Belli ki bir odanın 4 köşesinde, iki saksı çiçek ve iki koltukla program yapmaya çalışan insanları takdir etmeyeceksiniz de ne yapacaksınız Bu imkansızlıklar, saçmalamanın sebebi olamaz yine de. 
Tarih 26 Ağustos Perşembe 
Kanal Kanal 6 
Program Meneviş 
Konuk Medyum Memiş 
Konu Büyü ve Büyücülük 
Neler demiş Memiş 
Herkes büyü yapamaz .. Çengelli iğne ile büyü yapılır...Her büyü denize atılmaz. Bazıları gömülür, bazıları yakılır görmeden teşhis konamaz...Ben, büyüleri bozarım...Domuz yağı, çok kullanılır oldu son zamanlarda ayrılık yapmak için paspasının üzerinde yağ bulan bir izleyiciye cevabı Cinlerle büyü yapılır. Bunu ancak, büyücü üstü insanlar yapabilir. Ben, 41 günde bozabiliyorum, ciddi emek harcıyorum...Adam sapık, ilmi yok. Zinayla büyü yapılır mı "Hocayla yatmak gerekiyor mu " diye soran izleyici zararlısına Ahreti kaybetmek istemiyorsanız, büyü yapmayın, yaptırmayın ..Ben sizi çok sevdim, yorgun olmasam, daha neler yapardım Program sunucusu kadına 
Tüm bu bombardımanı, 10 dakikada yaptı Memiş. Biz hiç yorum yapmıyoruz şifre kanun olsun, anlayan varsa... 
Bir de, sevgili Kanal 6'cılara tavsiye... "Nasıl olsa kimse görmüyor " mantığı ile davranırsanız, yakında hakikaten görünmez olacaksınız. Tamam, malı götürenler oldu bu ülkede ama hala kanunlar yürürlükte, unutmasanız iyi olur. Kimse izlemese de biz izliyoruz arada bir. Hem böyle çıtanın dipte olduğu "B Film" havasında yayınlar hoşumuza gidiyor, hem de sanki her an bir şeyler olacakmış gibi bir hava var ekranda. Hadi kolay gelsin... 

At kadehi elinden, bin parçaya bölünsün .. 
Alan Drone puzzle'ın mucidi 

Türk televizyonlarında unutulmayan anlar .. 

YILDO'NUN ilk programlarından birinde, kadının birinin otobüste tanıştığı bir adamı Yıldo'ya anlatıp adamın davranışları hakkında görüşlerini sorması, Yıldo'nun "Kızım o adam müptezel, ben anladım o adam müptezel, seninle 'etin' için birlikte olmaya çalışıyor" diye yorumda bulunması, kadının Yıldo'ya saygısının daha da artması... 
ELVAN Abeylegesse'nin ikinci olarak bitirip finale yükseldiği olimpiyat koşusundan sonra nefes nefese olan Elvan'la röportaj yapan TRT muhabirinin kızcağızın yüzüne konup duran kelebeği tokatlayarak kaçırmaya çalışması... Elvan'ın az daha sakata 
SERDAR Ortaç'la Hep Beraber adlı programda Serdar Ortaç'ın yarışma boyunca ''dijital ekran'' dediği mukavvanın Ceyhun Yılmaz tarafından ekrana gösterilmesi ve Serdar Ortaç'ın durumu düzeltme çabalarının sonuçsuz kalması... yeni 
HANDE Ataizi'nin estetikli burunla görünmemek için barın tuvaletine kaçması ve tuvaletin küçük camından dışarıya kaçmaya çalışması. Bu esnada uyanık kameramanların Hande Ataizi'ni dışarıda bekleyip camdan atlamak üzereyken görüntülemesi ve Hande Ataizi'nin göz yaşları içinde camın kenarında oturması. Bütün bunların üstüne bunun önceden hazırlanmış bir oyun olduğunun iddia edilmesi. O tuvalet camından kimsenin dışarı çıkamayacağının söylenmesi. Bunu kanıtlamak içinde bir atlet kızın oraya götürülmesi ve onun oradan geçemeyip "Hande Hanım'ın buradan geçmiş olması imkansız, ben bile geçemiyorum bakın" demesi. Bir kaç gün sonra Hande Ataizi'nin kameraların önünde o camdan dışarı çıkıp camdan geçemeyen artist atlete tokat gibi cevabı vermesi .. 
"ŞANS Kapıyı Çalınca" adlı programda sağır ve dilsiz yarışmacıya buzdağı misali hostes kızımızın ısrarla "gong çalınca başlayabilirsiniz" demesi ve adamın derdini anlatma çabaları... 
BİR röportaj sırasında spikerin, halterci Halil Mutlu'ya "Halil, tam halteri kaldırmışken, bir kuş uçsa, halterin ucuna konsa ne olur " diye sorması, Halil'in gayet naif bir şekilde dönüp "Ne zaman kondu ki " diye sorması... 
OLİMPİYAT oyunlarında Orhan Ayhan'ın, Kübalı boksörün aradaki puan farkını 20'ye çıkarmasını heyecanla beklediği 3.raundda skor 5-18 iken ''2 sayı daha alırsa bitirecek '' sözünden hemen sonra Kübalı boksörün 2 sayıyı alması, ve normal olarak maçın bitmemesi üzerine ''değerli izleyiciler sayılarda bir yanlışlık yaptım'' itirafında bulunması... 

Vay Anasını 
"Akmerkez'e gittiğimde bile ona bir şeyler bakıyorum. Annelik böyle bir şey işte .." b b 
</TEXT>
</DOC>
