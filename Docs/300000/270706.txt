<DOC>
<DOCNO> 270706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sonspo05.html </URL>
<DATE> 2004/09/10/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Elveda Hakan Şükür 
</HEADLINE>
<TEXT>

     'Kaprisleri ve sorun üreten yaklaşımları nedeniyle artık tahammül sınırlarını aştı' denilen golcü futbolcunun, Ay-yıldızlı ekibin bundan sonraki kamplarına çağrılması çok zor 
     
     Sakatlık bahanesi 
     Hakan Şükür'e Milli Takım kapısı kapatılma aşamasında. Futbol tarihimizin en önde gelen golcülerinden biri olarak bilinen ve 'Milli Takım'da en fazla gol atan oyuncu' unvanını da faal futbol yaşamı sürerken elinde bulunduran Hakan Şükür, kaprisleri ve sorun üreten yaklaşımları nedeniyle artık tahammül sınırlarım da aşma noktasına ulaştı. Gürcistan maçında teknik direktör Ersun Yanal tarafından oyundan alınmasına içerleyen Hakan, sakat olduğunu gerekçe gösterip, ertesi gün Ay-yıldızlı ekibin Trabzon'da yaptığı antrenmana katılmadı 
     
     Yanal tavır koydu 
     Kamp sırasında tepkili haliyle de dikkati çeken Hakan, Atina'da yapılan pazartesi ve salı idmanlarında da aynı gerekçeye dayanarak takım arkadaşlarıyla birlikte olmadı. Milli Takım sorumlularının dikkatle izlediği bu yaklaşımların ardından, Yanal'ın Yunanistan maçmdan saatler önce Hakan'ı oynatmama kararına vardığı öğrenildi. Son derece radikal bir tavırla Hakan'ı maç kadrosunun dışında tutan Yanal'ın ciddi bir tavır koyduğu oyuncusunu bundan sonraki kamplara çağırmayı düşünmediği de yakın çevresi tarafından vurgulandı 
     
     Ve düğmeye basıldı 
     Hakan'ın Yunanistan'da oynayacak durumda olduğu, ancak takımın sinerjisini etkileyecek davranışları yüzünden Yanal'ın hışmına uğradığı da doğrulandı. Şenol Güneş döneminde de bir ara afaroz edilen ama formsuz olduğu öne sürülen Hakan, daha sonra yeniden bir çıkış yakalamıştı. Yanal'ın, ilk dönemlerde özel önem verdiği ve sürekli övgüyle söz ettiği Hakan'ın son davranışlarından aşırı derecede rahatsız olduğu belirtilirken, operasyonu başlatan düğmeye Atina'da bastığı da kaydedildi. 
     
</TEXT>
</DOC>
