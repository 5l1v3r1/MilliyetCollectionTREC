<DOC>
<DOCNO> 273524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/magazin/yazdud.html </URL>
<DATE> 2004/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuna ile Tatlıses ısınma turunda 
</HEADLINE>
<TEXT>


Çeşme'de Pırıl Otel, Barba, Biraver, Kırçiçeği, Kuşadası'nda alternatif eğlence ve yaşam, Sözer Otel, Sedir, İstanbul Kanatçısı, İzmir'de 'Meyhane Alsancak', son dedikodular ve... 


Efendim dün sizlere POSTA Gazetesi'ndeki köşemde Kuşadası Festivali, 17. Altın Güvercin Şarkı Yarışması ve adadaki eğlenceli yaşamdan sözetmiştim. Kadınlar Plajı'nda kaldığım Blue Sky Hotel ve çevresi gerçekten tatil için renkli ve keyifli. Aslında bir beton yığını haline gelen Kuşadası bana göre artık bir tatil beldesi ve turistik yer olmaktan çıktı. Ama yine de Bodrum, Çeşme, Marmaris, Antalya gibi Kuşadası da yurdumun vazgeçemediğim yörelerinden biri. Neyse bana Kuşadası'ndaki gezilerimde rehber ve fotoğrafçı olarak yardım eden sevgili Semih Biçer ile birlikte yarışma sonrası minik bir tur daha attık. Semih, Kuşadası'nda herkesin kesesine uygun alternatif eğlence ve tatil olanağı olduğunu söyledi. Beni şehrin merkezinde yat limanının karşısında yenilenen Hotel Sözer'e götürdü. Yılın 12 ayı açık olan otelin patronu Yılmaz Bey üç yıldızlı olmalarına rağmen otel odalarının konforlu, a la carte restoranı olan otelin merkezde bulunması nedeniyle özellikle kış aylarında çok tercih edildiğini söyledi. Fazla kalmadık, hemen sahildeki Cafe BS 1003'e girdik. Birer çay içtik. Patron Sinan Kara, müdür Mecit Bey ve şef Ramazan Baysan restoran ve beach olarak iddialı olduklarını söylediler. Buradan güneşin batışı da muhteşem. Bu arada mönüleri balık ve et ağırlıklı. Telefon 0256 612 35 56. Yine balık ve et ağırlıklı bir başka cazip restoran ise Sedir. Korumar Oteli'nde yarım pansiyon konaklayanlara Sedir'de yemek, içmek indirimli Unutmadan belirteyim. Bir de İstanbul Kanatçısı var ki bir öğlen uğradım. Burada kanat ve kuzu ciğer şişi tadın. Üstelik fiyatlar da uygun. Ayrıca evlere ve iş yerlerine servis de var. Telefon 0256 618 24 26. Kuşadası'nda finali Semih'in "Eğlencenin kralı burada" dediği Bizim Meyhane'de yaptım, ama 10 dakika. Amaç sadece görmekti. Kemancı Ramazan'ın bir fasıl grubu var, Allah için bu işi biliyorlar. Patron Engin Korkmaz da zaten hayatından memnun. Yerli, yabancı içerisi turist doluydu. Kocaman uzun masalarda herkes eğleniyordu. Bizim Meyhane telefon 0256 614 41 52. 

Biraz da Çeşme, Otel Pırıl ve Kum Beach 

Kuşadası'na gelmişken Çeşme'deki evin elektrik ve su makbuzlarını almak, bir de bakmak için Alaçatı'ya gittim. Tesadüf, benim canım ciğerim sevgili Kemal Subaşı da oradaydı. Kemal, İzmir'in ünlü giyim firması Kemas'ın genç patronu. Kış sezonu öncesi kafasını dinlemeye gelmiş. Birlikte turladık. Yeni hizmete giren Pırıl Otel'e uğradık. Çok merkezi bir yerde. Bizim gazetenin çiçeği burnunda damadı Kazım Özdemir balayında burada kalmış ve çok memnun olmuş. Patronu, Çeşme Turistik Otelciler Başkanı Veysi Öncel. Otel 6 milyon dolara mal olmuş. Genel Müdürü Sinan Tepeçalı, Satış ve Pazarlama Müdürü Berna Gökçeoğlu. Otelde Türk ve Dünya mutfaklarından farklı lezzetlerin açık büfede sunulduğu 300 kişilik bir ana restoran, 100 kişilik a la carte restoran, lobby, snack ve vitamin bar, Cafe Türk ve bir de gece kulübü yer alıyor. Telefon numarası 0232 712 75 74. Daha sonra Çeşme Altınkum Tursitik Tesisleri'nde kapılarını bu yıl açan Kum Beach Club'a gittik. Şansımıza hava güzeldi. Genç işadamı Halit Aydemir'in sahip olduğu Funky Business ve Hip Productions tarafından işletiliyor burası. Mekan pırıl pırıl plajı ve denizi, doğal ortamı, ATV arazi motosikleti parkuru, paintball alanı, su sporlarıyla macerasever tatilciler için ideal. 

Barba Meyhane 

Dolaşırken acıktım. Canım yine kumru yengen istedi. İzmirli olmayanlar bilmez pek. Kumru, sandviç tarzı bir tatlı ekmek. İçine İzmir tulumu, sosis, salam, sucuk, domates konuyor ve kömür ateşinde ısıtılıyor. En güzel kumru da Ilıca'da yapılıyor. Her gittiğimde mutlaka yer ve anlatırım. Sevgili Yazgülü Aldoğan'ın da iştahı kabarır. Kumru sayesinde biraz da Ilıca'yı turladık. Buradaki tek katlı bahçeli evler her zaman çok hoşuma gitmiştir. Ama fiyatları astronomik. Bir trilyondan falan söz edenler var, beyinlerini mi yitirmişler ne . Neyse geçen yaz Çeşme Altın Yunus'ta hizmet veren Rum meyhanesi Barba bu yıl Club Ilıca Otel'de hizmete girmiş. Akşama hazırlık yapıyorlardı. Tekstilci Nurten Gökçe'nin 4 yıl önce İstanbul Nişantaşı'nda hizmete açtığı Barba eski İstanbul meyhanesi geleneğini yaşatıyor. Çeşme'de yine zirvede. Haftanın 7 günü açık. Aşçıbaşı Binali Taçyıldız'ın soğuk ve sıcak mezeleriyle konuklar lezzet yolculuğuna çıkıyor. Nurten Gökçe "Türk mutfağında meze kültürünün yaşaması çok önemli. Barba'da dostlarımız ana içkimiz rakıyla birlikte 18 çeşitten oluşan zengin mezeleri tatma fırsatı buluyor" dedi. 

Biraver, Kırçiçeği klasiği 

Ilıca'da gezinirken özelikle gençlerin çok tuttuğu Biraver'e uğradık. Konumu çok hoş. Hafta içi de hafta sonu da 2 bin 500 kişi oluyormuş. Birkaç gün önce Nefise Karatay ve Yüksel Ak DJ'lik yapmış. Galiba Çeşme'yi bu kadar cazip kılan, her keseye uygun mekanların bulunması. Örneğin Biraver'de gençlik uygun fiyata eğleniyor ve karın doyuruyor. Tıpkı ailelerin tercihi olan, Kemal İpbaş'ın Kırçiçeği'nde olduğu gibi. 19 yılda 10 restoran sayısına ulaşan Kırçiçeği'nin Ilıca'daki şubesinde de hafta sonunda yer bulan kendini şanslı sayıyor. Geçenlerde İstanbul'da şube açan Kırçiçeği, Ankara ve İstanbul'dan gelenlerin de uğrak mekanı. 24 saat hizmet veren Kırçiçeği hesaplı mönüsüyle ailelerin tercihi. Özel yemekleri arasında Kemal İpbaş'ın icadı olan kuşbaşılı, kaşarlı, ıspanaklı, ısırgan otlu pideler var. 

İzmir'de eski dostlar ve İstanbul 

Çeşme, Kuşadası derken seyahatimin son durağı İzmir oldu. Aslında Kuşadası'nda havaalanı olmadığından uçak saatinde önce İzmir'e gelip, biraz özlem gidereyim istedim. Kordon'da çayımı içerken baktım eski bir arkadaşım sevgili Elmas Cuffee. 'Şıkıdım' adlı bir barı vardı. Şimdi de 'Meyhane Alsancak' adlı hoş bir fasıl yeri açmış. İki katlı. Her çeşit meze, sınırsız yerli içki ve bir ana yemek kişi başı 30 milyon lira. Bir İzmir gidişi uğrayacağıma dair söz verdim. Telefon 0232 422 05 31. Havaalanında ise Mavi Güvenlik'in patronu Hakan Altundağ ile karşılaştım. İşi genişletmişler. Emniyet teşkilatının da hizmetine girmişler. Kablolu, kablosuz müthiş kamera sistemleri, evler için kameralı, kamerasız alarm tertibatı konusunda çok başarılılar. Tel 0232 449 16 66. İçim acıyarak İzmir'de ayrıldım ve İstanbul'a döndüm. Yazımı yazarken televizyon dünyasından bir arkadaşım aradı. Seyrantepe'de Star stüdyolarındaymış. Karnını Seyrantepe'deki Talıses Lahmacun'da doyururken içeriye Erol Köse, İbrahim Tatlıses ve hemen arkalarından da Derya Tuna gelmiş. İlişkileri çok sıcakmış. Bana "İster misin evlensinler, çünkü Asena'dan ses seda yok" dedi. Aslında Derya'yı bir davette gördüm. Kendisine kızgın olmama rağmen Allah için çok şık ve güzeldi. Yanında oğlu İdo vardı. Muhteşem bir çocuk olmuş İdo, insanın içine sokası geliyor. Derya'yı kutladım böyle bir evlat yetiştirdiği için, keşke evlenseler. Neyse bu pazar da bu kadar. Sevinçleriniz okyanuslar, üzüntüleriniz kum tanesi kadar olsun. Hoşkalın... 



</TEXT>
</DOC>
