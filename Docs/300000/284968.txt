<DOC>
<DOCNO> 284968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/guncel/gun01.html </URL>
<DATE> 2004/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremde çözüm dinden gelmez 
</HEADLINE>
<TEXT>


Diyanet, doğal afetten korunmak için somut çözüm yollarını dinin değil, bilim adamlarının tespit edeceğini belirtti 

ANKARA ANKA 

Diyanet İşleri Başkanlığı, internet sitesine kurduğu web kütüphanesinde merak edilen konularla ilgili kitaplara yer veriyor. "Deprem" adlı kitapta da "İlahi bir ikaz ve ceza mı ", "Depremden çıkarılması gereken sonuçlar neler ", "Depremde ölen kişi şehit mi " gibi sorulara yanıt veriliyor. "Her şey belli bir ölçü ve düzen içinde yaratıldığına göre, depremler de Allah'ın k inatta koyduğu kanunlarına uygun olarak meydana gelir" denilen kitapta, deprem bilimcilerin açıklamalarının İslam'la çelişmediği belirtiliyor. 

Malzemeden çalan sorumlu 
Doğal afetten korunmak için somut çözüm yollarını dinin değil, ilgili bilim adamlarının tespit edeceği kaydedilirken, dinin bu noktadaki işlevinin sadece genel ilke ve hedefleri belirlemekten ibaret olacağı anlatılıyor. 
Kitapta ayrıca 'Allah böyle dilemiş, takdiri ilahi buymuş, kader' diyerek geçiştirmek doğru değil. Deprem bölgesinin arazi yapısı ortadayken, dayanıklı evler yapmayan, malzemeden çalan kimselerle bunlara izin ve ruhsat veren herkes dini ve hukuki açıdan büyük sorumluluk altına giriyor" deniliyor. Marmara ve Düzce depremlerinde ölenlerin şehit sayıldığı da aynı kitapta yer alıyor. 


</TEXT>
</DOC>
