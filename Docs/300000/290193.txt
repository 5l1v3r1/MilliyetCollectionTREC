<DOC>
<DOCNO> 290193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sonspo09.html </URL>
<DATE> 2004/11/19/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
NBA Ligi'ne 3 maçla devam edildi... 
</HEADLINE>
<TEXT>

     ABD Profesyonel Basketbol Ligi'ne NBA , 3 maçla devam edildi. 
     San Antonio Spurs, deplasmanda Philadelphia Sixers'ı 88-80 yenerek üst üste 5. galibiyetini aldı. 
     Spurs'de Tim Duncan, 34 sayı ve 13 ribauntla double-double yaparak bu sezonki en yüksek rakamına ulaştı. Manu Ginobili, 17 sayı, 4 ribaunt ve 9 asistle, double-double yapan Rasho Nesterovic de 16 sayı, 11 ribaunt ve 4 asistle galibiyete katkıda bulundular. 
     Öte yandan Allen Iverson'ın 24 sayı, 3 ribaunt ve 4 asisti, Kyle Korver'ın 17 sayı, 2 ribaunt ve 4 asisti, Corliss Williamson'ın ise 15 sayı ve 7 ribauntu, Philedelphia'yı yenilgiden kurtaramadı. 
     Günün en bol skorlu maçı, Cleveland Cavaliers'ın deplasmanda Charlotte Bobcats'i 106-89 yendiği maç oldu. 
     LeBron James, 19 sayı, 6 ribaunt ve 9 asist, Jeff McInnis 18 sayı, 4 ribaunt ve 4 asist, Zydrunas Ilgauskas da 16 sayı, 6 ribaunt, 1 asist ve 3 blokla, Cleveland'e galibiyeti getiren isimler oldular. 
     Bobcats'de Jason Kapono'nun 16 sayı ve 4 ribauntluk, Keith Bogans'ın 14 sayı, 6 ribaunt ve 4 asistlik, Melvin Ely'nin de 10 sayı, 7 ribaunt ve 1 asistlik performansı, galibiyet için yeterli olmadı. 
     Günün diğer maçında ise Houston Rockets, sahasında New York Knicks'e 93-92 yenildi ve son 5 maçta 4. yenilgisini aldı. 
     Knicks'de Kurt Thomas, 23 sayı, 14 ribaunt ve 3 asistle hem double-double yaptı hem de takımının en skorer ismi oldu. 
     19 sayı, 5 ribaunt ve 8 asistle Jamal Crawford, 18 sayı, 1 ribaunt ve 10 asistle double-double yapan Stephon Marbury, Knicks'de göze çarpan diğer isimler oldular. 
     Rockets'da ise Tracy McGrady'nin 24 sayı, 6 ribaunt ve 8 asistlik, Yao Ming'in ise 23 sayı, 11 ribaunt ve 4 asistlik başarılı performansları, yenilgiyi engellemeye yetmedi. 
     Lige TSİ yarın sabaha karşı yapılacak 9 maçla devam edilecek. 
     
</TEXT>
</DOC>
