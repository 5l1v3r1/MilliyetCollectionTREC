<DOC>
<DOCNO> 269806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sonspo25.html </URL>
<DATE> 2004/09/07/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Özaydınlı Fatih Akyel'in Galatasaray'a gitme talebi yok 
</HEADLINE>
<TEXT>

     Fenerbahçe Kulübü Asbaşkanı Murat Özaydınlı, futbol takımı kadrosunda yer alan Fatih Akyel'in, gitmek konusunda bir talebi olmadığını söyledi. 
     Özaydınlı, kulübün televizyon kanalı FBTV'ye yaptığı açıklamada, Galatasaray'a gitmek istediği yönünde haberler çıkan Fatih Akyel konusunda, ''Fatih'in gitmek gibi bir talebi yok. Galatasaray Kulübü Başkanı Özhan Canaydın da bu oyuncumuzla ilgilenmediklerini daha önce söylemişti'' dedi. 
     Murat Özaydınlı, transferin son gününde basının bu konuyla çok ilgilendiğini hatırlatarak, şöyle konuştu 
     ''Fatih ile yaptığımız görüşmede, böyle bir isteği ya da talebi olmadığını öğrendik. Yaz aylarında bütün futbolcular tatildeyken, başkanımız Aziz Yıldırım, Galatasaray Kulübü Başkanı Özhan Canaydın ve yönetici Ergun Gürsoy hep birlikte yemek yedik. Ergun Gürsoy'un bu konuda ilk kez bir talebi oldu. Biz de 'Daum ile konuştuktan sonra ücret konusunu görüşelim' dedik. Özhan Canaydın çok açık ve kesin bir tavırla Fatih ile ilgilenmeyeceklerini söyledi. Bizim için konu kapandı. 
     Daha sonra Fatih konusu yine gündeme geldi. Ne oyuncumuzdan böyle bir istek, ne de bizim böyle bir arzumuz var. Ergun Gürsoy teklifini iletti. Biz de kendisine kesinlikle bunun olamayacağını, hocamızın da raporları doğrultusunda Fatih'e ihtiyacımız bulunduğunu ilettik. Konu böylece kapandı.'' 
     
</TEXT>
</DOC>
