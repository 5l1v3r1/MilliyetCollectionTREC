<DOC>
<DOCNO> 297993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sontur21.html </URL>
<DATE> 2004/12/15/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Sigorta şirketleri G-Mall'da hasar tespit ediyor... 
</HEADLINE>
<TEXT>

     ''Büyü'' adlı filmin galası sırasında dün akşam yangın çıkan Dolmabahçe'deki G-MALL Kültür ve Alışveriş Merkezi'nde hasar tespit çalışmalarına başlandı. 
     Olay yerine gelerek incelemelerde bulunan Finans Sigorta Hasar Müdürü Abdullah Kardaş, basın mensuplarına yaptığı açıklamada, yangın sonucu oluşan hasarın tespit çalışmalarına başlandığını bildirdi. 
     Kardaş, sigorta bedelinin ne olduğunun sorulması üzerine, ''Çok değişken sigortalar var. Şu anda söylemek doğru değil'' dedi. 
     Yangının çıkış nedeni de sorulan Kardaş, ''Sadece duyum var. Sizin bildiğiniz duyum. Standdan kaynaklanan bir yangın hadisesi. Savcılık olaya el atmıştır'' diye konuştu. 
     
</TEXT>
</DOC>
