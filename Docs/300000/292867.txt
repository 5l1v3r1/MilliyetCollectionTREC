<DOC>
<DOCNO> 292867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sonspo26.html </URL>
<DATE> 2004/11/28/ </DATE>
<TIME> 18.56 </TIME>
<AUTHOR>  </AUTHOR>
<HEADLINE>
Ziya Doğan'ın istifası kabul edildi... 
</HEADLINE>
<TEXT>

     Trabzonspor'da, teknik direktör Ziya Doğan'ın istifası kabul edildi. 
     Kulüp basın sözcüsü İbrahim Şahin, bordo-mavili ekibi hafta sonundaki Çaykur Rizespor maçına İhsan Derelioğlu'nun hazırlayacağını bildirdi. 
     Şahin, Mehmet Ali Yılmaz Tesisleri'nde düzenlediği basın toplantısında, Trabzonspor Kulübü Yönetim Kurulu'nun, asbaşkan Nevzat Şakar başkanlığında olağanüstü toplanarak, Ziya Doğan'ın Konyaspor maçının ardından aldığı istifa kararını görüştüklerini söyledi. 
     Ziya Doğan'ın istifasının yönetim kurulunca kabul edildiğini ifade eden Şahin, ''Takımımızı, Çaykur Rizespor maçına altyapı genel koordinatörü İhsan Derelioğlu hazırlayacak. Derelioğlu'nun yardımcılığını ise Orhan Çıkrıkçı yapacak. Salı günü Atay Aktuğ'un başkanlığında toplanarak, durum değerlendirmesi yapacağız'' dedi. 
     
</TEXT>
</DOC>
