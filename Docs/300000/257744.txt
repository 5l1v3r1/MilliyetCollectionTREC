<DOC>
<DOCNO> 257744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sonyas01.html </URL>
<DATE> 2004/07/23/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
TV' de hakemler çarpışıyor 
</HEADLINE>
<TEXT>

     Sina KOLOĞLU 

Bu yıl futbol programları bir başka heyecanlı olacak. TRT'nin bir maçı canlı yayınlayıp bir de üstüne görüntü üstünlüğünü ele geçirmesi özel televizyonları hareket geçirdi. Kanal D geçtiğimiz yılın flaş ismi Ahmet Çakar ile anlaşarak bu yıl ne kadar iddialı olduğunu kanıtladı. Çakar yanı sıra büyük olasılık ile Ercan Saatçi ve geçtiğimiz yıldan da tanıdığımız Osman Tamburacı Futbol Mahkemesi ile İlker Yasin'li Kanal D "epey medaytik" bir ekip oluşturdu. 
     Geçen yıl tek bir maç görüntüsü almadan yaptığı "sansasyon yaratan"haberler ile dikkatleri üzerinde toplayan "Telegol", Ahmet Çakar'ın ayrılmasından sonra bu boşluğu dolduracak iki isim üzerinde duruyor. Bülent Yavuz ve Ali Aydın. "Telegol" de ayrıca Sinan Engin ve Yasin Özdenak ve Ziya kaptan var. Görüntü zenginliği elinde olan TRT hala arışıyını sürdürüyor. Faik Çetiner, Rıdvan Dilmen, Fatih Terim adı geçiyor. Ağırlık Fatih Terim'de. Çünkü Rıdvan Dilmen'nin LİG TV'de yorumcu olma durumu var. 
     Adı TRT'de anılan Faik Çetiner bir yandan da atv için uğraşıyor. atv bu yıl futbol yayınını Bizim Stadyum pazar geçekecek ve bu rekabetin içine girecek gibi görünüyor. Sabah yazarlarından da yararlanın mesajı gelmiş. Böyle olunca ilk akla gelen isim Hıncal Uluç. Acba onun aklını çelebilecek mi atv Aziz Üstel ve Ömer Çavuşoğlu kalaacak gibi. Bir de Kazım Kanat eklenecek bu ekibe. Hakem hocası konusunda ise ilginç bir durum oldu. atv tarafı Ahmet Çakar'ın adını hala telaffuz ediyorlar. "Gitmedi" diyorlar. 
     "Maraton" bu yıl beklenmedik bir sürprizle karşılaştı. Programın LİG TV bünyesine alınması isteniyor. Yani Show TV'de olmama durumu söz konusu. Çukurova Grubunun bu kararı sonucu "Maraton" ya LİG TV içinde belli bir abone ile baş başa kalacak ya da Şansal Büyüka ve ekibi başka formüller arıyacaklar. Tabii "Televole" gibi bir programı da bu ekibin hazırladığı düşünülürse kanaldan ayrılış büyük bir kan kaybı olacak. Üç dört gün içinde netlik kazanacağı söyleniyor. 
     Bu arada TRT'nin özet görüntülere maçların yayınından bir saat sonra gireceği durumundan da söz ediliyor. TRT böylece diğer kanallarla rekabet ibresini bu şekilde tümü ile kendine çevirmek istiyor. Kısacası bu yıl çok hareketli, tartışmalı ve sansasyonu bol bir televizyon rekabeti yaşıyacağız. 
     
</TEXT>
</DOC>
