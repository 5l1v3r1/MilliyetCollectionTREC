<DOC>
<DOCNO> 260822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/soneko39.html </URL>
<DATE> 2004/08/05/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Temmuz ayında Avrupa'da otomobil satışları düştü... 
</HEADLINE>
<TEXT>

     Avrupa'nın önemli pazarlarında Temmuz ayı otomobil satışları, ciddi miktarlarda düşüş gösterdi. 
     Avrupa'nın en büyük otomobil pazarı olan Almanya'da, Otomotiv Sanayi Derneği'nin VDA ön rakamlarına göre, geçen ay trafiğe kaydedilen araç sayısı, yüzde 7 düşüşle 267 bin adet olarak gerçekleşti. Temmuz ayında ülkenin otomobil ihracatı da yüzde 7 oranında düşüşle 298 bin 200 adet olarak açıklandı. 
     Almanya'da böylece 2004'ün ilk yedi ayında otomobil satışları yüzde 2 oranında düşüş göstererek 1.9 milyon adet oldu. Sektör temsilcisi VDA, ülkede 2004 yılı içinde 3 milyon 240 bin otomobil satılmasını öngörüyor. 
     Avrupa'nın diğer önemli otomobil pazarı Fransa'da ise geçen ay otomobil satışlarındaki azalma yüzde 10'u aştı. Bir diğer büyük pazar İtalya'daki azalma ise yüzde 5.7 oranında oldu. 
     Petrol fiyatlarındaki yükselişin sürmesi ve işsizlik oranlarının düşürülememesi, Avrupa'da otomobil satışlarının düşmesinde en önemli nedenler olarak görülüyor. 

     
</TEXT>
</DOC>
