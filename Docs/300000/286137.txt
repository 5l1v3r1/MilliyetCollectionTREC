<DOC>
<DOCNO> 286137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sontur06.html </URL>
<DATE> 2004/11/04/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Kendilerini ''manken'' diye tanıtıp fuhuş yapıyorlardı .. 
</HEADLINE>
<TEXT>

     İstanbul'da kendilerini 'manken' olarak tanıtarak beş yıldızlı otellerde zengin erkeklerle geceliği bin dolara varan fiyatlarla fuhuş yaptıkları öne sürülen üç kadın suçüstü yakalandı... İşadamı avcısı zanlılar, tutuksuz yargılanacak. 
     İstanbul Asayiş Şube Müdürlüğü'ne gelen bir ihbarı değerlendiren polis, fuhuş yaptıklarını belirlediği üç kadını yakaladı... Beş yıldızlı otellerde zengin erkeklerle geceliği bin dolara varan fiyatlarla fuhuş yaptıkları öne sürülen üç zanlının, rakam yükseltmek için 'manken' olduklarını söyledikleri öğrenildi. 
     Olay şöyle gelişti bir ihbarı değerlendiren polis, 'manken' olduğunu söyleyen 3 kadının zengin erkeklerle yüksek ücretler karşılığında fuhuş yaptıklarını belirledi. 
     Bunun üzerine müşteri kılığına giren dedektifler, fuhuş yaptığı iddia edilen "Başak" takma isimli 30 yaşındaki Sibel Özaslan'la telefonla konuşarak, 3 kadınla buluşup fuhuş yapmak istediklerini belirtti. Uzun bir pazarlık sonucu toplam bin 200 dolar isteyenSibel Özaslan'la İstanbul'un tanınmış bir alışveriş merkezinde buluşmak üzere anlaşan polis, burada güvenlik önlemi aldı. Müşterileri ile buluşmaya gelen Özaslan ile yanında bulunan Refika Naneci 32 ve Nurcan Atamış 31 polis tarafından yakalanarak gözaltına alındı. 
     
     MÜŞTERİLERİ ZENGİNLER 

     Yakalanan kadınların müşterilerinin genellikle zengin işadamları olduğu ve anlaştıkları erkeklerle 5 yıldızlı otellerde geceliği 400 ile bin dolar arasında varan fiyatlarla birlikte oldukları ortaya çıktı. Polisteki ifadelerinde erkeklerle fuhuş yaptıklarını söyleyen zanlıların fiyatlarını yüksek tutabilmek için 'manken' olduklarını söyledikleri belirtildi. İşlemlerinin tamamlanmasının ardından mahkemeye çıkarılan üç kadın, tutuksuz yargılanmak üzere serbest bırakıldı. 
     
</TEXT>
</DOC>
