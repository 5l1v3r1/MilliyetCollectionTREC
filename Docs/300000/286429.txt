<DOC>
<DOCNO> 286429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sonspo17.html </URL>
<DATE> 2004/11/05/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Beşiktaş taraftarlarının yeni gözdesi Carew... 
</HEADLINE>
<TEXT>

     Beşiktaş'ın büyük umutlarla transfer ettiği John Alieu Carew, kısa zamanda siyah-beyazlı taraftarların sevgilisi olmayı başardı. 
     Sezona tutuk başlayan ve zaman zaman eleştirilerin hedefi olan Norveçli futbolcu, özellikle son karşılaşmalarda attığı goller ve ortaya koyduğu mücadeleci ve etkili futbolla Beşiktaş tribünlerinden en çok alkışı alan futbolcuların başında geliyor. 
     Fenerbahçe derbisinde attığı golün hemen ardından UEFA Kupası'nda Athletic Bilbao filelerini de bir kez havalandıran, bir de gol pası veren Carew, performansıyla ayakta alkışlandı. 
     25 yaşında ve 1.95 metre boyundaki dev santrfor, takımının bu sezon oynadığı 11'i lig, 3'ü UEFA Kupası maçı olmak üzere toplam 14 resmi maçında 12 kez forma giyip, toplam 8 gol kaydetti, 3 asist yaptı. 
     
     TARAFTARIN GÖZDELERİ 

     Attıkları goller ve sergiledikleri oyunla Beşiktaş taraftarının adlarına besteler yaptığı futbolculardan bazılarının, sadece lig maçlarındaki performans tablosu şöyle 
     

Futbolcu Sezon Ülkesi Maç Gol Leslie Ferdinand 1988-1989 İngiltere 26 13 Fani Madida 1992-1995 Güney Afrika 76 16 Daniel Amokachi 1996-1999 Nijerya 77 19 Pascal Nouma 2000-2003 Fransa 43 22 John Carew 2004-.... Norveç 10 7      

     
</TEXT>
</DOC>
