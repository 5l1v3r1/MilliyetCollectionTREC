<DOC>
<DOCNO> 262267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/magazin/axmag02.html </URL>
<DATE> 2004/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Cemil İpekçi için bir günde iki bayram 
</HEADLINE>
<TEXT>


MAGAZİN SERVİSİ 

Cemil İpekçi, ana sponsorluğunu Koç Gıda Grubu'nun yaptığı Cezayir Sokağı'nda son zamanlarda Fransız Sokağı deniliyor Gitane Çingene isimli bir cafe - restoran açtı. Yoğun katılımın yaşandığı açılışta İpekçi, 57. doğum gününü de kutladı. İpekçi, Güney Fransa mutfağının lezzetlerini, Cafe Gitane'nin güllerle bezenen kırmızı pembeli dekorunda müşterilerine sunacağını söyledi. Gecede İpekçi koleksiyonundan üç gece elbisesi açık artırmayla satılacak gelir, Firuzağa Mahallesi'nde ihtiyaç sahiplerine bağışlanacaktı. Ancak sokağın tıklım tıklım dolması üzerine İpekçi açık artırmayı erteledi. Gitane'ın açılışına Nükhet Duru, Nur Yerlitaş, Ender Mermerci, Gülbin Simitçioğlu, Sinem Güven, Tülin Şahin, Ebru ürün ve Yeşim Palandüz gibi ünlüler de katıldı. 


</TEXT>
</DOC>
