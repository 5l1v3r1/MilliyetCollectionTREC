<DOC>
<DOCNO> 279208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sontur27.html </URL>
<DATE> 2004/10/11/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Peker'in serbest kalması, Emniyet ile Adalet Bakanlığı'nın arasını açtı 
</HEADLINE>
<TEXT>

     Emniyet ile Adalet Bakanlığı arasında Alaattin Çakıcı’nın yurtdışına kaçışından sonra başlayan yumuşak karın’ tartışması, alttan alta bir kez daha alevleniyor. 
     CNN Türk muhabiri Onur Tan'ın haberine göre, Çakıcı'nın yurtdışına kaçışında zan altında kalan polis olurken, bugün Sedat Peker'in durumu yargıyı zan altında bıraktı. 
     Çakıcı’nın firarının ardından Adalet Bakanı Cemil Çiçek, "savunmaya girecek değilim, kaçırmamamız lazımdı ama bir yerde yumuşak karın var" demişti. 
     Çiçek’in bu sözlerle açıklamaya çalıştığı firarın ardından, Sedat Peker ve grubuna yönelik Kelebek operasyonu da şimdilik sonuçsuz kaldı. 

     
</TEXT>
</DOC>
