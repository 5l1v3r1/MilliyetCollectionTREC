<DOC>
<DOCNO> 283365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sondun10.html </URL>
<DATE> 2004/10/26/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
ABD, Zerkavi'nin yardımcısını vurdu 
</HEADLINE>
<TEXT>

     Amerikan savaş uçaklarının bu sabah erken saatlerde Irak'ın Felluce kentindeki bir evi hedef aldığı ve saldırıda, Tevhid ve Cihad örgütünün lideri Ebu Musab Zerkavi'nin bir yardımcısının öldüğü bildirildi. 
     Amerikan ordusundan yapılan açıklamada, savaş uçaklarının, kentin kuzeybatısında nokta atışı yaptığı ve Zerkavi'nin bilinen bir yardımcısının bu saldırıda öldüğü bilgisinin bazı kaynaklar tarafından iletildiği bildirildi. 
     Açıklamada, son zamanlardaki Amerikan saldırılarının, Tevhid ve Cihad'ın gücüne darbe vurduğu ve Zerkavi'nin, ''El Kaide'ye bağlılığını açıklamasının'', örgütün zayıf düştüğüne işaret ettiği belirtildi. 
     Felluce halkı ise kentte Zerkavi'yi destekleyen yabancı militan bulunmadığını, Amerikan saldırılarında en büyük zararın sivil halka verildiğini iddia ediyor. 
     
</TEXT>
</DOC>
