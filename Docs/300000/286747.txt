<DOC>
<DOCNO> 286747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/dunya/dun02.html </URL>
<DATE> 2004/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk şirketleri Afgan şampiyonu 
</HEADLINE>
<TEXT>


K BİL Milliyet 


K bil'in en yüksek ve en büyük binası, ABD Büyükelçiliği olacak. 20 bin metrekareye yakın kullanım alanı olan, 5 - 6 katlı bir bina. Karzai'nin iki katlı sarayı elçilik binasının ancak müştemilatı olur. Binalar, boyutlarıyla güç ve kudret sembolüdür ya, ABD Büyükelçiliği'yle Başkanlık Sarayı'nı kıyaslayınca, ülkede gücün adresi de belli oluyor. ABD Büyükelçiliği'ni Yüksel İnşaat yapıyor. Holdingin İcra Kurulu Başkanı Emin Sazak da K bil'deydi. Elçilik binasını Mayıs 2005'te teslim edeceklermiş. 40 - 45 milyon dolarlık bir iş... Türkiye'den bu iş için 400 işçi getirmişler. Türk firmalarının güç şartlardaki başarısı sadece iş becerisinden mi kaynaklanıyor "Hayır" diyor Sazak, "İşçisi de, işvereni de mahrumiyette çalışmaya alışmış. Beklentilerimiz rakiplerimize göre daha düşük." Sazak, ülkede çok iyi ilişkiler kurmayı başardıklarını da söylüyor. Sonuç Türk şirketleri bugün Afganistan'da 600 milyon dolarla en büyük iş hacmine sahip. 


</TEXT>
</DOC>
