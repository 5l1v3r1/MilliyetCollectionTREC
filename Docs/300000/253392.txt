<DOC>
<DOCNO> 253392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sontur22.html </URL>
<DATE> 2004/07/06/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Cumhuriyet savcısının otomobilini soydular .. 
</HEADLINE>
<TEXT>

     Balıkesir'in Bandırma İlçesi'ne atanan cumhuriyet savcısının, yeni görev yerine gelirken mola verdiği dinlenme tesisinde otomobili soyuldu. 
     Alınan bilgiye göre, Bandırma Cumhuriyet Savcılığı'na atanan Faik Ateş, 37 AN 442 plakalı otomobiliyle Bandırma'ya gelirken iki ayrı dinlenme tesisinde mola verdi. Bandırma'ya geldiğinde bagajı açan Ateş, aracında bulunan eşyaları bulamayınca şaşkına döndü. 
     Bandırma İlçe Emniyet Müdürlüğü'ne giderek aracının soyulduğunu bildiren Ateş, Adalet Bakanlığı'ndan zimmetle aldığı Toshiba marka diz üstü bilgisayar, ruhsatlı tabanca ile şarjör ve mermileri, 6 adet Cumhuriyet Altını, bir radyo ve çeşitli bankalara ait bankamatik kartlarının çalındığını kaydetti. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
