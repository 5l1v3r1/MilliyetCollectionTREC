<DOC>
<DOCNO> 269891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/guncel/gun03.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani'den Türk şoförlere eskort önerisi 
</HEADLINE>
<TEXT>


Talabani, Türk şoförlerin güzerg h değiştirmeleri halinde Bağdat'a kadar eskort sağlayabileceklerini ifade etti 

ANKARA Milliyet 

Irak Kürdistan Yurtseverler Birliği IKYB lideri Celal Talabani, Irak'ta saldırıya uğrayan Türk şoförlerin, Musul yolu yerine Süleymaniye ve Kerkük yollarını tercih etmeleri durumunda, kendilerine Bağdat'a kadar eskort sağlayabileceklerini söyledi. Talabani, "Ancak bunun için bir düzenlemeye ihtiyaç var" dedi. 
Temaslarda bulunmak üzere dün Ankara'ya gelen Talabani, Esenboğa Havaalanı'nda yaptığı açıklamada, Avrupa'ya giderken Türkiye'ye de uğradığını kaydetti. 

'O Türkmenler iyi' 
Talabani, "Irak Telafer'de Türkmenler'in ABD güçlerince öldürüldüğüne ilişkin" iddialar için de, "Eminim ki bu Türkmenler, ABD'liler tarafından değil, teröristlerce öldürülmüştür. O Türkmenler iyi insanlardır ve ülkelerine bağlıdırlar. Onları ABD güçleri öldürmedi" diye konuştu. 


</TEXT>
</DOC>
