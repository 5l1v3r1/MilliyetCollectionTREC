<DOC>
<DOCNO> 253691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sonyas07.html </URL>
<DATE> 2004/07/07/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Kayıp köy, isim savaşını kazandı 
</HEADLINE>
<TEXT>

     İngiliz Times gazetesinde yer alan bir haberde "Kayıp" adını taşıdığı için, tabelaları sürekli çalınan İskoç bir köyün hikayesi anlatıldı. 
     Aberdeenshire bölgesindeki Kayıp köyünün tabelası turistler tarafından son beş senede dört kez çalındı. 
     Sonunda belediye meclisi, tek çarenin köyün adını değiştirmek olduğuna karar verdi. Köye bundan böyle Kayıp Çiftlik denilecekti. 
     Ancak uluslararası bir eleştiri yağmuruyla karşılaşınca belediye meclisi kararından vazgeçti. Ve dünkü toplantısında, köyün girişindeki tabelanın yeniden dikilmesine ve çevresinde geniş güvenlik önlemleri alınmasına karar verdi. 
     Halen kayıp olan tabelanın yanıbaşında yaşayan Kayıplı belediye meclisi üyesi Bruce Luffman sonuçtan memnun olduğunu söylüyor ve "Çok özel birşeyi kaybetmekten korkmuştuk," diyor. 
     
</TEXT>
</DOC>
