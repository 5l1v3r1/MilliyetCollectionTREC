<DOC>
<DOCNO> 259212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/yasam/ayas.html </URL>
<DATE> 2004/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayetin sebebi bir bilgisayar oyunu mu 
</HEADLINE>
<TEXT>


'İnsan avı' adlı oyunun, İngiltere'de bir arkadaşını baltayla öldüren çocuğa ilham verdiği iddia ediliyor 

DIŞ HABERLER SERVİSİ 

İngiltere, şimdiye kadar yapılan en vahşi ve kanlı bilgisayar oyunlarından Manhunt'ın İnsan Avı etkisi altında kalarak arkadaşını çekiçle öldüren çocuğu ve cinayete sürükleyen video oyununu konuşuyor. 
Hayatta kalmak için öldürmek zorunda kalan birinin öyküsünün maceralaştırıldığı Manhunt'ta oyuncu, puan kazanmak için rakibini yaratıcı ve kanlı bir şekilde öldürmek zorunda. 

'Delil' listesinde 
Arkadaşı Stefan Pakeerah'ı 14 Leicester'daki bir parkta kafasına defalarca çekiçle vurarak ve bıçaklayarak öldüren Warren LeBlanc'ın da 17 bu oyunun bağımlısı olduğu öğrenildi. 
Ömür boyu hapis istemiyle yargılanacak Le Blanc, ilk sorgusunda "Önce onu öldürmek istememiştim. Ancak kanı görünce vurmaya devam ettim" dedi. Cinayetin yöntemi 'İnsan Avı'nı andırırken, polis oyunu 'delil' olarak sınıflandırdı. 

Yeni Zelanda'da yasak 
'18 yaşından küçüklere sakıncalı' damgasıyla satılan ve Yeni Zelanda'da yasaklanan oyun, İngiltere'de de ülkenin en büyük elektronik mağazalar zinciri Dixon'ın listesinden çıkarıldı. Oyun, internet sitesinde 'Oyun değil, psikolojik bir deneyim' benzetmesiyle tanıtılıyor. 



</TEXT>
</DOC>
