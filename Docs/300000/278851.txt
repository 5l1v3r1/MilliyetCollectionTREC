<DOC>
<DOCNO> 278851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/yazar/guclu.html </URL>
<DATE> 2004/10/10/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Dünden bugüne eğitim ve Emrullah Efendi 
</HEADLINE>
<TEXT>


Emrullah Efendi, Türk Eğitim tarihinin en önemli bakanlarından birisi. İlki bir yıllık, ikincisi 7 aylık olmak üzere 2 dönem bakanlık yaptı. Hem de Osmanlı'nın en buhranlı günlerinde. 
Siyasal Bilimler eğitimi almasına karşın, çekirdekten yetişme bir eğitimciydi. Öğretmenlik, maarif müdürlüğü, maarif encümeni üyeliği ve ardından da 2 dönem bakanlık. 
İttihat ve Terakki'nin teorisyenlerinden birisiydi. 7 yıl İsviçre'de kaldı. Galatasaray'da müdürlük yaptı. Türk Eğitim Tarihi'ne damgasını vuran pek çok icraatı ve görüşü var. Ama bunlardan öne çıkan en önemli ikisi, eğitimin tabandan tavana doğru değil, tavandan tabana doğru reforme edilmesini öngören Tuba Ağacı modeli, ikincisi ise Tevfik Fikret'le yaptığı sert tartışmalardır. 

Eğitim rüzg rı 
Eğitim sisteminin tepeden tırnağa lime lime döküldüğü şu günlerde, dün Lüleburgaz'da, eğitim tarihine keyifli bir yolculuk yaptık. Emrullah Efendi'nin şahsında 1858 1914 eğitimin temel sorunlarını masaya yatırdık. 
Lüleburgaz Belediyesi'nin düzenlediği "Türk Milli Eğitim Sistemi ve Lüleburgazlı Maarif Vekili Emrullah Efendi Ulusal Sempozyumu"nda çok değerli eğitim tarihçileri vardı. 100 yıl öncesi için anlattıkları ile bugünkü sorunlar birbiriyle öylesine örtüşüyordu ki, şaşırmamak elde değildi. 
Gün boyu bildiriler sunuldu. Her biri onlarca yılın birikimiydi. Zaman zaman bunları sizlerle paylaşmaya devam edeceğiz. Ama Emrullah Bey'i daha yakından tanımak açısından bunlardan birkaçını sizlerle paylaşalım 
Eğitimde reform ilkokuldan değil, üniversiteden başlamaldır.Öğretmenlik herkesin yapacağı bir iş değildir. Onurlu bir meslektir ve sadece bu eğitimi alanlar yapmalıdır.Temel Eğitim Yasası'nın temellerini attı.Türkçenin doğru ve güzel konuşulması için mücadele etti.Sıkı bir Osmanlıcıydı. En büyük siyasi hedefi Osmanlı Birliği'nin korunmasıydı.Hasan Ali'den 40 yıl önce dünya klasiklerinin yeni baskılarını yaptı. Kütüphaneleri çağdaş hale getirdi. Eğitim ansiklopedisi, eğitim gazetesi ve bilgi mecmuası çıkardı. Telif haklarının korunması yönünde adımlar attı.Kendi Okulunu Kendin Yap Kampanyası'nı bundan tam 96 yıl önce başlattı. Halkın desteği olmadan eğitim sorunlarının çözülemeyeceğini savunuyor ve bu yönde örgütlenmeye gidiyor.Müfettişlik ve teftiş sistemini getirdi.Öğretmen okulları dışında üniversitelerin yatılı olmasına şiddetle karşı çıktı. Sivil öğrenci yurtlarına ilk adım onun döneminde atıldı.İlköğretim de dahil her öğrencinin gücü oranında eğitime katkısını şiddetle savundu.Yabancı okulların da tıpkı Türk okulları gibi Milli Eğitim tarafından denetlenmesini istedi.Görüşleri nedeniyle yurtdışına kaçmak zorunda kaldı. Cehaleti en büyük düşman olarak gördü. Eğitimi engelleyenleri şiddetle eleştirdi.Hürriyet ve demokrasinin ancak parasız zorunlu eğitimle oturabileceğini savundu. 

Tevfik Fikret'le kavgası 
Sempozyuma, Prof. Dr Sina Akşin, Prof. Dr. Rıfat Okçabol, Prof. Dr. Necdet Tekin, Prof. Dr. Mustafa Ergün, Prof. Dr. Özcan Mert, Yrd. Doç. Dr. Hanefi Bostan, Dr. Muammer İpek, Dr. Oya Dağlar, Eğitmen Nedim Menekşe, Eğitimci Sami An, Tarih Öğretmeni Ali Arslan katıldı. 
İstanbul Ticaret Üniversitesi Öğretim Üyesi Oya Dağlar, kısa aralıklarla Galatasaray Sultanisi Müdürlüğü yapan Emrullah Efendi ve Tevfik Fikret arasındaki kavgayı, o günlerin gazetelerini tarayarak çarpıcı bir şekilde ortaya koydu. Tevfik Fikret'i görevden alıp yerine Salih Zeki'yi atarken, "Bir şairin yerine bir alim atanmıştır" deyince kıyamet koptu. Öğrenci ve öğretmenler boykota başladı. Böylece lise düzeyinde ilk boykotun öncüsü oldu. 



</TEXT>
</DOC>
