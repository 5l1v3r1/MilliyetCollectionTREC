<DOC>
<DOCNO> 267445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/guncel/agun.html </URL>
<DATE> 2004/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Laiklik halkın desteklediği rejim 
</HEADLINE>
<TEXT>


İslamın demokrasiyle bağdaştığını vurguluyan Diyanet'ten Sorumlu Devlet Bakanı Mehmet Aydın, "Laiklik Türkiye'de geriye gitmez" dedi 

Önder Yılmaz Ankara 

Diyanet'ten Sorumlu Devlet Bakanı Mehmet Aydın, Türkiye'de laikliğin geriye gitmesinin söz konusu olamayacağını belirterek, "Laikliğin köken itibariyle asırlık tarihi var. Gelip geçici bir şey değil" dedi. 
Aydın, AB Dönem Başkanı Hollanda'nın, hükümet bünyesindeki bilim konseyine hazırlattığı raporda "Türk Müslümanlığından korkulmaması gerektiği" vurgusunun yapıldığını açıkladı. Aydın "Türkiye laik devleti, zaten toplumun desteklediği bir rejimdir" diye konuştu. 

Ulema karşı çıkmadı 
İslamın demokrasiyle bağdaşıp bağdaşmadığına yanıtın asırlar önce tartışılıp verildiğini belirterek "Pek l bağdaşmaktadır" diyen Aydın sözlerini şöyle sürdürdü 
"Çok partili döneme geçildiği dönemlerde, Cumhuriyet'in devamı için dualar okunurdu. Cumhuriyet kurulduğu sırada, 'Hakimiyet kayıtsız şartsız milletindir' ilkesi kabul edildiğinde, Meclis içinde ulemadan manevi ve ruhani önderler de vardı. Bu insanların hiçbiri bu fikre karşı çıkmadı. Bundan dini bir mana çıkarmıyorlar. 'Acaba Allah'ın h kimiyetine meydan okuma var mı' gibi düşünmüyorlar. Cümle 'Önceki sistemde sultan vardı. Şimdi irade milletindir' diyor." 

Fener Patriği'ne yanıt 
Aydın, Fener Rum Patriği Bartholomeos'un "Türkiye'de din özgürlüğü yok" açıklamalarına da, "Sen bana dönüp 'İslamda din ve vicdan özgürlüğü yoktur' diyemezsin. Ben de kalkıp 'Demokrasi İslam dünyasında, Batı'da olduğu kadar konsolide olmuştur' diyemem" yanıtını verdi. 

'Türkiye'de içki içecek yer var mı ' 

AB ülkelerinde "Türk Müslümanlığını anlatmak"la görevlendirilen Aydın, Avrupa'da yaşadıklarını ve bazı izlenimlerini şöyle aktardı 
ABD'de bir kadın, "Tatilde Türkiye'ye geleceğim, içki içecek bir yer bulabilir miyim" diye sordu. Burayı bilmiyor tabii.Türkiye'deki din eğitimini medrese eğitimi zannediyorlar. Din eğitiminin çağdaş, modern, laik sistem içinde olduğunu pek çok yerde benden duydular. İmam hatiplerin lise dengi olduğunu da benden öğrendiler.Zannediyorlar ki, cuma hutbelerini ben yazıyorum. Beni din işlerinin şefi olarak biliyorlar. Bizim yapıyı anlamıyorlar. 

</TEXT>
</DOC>
