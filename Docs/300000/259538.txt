<DOC>
<DOCNO> 259538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/son/sondun24.html </URL>
<DATE> 2004/07/31/ </DATE>
<TIME> 22.20 </TIME>
<AUTHOR>  </AUTHOR>
<HEADLINE>
Irak'ta kaçırılan Türk şoförlerin kimlikleri belli oldu 
</HEADLINE>
<TEXT>

     El Cezire televizyonuna gönderilen bir video kasette, Irak'ta kaçırıldıkları belirtilen 2 Türk kamyon şoförünün adının Abdulrahman Demir ve Sait Enver olduğu kaydedildi. 
     Televizyonda yayınlanan görüntülerde, rehinelerin Türk kamyon şoförleri Abdulrahman Demir ve Sait Enver oldukları ve Kahramanlı adlı bir firma için çalıştıkları belirtildi. 
     El Kaide ile bağlantısı bulunan Ürdünlü militan Ebu Musab Ezzerkavi'ye bağlı Tevhid ve Cihad grubu tarafından gönderildiği belirtilen video kasette, siyahlar giyinmiş maskeli 3 kişi ile, Türk pasaportu ile bazı belgeler gösteren 2 kişinin görüntüleri yer almıştı. Spiker, bu kişilerin Türk kamyon şoförleri olduğunu ve bir Türk şirketi için çalıştıklarını aktarmıştı. 
     Grubun, şoförlerin çalıştığı firmanın Irak'taki faaliyetlerini durdurmaması halinde 48 saat içinde rehineleri öldürecekleri tehdidinde bulunduğu belirtilmişti. 
     
</TEXT>
</DOC>
