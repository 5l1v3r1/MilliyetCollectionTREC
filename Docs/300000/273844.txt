<DOC>
<DOCNO> 273844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/yasam/yas01.html </URL>
<DATE> 2004/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dayak, Türkiye'ye kaçırdı 
</HEADLINE>
<TEXT>


Kendisini sürekli döven kocasından kaçarak Türkiye'ye gelen 5 aylık hamile Suriyeli Melek Berkel, sınır dışı edildi 


Sınırdan kaçak giriş yapan Suriyeli Melek Berkel, kendisini sürekli döven eşinden kaçtığını öne sürdü. Berkel, sınır dışı edildi. Merkez ilçeye bağlı Arpasekmez Köyü Muhtarı Mehmet Korkmaz, Jandarma'ya başvurarak 2 çocuk annesi Suriyeli Berkel'in sınırı izinsiz geçerek köylerine geldiğini haber verdi. Jandarma tarafından gözaltına alınan Berkel, ifadesinde, hamile olmasına karşın eşinden sürekli dayak yediğini, kocasının kendisine işkence yaptığını, kötü muameleye dayanamadığı için Türkiye'ye kaçtığını söyledi. Sorgusunun ardından adliyeye sevk edilen Berkel, sınır dışı edilmesi için Emniyet Müdürlüğü Yabancılar Şubesi görevlilerine teslim edildi. Kilis Emniyet Müdürü Atalay Sönmez, yasadışı yollardan Türkiye'ye giren Berkel'in, mahkemenin kararı üzerine sınır dışı edildiğini kaydetti. 




</TEXT>
</DOC>
