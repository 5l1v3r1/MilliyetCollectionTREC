<DOC>
<DOCNO> 277649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/yasam/ayas.html </URL>
<DATE> 2004/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kızım Elif beni sokağa atacak' 
</HEADLINE>
<TEXT>


Hayrettin Karaca, kızı Elif'i miras yüzünden 'kendisini sokağa atmak istemek'le suçlayıp 30 milyarlık tazminat davası açtı... 

LUBE AYAR İstanbul 

Erozyonla mücadelesi nedeniyle "Toprak Dede" olarak tanınan TEMA Vakfı'nın kurucusu Hayrettin Karaca ile kızı Elif Aran'ın arası miras yüzünden bozuldu. 
Karaca'nın 50 yıllık eşi Sevim Karaca, 13 Temmuz 2001'de yüklü bir miras bırakarak öldü. Miras, Hayrettin Karaca, kızları Elif Aran ve Kına Karaca ile ölen oğlu Halil Karaca'dan olan torunu Togay Karaca'ya kaldı. 
Aile arasındaki ilk dava Sevim Karaca'nın mücevherleri konusunda yaşandı. Togay Karaca'nın annesi Alev Karaca, mücevherler için tereke tespit davası açtı. Karaca, 'manevi değeri var' diye ev ve mücevherlerin satışına karşı çıktı. Aile anlaşıp protokol imzaladı ve dava düştü. Akmerkez'deki daire satıldı ve v rislere paylaştırıldı. Protokole göre, Hayrettin Karaca kira vermesi karşılığında Nişantası'ndaki evde oturacaktı. 

Mirası paylaştırmak istiyor 
Ancak bu kez Karaca ile kızı Elif Aran arasında anlaşmazlık çıktı. İddiaya göre, Aran önce kiranın yatırılacağı hesap numarasını vermek istemedi, ardından da Datça'daki evi satın almak isteyen babasına zorluk çıkarıp Nişantaşı ve Datça'daki evler için 'izale-i şüyu' mirasın paylaştırılması davası açtı. 
Bunun üzerine mahkemeye başvuran Karaca, kızına 30 milyar liralık tazminat davası açtı. Karaca, kızının evlerinde hatıralarıyla yaşamasına izin vermeyip kendisini sokağa atmak istediğini öne sürdü. Ayrıca, Datça'daki evin satışını engelleyen kızının kendisini 8 milyar 400 milyon lira maddi zarara uğrattığını belirterek, bunun tazminini de talep etti. 


</TEXT>
</DOC>
