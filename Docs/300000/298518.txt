<DOC>
<DOCNO> 298518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sonspo16.html </URL>
<DATE> 2004/12/17/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
İstanbulspor Trabzon'a 7 eksikle gidiyor... 
</HEADLINE>
<TEXT>

     Birinci Süper Futbol Ligi'nin ilk yarısının son haftasında yarın deplasmanda Trabzonspor ile karşılaşacak İstanbulspor, Trabzon'a 7 eksikle gidiyor. 
     Sarı-siyahlılarda sarı kart cezalıları Bushaj, Yalçın ve Aytekin, sakatlığı bulunan Ahmet Dursun ve Abdullah'ın yanı sıra Moses ve Haim de Trabzon'a götürülmüyor. 
     İstanbulspor A.Ş. Genel Müdürü Ergün Yücel, A.A muhabirine yaptığı açıklamada, Moses ve Haim'i takımdan göndereceklerini belirterek, ''Kendileriyle konuştuk ve kulüp bulmalarını istedik. Trabzonspor maçı kadrosuna bu iki oyuncuyu almadık'' dedi. 
     Trabzonspor'un şampiyonluk mücadelesi verdiğini vurgulayan Yücel, şunları söyledi 
     ''Rakibimiz güçlü bir ekip, iyi oyunculara sahip. Bizim çok eksiğimiz var. Ama son dönemlerde çok iyi bir takım olduk. Kimseye kolay kolay maç kaybetmiyoruz, rakiplerimizi zorluyoruz. Bu kadar eksiğe rağmen takım olma özelliğimizi sürdürür, iyi mücadele edersek ve şans da yanımızda olursa Trabzon'dan puanla döneriz.'' Akşam saatlerinde Trabzon'a gidecek İstanbulspor'un yarınki maça şu 11 ile çıkması bekleniyor 
     Oğuz, Pinto, Serhat, Saffet, Cem, Musa Büyük, Yordanov, Emre, Beyhan, Musa Kuş Faruk , Ramadan. 
     
</TEXT>
</DOC>
