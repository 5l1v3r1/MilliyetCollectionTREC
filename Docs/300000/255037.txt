<DOC>
<DOCNO> 255037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sondun40.html </URL>
<DATE> 2004/07/13/ </DATE>
<TIME> 19.54 </TIME>
<AUTHOR>  </AUTHOR>
<HEADLINE>
Avrupa adalet divanından Fransa ve Almanya ya Euro uyarısı 
</HEADLINE>
<TEXT>

     Merkezi Lüksembourg'da bulunan Avrupa Adalet Divanı, Fransa ve Almanya'yı euro para birimi kriterlerini belirleyen istikrar paktına uyulması konusunda uyardı. 
     Avrupa Adalet Divanı, AB Komisyonu'nun, Fransa ve Almanya'ya yaptırım uygulanması talep eden tavsiyesini askıya alan AB maliye bakanları karanını da iptal ettiğini açıkladı. 
     Lüksembourg Mahkemesi'nin gerekçeli kararında, AB Konseyi'nin istikrar paktı kararlarını dışlayamayacağı ve farklı bir uygulama getiremeyeceği vurgulandı. Mahkeme, bununla birlikte, AB Konseyi'nin AB Komisyonu'nun her tavsiyesine uyma zorunluluğu olmadığı yorumunu getirdi. 
     Avrupa Adalet Divanı'nın bu kararı, Paris ve Berlin'i bir ölçüde rahatlatırken, AB Komisyonu'nu da, maliye bakanlarının aldığı kararın bozulması nedeniyle tatmin etti. 
     AB Maliye Bakanları 23 Kasım 2003 tarihinde, AB Komisyonu'nun Paris ve Berlin'e yaptırım uygulanması yolundaki tavsiyesini askıya almıştı. 
     İstikrar paktı kuralları çerçevesinde, euroya geçen ülkelerin bütçe açıklarının, gayri safi milli hasılaya oranının yüzde 3'ü geçmemesi koşuluna rağmen, Paris ve Berlin, bu oranı uzun zamandır tutturamıyor. 
     
</TEXT>
</DOC>
