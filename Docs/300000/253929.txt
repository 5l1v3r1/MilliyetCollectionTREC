<DOC>
<DOCNO> 253929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sontur18.html </URL>
<DATE> 2004/07/08/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Kaybolan sıvacı ölü bulundu 
</HEADLINE>
<TEXT>

     Kayseri'de 3 günden beri bulunamayan sıva ustasının, otomobiliyle kaza yaparak hayatını kaybettiği ortaya çıktı. 
     AA muhabirinin aldığı bilgiye göre, ailesinin kaybolduğunu bildirmesi üzerine 3 günden beri aranmakta olan 32 yaşındaki Erdal Şahin'in cesedi ile kaza yaptığı otomobil, Talas İlçesi'ne bağlı Zincedere Beldesi yakınlarında bu sabah büyükbaş hayvanlarını otlatmakta olan Ali Osman Benici adlı çoban tarafından bulundu. 
     Jandarma ekiplerince olay yerinde yapılan incelemede, Erdal Şahin'in kullandığı 38 PN 969 plakalı otomobilin, aşırı hız nedeniyle kontrolden çıkarak yol kenarındaki bir tümseği aşıp aşağıya düştüğü tespit edildi. Şahin'in camdan fırlayan cesedinin de otomobilin yakınında bulunduğunu bildirildi. 
     Evinden ayrıldıktan sonra geri dönmeyen ve 3 günden beri aranmakta olan Erdal Şahin'in ve kullandığı otomobilin, kazadan sonra düştüğü çukurda, yol kenarındaki tümsek nedeniyle görülemediği kaydedildi. 
     
</TEXT>
</DOC>
