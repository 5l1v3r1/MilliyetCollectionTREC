<DOC>
<DOCNO> 255213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sonyas06.html </URL>
<DATE> 2004/07/13/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Tarsus... Anne aslan iki yavrusunu öldürdü... 
</HEADLINE>
<TEXT>

     Mersin'in Tarsus İlçesi Hayvanat Bahçesi'ne Belçika'dan getirilen anne aslan Kayra'nın, 2 yavrusunu aşırı sıcaklar nedeniyle depresyona girerek öldürmüş olabileceği belirtildi. 
     Tarsus Hayvanat Bahçesi yetkililerinden alınan bilgiye göre, iki yıl önce hayvanat bahçesine getirilen erkek aslana eş olması için geçen yıl Belçika'dan satın alınan anne aslan Kayra, 20 gün önce dünyaya getirdiği iki yavrusundan birini boğarak, diğerini kafasını kopararak öldürdü. 
     Anne aslan Kayra'nın, kafesine ilişkin projenin onaylandıktan sonra Türkiye'ye getirildiğini ve geldiği günden itibaren sakin yapısı ve baba Kral aslanla uyumunun dikkat çektiğini ifade eden yetkililer, doğan iki yavrunun da bir anda hayvanat bahçesi çalışanlarının maskotu olduğunu söylediler. 

     
</TEXT>
</DOC>
