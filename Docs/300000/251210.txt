<DOC>
<DOCNO> 251210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/yasam/axyas01.html </URL>
<DATE> 2004/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyah 'en hızlı' renk 
</HEADLINE>
<TEXT>


İngiliz sigorta uzmanları, 130 bin kazayı inceledi. Siyah rengi tercih edenler, en hızlı, saldırgan ve tehlikeli sürücüler çıktı.. 

DIŞ HABERLER SERVİSİ 

İngiltere'deki Churchill sigorta firması uzmanları, siyah renkli otomobillerin diğerlerine göre daha fazla kaza yaptığını ortaya çıkardı. Araştırmada, en az kaza yapan araçların da krem renginde olduğu anlaşıldı. The Sun gazetesinin haberine göre, araştırma için yaklaşık 130 bin trafik kazasını inceleyen firmanın sigorta uzmanları, aslında problemin aracın renginden kaynaklanmadığını, sürücünün renk tercihini belirleyen kişilik yapısıyla bağlantılı olduğunu belirtti. 

Kaza riskleri yüksek 
Psikolog Donna Dawson, renklerin insanın ruh halini yansıttığını ve davranışlarının bir göstergesi olduğunu söyledi. 
Dawson'a göre, siyah renkli araç kullanan kişiler, genelde saldırgan, isyank r ve yalnız. Uzmanlar, bu tür sürücülerin araçlarını hızlı ve saldırgan şekilde kullandıklarını, bu yüzden de daha fazla kaza yaptıklarını kaydediyor. İstatistiklere göre en fazla kaza yapan otomobillerin renkleri, bu araçları kullananların kişilik yapıları ve bu renk araç kullanan bazı ünlüler şöyle 
1 Siyah Saldırgan David Beckham . 
2 Gümüş Soğuk ve mesafeli. Şarkıcı 50 Cent . 
3 Yeşil Histeri nöbeti geçirmeye meyilli. İngiliz komedyen Mr. Bean . 
4 Sarı İdealist. Aktör Del Boy Trotter 
5 Mavi İçe kapanık, tedbirli. Aktris Cameron Diaz . 
6 Gri Sakin, kendine h kim. Komedyen Jerry Seinfeld . 
7 Kırmızı Enerjik, çabuk düşünen. Aktör Ben Stiller . 
8 Pembe Nazik, duygulu İngiliz manken Jordan . 
9 Beyaz Dışa dönük. Britney Spears . 
10 Krem Kontrollü. Aktris Marlene Dietrich . 



</TEXT>
</DOC>
