<DOC>
<DOCNO> 299951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sonspo27.html </URL>
<DATE> 2004/12/22/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Konyaspor 4 - Altay 0 
</HEADLINE>
<TEXT>

     Türkiye Kupası İkinci Kademe maçında Konyaspor, Altay'ı 4-0 yenerek bir üst tura çıktı. 
     7. dakikada, Tayfun'un ceza sahası içinde sert şutu Kaleci Bulut'tan geri geldi. Pozisyonu iyi takip eden Zafer Biryol, güzel bir kafa vuruşuyla topu ağlara gönderdi 1-0 
     10. dakikada, Camara'nın ceza sahasının solundan ortasında topla buluşan Zafer Biryol'un düzgün vuruşu sonrasında top ağlarla buluştu 2-0 
     25. dakikada, Yasin'den sıyrılan Camara'nın ceza sahasının sol çaprazından yaptığı plase vuruş, kaleci Bulut'u geçerek ağlarla gitti 3-0 
     61. dakikada, rakiplerine çalım atarak, ceza sahasına giren Camara'nın sert vuruşunda top kaleci Bulut'tan döndü. Meşin yuvarlağı önünde bulan Tayfun, düzgün vuruşuyla takımını 4-0 öne geçirdi. 
     Kalan dakikalarda başka gol olmayınca ev sahibi Konyaspor, Altay'ı kendi sahasında 4-0 yenerek, 3. tura çıktı. 
     
     KÜNYE 

     Stat Atatürk. 
     Hakemler Aytekin Durmaz xx, Sevdan Gümüşboğa xx, Ömer Faruk Yeşil xx. 
     Konyaspor Petkoviç xx, Yasin xxx, Ernani xx, Ömer xx, Levent xxx, Camara xxx Dk. 82 Mustafa Şahintürk , Hasan Uğur xx, Zafer Demir xx, Tayfun xxx, Erhan xx, Zafer Biryol xxx. 
     Altay Bulut x, Yasin xx, Ramazan xx Dk. 45 Ali x , Serkan x, Tuna xx, Fatih xx Dk. 90 Müjdat , Hayri xx, Tayfun x, Merter x, Ahmet xx Dk 69 Ferdi x , Murat xx. 
     Sarı kart Dk. 60 Tayfun Altay . 
     Goller Dk. 7 ve Dk. 10 Zafer Biryol, Dk. 25 Camara, Dk. 61 Tayfun. 
     
     
     ''BEKLEDİĞİMİZDEN KOLAY BİR MAÇ OLDU'' 

     Konyaspor Teknik Direktörü Saffet Susiç, Altay maçının beklediklerinden kolay olduğunu söyledi. 
     Saffet Susiç, maçın ardından yaptığı açıklamada, Konyaspor'un Altay karşısında maça iyi başlayan taraf olduğunu bildirdi. 
     Futbolcuların oyun disiplininden kopmadan 90 dakika boyunca mücadele ettiğini belirten Susiç, ''Beklediğimizden kolay bir maç oldu. İlk yarıda bulduğumuz 3 golle ikinci yarıya daha rahat başladık. Gol yemememiz ise bizim için ayrıca sevindirici bir durum'' diye konuştu. 
     Susiç, Okan Koç'un maç kadrosunda yer almamasına ilişkin soru üzerine ise, ''Okan ile Zafer Biryol arasında dünkü antrenmanda bir gerginlik yaşandı. 2 futbolcuyla ilgili olarak son kararı yönetim verecek'' dedi. 
     Konyaspor'un, ligin ilk yarısı sonunda hedefine ulaştığını ifade eden Susiç, şunları söyledi 
     ''Bir tek Ankaragücü maçında mağlubiyet almamamız gerekirdi. Bizim şansızlığımız sakatlarla başladı. Altan ve Domoraud daha fazla maçta yer alabilselerdi, ligin daha üst sıralarında olabilirdik.'' 
     
</TEXT>
</DOC>
