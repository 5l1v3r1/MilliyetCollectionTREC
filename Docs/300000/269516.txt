<DOC>
<DOCNO> 269516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sontur01.html </URL>
<DATE> 2004/09/06/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Eşini, kardeşini ve yengesini öldürdü .. 
</HEADLINE>
<TEXT>

     Balıkesir'in Gönen ilçesinde bir kişinin, henüz belirlenemeyen nedenle eşini, kardeşini ve yengesini öldürdüğü bildirildi. 
     Alınan bilgiye göre, ağabeyi Embiye Başaran'ı öldürmek suçundan yattığı cezaevinden afla çıkan İbrahim Başaran 62 , henüz belirlenemeyen nedenle eşi Hasiye Başaran'ı 49 silahla öldürdü. 
     Daha sonra evden çıkarak, kendisine ait 10 TA 120 plakalı otomobille ilk önce Gönen Belediyesi'ne giden İbrahim Başaran, burada belediye bandosunda çalışan kardeşi Bilal Başaran 59 , daha sonra da ilçeye 5 kilometre uzaklıktaki Güneşli köyünde oturan ve daha önce öldürdüğü ağabeyi Embiye Başaran'ın eşi Şerife Başaran'ı 64 , evinde silahla vurarak öldürdü. 
     Otomobiliyle kaçan İbrahim Başaran'ın yakalanması için çalışmaların sürdüğü, soruşturmanın devam ettiği bildirildi. 
     
</TEXT>
</DOC>
