<DOC>
<DOCNO> 285018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/yazar/pulur.html </URL>
<DATE> 2004/11/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Sırtında sopa karnında sıpa... 
</HEADLINE>
<TEXT>


YARGITAY hukuk dairesinin eski başkanlarından İsmet Zekai Özdil, günlük gazeteleri karıştırırken iki habere rastladı. Biri İran'dandı kocasından her gün dayak yiyen bir kadın, mahkemeye başvurmuş, kocasının kendisini her gün değil, haftada bir gün dövmesini istemişti. 
Eh, "Orası İran " deyip geçebilirsiniz, oysa ikinci haber İsveç'ten, dünyanın en çağdaş ve modern ülkelerinden birinden... İsveç'in üçüncü partisi "Sol Parti" kadınlara yönelik şiddet hareketlerini önlemek için özel vergi konulmasını önermiş. Gerekçe de, her yıl İsveç'te 40 kadının ölümüne dövüldüğü raporu... 

EMEKLİ h kim Özdil'in aklına, H kimler ve Savcılar Yüksek Kurulu üyesiyken, bir h kim hakkında verdikleri karar geldi... 
Olay, bir kadının kocasından dayak yediğini belirterek boşanmak için mahkemeye başvurmasıyla başlamıştı. H kim, kadının davasını tanıkları bile dinlemeden reddediyordu... 
Gerekçeler bir lemdi 
Varsın adam karısına "kahpe" demiş, "o....u" demiş olsun, önemli değildir, çünkü kadının şerefi, kocaya aittir. 
Varsın adam, karısını dövsün, bu da önemli değildir, çünkü ara sıra kavga, evliliğin tadıdır, tuzudur. Hem döverse ne olur Bir atasözü vardır, "Karının sırtını sopasız, karnını sıpasız bırakmayacaksın" derler. 

İŞTE bu ve buna benzer gerekçelerle, h kim, kadının boşanma isteğini reddediyor, sırtındaki sopayla, karnındaki sıpayla, onu kocanın insafına terk ediyordu. 
H kimin bu kararı Yüksek H kimler ve Savcılar Kurulu'na şikayet edildi. 
İsmet Zekai Özdil bu garip karar için şunları yazdı 
"Karının sırtını sopasız, karnını sıpasız bırakmamak gibi gerekçe olmaktan çok uzak, gramere aykırı, düşük cümleleri içeren sözcükler, her şeyden önce, yargı kararlarında görülen, alışılagelen, usul ile yasaların belirttiği çerçeve ve üsluba aykırı olduğu gibi, yargıya karşı duyulan ve özenle korunması gereken saygıyı da zedeleyici niteliktedir. 
Karar, üslubu ve içeriği yönünden sokak ağzı ve kahvehane sohbeti olmaktan ibarettir. 
Yerel mahkeme kararının, Türkiye Cumhuriyeti devletinin Anayasası'nda yer alan dünya görüşü, Atatürk devrim ve ilkelerinin, Türk toplumuna hedef gösterdiği çağdaş uygarlık anlayışıyla bağdaşır bir yönü ve yanı da yoktur. 
Kadının sırtına sopayı reva görüp, karnındaki masum yavrusunu sıpa olarak niteleyen ve davacının gösterdiği delilleri incelemeye bile ihtiyaç duymadan davanın reddine karar veren hakim önyargılıdır, tarafsızlığından söz edilemez. Çağdışı ve Anayasa dışı bir zihniyeti temsil eden hakime hiçbir kadının saygı ve güven duymayacağı kuşkusuzdur." 

İLK kararı veren, "Kadının sırtından sopayı, karnından sıpayı eksik etmeyeceksin" diyen h kim, kötü bir kastı olmadığını, pişmanlık duyduğunu belirtse bile, kurul İsmet Zekai Özdil'in karar taslağını aynen oybirliğiyle kabul eder, h kime disiplin cezası verir. 
Ama kadına şiddet devam eder. 
O zavallı kadınlar televizyonlara çıkıp, "Kocam değil mi, sever de, döver de " dedikten sonra... 



</TEXT>
</DOC>
