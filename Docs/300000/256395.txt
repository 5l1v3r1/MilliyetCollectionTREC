<DOC>
<DOCNO> 256395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/magazin/amag.html </URL>
<DATE> 2004/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Musti'nin 'aşkına' Parkorman yetmedi 
</HEADLINE>
<TEXT>


Volkswagen için ilk konserini veren Musti'yi 20 bin kişi izledi, yüzlerce kişi de dışarıda kaldı 

DENİZ ALTUNTAŞ 

Volkswagen'le Müzik Aşkına - Mustafa Sandal Konserleri'nin ilki, önceki akşam Parkorman'da gerçekleştirildi. Mustafa Sandal, Doğuş Otomotiv - Volkswagen sponsorluğunda ücretsiz gerçekleştirilen konserde, sevilen şarkılarının yanı sıra 'İsyank r' adlı yeni parçasını da seslendirerek hayranlarını coşturdu. 
İki saat sahnede kalan Sandal'ı yaklaşık 20 bin hayranı izledi. Parkorman tamamen dolmasına karşın birçok davetli de dışarıda kaldı. 

Kapıları zorladılar 
İçeri alınmayan davetliler, güvenlik görevlilerine rağmen içeri girebilmek için kapıları zorladı. Parkorman yetkilileri, içeri giremeyenlerle ilgili "Kapasitemiz 15 bin kişi. Bunun için böyle oldu" şeklinde konuştu. 
Sandal'ın 'Müzik Aşkına' konserleri 24 Temmuz'da Çeşme'de, 31 Temmuz'da Bodrum'da, 3 Ağustos'ta Ayvalık'ta, 14 Ağustos'ta Kuşadası'nda ve 2 Ekim'de Mersin'de de yapılacak. 



</TEXT>
</DOC>
