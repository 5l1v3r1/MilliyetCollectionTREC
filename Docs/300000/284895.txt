<DOC>
<DOCNO> 284895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sonspo29.html </URL>
<DATE> 2004/10/31/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Basketbol... Fenerbahçe 92 - Darüşşafaka 84 
</HEADLINE>
<TEXT>

     Salon Abdi İpekçi. 
     Hakemler Memduh Öget xxx, Rıdvan Ekmekçi xx, Serhat Büker xxx. 
     Fenerbahçe Mrsiç xxxx 27, Ömer xx 7, Rasim x, Booker xxx 8, Salyers xxx 25, Erdal x 2, Emre x 2, Barış xxx 17, Harvey x 4. 
     Darüşşafaka Soner xx 6, Tufan xx 14, Rice xxx 18, Cevher x 4, Whorton xxx 15, Deniz x, Cüneyt xxx 10, Erdem xx 7, Barac x 2, Polat xx 4, Caner x 2, Ceyhun x 2. 
     1. periyot 8-21. 
     Devre 36-36. 
     3. periyot 50-52. 
     Normal süre 73-73. 
     5 Faulle Çıkanlar 37.37 Tufan, 40.14 Cevher Darüşşafaka . 
     Türkiye Basketbol Ligi'nde yapılan maçta Fenerbahçe, Darüşşafaka'yı 92-84 yendi. 
     Karşılaşmaya iyi başlayan Darüşşafaka, Tufan ve Rice'ın basketleriyle 3. dakikayı 8-1 önde geçti. Hücumda sayı bulmakda zorlanan ve 6 dakikada sadece 3 sayı atabilen Fenerbahçe karşısında 6. dakikada konuk ekibin 13-3 üstünlüğüyle geçildi. Darüşşafaka, Whorton ve Polat'ın basketleriyle ilk periyodu 13 sayı farkla 21-8 önde tamamladı. 
     Maçın ikinci periyodunun başlarında Whorton ile sayılar bulan Darüşşafaka, 13. dakikada farkı 16 sayıya 14-30 kadar çıkardı. Ancak bu dakikadan sonra toparlanan Fenerbahçe, ilk periyotta sayı atamayan Mrsiç'in sayılarıyla 17. dakikada farkı 6 sayıya 26-32 indirdi. Salyers ve Barış da skora katkı yapınca sarı-lacivertliler, 19. dakikada 36-36 beraberliği yakaladı ve ilk yarı bu sonuçla berabere sona erdi. Fenerbahçe'de ilk yarıda Ömer ve Erdal sayı atamadı. 
     Karşılaşmanın ikinci yarısında Tufan ve Rice'ın skorer oyunuyla yeniden üstünlüğü ele geçiren konuk ekip, 29. dakikayı 52-45 önde geçti. Ancak son dakika içinde rakibinin basketlerine karşılık veremeyince Darüşşafaka 3. periyodu 2 sayı farkla 52-50 önde kapadı. 
     Çekişmeli geçen son periyotta Fenerbahçe, Barış'ın basketiyle 34. dakika içinde maçın başından beri ilk kez 58-56 öne geçti. Konuk ekip Tufan'ın 3 sayılık basketiyle 36. dakikada 62-64 tekrar üstünlüğü ele geçirdi. Ancak sarı-lacivertliler, Barış ve Ömer'in basketleriyle 38. dakikayı 5 sayı farkla 71-66 önde geçti. Maçın son 30 saniyesine 73-70 önde giren Fenerbahçe, Booker ile hücumda boş dönünce konuk ekip, bitime 6 saniye kala Cüneyt'in 3 sayılık basketiyle beraberliği yakaladı ve karşılaşmanın normal süresi 73-73 berabere tamamlandı. 
     Uzatma dakikalarında Darüşşafaka, 38. dakika içinde 5 faulle oyundan çıkan Tufan'ın yokluğunu hissederken, Fenerbahçe, Mrsiç ve Salyers'in sayılarıyla karşılaşmayı 92-84 kazandı. 
     
</TEXT>
</DOC>
