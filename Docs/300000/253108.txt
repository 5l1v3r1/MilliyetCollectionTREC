<DOC>
<DOCNO> 253108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sontur24.html </URL>
<DATE> 2004/07/05/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
''Tecavüz davası''nda genç kızın tahliye sevinci... 
</HEADLINE>
<TEXT>

     Adana'da, evlenmek amacıyla kaçtığı kişiyle birlikte olan genç kız, ailesinin davadan vazgeçmesi sonucu tutuklu sanığın tahliye edilmesi üzerine sevincinden ağladı. 
     Adana 2. Ağır Ceza Mahkemesi'ndeki duruşmada, ''tecavüz ve alıkoymak'' suçundan tutuklanan sanık Tunahan Topal 22 , mağdure A.G. 15 ve babası müşteki Ali G. hazır bulundu. 
     Adana'nın merkez Yüreğir İlçesi'ne bağlı Sofulu Beldesi Esentepe Mahallesi'nde oturun A.G. ile birbirlerini sevdiklerini belirten Tunahan Topal, ''Kendisi akrabamızın kızı olur. Aladağ İlçesi'ne bağlı Başpınar Köyü'nde bir yakınımızın evine gittik. Orada birlikte olduk. Kendisini zorla kaçırarak birlikte olmadım. Seviyorum ve evleneceğim'' dedi. 
     Mağdure A.G. de sanıktan şikayetçi olmadığını ve kendi isteğiyle kaçtığını söyledi. 
     Baba Ali G. de köyde yaşadıkları için kızının yaşını nüfus kaydına 2 yıl küçük yazdırdığını belirterek, ''Sanık akrabamızın oğlu olur. Kızım kaçırıldığında şikayet dilekçesi vermiştim, ancak şimdi davacı değilim'' dedi. 
     Mahkeme heyeti, A.G'nin yaşının tespit edilmesi amacıyla istenen doktor raporunun beklenmesine, sanığın da tutukluluk halinin mağduriyetine neden olacağından tahliyesine karar verdi. 
     Mahkeme başkanı kararı açıklarken dua okumaya başladığı gözlenen mağdure A.G, ''tahliye'' sözü üzerine sevincinden önce ağladı, ardından da gülümseyerek salondan çıktı. 
     
</TEXT>
</DOC>
