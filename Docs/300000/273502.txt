<DOC>
<DOCNO> 273502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/guncel/gun06.html </URL>
<DATE> 2004/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukata tecavüze 36 yıl 
</HEADLINE>
<TEXT>


Kadıköy'de kadın avukatı kaçırdıktan sonra tecavüz edip değerli eşyalarını alan 3 sanığa 36'şar yıl ağır hapis cezası verildi. Dava, 2.5 ayda tamamlandı 

GÖKHAN KARAKAŞ İstanbul 

Kadıköy'de kadın avukat A.Ç.A.'yı kaçırarak tecavüz edip para ve değerli eşyalarını alan 3 sanık 36'şar yıl ağır hapis cezasına çarptırıldı. İlk duruşmalarına 3 Temmuz'da çıkan sanıkların yargılanmaları, yaklaşık 2.5 ay gibi kısa sürede tamamlandı. 
Kadıköy 2. Ağır Ceza Mahkemesi'ndeki karar duruşmasına tutuklu sanıklar Cengiz Çetin, Mikail Aslan ve Hüseyin Özdemir ile A.Ç.A.'yı temsilen İstanbul Barosu Başkanı Kazım Kolcuoğlu katıldı. 
Duruşma sonunda, son sözleri sorulan sanıklar, mahkemenin kararına saygılı olduklarını söyledi. H kim, 3 sanığı 'Gasp amaçlı adam kaldırma', 'evli kadını kaçırmak ve alıkoymak', 'birden fazla kişiyle zorla ırza geçmek' suçlarından 36'şar yıl ağır hapis cezasına çarptırdı. 

Ormana götürmüşlerdi 
Kolcuoğlu, gazetecilere yaptığı açıklamada, verilen cezanın kendileri için tatmink r olduğunu belirterek, mahkemenin üst sınırdan ceza verdiğini söyledi. 
Kadıköy'de, evli ve bir çocuk annesi 31 yaşındaki avukat A.Ç.A. geçtiğimiz mayıs ayında Kadıköy'de 3 kişi tarafından kaçırılarak, götürüldüğü ormanlık bölgede tecavüze uğramıştı. Zanlılar, A.Ç.A.'nın üzerindeki değerli eşyaları alıp otomobiliyle olay yerinden kaçmışlardı. 
Polis, olaydan kısa süre sonra Hüseyin Özdemir, Cengiz Çetin ve Mikail Arslan'ı yakalamıştı. Sanıklar suçlarını itiraf ederken, çıkarıldıkları mahkeme tarafından tutuklanmışlardı. 



</TEXT>
</DOC>
