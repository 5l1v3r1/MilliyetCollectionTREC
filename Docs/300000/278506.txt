<DOC>
<DOCNO> 278506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur55.html </URL>
<DATE> 2004/10/08/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Cezaevi ring aracı devrildi 13 yaralı 
</HEADLINE>
<TEXT>

     Afyon'un Emirdağ İlçesi'nde meydana gelen trafik kazasında, Gebze Özel Tip Cezaevi Ring aracı şarampole devrildi. Kazada 13 kişi yaralandı. 
     AA muhabirinin edindiği bilgiye göre, Gebze Özel Tip Cezaevi'nden Konya'ya tutuklu ve hükümlüleri sevk eden Gürsel Köroğlu yönetimindeki 41 D 5892 plakalı ring aracı, hükümlülerin sevkıyatını gerçekleştirip dönüşü sırasında Emirdağ-Eskişehir Karayolu'nun 3. kilometresine geldiğinde, aşırı sürat ve havanın yağışlı olması nedeniyle şarampole devrildi. 
     Kazada araç sürücüsü Gürsel Köroğlu ile sevkıyatı gerçekleştiren Jandarma devriyesinden Mustafa Doğan, Savaş İşçi, Sabri Ceylan, Mehmet Tekin, Mehmet Nuri Bulan, Arap Ali Bıyık, Murat Yurdusay, Erdoğan Güçer, Emin Akkuş, İrşat Yılmaz, Serdar Korkmaz ve Ferdi Canbaba yaralandı. 
     Yaralılardan Gürsel Köroğlu Eskişehir Devlet Hastanesi'ne, Emin Akkuş, İrşat Yılmaz ve Serdar Korkmaz Eskişehir Hava Hastanesi'ne sevk edildi. 
     Diğer yaralılar Emirdağ Devlet Hastanesi'nde tedavi altına alındı. 
     Yaralıların sağlık durumunun iyi olduğu bildirildi. 
     
</TEXT>
</DOC>
