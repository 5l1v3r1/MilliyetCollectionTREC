<DOC>
<DOCNO> 257746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sonyas03.html </URL>
<DATE> 2004/07/23/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Pilli Saddam bebekleri vitrinlerden kaldırılıyor... 
</HEADLINE>
<TEXT>

     Irak'ın devrik devlet başkanı Saddam Hüseyin'in Çin'de üretilen pilli ve plastik bebekleri çok satılmasına rağmen vitrinlerden kaldırılıyor. 
     2 pille çalışan, şarkı söyleyen Saddam bebeklerinin üzerinde askeri üniformadan sivil kıyafete kadar çeşitli kıyafetler bulunuyor ve aksesuarları el bombasından, kalaşnikof ve telsize kadar değişiyor. 
     Asya pazarlarından aldıkları Saddam bebeklerinin iç piyasadaki satışından memnun olan dükkan sahipleri, bazı Iraklıların bu bebeklerden hoşlanmadığı için bebekleri vitrinlerden kaldırmayı tercih etmiş. 
     Devrik Baas rejimi mensuplarının pek hoşlanmadığı bebekler, genelde Iraklıların hoşuna gidiyor. Bebeklerden hoşlanan grup, Saddam Hüseyin'in iktidarda olduğu dönemleri bilen erişkinlerden oluşuyor, onlar da ''Sonunda Saddam ile alay edebiliyor'' diyor. 
     
</TEXT>
</DOC>
