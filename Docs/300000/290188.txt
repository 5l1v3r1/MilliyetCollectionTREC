<DOC>
<DOCNO> 290188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sonspo04.html </URL>
<DATE> 2004/11/19/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Herkes kendi yerine... Aslan, aslına dönüyor... 
</HEADLINE>
<TEXT>

     Diyarbakır’da sağ kanatta kaybolan Necati, eski yerine dönecek, sol kanat Baliç’e teslim edilecek. Orta sahada Ergün’ün yeri garanti. Conceiçao, Saidou, Volkan rekabetinde öne geçen, formayı kapacak. 
     
     Herkes görev yerine 
     Teknik direktör Gheorghe Hagi, iki hafta önce Diyarbakır’da kumar oynamış, taşları yerinden oynatmıştı. Cezalı olan Hasan Şaş’ın yerine Sabri’yi sahaya süren teknik adam, genç yıldızı sağ kanat yerine göbekte oynatmış, bu sezonun parlayan yıldızı Necati Ateş’i çizgiye çekmişti. Ancak Rumen hocanın bu planı ters tepmiş, Sarı-Kırmızılı ekip sahadan 2-0’lık yenilgiyle ayrılarak, zirve yarışında önemli bir yara almıştı. Diyarbakır’daki hatasını anlayan Aslan’ın hocası, Malatyaspor’la oynanacak kritik maçta maceraya atılmamaya kararlı. 
     
     Kadro bugün netleşiyor 
     Cim Bom’un teknik patronu lige verilen arada Malatyaspor maçı için yapacağı tercihleri büyük oranda belirginleştirdi. Sakatlığı nedeniyle oynama ihtimali düşük olan Hasan Şaş’ın yerine Sabri ve Arif ikilisini hazırlayan Hagi’nin, genç yıldıza şans tanıması yüksek olasılık. Necati’yi eski yerine çekecek olan Rumen hocanın, ön liberoda ise Ergün’e formayı teslim edeceği Volkan, Conceiçao, Saidou arasındaki kararını ise bugünkü taktik idman sonrası vereceği öğrenildi. 
     
</TEXT>
</DOC>
