<DOC>
<DOCNO> 252951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/yasam/ayas.html </URL>
<DATE> 2004/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
15 çocuklu 53'lük İngiliz, Türk'e kaçtı 
</HEADLINE>
<TEXT>


İngiltere, 30 yıllık evliliğini bitirip 25 yaşındaki Mehmet Sugut adlı Türk gençle kaçan 15 çocuk annesi Julia Sewell'ı konuşuyor... 

Nevsal Elevli 

İngiliz Julia Sewell, 30 yıllık evliliğini, kendisinden 28 yaş küçük 25 yaşındaki Türk sevgilisiyle evlenmek uğruna bitirdi. 
News of the World gazetesindeki habere göre, hastabakıcılık yapan Sewell 2001'de tatil için Türkiye'ye geldi ve Alanya'da tanıştığı inşaat işçisi Sugut'a ilk görüşte şık oldu. Tanıştıktan bir hafta sonra Mehmet'ten evlenme teklifi alan Sewell, 30 yıllık evliliğini bitirerek Türkiye'ye geldi ve sevgilisiyle evlendi. 
Alanya'da tatil yaptığı sırada Mehmet Sugut ile tanışan 15 çocuklu Sewell 53 , Sugut'u ilk gördüğünde şık olduğunu belirterek, şöyle konuştu "Mehmet'le ilk gecemiz harikaydı. Hayatımda neler kaçırdığımı o gece hissettim. Mehmet çok ateşli bir aşıktı. Bana evlenme teklif edeceğini hiç düşünmemiştim. Tanışmamızdan bir hafta sonra evlenme teklif ettiğinde dünyalar benim oldu". 

4 ay sonra öğrendi 
İngiliz eşinin 35 yaşında olduğunu zanneden Sugut, evlendikten 4 ay sonra pasaport işlemleri sırasında eşinin annesi yaşında olduğunu ve 15 çocuğa sahip olduğunu öğrenince çok şaşırdı, ancak bu durumu da gülerek karşıladı. 
Çocuklarını özlediği için İngiltere'ye giden Sewell, şimdi Türk kocasını da yanına getirebilmek için para bulmaya çalışıyor. 
Evliliğinin sonu ne olursa olsun, Sugut'la hayatının en güzel günlerini yaşadığını ifade eden Sewell, "Keşke aşksız evliliğimi çok daha önceden bitirseydim. Çocukların bizi yakınlaştıracağını sanmıştım, bu yüzden bu kadar çok çocuk yaptım" dedi. 

33 yaşında oğlu var 
Sewell'in Matthew 33 , Damien 32 , Richard 30 , Emma 28 , Claire 27 , Nicolas 25 , Anna 22 , Philip 21 , Christopher 20 , Benjamin 19 , Michael 16 , Daniel 15 , Timothy 14 , Josh 12 ve Rachel 7 isimli 15 çocuğu bulunuyor. 



</TEXT>
</DOC>
