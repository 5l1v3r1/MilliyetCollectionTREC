<DOC>
<DOCNO> 261235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sonyas07.html </URL>
<DATE> 2004/08/06/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Yalnız kadınlara 'erkek' yastık 
</HEADLINE>
<TEXT>

     'Sanal hayvan' Tamagochi'den sonra yalnızlıktan mustarip Japonlar'ın yeni oyuncağı, 'erkek' yastıklar... 
     Yatağında bir erkeğin yoksunluğunu çeken Japon kadınlar yalnızlıklarını, artık bu yastıkla gideriyor. 
     Üstelik bu 'tek kollu erkekler' sadece sarılmakla kalmıyor titreşimli alarmı sayesinde uyandırma servisi gibi de çalışıyor. 
     
     HORLAMIYOR 

     Müdavimleri erkek yastığın özelliklerini saymakla bitiremiyor Ne horluyor, ne de eve geç geliyor. Ama en büyük puanı, sadakati sayesinde kazanıyor. 
     Sorunsuz bir 'erkek arkadaş'a sahip olmanın bedeli az değil tabii. 
     Bu yastığa sahip olmak için yaklaşık 43 Euro'yu gözden çıkarmak gerekiyor. Ama üretici şirket, yine de talebe yetişemediğini söylüyor. 
     Bir müjde de Türkiye'deki müzmin yalnızlara Yastık erkeğin yakında Türkiye'ye de ithal edileceği söyleniyor 
     
</TEXT>
</DOC>
