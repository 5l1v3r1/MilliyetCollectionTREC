<DOC>
<DOCNO> 290012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/guncel/gun06.html </URL>
<DATE> 2004/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Okan Üniversitesi'nde AB forumu 
</HEADLINE>
<TEXT>


İSTANBUL MİLLİYET 

Okan Üniversitesi'nde bir araya gelen Türk ve Alman öğrenciler, 17 Aralık öncesi Türkiye'nin AB üyeliğine ilişkin fikir alışverişinde bulundu. Okan Üniversitesi ile Alman Siegen Üniversitesi işbirliğiyle, Siegen Üniversitesi Kültürlerarası İletişim ve Siyaset Bilimi Merkezi'nden Prof. Dr. Wolfgang Gieler, her iki üniversitenin öğrencilerinin katılımıyla atölye çalışması düzenledi. 3 gruba ayrılan Türk ve Alman öğrenciler, Türkiye'nin AB'ye hazır olup olmadığı, kendi ülkelerindeki Türk ve Alman imgeleri konularını tartıştı. Öğrencilerin siyaset, Avrupa ve kültür konularını ele alarak fikir alışverişinde bulunduğu belirtildi. 


</TEXT>
</DOC>
