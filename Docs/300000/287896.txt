<DOC>
<DOCNO> 287896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/guncel/axgun01.html </URL>
<DATE> 2004/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Paramı çekip kaçtılar' 
</HEADLINE>
<TEXT>


İSKİ Skandalı'nın baş aktörü olan Ergun Göknel, yaşadıklarını bir kitapta topladı. Göknel, kitabında İsviçre'deki banka hesabını kapatan kişinin kendisine bu parayı teslim etmediğini de açıklıyor 

İSTANBUL Milliyet 

İSKİ Skandalı'nın odağındaki isim olan Ergun Göknel, yolsuzlukların ortaya çıkmasından sonra yaşadıklarını "Ağlayım mı Güleyim mi " adıyla kitaplaştırdı. Birçok iddianın asılsız olduğunu öne süren Göknel, hapishanede vurulmasından, Selim Edes'le koğuş arkadaşlığına kadar birçok anısını aktardı. 
Göknel, eski eşi Nurdan Erbuğ'dan boşanıp Feray Karvar'la evlenmesindan sonra patlak veren skandalı anlatırken, dönemin İstanbul Büyükşehir Belediye Başkanı Nurettin Sözen'e de suçlamalarda bulunuyor. 
Kararını eşinden önce Sözen'e anlattığını, balayına çıkarken Sözen'den izin aldığını belirten Göknel, Sözen'in balayına çıkmadan istifasını istediğini açıkladığını ancak, bunun doğru olmadığını iddia ediyor. Göknel, Sözen'in olayı kendi lehine kullanmak istediğini de ifade ediyor. Göknel o dönemdeki iddialar arasında yer alan İsviçre bankalarında hesabının bulunmasının doğru olduğunu, ancak bunu İSKİ Genel Müdürlüğü dışında devam eden özel işi dolayısıyla dış firmalardan aldığı komisyonları yatırmak için tuttuğunu öne sürüyor. Göknel, hesabın akıbetini ise şöyle anlatıyor 
"Yurtdışına çıkma yasağı konması üzerine, bu bankadaki parayı bir yediemine teslim ederek hesabı kapatmayı düşündüm. Bankadan parayı çeken kişi sonradan bize teslim etmediği için Almanya'da hakkında ceza ve hukuk davaları açıldı. Soruşturmalar sonucunda paramın yasal yollarla kazanıldığı Almanya mahkemelerince de kabul edildi." 

Luck S tayfası bana baktı 
Göknel, cezaevinde bıçaklanmasının ardından, eroin yüklüyken batırılan Luck S gemisinin tayfalarından Rüstem adlı mahk mun kendisiyle ilgilendiğini de aktarıyor. Göknel, daha sonra bulunduğu koğuşa gelen Civangate Skandalı'nın aktörlerinden işadamı Edes'le iyi arkadaşlık yaptıklarını belirtiyor. 




</TEXT>
</DOC>
