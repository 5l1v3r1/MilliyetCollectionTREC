<DOC>
<DOCNO> 252952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/yasam/yas01.html </URL>
<DATE> 2004/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisten ölümüne sollama 
</HEADLINE>
<TEXT>


Konya'da düğün konvoyunun önüne geçmek için hatalı sollama yapan bir polisin kullandığı otomobil, karşı yönden gelen araçla çarpıştı 8 ölü, 3 yaralı 

RIZA GERENİZ, ÖZLEM DOĞAN Konya DHA 

Güneysınır ilçesinde düğün konvoyunda hatalı sollama yapan polis memuru Fahri Sürücü 43 , faciaya neden oldu. Sürücü'nün kullandığı otomobilin karşı yönden gelen otomobille çarpışması sonucu 8 kişi öldü, 3 kişi yaralandı. Kardeşi Mustafa Sürücü ile Hatice Sürücü'yü evlendiren Sürücü, Örenboyalı Kavşağı'nda konvoyun önüne geçmek için otomobiliyle hatalı sollama yaptı. Polis memurunun otomobili, karşı yönden gelen İhsan Arı 43 yönetimindeki otomobille çarpışınca ortalık kan gölüne döndü. 
Düğün sevincini yaşayan yüzlerce kişi kazayla gözyaşlarına boğulurken, Sürücü, eşi Fatma Sürücü 42 , çocukları Murat 17 , Bilal 14 ve Ramazan 9 ile diğer araçta bulunan Selahattin ve Selver Candan olay yerinde yaşamlarını yitirdi. Kazada polisin çarptığı aracın sürücüsü Arı, Arzu Manyanlı 56 , Nurgül Candan 4 ve Hakkı Candan 9 da ağır yaralandı. 

3 kişi yoğun bakımda 
Güneysınır Devlet Hastanesi'nde yapılan ilk müdahalenin ardından durumları ağır olan yaralılar Konya Selçuk Üniversitesi Tıp Fakültesi Hastanesi'ne sevk edildi. Yaralılardan Nurgül Candan da hastanede yaşamını kaybederken, yoğun bakıma alınan 3 yaralının durumunun ciddi olduğu bildirildi. 



</TEXT>
</DOC>
