<DOC>
<DOCNO> 279443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/soneko44.html </URL>
<DATE> 2004/10/12/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Akbank'tan iştirak satışı... 
</HEADLINE>
<TEXT>

     Akbank, Temsa Sanayi ve Ticaret A.Ş.'de sahip olduğu yüzde 14.89 oranındaki hissesini, 27 trilyon lira karşılığında Sabancı Holding'e sattı. 
     Akbank'tan yapılan açıklamaya göre, söz konusu satış işlemi ile Akbank portföyündeki son sınai iştirakini de elden çıkarmış oldu. 
     Her bin lira nominal tutardaki hisse senedi için 2 bin 590 lira birim fiyatla gerçekleşen satış işleminde, fiyat, bağımsız denetim kuruluşu Denetim Serbest Mali Müşavirlik A.Ş.'nin değerleme çalışması esas alınarak belirlendi. 
     1996'dan bu yana tercihini bankacılık sektöründeki yatırımlara ağırlık vermek şeklinde kullanan Akbank'ın, bu süre içinde 20 iştirakini, toplam 500 milyon dolar karşılığında sattığı kaydedilen açıklamada, bu satışlar sonucunda Akbank'ın portföyünde yer alan ve tamamı sadece mali iştiraklerden oluşan iştirak portföyünün toplam aktiflere oranının ilk yarı yıl itibariyle yalnızca yüzde 1,2 olduğu bildirildi. 
     
</TEXT>
</DOC>
