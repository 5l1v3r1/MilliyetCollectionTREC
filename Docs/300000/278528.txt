<DOC>
<DOCNO> 278528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur77.html </URL>
<DATE> 2004/10/08/ </DATE>
<TIME> 23.49 </TIME>
<AUTHOR>  </AUTHOR>
<HEADLINE>
Su baskınına uğrayan evde mahsur kalan 3 çocuğu vatandaiş kurtardı 
</HEADLINE>
<TEXT>

     Ümraniye'de su baskınına uğrayan evde mahsur kalan 3 çocuk vatandaşlarca kurtarıldı. 
     AA muhabirinin aldığı bilgiye göre, şiddetli yağış nedeniyle Ümraniye Kayışdağı Baysal Sokak Özçelik Apartmanı'nın bodrum katını su bastı. 
     İçeride mahsur kalan 3 çocuk, ağlama sesini duyan vatandaşlar tarafından kurtarılarak binadan çıkartıldı. 
     Ümraniye Küçüksu Caddesi'ndeki PTT binası da su baskınına uğradı. Olay yerine gelen itfaiye ekiplerinin çalışmaları sonucu suyun tahliyesi sağlandı. 
     Kayışdağı Ulus Caddesi'ndeki bir internet kafede de su baskınından bilgisayarlar zarar gördü. 
     Beykoz, Maltepe, Ümraniye, Üsküdar ve Avcılar'daki bazı ev ve işyerlerindeki su baskınlarına da itfaiye ve İSKİ ekipleri müdahale etti. 
     Aniden bastıran yağış nedeniyle trafikte yoğunluk yaşanırken, maddi hasarlı trafik kazaları oldu. 
     Öte yandan, akşam saatlerinde özellikle Anadolu yakasında şiddetini artıran sağanak etkisini kaybetti. 
     
</TEXT>
</DOC>
