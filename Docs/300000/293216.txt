<DOC>
<DOCNO> 293216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sonyas11.html </URL>
<DATE> 2004/11/29/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Sonbaharda dökülen saçların yerine kışın yenisi çıkar 
</HEADLINE>
<TEXT>

     Ayşegül KÜTÜK DHA 

TRAKYA Üniversitesi Tıp Fakültesi Dermatoloji Anabilim Dalı Başkanı Prof. Dr. Adnan Görgülü sonbaharda saç dökülmelerinin fazla olduğunu söyleyerek, "Kimse sonbaharda saçları dökülüyor diye üzülmesin. Sonbaharda dökülen saçların yerine, kış aylarında yenileri çıkmaya başlar'' dedi. 
     Prof. Dr. Adnan Görgülü sonbahar aylarında saç dökülmesi şikayetiyle gelen hastaların sayılarında artış olduğunu belirterek buna da kafa derisinin altında içinde damarların ve sinirlerin bulunduğu saç soğanı' adı verilen kısmın daralmasının neden olduğunu söyledi. Prof. Dr. Görgülü, şunları söyledi 
     "Sonbahar aylarında havaların soğumaya başlamasıyla görülen saç dökülmelerini mevsimsel saç dökülmeleri' olarak adlandırıyoruz. Saçlarda görülen günde 100 veya 150 tel dökülme normaldir. İnsanlar sonbaharda saçlarım döküldü diye üzülmesin. Bu doğal bir durumdur. Sonbaharda dökülen saçların yerine, kış aylarında vücut soğuğa adapte olduğu için yenileri çıkmaya başlayacaktır. Ve bu çıkan yeni saçlar da ilkbaharda canlanarak, belirgin hale gelecektir. Eğer kış geldiğinde saç hala çok fazla dökülüyorsa o zaman bir cildiye doktoruna gitmekte fayda vardır. Bu durumda da kişilere besleyici ve vitaminli şampuanlar veriyoruz.'' 
     
</TEXT>
</DOC>
