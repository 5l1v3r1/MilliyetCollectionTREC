<DOC>
<DOCNO> 281597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonspo25.html </URL>
<DATE> 2004/10/19/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Fenerbahçe, 33. Fenerium mağazasını açtı... 
</HEADLINE>
<TEXT>

     Fenerbahçe Kulübü, 33. Fenerium mağazasını açtı. 
     Suadiye'de Bağdat Caddesi'nde faaliyet gösterecek mağazanın açılışını Fenerbahçe Kulübü Başkanı Aziz Yıldırım, Kadıköy Belediye Başkanı Selami Öztürk ve yönetici Hakan Bilal Kutlualp yaptı. Açılışta birçok yönetici de hazır bulundu. 
     Fenerium mağazalarının sayısı Suadiye'de faaliyete geçenle birlikte yurtiçi ve yurtdışında toplam 33'e ulaştı. Kulübün, yıl sonuna kadar 45. mağazayı açmayı hedeflediği belirtildi. 
     Başkan Yıldırım ve yöneticiler açılışın ardından Kadıköy Belediye Başkanı Selami Öztürk'e 3 katlı mağazayı gezdirdi. Mağazada bir de cafe-bar bulunuyor. 
     Mağazadan ilk alışverişi yine Fenerbahçeli yöneticiler yaparken, Belediye Başkanı Öztürk'e reyonda beğendiği 3 yıldızlı şapka ve Şampiyonlar Ligi atkısı hediye edildi. 
     
</TEXT>
</DOC>
