<DOC>
<DOCNO> 269631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/siyaset/siy10.html </URL>
<DATE> 2004/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçek Türkiye ayrıcalıklar cumhuriyeti 
</HEADLINE>
<TEXT>


ANKARA Milliyet 


Adalet Bakanı Cemil Çiçek, VİP listesinde yer alan kişilerle ilgili iddiaların cumhuriyet savcıları tarafından soruşturulamadığına işaret ederek, "Anayasa ve yasalardaki bu ayrıcalıkların kesinlikle kalkması lazım. Türkiye bir ayrıcalıklar demokrasisidir" dedi. Çiçek, Türkiye'de yolsuzlukların "bir mevsimlik konu" olmadığını belirterek, "Bu konuda daha yapmamız gereken çok iş var" diye konuştu. Çiçek, şöyle devam etti "Yargıyı haksız yere suçlamaktan, onun bu işlerle mücadelede başarılı olmasını arzu ediyorsak, anayasa ve yasalardaki ayrıcalıkların kalkması lazım. AB ülkelerinde ayrıcalıklar nereye kadarsa Türkiye'de de o kadar olmalıdır. Yasalar açısından baktığımızda kantarın topuzu kaçmıştır." 



</TEXT>
</DOC>
