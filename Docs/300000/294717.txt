<DOC>
<DOCNO> 294717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sondun21.html </URL>
<DATE> 2004/12/04/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Papadopulos, Ulusal Konseyi Çarşamba günü toplantıya çağırdı 
</HEADLINE>
<TEXT>

     Kıbrıs Rum yönetimi lideri Tasos Papadopulos, 17 Aralık Avrupa Birliği AB zirvesi ışığında son detayların ele alınması için Ulusal Konseyi toplantıya çağırdı. 
     Fileleftheros gazetesinin haberine göre, 8 Aralık Çarşamba gününe çağrı yapan Papadopulos, toplantıda üyelere AB alanındaki çalışmalar ve Rum hükümetinin AB üyesi ülkelerle yaptığı temaslar hakkında bilgi verecek. 
     Gazete, Rum Ulusal Konseyi'nin, yeni karar alma yönüne gitmeyerek belirlenen rehber çerçeveye göre Papadopulos'a hareket etme yetkisi veren daha önceki kararını yenileneceğini yazdı ve Ulusal Konsey toplantısının AB Dönem Başkanı Hollanda'nın Başbakanı'nın ziyaretinden bir gün sonra yapılacağına dikkati çekti. 
     
     ANKARA'DAKİ KIBRIS TOPLANTISI 
     Öte yandan KKTC'li liderlerin de katılımıyla dün Ankara'da yapılan toplantıyı yakından izleyen Rum siyasiler, Ankara'nın, çözüm olmadan Rum yönetimini tanımamaktaki tavrına tepki gösterdi. 
     Rum yönetimi sözcüsü Kipros Hrisostomidis, ''Türkiye'nin Kıbrıs Cumhuriyeti ni tanımama tutumu saçmalıktır'' iddiasına bulundu ve ''Ankara'nın AB ile müzakerelerini başlatması için 25 AB ülkesinden de olumlu oy isteyeceğini'' kaydetti. 
     '' Kıbrıs Cumhuriyeti ni tanımamakla bu oyun değerini kabul etmeyen Türkiye için Kıbrıs'ın 17 Aralıktaki oyu nasıl olumlu olabilir '' ifadesini kullanan Hrisostomidis, Ankara'nın tutumunu ''tuhaf'' olarak niteledi ve ''bu tuhaflığın AB'nin tüm ülkelerince de kabul edildiğini ve buna bir çözüm getirilmesi gerektiğini'' öne sürdü. 
     Güney Kıbrıs'ın en büyük siyasi partisi AKEL Meclis Sözcüsü Nikos Katsuridis de, ''Türkiye, Kıbrıs sorununa çözüm bulununcaya kadar Kıbrıs Cumhuriyeti ni tanımamakta ısrarlıysa bu önce AB'yi ondan sonra da Kıbrıs Cumhuriyeti ni düşünceye sevk edecek bir meseledir'' dedi. 
     Katsuridis, ''bu mesele, BM ve ABD'yi hatta Kıbrıs Rum halkını da düşündürmelidir. Çünkü birkaç ay önce Türkiye'nin veya onun adına başkalarının ortaya koymaya çalıştığı imajla hiçbir ilgisi olmayan niyetler taşımaktadır'' görüşünü ileri sürdü. 
     Katsuridis, ''tanınmanın, Türk hükümeti dahil tüm hükümetlerin prestiji korunacak şekilde yapılabileceğini'' söyledi. 
     
     ''AVRUPA'NIN TÜRKLEŞMESİNE İZİN VERİLECEK Mİ '' 
     Sosyalist EDEK partisi Başkanı Yannakis Omiru ise ''Türkiye'nin tırmanan cüretkar tavrının AB'nin bizzat kendisine bir tahrik olduğunu'' iddia etti. Omiru, iddialarını şöyle sürdürdü 
     ''Vetomuz tek amaç değildir ve AB'de sorun yaratmayı da arzulamıyoruz. Ancak bu veto, temsili değil ulusal çıkarlarımızı savunmak için gerçek bir silahtır. Önemli olan Türkiye'nin Avrupalılaşmasını istiyor muyuz veya Avrupa'nın Türkleşmesine izin verilecek mi Türk tutumunun sertleşmesi müzakere taktiği de olabilir.'' 
     
</TEXT>
</DOC>
