<DOC>
<DOCNO> 263562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/son/sondun08.html </URL>
<DATE> 2004/08/15/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Temsilciler Necef'teki çatışmalar yeniden başlayınca konferansı terk etti 
</HEADLINE>
<TEXT>

     Bağdat'ta bugün başlayan Ulusal Konferans'a katılan temsilcilerin bazıları, Necef'te çatışmaların yeniden başladığının duyulması üzerine protesto için konferansı terk etti. 
     BM Genel Sekreteri Kofi Annan'ın temsilcisi Eşref Cihangir Gazi'nin konuşmasını tamamlamasından sonra konferans salonunu yüz kadar delege terk etti. Bazı delegeler, salondan çıkarken, ''Bombardıman ve operasyonlar sürerse konferans olmaz...'' diye bağırdılar. 
     Konferansı izleyen AFP muhabiri, salondan ayrılan delegelerin, Amerikan ve Irak kuvvetlerinin Necef'te Mukteda Sadr milislerine karşı yeniden taarruza kalkmasını protesto ettiklerini kaydetti. 
     Irak'taki siyasi ve demokratik sürecin ilk km taşı sayılan konferansa binin üzerinde delege katılıyor. 
     
</TEXT>
</DOC>
