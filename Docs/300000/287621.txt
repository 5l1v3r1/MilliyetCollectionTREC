<DOC>
<DOCNO> 287621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/guncel/gun90.html </URL>
<DATE> 2004/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Pazarlama stratejileri 

Türk Telekom, indirime gittiği, kısaca ADSL denilen, telefon hattı üzerinden sağlanan ve telefonu meşgul etmeyecek Internet erişimini pazarlamak için aşağıdaki stratejilerden hangisini seçmelidir 
a Televizyon reklamları Hızlı, en geniş kitleye ve hedefe ulaşma konusunda en etkili yöntem. Ancak her güzelin bir kusuru olduğu gibi, bununki de pahalı olması. 4 büyük kanal ve onlardan sonra gelen 5 daha küçük kanala reklam vermek, kısa vadede belki de ADSL satışından elde edilecek gelirden daha fazla tutacaktır. Öyleyse, bu iyi bir yol değil... 
b Basın ilanları İkinci en iyi yol .. Gazete okuyanların eğitim düzeyi ve statülerinin daha yüksek olduğu kabul edilebilir ve Internet gibi özel bir kesime hitap eden bir ürünü tanıtmak için bu uygun bir yol olabilir. Ancak, ulaşabildiği kitle, kısıtlı. Tüm gazetelere, dergilere ilan vermek de imkansız. Demek ki, bu da iyi bir yol değil... 
c Birebir iletişim Üçüncü en iyi yol .. Özellikle seçim zamanlarında kullanılan seçmenle yüz yüze iletişim kurma, çok etkili bir yöntem. Birçok parti bu yöntemle seçim kazanmıştır. Satış ve pazarlama tekniklerinde de, müşteriyle birebir iletişime geçmenin öneminden sıkça bahsedilir. Türk Telekom, evlerinde telefon bulunan milyonlarca kişiye ulaşabilme şansına sahiptir ve bu altın fırsattan yararlanarak, hiç masraf yapmadan, amacına ulaşabilir... diyebilir miyiz Diyemeyiz, dememeliyiz... 
Çünkü 
Sabaha karşı 4'te işten dönüp kendinizi külçe gibi yatağa atmış... Deliksiz bir uyku çekmek niyetiyle en derin uykunuza dalmışken...Sabah 10.00 civarında deli gibi çalan telefonun afallatmasıyla panik içinde uyanıp...Saat ve gün mefhumunu unutarak bir refleksle telefonu açıp...Karşınızda "İyi günler sayın abonemiz diri li li li Sizi ADSL ile tanıştırmak istiyoruz diri li li " diyen bir sesle kadın karşılaşınca insan... 
Alacağı varsa da vazgeçiyor... Hele de aynı olay iki gün sonra bir kez daha tekrarlanıyorsa... Türk Telekom'a, insanları evlerindeki telefonlarından arayıp rahatsız etme hakkını kim verdi bilemiyoruz ancak bu stratejiyi üreten dahi arkadaşın ev telefonunu yetkililerden rica ediyoruz. Bizim de kendisini evinden arayıp söylemek istediğimiz şeyler vardır mutlaka .. 

Yetmedi Teki 
"İkisi de karşılıklı canlı yayında..." b b 
</TEXT>
</DOC>
