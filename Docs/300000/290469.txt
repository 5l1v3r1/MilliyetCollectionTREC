<DOC>
<DOCNO> 290469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sonspo20.html </URL>
<DATE> 2004/11/20/ </DATE>
<TIME> 21.08 </TIME>
<AUTHOR>  </AUTHOR>
<HEADLINE>
Trabzonspor 0 - Fenerbahçe 2 maç skoru 
</HEADLINE>
<TEXT>

     Birinci Süper Futbol Ligi'nde, Fenerbahçe deplasmanda, Trabzonspor'u 2-0 yendi. 
     İlk yarıda genelde orta alan mücadelesi şeklinde geçen karşılaşmada, her iki taraf da ilerde yeterince etkili olamadı. Fenerbahçe, penaltıdan kazandığı golle ilk yarıyı önde tamamladı. 
     İkinci yarıdaysa Fenerbahçe'nin 10 kişi kalmasından da yararlanamayan Trabzonspor, ikinci yarının tamamını rakip ceza alanı önünde geçirdi. Ancak forvet oyuncuları son vuruşları bir türlü istedikleri şeklide kullanamadılar. Fenerbahçe ise ani gelişen kontratakla kazandığı serbest vuruştan golü bularak maçı 2-0 kazanmayı başardı. 
     
     İLK YARI 

     5. dakikada ceza alanı çizgisi üzerinden Kemal'in şutunda, top defans oyuncularından dönerek Alex'in önüne düştü. Bu futbolcunun vuruşunda top kaleci Petkoviç'te kaldı. 
     18. dakikada kaleci Petkoviç'in Nobre'yi düşürmesini, maçın hakemi Selçuk Dereli penaltı olarak değerlendirdi. Penaltı atışını kullanan Alex, topu kalecinin solundan filelere gönderdi 0-1. 
     23. dakikada Fatih'in pasıyla hareketlenen İbrahim Ege'den önce davranan Tuncay, topu kornere çeldi. 
     27. dakikada sağ taraftan Emrah'ın ceza alanı içine ortasında, Fatih'in yatarak kafa şutunda, top kaleci Rüştü'de kaldı. 
     29. dakikada Gökdeniz'in kafa pasıyla kaleciyle karşı karşıya kalan Fatih'in şutunda, top üstten auta gitti. 
     34. dakikada çalımlarla ceza alanına yaklaşan Alex'in sert şutunda, kaleci Petkoviç son anda topa müdahale etti. Ardından defans oyuncuları tehlikeyi uzaklaştırdı. 
     36. dakikada orta sahada defans oyuncularından seken topu alarak ceza alanına dek süren Serhat'ın şutunda, meşin yuvarlak yan ağlarda kaldı. 
     37. dakikada Fenerbahçe'de Nobre, ikinci sarı kartla oyun dışı kaldı. 
     40. dakikada altı pas önünde defans oyuncularından seken topu önünde bulan Yattara'nın yakın mesafeden şutunda, meşin yuvarlak kaleci Rüştü'de kaldı. 
     Karşılaşmanın bundan sonraki dakikalarında başka gol olmadı ve ilk yarı Fenerbahçe'nin 1-0 üstünlüğüyle sona erdi. 
     
     
     İKİNCİ YARI 

     47. dakikada Gökdeniz'in sağ çaprazdan şutunda, top kaleci Rüştü'de kaldı. 
     51. dakikada defanstan sekerek önüne düşen topa Fatih'in sert vuruşunda, kaleci Rüştü meşin yuvarlağı iki hamlede güçlükle kontrol etti. 
     55. dakikada Yattara'nın sağ taraftan kullandığı serbest atışta, iyi yükselen Fatih'in kafa vuruşunda, top direkten oyun alanına geri döndü. 
     57. dakikada Mehmet Yılmaz'ın ceza alanı dışından şutunda, top defans oyuncularına çarparak kornere çıktı. Kullanılan korner atışında defans oyuncularından seken topa Gökdeniz'in sert vuruşunda, defans oyuncuları tehlikeyi uzaklaştırdı. 
     76. dakikada Alex'in sağ taraftan kullandığı serbest vuruşta, arka direkte iyi yükselen Tuncay'ın kafa şutunda top filelere gitti 0-2. 
     77. dakikada Celaleddin'in ceza alanı dışından sert şutunda, top kaleci Rüştü'de kaldı. 
     86. dakikada defanstan seken tonu önünde bulan Fatih'in sert şutunda, meşin yuvarlak kaleci Rüştü'de kaldı. 
     Uzatma dakikalarında başka gol olmadı ve karşılaşma Fenerbahçe'nin 2-0 üstünlüğüyle sona erdi. 
     KÜNYE 
     

TRABZONSPOR 0 - FENERBAHÇE 2 Stat Hüseyin Avni Aker Hakemler Selçuk Dereli xx, Ekrem Kan xxx, Serkan Akarca xxx Trabzonspor Petkoviç x, Emrah x, Erdinç x, Tolga x, Celaleddin x, Hüseyin x Dk. 77 Thijs x , Adem xx, Gökdeniz x, İbrahim Ege x Dk. 41 Mehmet Yılmaz x , Lee Eul Yong x Dk. 30 Yattara x , Fatih x Fenerbahçe Rüştü xx, Luciano xx, Servet xx, Ümit xx, Serhat xx Dk. 69 Mehmet Yozgatlı xx , Tuncay xxx, Nobre xx, Aurelio xxx, Önder xx, Alex xx, Kemal xx Dk. 46 Deniz xx, Dk. 89 Fabiano Goller Dk. 18 Alex penaltıdan , Dk. 76 Tuncay Kırmızı Kart Dk. 37 Nobre Fenerbahçe Sarı Kartlar Dk. 6 Ümit, Dk. 14 Luciano, Dk. 63 Aurelio Fenerbahçe , Dk. 90 Yattara Trabzonspor      
</TEXT>
</DOC>
