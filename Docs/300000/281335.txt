<DOC>
<DOCNO> 281335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sontur37.html </URL>
<DATE> 2004/10/18/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Diyarbakır'da işkence iddiası .. 
</HEADLINE>
<TEXT>

     Diyarbakır'da polis tarafından kendilerine işkence yapıldığını iddia eden ''Güneş'' ailesinin 3 ferdi ile bir üniversite öğrencisi İnsan Hakları Derneği'ne İHD başvurdu. 
     İHD Genel Başkan Yardımcısı Reyhan Yalçındağ, şube binasında, işkence gördüklerini iddia eden kişilerle birlikte yaptığı basın açıklamasında, işkence yapan polislerin açığa alınması gerektiğini savundu. 
     Yalçındağ, işkence mağdurlarının Cumhuriyet Başsavcılığı'na yapacakları başvurudan sonraki hukuki boyutu yakından takip edeceklerini söyledi. 
     Dicle Üniversitesi D.Ü Coğrafya Bölümü öğrencisi Haşim Oruç, kız arkadaşlarına sözlü tacizde bulunan polislerle tartıştığı için işkence gördüğünü iddia etti. 
     Emine Güneş ise hırsızlık yaptığı iddiasıyla oğlunu gözaltına almak isteyen polislere Elinizde arama kararı var mı diye sorduğu için eşi ve çocuklarıyla birlikte darp edildiklerini ileri sürdü. 
     
</TEXT>
</DOC>
