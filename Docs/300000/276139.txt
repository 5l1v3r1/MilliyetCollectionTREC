<DOC>
<DOCNO> 276139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/yazar/yilmaz.html </URL>
<DATE> 2004/09/30/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Tarım dosyasını kim açacak 
</HEADLINE>
<TEXT>


Muhalefet dolaşmaya ağırlık verdi. CHP lideri Deniz Baykal, Anadolu'yu geziyor. "Başbakan adayı" CHP'li Mustafa Sarıgül panel, şölen, şenlik şemsiyesi altında toplanan kalabalıklara gidiyor, DYP Genel Başkanı Mehmet Ağar il, ilçe miting düzenliyor. 
Meydanlar, kahveler, parti teşkilatlarında bir hareketlenme başladı. Ağar siyasetteki hareketlenmeyi "İl, ilçe başkanlığı için yarış başladı" gözlemiyle aktarıyor. 
İşsizlik ve gerileyen tarımsal üretimin yoksulluk üzerindeki baskısı artıyor. Muhalefet de bu alandan besleniyor. 
AB'den tarih almaya kendini endeksleyen AKP hükümeti aralıktan sonra insanlara ne anlatacak 
2015'lere kadar uzanan müzakere sürecinde AB havucu, yoksullaşmayı önleyecek politikaları da beraberinde getirebilecek mi 
Yeni çıkan teşvik yasası istihdamı arttırma adımıydı. Yıllık milli geliri kişi başına 1500 doların altında 36 ile, 5 yıl süreyle SSK ve vergi kolaylıkları geldi. 
Milli geliri 500 dolar olanla, 1500 dolar yarışıyor .. En yoksul il, yine en yoksul olmaya devam edecek. 
Türkiye nüfusunun yüzde 40'ı tarımsal üretimle ilgili. Çıkarılan AB uyum yasalarıyla tarım destekleri büyük ölçüde kalktı. Çiftçiye fatura yeni çıkıyor. 
AB ile müzakere dosyaları içinde en ağırlıklı olanı tarım. Bu konuyla ilgili müzakareleri nasıl ve kimler yürütecek AB ve tarım dosyasına hazırlanan parti, kurum, kişiler var mı 

2 Ekim'de eylem Malkara ilçesi ikinci kez DYP'nin. Belediye Başkanı Salih Keskin yüzde 41 ile yeniden seçildi. Malkara meydanı DYP'nin moral alanı. 
Ağar kendisini karşılayan coşkulu kalabalığa, DYP'nin geleneksel çiftçi hesabını yapıyor 
"Bizim zamanımızda 70 ton buğdaya bir traktör alınıyordu, şimdi 200 tona. Karşılaştırılan dönemde buğday fiyatı 5 kat, mazot 32 kat arttı." 
Trakya'nın önemli tarımsal ürünlerinden ayçiçeğinde de durum farklı değil. 
Ayçiceği ekimi üçte bir oranında düştü. Türkiye'de yılda 2 milyon ton ayçiceği tüketilirken, bunun yalnızca 600 bin tonu üretiliyor. Gerisi ithal. İthalatçıya ödenen bedel 1 milyar dolar. 
Çitfçiye AKP'nin vermediğini, DYP nasıl verecek Bu sorunun yanıtını henüz alabilmiş değiliz. 
Ağar meydanlarda konuşmakla kalmıyor, gittiği yerlerden belge de topluyor. 
Muratlı'daki 10 bin 500 dönüm araziye sahip İnanlı Tarım İşletmesi, Koni İnşaat isimli bir şirkete 1 trilyon 100 milyar liraya kiralandı. DYP'ye verilen bilgi bu işletmenin Albayraklar tarafından kiralandığı yolunda. Koni İnşaat da son yılların atak firması. Grup, son iki yılda Anadolu, Trakya, Bandırma, Gemlik, Sivas Doğalgaz Dağıtım şirketlerini kurmuş. Sahipleri Refik Renda ve Fatih - Zeynep Büyüktopçu. 
Muratlı Belediye Başkanı Nebi Tepe, geçtiğimiz günlerde beldeye gelen DSP Genel Başkanı Zeki Sezer'e konuyu iletmişti. 2 Ekim'de İnanlı Tarım İşletmesi önünde eylem yapacaklarını söylüyor. 
Tepe, "Bu çiftlik bölge çiftçisi için önemli, bize vermeleri gerekirdi Ankara'da iş bitiriyorlar, haberimiz bile olmuyor" diyor. 
Benim merakım ise, Koni'nin tarım alanında faaliyet gösteren firması, sermaye koymadığından 1986'den beri kapalı. 
Koni, inşaat şirketi ile tarım arazisine giriyor. Ne bekliyorlar 
Koni'nin ne beklediğinden daha önemlisi, Türkiye tarımdan ne bekliyor 
AB müzakerelerde önümüze kocaman bir tarım dosyası atacak. Bu görüşmelerde, "Benim çiftçim" söyleminin ötesine geçmek gerekiyor. AKP'nin zaten böyle bir derdi yok, olanlar da henüz hazır değil. 



</TEXT>
</DOC>
