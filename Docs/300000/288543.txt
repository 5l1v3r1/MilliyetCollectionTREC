<DOC>
<DOCNO> 288543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/sondun11.html </URL>
<DATE> 2004/11/13/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Barnier Filistin devletinin kurulması mümkün... 
</HEADLINE>
<TEXT>

     Fransa Dışişleri Bakanı Michel Barnier, ''geçici sınırlarda bile olsa Filistin devletinin kurulmasının mümkün olduğunu'' söyledi. 
     Barnier, Fransız radyosu Europe1'e verdiği demeçte, ''Bölgede barış ve güvenliğin sağlanması için gerekli şartlardan birinin Filistin devletinin kurulması olduğunu ve bu devletin geçici sınırlarda da olsa kurulabileceğini'' ifade etti. 
     Filistin lideri Yaser Arafat'ın ölümünden sonra, Ortadoğu barış sürecine daha hızlı başlanabileceğini belirten Barnier, Filistin anayasasına göre, 60 gün içinde Filistin'de seçime gidilmesi gerektiğini hatırlattı. 
     Barnier, barış sürecine yeniden başlanmasının hem ABD, hem Avrupa için öncelikli olduğunu söyledi. 
     
</TEXT>
</DOC>
