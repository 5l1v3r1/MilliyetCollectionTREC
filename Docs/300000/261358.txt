<DOC>
<DOCNO> 261358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/son/sondun20.html </URL>
<DATE> 2004/08/07/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Nato Irak'ta göreve başlıyor. 
</HEADLINE>
<TEXT>

     Irak güvenlik birimlerinin eğitimine ilişkin görevlerine başlayacak NATO subaylarının ilk bölümü, Irak'a gitmek üzere yola çıktı. 
     NATO'dan yapılan açıklamaya göre, Hollandalı General Carel Hilderink yönetiminde Irak'ta görev yapacak ve ilk etapta yaklaşık 45 kişiden oluşacak NATO ekibinin Irak'a gelecek hafta gönderileceği, 4 subaydan oluşan ilk grubunsa Irak'a gitmek üzere İtalya'daki komuta merkezinden ayrıldığı belirtildi. 
     NATO sözcüsü Robert Pszczel, Belçika'nın başkenti Brüksel'de yaptığı açıklamada, subayların iletişimin kurulması ve uzun dönem eğitime hazırlanması için çalışarak bu konularda tavsiyelerde bulunacağını söyledi. 
     NATO ekibinin, 15 Eylül'de NATO'ya bir rapor sunması bekleniyor. 
     
</TEXT>
</DOC>
