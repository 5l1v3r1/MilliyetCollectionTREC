<DOC>
<DOCNO> 294791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sonspo30.html </URL>
<DATE> 2004/12/04/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Galatasaray, Ankara'dan 3 puanla döndü... 
</HEADLINE>
<TEXT>

     Birinci Süper Futbol Ligi'nde Galatasaray, deplasmanda Gençlerbirliği'ni 3-1 yendi. 
     Karşılaşmanın ikinci yarısına baskılı başlayan Galatasaray, rakip kalede çok sayıda gol pozisyonu buldu. Sarı-kırmızılı takım, bu pozisyonların büyük bölümünden yararlanamamasına rağmen Hakan Şükür ve Necati'nin golleriyle farkı 3'e çıkararak rahatladı. 
     Ev sahibi Gençlerbirliği'nin skoru 3-1'e getirmesinden sonra oyunun temposunun düşüren Galatasaray, kontrollü bir futbol sergiledi ve sahadan 3 puanla ayrılmayı başardı. 
     
     İLK YARI 

     5. dakikada Filip'in verdiği pasta Youla Galatasaray ceza alanında topla buluştu. Bu futbolcunun sert şutunda kaleci Mondragon topu köşeden çıkardı. 
     15. dakikada Volkan'ın pasıyla ceza alanına giren Necati, kaleci Ömer'i geçtikten sonra pozisyonunu kaybedince, kale içine gönderdiği topla Sabri sol çaprazda buluştu. Bu futbolcunun ortaladığı topa, altı pas içinde Necati kafayla vurdu. Filelere gitmekte olan meşin yuvarlağı kaleci Ömer kornere tokatladı. 
     28. dakikada Sabri'nin sol taraftan ceza alanına ortaladığı topu, Orhan kafa vuruşuyla filelere gönderdi 0-1 
     32. dakikada Mehmet'in sağ taraftan ortasına önce Mustafa Özkan ardından da Youla vurdu. Kaleci Mondragon'dan dönen topu El Saka tamamladı. Meşin yuvarlak auta gitti. 
     45. dakikada Ümit'in büyük hatası sonrasında topu kapan Hakan Şükür'ün vuruşunda meşin yuvarlak üstten auta çıktı. 
     
     
     İKİNCİ YARI 

     48. dakikada ceza alanı sağ çaprazında topla buluşan Sabri'nin sert şutunda, kaleci Ömer tehlikeyi güçlükle uzaklaştırdı. 
     51. dakikada Baki'nin pasıyla ceza alanına sol taraftan giren Filip topu Youla'ya aktardı. Bu futbolcunun vuruşunda top az farkla auta çıktı. 
     53. dakikada Necati'nin ara pasıyla bir anda savunmanın arkasına sarkan Hakan Şükür, ceza alanına girdikten sonra sert bir plase vuruşla Galatasaray'ı 2-0 öne geçiren golü attı. 
     56. dakikada kaleye yaklaşık 30 metre mesafede topla buluşan Necati, muhteşem bir vuruşla meşin yuvarlağı köşeden ağlara yolladı 0-3 
     63. dakikada Sabri'nin, Youla'yı düşürmesiyle kazanılan penaltıyı Filip kullandı. Kaleci Mondragon'dan dönen topu yine aynı futbolcu tamamlayarak skoru 3-1 yaptı. 
     65. dakikada Necati'nin pasıyla kaleciyle karşı karşıya kalan Hakan Şükür'ün vuruşunda, kaleci Ömer topu kornere tokatladı. 
     75. dakikada Boliç ceza sahası içerisinde defans oyuncularından sıyrıldıktan sonra vuruşunu yaptı. Top kalenin yanından auta çıktı. 
     KÜNYE 
     

GENÇLERBİRLİĞİ 1 - GALATASARAY 3 Stat 19 Mayıs Hakemler Cem Deda xx, Mustafa Emre Eyisoy xx, Cemal Gemici xx Gençlerbirliği Ömer xx, Erkan xx Dk. 60 Boliç x , El Saka x, Ümit x, Baki xx, Ali Tandoğan xx, Mehmet x Dk. 75 Mustafa Yüksel x , Skoko x, Filip xx, Mustafa Özkan x Dk. 87 Ali Öztürk , Youla xx Galatarasay Mondragon xx, Cihan xx Dk. 64 Bülent xx , Song xx, Tomas xxx, Orhan xxx, Sabri xxx, Conceiçao xx Dk. 74 Petre x , Volkan xx, Ayhan xx, Necati xxx, Hakan Şükür xxx Dk. 70 Hasan Şaş x Goller Dk. 28 Orhan, Dk. 53 Hakan Şükür, Dk. 56 Necati, Dk. 63 Filip Sarı Kartlar Dk. 27 Mehmet, Dk. 58 Baki, Dk. 90 Ali Tandoğan Gençlerbirliği , Dk. 29 Orhan, Dk. 45 Ayhan, Dk. 87 Bülent Galatasaray      
</TEXT>
</DOC>
