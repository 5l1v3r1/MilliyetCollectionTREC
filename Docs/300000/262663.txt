<DOC>
<DOCNO> 262663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/spor/spo15.html </URL>
<DATE> 2004/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Kurul oluştu 

FUTBOL Federasyonu yönetimi, federasyon bünyesinde Gözlemciler ve Temsilciler Kurulu oluşturdu. Görev bölümü şu şekilde yapıldı Başkan Ömer Üründül, başkanvekili Yüksel Okçuoğlu, genel sekreter Bedri Dölkeleş, üyeler Zihni Aksoy, Cem Tosyalı, Osman Avcı, Fatih Tanfer, Gazanfer Doğu, Hürol Bilal, Turan Demirdal ve Tülin Kılıç. 

Fikstür çekildi 

VOLEYBOLDA Erkekler ve Bayanlar Birinci Ligleri'nde 2004 - 2005 sezonu fikstür kuraları, dün Ankara'da çekildi. 18'şer takımın mücadele edeceği ve 2 etaptan oluşan liglerde erkekler 2 Ekim'de, bayanlar ise 13 Ekim'de yarışa başlayacak. 

Yasin'den imza 

DİYARBAKIRSPOR, Beşiktaşlı Yasin Sülün ile anlaştı. Kulüp Başkanı Ahmet Göksu, yıldız futbolcunun bugün 1 yıllık imza atacağını açıkladı. Göksu, "Yasin önemli bir oyuncu. Takıma büyük katkı sağlayacak" diye konuştu. 

Okan Koç kendini yaktı 

ANKARAGÜCÜ, Okan Koç'tan vazgeçti. Sarı - Lacivertli kulübün daha önce anlaşarak Ankara'ya getirdiği ve takımla birlikte antrenmanlara çıkardığı genç futbolcu dün akşam kendisi için planlanan özel çalışmaya gelmeyince ipler koptu. Teknik Direktör Reha Kapsal, Koç'un gönderilmesini istedi. 

Ogün tamam 

AKÇAABAT Sebatspor, Ogün Temizkanoğlu ile 1 yıllık sözleşme imzaladı. Tecrübeli futbolcu, "Geçtiğimiz yıl yaşanan sıkıntıların bu yıl yaşamaması için tüm futbolcu arkadaşlarımızla elimizden geleni yapacağız" dedi. 

Şampiyonlar Ligi'nde dün gece 

Shakthar Donetsk - Brugge 4 - 1 
W.Krakow - Real Madrid 0 - 2 
Basel - Inter 1 - 1 
Leverkusen - Ostrava 5 - 0 
D.Bükreş - M.United 1 - 2 
Shelbourne - Deportivo 0 - 0 
Kızılyıldız - PSV 3 - 2 
Rosenborg - M.Haifa 2 - 1 
Ferencvaroş - S.Prag 1 - 0 
N.Gorica - Monaco 0 - 3 

Şehap Sayın vefat etti 

BİR süre öne yakalandığı rahatsızlıktan kurtulamayan Gençlik ve Spor eski Genel Müdürü Şehap Sayın dün hayata gözlerini yumdu. 1985 - 87 yılları arasında GSGM Müdürlüğü görevinde bulunan Sayın'ın cenazesi yarın Kocatepe Camii'nde kılınacak öğle namazının ardından Cebeci Asri mezarlığında toprağa verilecek. 


</TEXT>
</DOC>
