<DOC>
<DOCNO> 287842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sontur28.html </URL>
<DATE> 2004/11/10/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Seferhisar yakınlarında kaçak teknesi battı 9 ceset kıyıya vurdu .. 
</HEADLINE>
<TEXT>

     İzmir'in Seferihisar İlçesi'ne bağlı Doğanbey yakınlarında kaçak taşıyan bir teknenin battığı, 9 cesedin sahile vurduğu, biri Türk 4 kişinin de yüzerek kurtulduğu bildirildi. 
     AA muhabirinin Seferihisar Kaymakamı Mehmet Gödekmerdan'dan aldığı bilgiye göre, kaçakları taşıyan tekne alabora olarak battı. 
     Teknenin Menderes İlçesi'ne bağlı bir sahilden ayrıldığının tahmin edildiğini belirten Gödekmerdan, 9 cesedinin Doğanbey Beldesi yakınlarında sahile vurduğunu bildirdi. 
     Teknedeki biri Türk 4 kişinin de yüzerek sahile çıkmayı başardığını anlatan Kaymakam Gödekmerdan, ''Bu kişilerin sorguları devam ediyor. Teknede 20 kişi olduğu bildirildi'' dedi. 
     Gödekmerdan, sahil güvenlik ve jandarma ekiplerinin cesetlerin kimliklerini tespit etmek için çalıştığını bildirdi. 
     Sahil Güvenlik ekiplerinin teknenin battığı bölgede araştırma yaptığı belirtildi. 
     
</TEXT>
</DOC>
