<DOC>
<DOCNO> 270053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/soneko23.html </URL>
<DATE> 2004/09/08/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Pakistan ilk "İslami Tahvil" ihracına hazırlanıyor... 
</HEADLINE>
<TEXT>

     Pakistan'ın ilk uluslararası ''İslami tahvil'' ihracını planladığı bildirildi. 
     Uluslararası ajanslara konuşan Ekonomi Bakanı Danışmanı Eşfek Hasan Han, İslami tahvil ihracını üstlenmek isteyen bankaların bu ayın ortalarında ekonomi bakanlığına sunumlarını gerçekleştireceklerini kaydetti. 
     ''Bu Pakistan'ın ilk İslami tahvil ihracı olacak'' diyen Hasan Han, tahvil miktarının ne kadar olacağı konusunun henüz kesinlik kazanmadığını söyledi. 
     Ortadoğu kökenli yatırımcıların 'sukuk' adıyla da bilinen İslami tahvilin hedef pazarı olacağını belirten Hasan Han, ihraçları yıllık bazda sürdürmeyi planladıklarını ifade etti. 
     IMF ile yürüttüğü 1.52 milyar dolarlık 3 yıllık anlaşması 5 Aralık'ta sona erecek olan Pakistan'ın uluslararası kredi kuruluşuyla yeni stand-by anlaşması imzalamak istemediği bildiriliyor. 
     Dünyada 2.7 milyar dolar büyüklüğe ulaşan İslami tahvil pazarının önümüzdeki dönemde hızla büyümesi bekleniyor. 
     
</TEXT>
</DOC>
