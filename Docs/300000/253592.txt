<DOC>
<DOCNO> 253592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sonsiy06.html </URL>
<DATE> 2004/07/07/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Gecekondu yapan ve yaptırana hapis cezası geliyor 
</HEADLINE>
<TEXT>

     Yeni Türk Ceza Kanunu TCK tasarısı üzerine görüşen TBMM Adalet Komisyonu, gecekondu yapan ve yaptıranlara hapis cezası getiren bir düzenlemeyi kabul etti. 
     TCK tasarısının 185’inci maddesinde yapılan düzenlemeye göre, yapı ruhsatı almadan ya da aldığı ruhsata aykırı bina yapan ve yaptıranlara iki yıldan beş yıla kadar hapis cezası verilebilecek. 
     'İmar kirliliğine neden olma' başlığıyla oluşturulan bölümde, gecekondu ve çarpık yapılaşmanın önüne geçilmesi amacıyla bir takım cezalar getirildi. 
     Öngörülen cezalar şöyle 
     Yapı ruhsatı almadan ya da aldığı ruhsata aykırı olarak bina yapan ve yaptıranlara iki yıldan beş yıla kadar hapis cezası Ruhsatı olmadan başlatılan inşaatlar dolayısıyla kurulan şantiyelere elektrik su veya telefon bağlantısı yapan ya da bu hizmetlerden yararlanmasına iziun veren kişiye yine iki yıldan beş yıla kadar hapis cezası Yapı kullanma izni almamış binalara elektrik, su , telefon ve gaz bağlantısı yapan veya bunlardan yararlanmasına izin verenlere ise altı aydan iki yıla kadar hapis cezası Yapı kullanma izni alınmamış binalarda herhangi bir sınai veya ticari faaliyetin yapılmasına izin verenlere de bir yıldan üç yıla kadar hapis cezası 
     
     Gecekondu düzenlemesini Başbakan istedi 
     Meclis Adalet Komisyonu’ndaki görüşmeler sırasında özellikle gecekondularla ilgili düzenlemeyi, bizzat Başbakan Recep Tayyip Erdoğan'ın isteğiyle gerçekleştirildiği belirtildi. 
     
</TEXT>
</DOC>
