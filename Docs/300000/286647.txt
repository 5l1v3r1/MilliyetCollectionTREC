<DOC>
<DOCNO> 286647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/soneko07.html </URL>
<DATE> 2004/11/06/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Uluslararası borsalarda dolar rekor seviyelerde geriledi... 
</HEADLINE>
<TEXT>

     Uluslararası borsalarda geçen hafta ABD Doları başta euro olmak üzere önemli paralar karşısında önemli bir rekor gerileme gösterirken, altın fiyatları son 16 yılın en yüksek düzeyine çıktı. 
     ABD'de Başkan George Bush'un bir dönem daha başkanlığa seçilmesi ABD Doları'nı zayıflatırken, siyasi belirsizliğin sona ermesine memnun olan menkul kıymet piyasalarında yükselişe neden oldu. 
     ABD Doları karşısında hafta içinde 1,2950 dolara dek yükselen Avrupa ortak para birimi euro, bu rakamla dolaşıma çıktığı 1999 yılbaşından beri dolar karşısında en yüksek değerini aldı. 
     ABD Doları'nın Avrupa döviz borsalarında önemli para birimleri karşısında hafta başı ve sonu kapanış değerleri şöyle oldu 
     
     
PARA BİRİMİ CUMA PAZARTESİ Japon Yeni 105.65 106.05 İsviçre Frangı 1.18 1.1869 Kanada Doları 1.2013 1.2064 
     Londra döviz piyasasında pazartesi 1.2746 dolardan kapanan euro, cuma kapanışta 1.2940 dolara yükseldi. 
     Londra'da pazartesi 1.8316 dolardan kapanan İngiliz Sterlini ise cuma kapanışta 1.8467 dolara çıktı. 
     
     ALTIN FİYATLARI 
     Altının ons fiyatı bazı borsalarda pazartesi ve cuma kapanış saatleri itibariyle şöyle 
     
     
BORSA CUMA PAZARTESİ Londra 432.80 426.60 Zürih 431.93 428.43 Hong Kong 429.75 428.95 
     Londra Borsası'nda pazartesi 7.22 dolardan kapanan gümüşün ons fiyatı, cuma kapanışta öğleyin 7.44 dolara yükseldi. 
     
     MENKUL KIYMET PİYASALARI 
     ABD'de Başkan George Bush'un ikinci kez seçilmesiyle ülkenin seçim belirsizliğinden çıkması uluslararası menkul kıymet piyasalarının New York Borsası öncülüğünde yükselişe geçmesine yol açtı. 
     Seçimlerin sonuçlanmasının yanı sıra, Ekim ayına ilişkin ABD istihdam rakamlarının beklenenden iyi çıkması New York Borsası'nı coşturdu. 
     Üst üste 9 seansı yükselişle kapatan borsanın temel göstergeleri olan Dow Jones ve Nasdaq endeksleri, Cuma gününün sonunda 30 Temmuz'dan bu yana en yüksek kapanış puanlarını aldılar. 
     Dow Jones Endeksi 360.07 puan ya da yüzde 3.59 haftalık kazançla 10,387.54 puanda kapanırken, haftayı 2,038.94 puanda kapatan Nasdaq Endeksi'nin haftalık kazancı 63.95 puan ya da yüzde 3.24 oldu. 
     New York Borsası'nın yüksek performansı diğer büyük borsaları da olumlu etkiledi. 
     Londra Borsası'nda FTSE 100 Endeksi haftayı 115.6 puan artışla 4,739.8 puanda kapatırken, cuma günü 4,063.58 puanda kapanan Frankfurt'un DAX Endeksi'nin haftalık kazancı 103.33 puan, 3,780.99 puanda kapanan Paris Borsası'nın CAC-40 Endeksinin haftalık kazancı oda 74.17 puan oldu. 
     Tokyo Borsası'nda da hafta boyunca 440.29 puan yükselerek 11,061.77 puanda kapanan Nikkei Endeksi 19 Ekim'den bu yana en yüksek değeri aldı. 
     
     PETROL FİYATLARI 
     Uluslararası piyasalarda aylardır yükseliş yaşayarak 25 Ekim'de 55.67 dolarla nominal olarak tarihi rekorunu kıran ABD ham petrolünün varil fiyatı hafta boyunca 7 doları aşan bir gerileme göstererek Perşembe günü 48.30 dolara kadar düşüp son 6 haftanın en düşük düzeyine geriledi. 
     Petrol fiyatlarında ABD'nin stoklarındaki olumlu artıştan ve yine aynı ülkenin geçen ayki İvan kasırgasında zarar gören petrol rafinerilerinin onarılarak üretimin artırılmasından kaynaklanan gerileme, Cuma günü yerini yeniden yükseliş eğilimine bıraktı. 
     ABD hafif petrolünün varil fiyatı Cuma günü Perşembe kapanışa göre 79 sent artarak 49.61 dolar oldu. 
     
</TEXT>
</DOC>
