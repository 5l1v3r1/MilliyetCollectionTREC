<DOC>
<DOCNO> 278073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/soneko41.html </URL>
<DATE> 2004/10/07/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Petrol fiyatları 53 dolara ulaştı 
</HEADLINE>
<TEXT>

     Uluslararası borsalarda son birkaç gündür kesintisiz yükselişini sürdüren petrol fiyatları, Nijerya'da sevkıyatın durmasıyla dolar seviyesine ulaştı. 
     New York Borsası'nda 98 sent yükselen ABD hafif petrolünün varili dolara ulaştı. Hafif petrolde yılın geride kalan süresindeki fiyat artışı ise yüzde 60'ı geçti. 
     Londra Borsası'nda işlem gören Brent petrolü ise daha hareketli bir gün geçirdi. Bugünkü değer artışı 1 dolar 21 sente ulaşan Brent petrolünde son işlemler 49.20 dolardan gerçekleştiriliyor. 
     Dünyanın 7'nci büyük petrol ihracatçısı Nijerya'da sendikalarca başlatılan iş bırakma eyleminin petrol sevkıyatını kesintiye uğratması, piyasalarda endişe yaratıyor. 
     Ülkede günlük 1 milyon varillik üretim gerçekleştiren Shell, NUPENG ve PENGASSAN sendikalarının eylem kararı sonucunda, petrol arzını durdurmak zorunda kaldı. 
     Çin ve Hindistan gibi petrol tüketimi hızla artan ülkelerin talebinde yavaşlama olmayacağına yönelik bulgular, üretimin artırılması mümkün gözükmediği için petroldeki fiyat artışlarını kolaylaştırıyor. 
     
</TEXT>
</DOC>
