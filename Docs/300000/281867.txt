<DOC>
<DOCNO> 281867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonsiy02.html </URL>
<DATE> 2004/10/20/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Hükümet indirim vaadetti, vergi yükü büyüyor... 
</HEADLINE>
<TEXT>

     VERGİ YÜKÜ BÜYÜYOR 2 
     ANKA EKO 
     -VERGİ YÜKÜ BÜYÜYOR -Hükümetin, vergi oranlarında vaat ettiği indirime rağmen 2005 yılında konsolide bütçe vergi yükünün yüzde 24.73'e 
     yükselmesi öngörülüyor. 
     -Vergi yükündeki artışın da büyük ölçüde dolaylı vergilerden kaynaklanması bekleniyor. 
     ANKARA ANKA -Hükümetin, vergi oranlarında yapmayı vaat ettiği indirimlere rağmen, konsolide bütçe vergi yükünün özellikle dolaylı vergilerden kaynaklanacak artışla, 1995 yılında başlayan büyüme trendini 2005 yılında da sürdürmesi hedefleniyor. 
     Konsolide bütçe vergi gelirlerinin 2005 yılında 119 katrilyon 119 milyar YTL liraya kadar yükselmesi bekleniyor. Bu yıl 100.5 katrilyon lira olarak öngörülen vergi iadeleri de dahil toplam konsolide bütçe vergi gelirleri, 2005 yılında 119 katrilyon liraya yükselirse, Türkiye'nin dar anlamdaki vergi yükü de yüzde 24.73'e çıkacak. Devletin konsolide bütçe kapsamında tahsil ettiği verginin gayri safi milli hasıla içerisindeki oranından oluşan vergi yükünün bu yıl ise yüzde 23.69 düzeyinde gerçekleşeceği tahmin ediliyor. Türkiye'nin gayri safi milli hasılasının bu yıl 424 katrilyon 129 trilyon, 2005 yılında ise 480 katrilyon 963 trilyon 480 milyar 963 milyon YTL 
     düzeyinde oluşacağı hesaplanıyor. 
     2004 yılında vergi yükünde öngörülen artış büyük 
     ölçüde dolaylı vergilerden kaynaklanacak. Vergi yükünün 18.2 puanlık kısmının dolaylı vergilerden, 6.5 puanlık kısmının ise gelir ve servet üzerinden alınan dolaysız vergilerden kaynaklanması bekleniyor. 
     Türkiye'de dar anlamda vergi yükü, 1995 yılından bu yana aralıksız olarak sürüyor. 1994 yılında kriz nedeniyle bir defaya özgü olarak alınan vergiler yüzünden 1994 yılında GSMH'nin yüzde 15.12'sine yükselen dar anlamda vergi yükü, 1995 yılında yüzde 13.8'te kaldı. 1996 yılında yüzde 
     14.98'e, 1997 yılında yüzde 16.14'e yükselen vergi yükü, 
     yüzde ilk defa yüzde 20 sınırını 2000 yılında aştı. 1999 yılında yaşanan Marmara Depremi nedeniyle getirilen ek vergilerle sağlanan bu büyüme, izleyen yıllarda da söz konusu ek vergilerin süresinin uzatılması, bu yıl başından itibaren de kalıcı hale getirilmesiyle birlikte artış trendini sürdürdü. Vergi yükü 2001 yılında yüzde 22.52, 2002 yılında yüzde 21.81 oldu. 2003 yılında ise yüzde 23.64 olarak gerçekleşti. Bu yıl yüzde 23.69'a çıkan dar anlamda vergi yükü 2004 yılında öngörüldüğü noktaya çıkarsa son 10 yılda 11 puana yakın bir artış kaydetmiş olacak. Dar anlamda vergi yükü sadece konsolide bütçe kapsamında tahsil edilen vergilerle hesaplanıyor. Devlet bütçeden ayrı olarak mahalli idareler ve bazı fonlar aracılığıyla da halktan vergi topluyor. Fonlar ve mahalli idarelerin vergi ve vergi benzeri gelirleri de dikkate alındığında geniş anlamda vergi yükü yüzde 30'a yaklaşıyor. 
     
</TEXT>
</DOC>
