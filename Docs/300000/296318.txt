<DOC>
<DOCNO> 296318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sontur12.html </URL>
<DATE> 2004/12/09/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Tek umudu adaşı Başbakan Erdoğan... 
</HEADLINE>
<TEXT>

     
     Zafer SAMANCI KONYA, DHA 

     

KONYALI 41 yaşındaki Mustafa Kuyak, Başbakan'a olan sevgisi nedeniyle 2 yıl önce dünyaya gelen oğluna Recep Tayyip Erdoğan adını verdi. Akciğerleri tam olarak gelişmeden doğan Recep Tayyip Erdoğan Kunak, 8 aylıklen sarılık hastalığına, 1.5 yaşında da zatürreye yakalandı. Kunak'ın şimdi de safra keseninin sürekli taş ürettiği ve her iki böbreğinde de taş olduğu ortaya çıktı. Asgari ücretle çalışan 6 çocuk babası Mustfa Kuyak, oğlunun tedavisi için Başbakan Recep Tayyip Erdoğan'dan yardım istedi. 
     Selçuklu Belediyesi'nde inşaat işçisi olarak çalışan Mustafa Kuyak, 2002 yılında doğan oğluna o dönemde henüz başbakan olmayan Recep Tayyip Erdoğan'ın adını verdi. İl Nüfus Müdürlüğü uzun olduğu gerekçesiyle adı kabul etmeyerek kimlik vermedi. Mustafa Kuyak, Konya 3'üncü Asliye Hukuk Mahkemesi'ne açtığı davayı kazanırken, 7 ay süren hukuk mücadelesinin ardından oğluna Recep Tayyip Erdoğan ismiyle kimlik almayı başardı. 
     Doğduğunda ciğerlerinin gelişmediği belirlenen Recep Tayyip Erdoğan Kuyak, 8 aylıkken sarılık hastalığına, 1.5 yaşında da zatürreye yakalandı. Talihsiz çocuk ardı arkasına gelen hastalıklar nedeniyle uzun süre hastanede tedavi gördü. 2 yaşına gelen Kuyak'ın bu kez de sol böbreğinde 2, sağ böbreğinde de 1 santimetre büyüklüğünde taş olduğu ortaya çıktı. SSK Konya Bölge Hastanesi'nden Başkent Üniversitesi Konya Araştırma ve Uygulama Hastanesi'ne sevkedilen Recep Tayyip Erdoğan Kuyak'ın sağ böbreğindeki 1 santimetrelik taş lazer ışınları ile kırılırken, sol böbreğindeki 2 santimetrelik taş ise ilaç ve iğne tedavisi ile eritilmeye çalışılıyor. 
     Başkent Üniversitesi Araştırma ve Uygulama Hastanesi yetkilileri tedavinin uzun sürebileceğini, talihsiz çocuğun safra kesesinin sürekli olarak taş üreterek böbreklerde topladığını söyledi. 6 çocuk babası olan ve asgari ücretle ailesini geçindirmeye çalışan Mustafa Kuyak, SSK'lı olmasına rağmen bazı ilaç ve iğneleri dışardan almak zorunda kaldığını anlatırken, şöyle dedi 
     "Artık ilaç parası yetiştiremiyorum. Doktorlar safra kesesinin de sürekli taş ürettiğini söylüyor. Maddi durumunun her geçen gün kötüye gidiyor. Tek umudum Başbakanımız Recep Tayyip Erdoğan. Kendisini zaten çok seviyorum. Ancak yavrumun tedavisine yardımcı olursa minnettar kalırım.'' 
     
</TEXT>
</DOC>
