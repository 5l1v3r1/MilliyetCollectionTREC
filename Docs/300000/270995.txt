<DOC>
<DOCNO> 270995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sontur13.html </URL>
<DATE> 2004/09/11/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Konya... Kamyon ile otomobil çarpıştı 4 ölü, 2 yaralı... 
</HEADLINE>
<TEXT>

     Konya'nın Karapınar İlçesi yakınlarında meydana gelen trafik kazasında 4 kişi öldü, 2 kişi yaralandı. 
     Edinilen bilgiye göre, Konya-Karapınar Karayolu'nun 75. kilometresinde sürücüleri henüz belirlenemeyen 26 DD 957 plakalı kamyon ile 48 FB 650 plakalı otomobil çarpıştı. 
     Kazada ilk belirlemelere göre, 4 kişi öldü, 2 kişi yaralandı. 
     
     ÖLÜ VE YARALILARIN İSİMLERİ BELLİ OLDU 

     Konya'nın Karapınar İlçesi yakınlarında meydana gelen trafik kazasında ölen ve yaralananların isimleri tespit edildi. 
     Edinilen bilgiye göre, Mustafa Mert yönetimindeki 26 DD 957 plakalı mobilya yüklü kamyonun Konya-Karapınar Karayolu'nun 75. kilometresinde, bankete çarparak devrilip karşı yönden gelen Ahmet Uyanık 54 idaresindeki 48 FB 650 plakalı otomobille çarpışması sonucu ölenlerin kamyon şoförü Mustafa Mert 40 ile aynı araçta bulunan çocukları Halil 5 , Yasin 17 ve Murat Mert 15 olduğu belirlendi. 
     Kamyonda sıkışan cesetleri çıkarmak için iş makineleri kullanılırken, bu sırada Mustafa Mert'in cep telefonu çaldı. Telefona yanıt veren bir polis memuru, Mert'in çocuklarıyla birlikte trafik kazasında öldüğünü telefonla arayan akrabalarına bildirdi. 
     Kazada yaralananların ise otomobil sürücüsü Ahmet Uyanık ile aynı araçta bulunan Turgut Çolak 34 olduğu ifade edildi. Konya Numune Hastanesi'nde tedavisi süren Uyanık ve Çolak'ın sağlık durumlarının iyi olduğu öğrenildi. 
     Mustafa Mert'in Eskişehir'den, Konya'nın Ereğli İlçesi'ne çocuklarıyla birlikte mobilya götürdüğü belirtildi. 
     
</TEXT>
</DOC>
