<DOC>
<DOCNO> 263704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/siyaset/axsiy01.html </URL>
<DATE> 2004/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçek Olayın dışındayız Yargıtay gereğini yapar 
</HEADLINE>
<TEXT>


Adalet Bakanı Çiçek, Çakıcı dosyasında ismi geçen Yargıtay Genel Sekreter Yardımcısı Ercan Yalçınkaya hakkında bakanlığın gereğini yapacağını belirtti 

GÖKÇER TAHİNCİOĞLU Ankara 


Adalet Bakanı Cemil Çiçek, Alaattin Çakıcı'nın Yargıtay'daki faaliyetlerine ilişkin dosyada ismi geçen Yargıtay Genel Sekreter Yardımcısı Ercan Yalçınkaya hakkında gereğinin yapılacağını belirterek, "Yargı mensupları içinde kişisel kusuru olan varsa, yargı gereğini yapar" dedi. 

'Yalnız kalıyoruz' 
Türkiye'nin ciddi sıkıntılardan geçtiğini kaydeden Çiçek, "Geçenlerde bir meslek odası başkanına da söyledim. 50 tane meslek odası var. Bakın bir tanesi kendi üyeleri için cezai işlem yapmış mı Mücadelemizde yalnız kalıyoruz" diye konuştu. 
Yargıtay Başkanı Eraslan Özkaya'nın, bir müteahhit aracılığıyla tanıştığı MİT Dış Operasyonlar Daire Başkan Yardımcısı Kaşif Kozinoğlu'na Çakıcı dosyası hakkında bilgi vermesiyle ilgili olayın dışında olduklarını söyleyen Çiçek, "Bize bununla ilgili evrak da gelmedi. İstanbul Başsavcılığı'ndan da soruşturmanın ilerlemesi için henüz evrak istemedik. Ama kısa süre içinde tetkik h kim olan Ercan Yalçınkaya'nın dosyası ayrılarak bize gelir" dedi. 
Adalet Bakanlığı'nın Yalçınkaya yönünden soruşturma yürüteceğini ve gereğini yapacağını vurgulayan Çiçek, "Özkaya da saygın bir hukukçudur. İddialarla ilgili Yargıtay Kanunu'na göre soruşturma yürütülür. Yargıtay, gereğini yapar. Bu bizim dışımızda" diye konuştu. 

Dosya süresi normal 
Çiçek, Çakıcı'nın Türkiye'den kaçmasıyla ilgili, "Kaçma şüphesi olan bir adam nasıl kaçıyor anlamıyorum" tepkisinin anımsatılması üzerine, şunları söyledi 
"O dönemde, 'Kararın İstanbul'a gönderilme süreci uzadı, Çakıcı böyle kaçtı' gibi yorumlar yapıldı. Hangi mahkemeye giderseniz gidin, bu süreler aşağı yukarı böyledir. Sürede bir anormallik yok. Cumhurbaşkanı'nın Anayasa Mahkemesi Başkanı'yken verdiği bazı kararların h l gerekçeleri yazılmadı. Süreç böyle işliyor. Çakıcı dosyasında farklı bir şey yok." 
Asıl üzüntüsünün Türkiye'deki her olaydan sonra işin yargıya dayanması olduğunu vurgulayan Çiçek, "H kim - savcı sokağa çıkıp Çakıcı'yı mı izleyecek Onun kaçmaması için mi uğraşacak Elden kaçtıktan sonra bana soruyorlar, iadesi ne zaman diye Ben mi kaçırdım ki zamanını tam söyleyebileceğim Şu anda Adalet Bakanı olarak beni ilgilendiren soruşturmasını yapacağımız Yalçınkaya'nın durumudur" dedi. 


</TEXT>
</DOC>
