<DOC>
<DOCNO> 297818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sondun22.html </URL>
<DATE> 2004/12/15/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Belçika, AB anayasası için referanduma gidecek 
</HEADLINE>
<TEXT>

     Belçika Federal Meclisi Anayasa Komisyonu, AB Anayasası konusunda referandum yapılmasından yana tavır koydu. 
     Komisyonda yapılan oylamada, liberaller ve aşırı sağcılar referandum isterken, sosyalistler ve muhafazakarlar buna karşı çıktı. 
     Federal Meclis, gelecek yılın başında konuya ilişkin kararı netleştirecek. Referandumun nisan ayında yapılabileceğini belirten yetkililer, bu referandum sonuçlarının yaptırım gücü olmayacağını, ancak tüm siyasi partilerin, 2005 sonunda AB Anayasası'nı oylama zamanı geldiğinde kamuoyunun görüşünü dikkate almak zorunluluğu hissedeceklerini belirttiler. 
     Belçika'da yapılan çeşitli kamuoyu yoklamaları, halkın en az yüzde 51'inin AB Anayasası'nı istediğini gösteriyor. 
     AB istatistik kurumu Eurostat'ın anketi ise Belçika'da her 10 kişiden 8'inin anayasadan yana tavır aldığı sonucunu ortaya çıkardı. 
     
</TEXT>
</DOC>
