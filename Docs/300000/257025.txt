<DOC>
<DOCNO> 257025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/sondun03.html </URL>
<DATE> 2004/07/21/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Japonya, tehdide rağmen Irak'tan asker çekmeyi düşünmüyor... 
</HEADLINE>
<TEXT>

     Japonya, saldırı tehdidine rağmen Irak'tan asker çekmeyi düşünmediğini bildirdi. 
     Bir Dışişleri Bakanlığı yetkilisi, ülkesinin Irak'taki faaliyetlerini sürdürmeyi planladığını söyledi. 
     Japonya'nın Irak'ta insani görev yaptığını belirten yetkili, Irak halkı ve hükümetinin, Japonya'nın çabalarına minnettar olduğunu ifade etti. 
     Yetkili, Japon askerlerine yönelik tehditle ilgili açıklamanın güvenilirliğini araştırdıklarını da kaydetti. 
     El Kaide liderlerinden Ebu Musab Ezzerkavi önderliğindeki Tevhid ve Cihad örgütüne atfedilen, internette yayınlanan açıklamada, ''Japon hükümeti, Filipin hükümetinin yaptığı gibi Irak'tan askerlerini çekmezse Japon askerlerinin saldırıların hedefi olacağı'' tehdidinde bulunulmuştu. Ancak daha sonra örgüt, açıklamanın kendisine ait olmadığını bildirmişti. 
     
</TEXT>
</DOC>
