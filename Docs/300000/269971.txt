<DOC>
<DOCNO> 269971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sondun02.html </URL>
<DATE> 2004/09/08/ </DATE>
<TIME> 00.05 </TIME>
<AUTHOR>  </AUTHOR>
<HEADLINE>
Irak'ta ölen ABD'li sayısı 1000'i geçti 
</HEADLINE>
<TEXT>

     ABD güçlerinin Irak topraklarına girmesinden bu yana çatışmalarda ya da kaza sonucu ölen Amerikalı asker sayısı 1000'i geçerken, savaşta ölen Iraklı sayısının en az 10 bin olduğu belirtiliyor. 
     Savaşta ölen toplam Iraklı sayısının ABD ordusu tarafından açıklanmadığı, Irak Sağlık Bakanlığı'nın ise Nisan ayından sonra kayıt tutmaya başladığı belirtilirken, bazı özel gruplar Mart 2003'ten bu yana ölen Iraklı sayısının en az 10 bin olduğunu bildiriyor. 
     Uluslararası Af Örgütü'nün Ortadoğu sözcüsü Nicole Choueiry, savaşta hayatını kaybedenlerin kesin sayısını bulmanın zor olduğunu belirterek, ''Kayıtları tutmak işgal güçlerinin görevidir ama Amerikalılar bunda başarısız oldu'' dedi Associated Press, ABD Savunma Bakanlığı Pentagon'un kayıtlarıyla, Irak'tan edindiği haberlerinden ve asker ailelerinden derlediği bilgilere dayanarak Amerikan ordusunun Irak'taki kayıp sayısının 1000'i geçtiğini duyurmuştu. 
     
</TEXT>
</DOC>
