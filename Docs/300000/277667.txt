<DOC>
<DOCNO> 277667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/yazar/gunes.html </URL>
<DATE> 2004/10/06/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Acaba erken seçim mi var 
</HEADLINE>
<TEXT>


Ekonomi politikalarının ülkenin toplumsal koşullarına uygun olması istenir. Hatta çoğu zaman IMF politikaları ülkelerin özgün toplumsal koşullarını dikkate almadığı için eleştirilir. Bundan bir süre önce IMF Ari Aisen'in ele aldığı 254 sayfalık bir araştırmayı Kura dayalı istikrar politikaları ya da para politikası Siyasal fırsatçılık için alan var mı yayımladı. Sonuçlar gerçekten ilginç. 
Malum, her iki politikanın etkileri farklı. Özellikle tüketim ve ekonomik işleyiş açısından. Kura dayalı istikrar politikaları tüketimin patlamasına ancak daha sonra durgunluğa neden oluyor. Parasal programlar ise aksine önce durgunluk yaratsa da, sonra ciddi bir canlılık oluşuyor. 
Bu iki farklılık da fırsatçı politikacıların bilgisi dahilinde. Bu nedenle seçimler yakınsa politikacılar kura dayalı istikrar programlarını, henüz yeni tamamlanmışsa da para politikasını yeğliyor. Aslında her ikisinde de ödenen bir maliyet var, ama zamanlaması değişiyor. Malum, kura dayalı istikrar politikaları ödemeler dengesi krizi, döviz rezervi kaybı ya da büyük devalüasyonlarla sonuçlanıyor. Bu nedenle bu politikalarla seçimlerde başarılı olma olasılığı düşük. Bizde de öyle olmadı mı 2000 programını uygulayanlar tasfiye oldular. 
Bununla beraber, kura dayalı istikrar programlarının genellikle dünya ekonomisinin genişleme sürecinde ve o ülkenin dış dengesinin olumlu olduğunda uygulandığını savunanlar var. Kura dayalı programların ardındaki hızlı büyümenin nedeni de bu olsa gerek. 

POLİTİKA Başlangıç Tip Seçimlerden önce Seçimlerden sonra Arjantin Austral I Haziran 1985 KDİP Ekim 1983 Ekim 1985 Arjantin Austral II Ekim 1987 KDİP Ekim 1985 Ekim 1987 Arjantin BONEX Aralık 1989 PDİP Mayıs 1989 Ekim 1991 Arjantin Konvertibilite Nisan 1991 KDİP Mayıs 1989 Ekim 1991 Brezilya Cruzado planı Şubat 1986 KDİP Kasım 1982 Kasım 1986 Brezilya Collor planı Mart 1990 PDİP Kasım 1989 Ekim 1994 Brezilya Real planı Haziran 1994 KDİP Kasım 1989 Ekim 1994 Dominik Cum. Ağustos 1990 PDİP Mayıs 1990 Mayıs 1994 Meksika Aralık 1987 KDİP Temmuz 1985 Temmuz 1988 Peru Ağustos 1990 PDİP Nisan 1990 Nisan 1995 
KDİP Kura dayalı istikrar programı 
PDİP Paraya dayalı istikrar programı 

Gelelim örneklere. Brezilya'da 1994 seçim kampanyası sürecinde kura dayalı istikrar programı olan Real Planı desteklendi. Keza 1987 Eylül'ünde Meksika'da seçimler öncesi benzer bir program başlatıldı. Ve birkaç ay sonra Carlos Salinas başkan olunca müthiş bir tüketim patlaması yaşandı. Arjantin'de 1985 Austral, 1991 Konvertibilite planları ve Brezilya'da 1986 Cruzado planları hep seçimlerle bağlantılı programlar oldu. 
Arjantin'de Carlos Menem 1989 BONEX planı , 1990'da Brezilya'da Fernando Collor de Melo ise seçildikten sonra Peru ile Dominik de aynı biçimde para politikalarını uyguladı. 
Araştırmacı Aisen, İsrail ve Türkiye'ye de bakıyor. İlişki biraz zayıflasa da, istikrar politikaları seçim sonrası gözleniyor. Uzatmayalım şu anda bizde kura dayalı istikrar programı uygulanmıyor, ama kur reel olarak bayağı değer kazandı. Tüketim de adeta patladı. Acaba seçimler mi yaklaşıyor Hazır işler iyi giderken hükümet seçimlere gitmesin Sanmıyoruz. 



</TEXT>
</DOC>
