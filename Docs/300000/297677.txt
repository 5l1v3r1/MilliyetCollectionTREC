<DOC>
<DOCNO> 297677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sontur34.html </URL>
<DATE> 2004/12/14/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Elişi yapan kızın yüzü yandı 
</HEADLINE>
<TEXT>

     Aksaray'da Halk Eğitim Merkezi'nin açtığı bir kursta el işi yapan genç kızın yüzü, ocağa dökülen ispirtonun alev alması sonucu yandı. 
     Aksaray Halk Eğitim Merkezi'nin kent merkezinde açtığı kursta, arkadaşlarıyla birlikte, öğretmeni Banu Sağlam'dan ispirto ocağında bakır teli ısıtarak hediyelik çiçek yapmayı öğrenmeye çalışan Emine Bozlak'ın 21 yüzü, ocağın üzerine dökülen ispirtonun alev alması sonucu yandı. 
     Yüzünde yanıklar oluşan Emine Bozlak, arkadaşlarıyla birlikte gittiği sağlık ocağında tedavi altına alındı. 
     Kurs öğretmeni Sağlam ve Halk Eğitim Merkezi yetkilileri Emine Bozlak'ın, ispirto ocağının üzerine kazayla çok miktarda ispirto döktüğü için alevlerin yüzünü yaktığını belirtti. 
     
</TEXT>
</DOC>
