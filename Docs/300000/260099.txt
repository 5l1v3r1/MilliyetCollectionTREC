<DOC>
<DOCNO> 260099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/guncel/gun01.html </URL>
<DATE> 2004/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Rehineler için endişeli bekleyiş 
</HEADLINE>
<TEXT>


Murat Yüce'nin Irak'ta öldürülmesiyle dehşete düşen diğer 2 şoförün yakınları gelişmeleri korkuyla izliyor 

MANİSA, ŞANLIURFA DHA 

I rak'ta Türk rehinenin öldürülmesi, bu ülkede rehin düşenlerin yakınlarında büyük endişe yarattı. Kahramanlı Uluslararası Nakliyat'a bağlı çalışan taşeron firma Öztur'un şoförleri Abdurrahman Demir ile Sait Unurlu da geçen hafta Irak'ta kaçırıldı. 
Mardin Kızıltepeli olan ve 10 yıl önce Manisa Salihli'ye yerleşen Demir'in evi dün yasa büründü. 5 çocuğuna sarılarak ağlayan eşi Hamide Demir, "Ne olur, onu çocuklarına bağışlasınlar" dedi. 

Gözyaşlarına boğuldular 
Unurlu'nun Şanlıurfa Birecik'teki evinde de, Murat Yüce'nin öldürülmesinden sonra endişe arttı. Anne Hatice Unurlu "Devlet oğlumu ve bin bir zorlukla çocuğuna ekmek parası kazanan ana kuzularını ailelerine kavuştursun" diyerek gözyaşlarna boğuldu. 
Irak'taki faaliyetlerini durduran Öztur'un genel müdürü Ömer Öztürk de, gelişmelerle ilgili hiçbir bilgiye sahip olmadıklarını söyledi. Öztürk, "Gelişmeleri endişeyle izliyoruz. Dışişleri Bakanlığı'nın bu konuda girişimlerini hızlandırması ve bize de bilgi akışı sağlamasını istiyoruz" dedi. 

4 çocuğuyla yalnız kaldı... 

AHMET ÖZBİLGİ Ağrı DHA 
Irak'ta konvoylarına düzenlenen silahlı saldırıda ağır yaralanan ve üç gün önce ölen TIR şoförü Birdal Sancar'ın cenazesi Ağrı'da ağıtlar arasında toprağa verildi. Ağabey Medeni Sancar "Hiç kimse Irak'a ekmek parası için gitmesin. Irak kan gölü olmuş" diye seslendi. Tutak'a bağlı Öndöl köyünde vatandaşların katılımıyla Sancar'ın cenazesi defnedildi. 4 çocuğuyla yalnız kalan acılı eş Yıldız Sancar "Çocuklarım baba yolunu beklerken cenazesiyle karşılaştı. Ekmek parası kazanmaya gitti, cenazesini yolladılar" dedi. 

Öldürülen ilk yabancı değil 

Irak'ta militanlarca kaçırıldıktan sonra öldürülen yabancı ülke vatandaşlarının listesi şöyle 
Fabrizio Quattrocchi İtalya , 14 NisanNick Berg ABD , 11 MayısHüseyin Ali Alyan Lübnan , 12 HaziranKim Sun - il Güney Kore , 22 HaziranKeith Matthew Maupin ABD , 28 Haziran George Lazov Bulgaristan , 13 TemmuzAzad Hüseyin Kan Pakistan , 28 TemmuzSajad Naim Pakistan , 28 TemmuzMurat Yüce Türkiye , 2 Ağustos 
El Cezire televizyonu, görüntülerini yayımladı, ancak ABD Maupin'in öldürüldüğünü doğrulamadı. 


</TEXT>
</DOC>
