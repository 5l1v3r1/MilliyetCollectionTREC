<DOC>
<DOCNO> 255431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/son/sonspo14.html </URL>
<DATE> 2004/07/14/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Correia, olimpiyatlarda yüzme dalında ABD adına yarışacak ilk zenci oldu 
</HEADLINE>
<TEXT>

     ABD'li yüzücü Maritza Correia, ABD'de devam eden olimpiyat elemelerini geçerek, olimpiyatlarda ABD adına yarışacak ilk zenci bayan yüzücü olarak tarihe geçti. 
     Olimpiyat elemelerinde, 100 metre yarışını 4. olarak tamamlayan Correia, ABD Olimpiyat Yüzme Takımı'na girmesiyle ilgili olarak, ''Şok oldum, çok şaşırdım. Bu çok büyük bir onur'' dedi. 
     Correia, 2000 yılında Sydney'de yapılan olimpiyatlarda, 50 metre erkekler serbest dalında ABD adına yarışan Anthony Ervin'den sonra, ABD'yi temsil edecek 2. zenci sporcu oldu. 
     Correia, alacağı başarılarla azınlıklar için bir model oluşturup, başarılarının, diğer sporcuların da yolunu açmasını umut ettiğini belirtti. 
     Bunun temel amacı olmadığını ifade eden Correia, ''Ama bu avantajımı değerlendirebildiğim kadar iyi değerlendireceğim. Azınlıklar için aktivitelere katılmak oldukça zor. Spor, oldukça pahalı. Benim amacım daha çok havuz yapılmasını sağlamak'' dedi. 
     
</TEXT>
</DOC>
