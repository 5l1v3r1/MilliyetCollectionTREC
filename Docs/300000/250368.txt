<DOC>
<DOCNO> 250368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sonyas08.html </URL>
<DATE> 2004/06/23/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Roberts ve Zeta-Jones'tan Brad Pitt'e "hayır" 
</HEADLINE>
<TEXT>

     Brad Pitt'in eşi Jennifer Aniston'a hazırladığı sürpriz, rol arkadaşları yüzünden suya düştü. Kendisini ziyaret için ABD'den kalkıp gelen eşine ''Oceans Twelve'' filminde ufak bir rol ayarlamak isteyen Pitt, Catherine Zeta-Jones ile Julia Roberts'tan kocaman bir ''hayır'' yanıtı aldı. 
     Internetteki ''nationalenquirer'' sitesinin haberine göre, bugüne kadar Aniston ile herhangi bir filmde birlikte kamera karşısına geçmeyen Pitt, hazırladığı sürprizle Paris'e kadar gelen eşini şaşırtmak istedi. 
     Eşinin kendisiyle bir filmde ufak bir rolle de olsa yer almak istediğini bilen Pitt, durumu yönetmen Steven Soderbergh ve yapımcılara açtı. Brad Pitt ile ''Oceans Eleven'' filminde de birlikte çalışan Soderbergh ile yapımcılar, bu fikri son derece sevimli buldu. 
     Bunun üzerine filmin oyuncularına giden yapım ekibi, inanılmaz bir cevapla karşılaştı. Diğer oyuncular fikre sıcak bakmasına rağmen Zeta-Jones ile Roberts, ''bunun imkanı yok'' yanıtını vererek Pitt'in isteğini geri çevirdi. 
     ''Oceans Twelve'', Aralık ayında izleyiciyle buluşacak. 
     
</TEXT>
</DOC>
