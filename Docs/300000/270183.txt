<DOC>
<DOCNO> 270183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sontur51.html </URL>
<DATE> 2004/09/08/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Van'da seyyar satıcılar zabıtaya saldırdı .. 
</HEADLINE>
<TEXT>

     Van'da seyyar satıcıların taşlı ve sopalı saldırısında, 5 zabıta memurunun yaralandığı bildirildi. 
     AA muhabirinin aldığı bilgiye göre, Van Belediyesi Zabıta Müdürlüğü ekipleri, Van Ulu Cami ve Bahçesaray Pasajı önünde bulunan seyyar satıcıları sabit pazar yerlerine gitmeleri konusunda uyardı. Daha sonra zabıta ekipleri ile seyyar satıcılar arasında tartışma çıktı. 
     Tartışmanın kavgaya dönüşmesi üzerine taş ve sopalarla zabıta memurlarına saldıran seyyar satıcılar, Mustafa Aydınoğlu, Tevfik Şaar, Nusret Akman, Muhittin Tunç ve Levent Ağar'ı yaraladı. 
     Yaralılar, Van Devlet Hastanesi'nde tedavi altına alındı. 
     Olayla ilgili 6 seyyar satıcının gözaltına alındığı bildirildi. 
     
</TEXT>
</DOC>
