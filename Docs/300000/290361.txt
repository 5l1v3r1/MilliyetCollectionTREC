<DOC>
<DOCNO> 290361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/yasam/yas01.html </URL>
<DATE> 2004/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Aradığınız şifa mutfakta 
</HEADLINE>
<TEXT>


"Çin'in Besinlerle Tedavi Sistemi" adlı kitaba göre, sabah aç karnına bir domates yemek hipertansiyonu alt ediyor, çilek sarhoşluğu gideriyor. Dişeti kanamalarını durdurmak için ise yapmanız gereken, dişlerinizi tuzla fırçalamak 

Ahu Coşkun 

Uluslararası Geleneksel Çin Tıbbı Koleji'nden doktor Henry C. Lu çeşitli rahatsızlıkların ve hastalıkların, besinlerle uygulanan perhizler sayesinde tedavi edilebildiğini söyledi. Henry C. Lu, "Çin'in Besinlerle Tedavi Sistemi" isimli kitabında bir hafta ile birkaç ay içinde şifa dağıtan bazı besinleri şöyle sıralıyor 
Kırmızıbiber Damar sertliği ve yüksek tansiyonu önler. Kan dolaşımını hızlandırır.Esmer şeker Karın ağrısı ve dizanteri tedavisinde kullanılır. Tuz Dişeti kanamalarını durdurur. Dişlerinizi sabah akşam kaliteli sofra tuzuyla fırçalayın. Ananas Hazımsızlığı, karın şişkinliğini, kusmayı ve ishali giderir. Günde 4 dilim taze ananas yiyin ya da 2 kez birer bardak ananas suyu için. Çilek Akciğerleri yumuşatır, dalağı güçlendirir ve sarhoşluğu giderir. Kuru öksürük, boğaz ağrısı ve ses kısılmasına iyi gelir.Kiraz Felci, kol ve bacaklardaki uyuşukluğu, bel ağrılarını giderir. Mandalina Dalağı güçlendirir, öksürüğü giderir, sindirimi kolaylaştırır.Şeftali Bağırsakları yumuşatır ve terlemeyi kontrol eder, yüksek tansiyonu tedavi eder.Domates İştahsızlık, kabızlık tedavisinde kullanılır. Yüksek tansiyonu gidermek için sabah aç karnına bir ya da 2 adet taze domates yiyin. 




</TEXT>
</DOC>
