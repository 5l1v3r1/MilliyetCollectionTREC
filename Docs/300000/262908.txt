<DOC>
<DOCNO> 262908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sontur52.html </URL>
<DATE> 2004/08/12/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Hamit Bayram vakasını mülkiye müfettişleri araştıracak... 
</HEADLINE>
<TEXT>

     İçişleri Bakanı Abdülkadir Aksu'nun, Hamit Bayram'ın emniyet binasından kaçırılması olayının araştırılması için mülkiye müfettişleri görevlendirdiği bildirildi. 
     İçişleri Bakanlığı'ndan yapılan yazılı açıklamada, Aksu'nun, Hamit Bayram ve yanındaki kişinin Van Bölge Trafik İstasyonu kademesinden silahlı bir grup tarafından kaçırılması olayı ve bu olayla ilgili olarak bugüne kadar basında ve kamuoyunda yer alan iddiaların bütün boyutlarıyla araştırılması için mülkiye müfettişleri görevlendirdiği kaydedildi. 
     Hamit Bayram ve yanındaki kişi, Malatya Emniyet Müdürlüğü Kaçakçılık ve Organize Suçlarla Mücadele Şube Müdürlüğü ekiplerince bir istihbaratın değerlendirilmesi sonucu, üzerlerinde uyuşturucu maddeyle 7 Temmuz'da yakalanmıştı. 
     Malatya emniyet ekipleri tarafından Van'a götürülen iki kişi, Van Bölge Trafik İstasyonu kademesinden kaçırılmıştı. 
     
</TEXT>
</DOC>
