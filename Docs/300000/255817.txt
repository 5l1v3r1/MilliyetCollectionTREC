<DOC>
<DOCNO> 255817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/yasam/yas03.html </URL>
<DATE> 2004/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabiha Gökçen'e hareket geliyor 
</HEADLINE>
<TEXT>


ANKARA Milliyet 

Atıl kalan Sabiha Gökçen Havaalanı, charter uçakları, tarifesiz kargo, hac ve yeni iç hat uçuşlarının buraya yönlendirilmesiyle canlanacak. Sabiha Gökçen Havaalanı'nın hava trafiğinin artırılmasına yönelik protokol, Milli Savunma Bakanı Vecdi Gönül ve Ulaştırma Bakanı Binali Yıldırım tarafından dün imzalandı. Üç yıldır Savunma Sanayi Müsteşarlığı, Aselsan, Tüsaş, Silahlı Kuvvetleri Güçlendirme Vakfı ve Türk Hava Kurumu'ndan oluşan Havacılık ve Havacılık Endüstrileri HEAŞ tarafından işletilen havaalanına, Atatürk Havaalanı yolcu potansiyelinin bir bölümü kaydırılacak. 

Alana ulaşım kolaylaşacak 
Sabiha Gökçen Havaalanı'nın, 2001'den bu yana çok sınırlı olarak kullanıldığına işaret eden Gönül, havalanına 700 milyon doların üzerinde yatırım yapıldığını belirtti. Sabiha Gökçen'in şehir içine entegrasyonu ile altyapısının tamamlanamadığını dile getiren Yıldırım ise, "Bu sorun İstanbul raylı sistem programı içinde çözülecek" diye konuştu. 



</TEXT>
</DOC>
