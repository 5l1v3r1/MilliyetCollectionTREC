<DOC>
<DOCNO> 262448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sonspo05.html </URL>
<DATE> 2004/08/11/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Real Madrid'den Vieira ve Owen şov 
</HEADLINE>
<TEXT>

     Nistelrooy ve Rooney transferinde hayal kırıklığı yaşayan Real Madrid, Michael Owen’ın işini bitirdi. Başkan Perez, İngiliz yıldızla, Vieira’yı aynı gün İspanya’ya getirerek şov yapacak Transfer şampiyonu Real Madrid, bu sezona da damgasını vurmaya hazırlanıyor. Uzun süredir peşinde olduğu Ruud van Nistelrooy ile Wayne Rooney’in transferinden sonuç alamayan Beyaz Şimşekler, B planını devreye soktu ve Michael Owen’la anlaşmaya vardı. 
     Yıldız oyuncunun kulübü Liverpool, 1 yıllık sözleşmesi bulunan Owen’ın sezon sonunda bonservis bedeli olmaksızın gideceğini düşünerek transfere yeşil ışık yaktı. 
     
     Vieira’da sorun yok 

     İngiliz basını, Owen’ın transferinin bittiğini yazarken, Başkan Perez’in golcü oyuncuyu Fransız yıldız Vieira’yla birlikte aynı gün Madrid’e getirerek büyük bir şov yapmayı planladığını belirtti. 
     Real’in gündemindeki bir diğer isim Patrick Vieira ise yaptığı açıklamada en geç perşembe günü İspanya’ya gelip resmi imzayı atacağını açıkladı. 
     Beyaz Şimşekler bugün TSİ 21.45’te Wisla Krakov’la Şampiyonlar Ligi 3. ön eleme turunda karşılaşacak. 

     
</TEXT>
</DOC>
