<DOC>
<DOCNO> 294983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sonspo17.html </URL>
<DATE> 2004/12/05/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Samsun, Ankara'dan şen dönüyor 0-1 
</HEADLINE>
<TEXT>

     Birinci Süper Futbol Ligi'nde, Büyükşehir Belediyesi Ankaraspor, konuk ettiği Samsunspor'a 1-0'lık skorla boyun eğdi. Samsunspor'a 3 puanı Ghodbane'nin golü getirdi. 
     Samsunspor karşılaşmasının ilk yarısı konuk ekibin 1-0 üstünlüğüyle sona erdi. 
     Karşılaşmanın ilk yarısında her iki takım da vasat bir futbol ortaya koydu. 
     Büyükşehir Belediyesi Ankaraspor, kanatlarda Brezilyalı futbolcularının eksikliğini hissederken, atak organizasyonlarında etkisiz kaldı. Lacivert-beyazlılar, 1-0 geriye düştükten sonra oyunu rakip yarı alana yıktılar ancak gol bulamadılar. 
     Konuk ekip Samsunspor ise rakibine oranla daha kontrollü oynadı. Özellikle rakibinin baskılı oynadığı dakikalarda kontrataklarla Ankaraspor kalesinde gol aradı. 
     17. dakikada savunmanın arkasına sarkan Saffet, kaleci Kerem ile karşı karşıya kaldı. Bu futbolcunun vuruşunda Kerem, topu tokatlayarak uzaklaştırdı. 
     22. dakikada Musa'nın sol taraftan ortaladığı topu İvanov kontrol ederek Kaies'e aktırdı. Kaies, müsait durumda kaleci Fabio'nun yanından topu ağlara gönderdi. 
     30. dakikada Saffet'in çizgiye kadar inerek ceza alanı içine yaptığı ortada, Samsunspor savunması Ankaraspor forvetlerinden önce davranarak tehlikeyi önledi. 
     36. dakikada Jaba'nın ceza alanı dışından çok sert şutunu Kerem kontrol edemedi ve elinden kaçırdı, ancak Saffet topa yetişemeyince takımını bir golden etti. 
     41. dakikada Hasan'ın sağ taraftan kullandığı köşe atışında İsmail, altı pas içinde kafayla topa çok sert vurdu. Meşin yuvarlak, az farkla üstten auta gitti. 
     Karşılaşmanın ilk yarısı Samsunspor'un 1-0 üstünlüğüyle tamamlandı. 
     
     İKİNCİ YARI 

     Karşılaşmanın ikinci yarısında ev sahibi takım Büyükşehir Belediyesi Ankaraspor, oyuna daha baskılı ve istekli başladı. Samsunspor karşısında çok sayıda gol pozisyonu elde eden lacivert-beyazlılar, son vuruşlarda etkili olamayınca, bu hafta da sahadan puansız ayrıldı. 
     Konuk ekip Samsunspor ise ikinci yarıda oyunu kendi yarı alanında kabullendi. Uzun toplarla ve hızlı hücumlarla gol arayan kırmızı-beyazlı takım, ilk yarıda attığı tek golle yetindi ve 3 puanın sahibi oldu. 
     55. dakikada Samsunspor ceza alanı içinde oluşan karambolde top Jaba'nın önünde kaldı. Bu futbolcudan önce davranan kaleci Kerem, topu ayaklarıyla uzaklaştırdı. 
     69. dakikada Saffet'in ara pasında kaleci Kerem ile karşı karşıya kalan Hüseyin, topa dokundu. Ancak Samsunsporlu savunma oyuncuları kaleciyi geçen topu çizgi üzerinden çıkardı. 
     71. dakikada şık çalımlarla ceza alanı önüne sokulan Jaba, sert vurdu. Bu futbolcunun şutunda top, üst direğin üstünden az farkla auta çıktı. 
     78. dakikada Evren'in ceza alanı içinde verdiği topa Jaba gelişine vurdu. Bu futbolcunun vuruşunda meşin yuvarlak az farkla auta gitti. 
     80. dakikada İsmail'in ceza sahasının sol tarafından yaptığı ortada kaleci Kerem topu elinden kaçırdı, ancak Samsunspor savunması topu uzaklaştırdı. 
     88. dakikada Hüseyin'in kafa vuruşunda top, kaleci Kerem'i geçti. Samsunspor defansı topu çizgi üzerinden son anda çıkardı. 
     Karşılaşma, Samsunspor'un 1-0 üstünlüğüyle sona erdi. 
     
     KÜNYE 

     

Stat 19 Mayıs. Hakemler Yunus Yıldırım xx, Ömer Faruk Yeşil xx, Timur Direkler xx. Büyükşehir Belediyesi Ankaraspor Fabio x, Savaş x, Gökmen x, Muhammed x, İsmail xx, Hasan x Dk. 46 Evren xx , Molnar x Dk. 57 Hüseyin xx , Mustafa x, Hürriyet xx, Jaba x, Saffet x. Samsunspor Kerem xx, Kenan xx, Şenol x, Anis xx, Adnan x, Tamer xx, Ergin xx Dk. 90 El Yasa , Krita xx, Musa x Dk. 74 Erkan x , İvanov x Dk. 81 Caner , Kaies xx. Gol Dk. 22 Kaies. Sarı Kartlar Dk. 45 İsmail Büyükşehir Belediyesi Ankaraspor , Dk. 45 Tamer, Dk. 48 Anis, Dk. 75 Ergin Samsunspor . Kırmızı Kart Dk. 67 Muhammed Büyükşehir Belediyesi Ankaraspor .      
</TEXT>
</DOC>
