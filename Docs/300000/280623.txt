<DOC>
<DOCNO> 280623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sondun34.html </URL>
<DATE> 2005/03/15/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
'Tac Mahal' bize ait davası .. 
</HEADLINE>
<TEXT>

     Hindistan'da bir Müslüman vakfı, Tac Mahal'ın kendilerine ait olduğunu ileri sürerek, mahkemeye başvurdu. 
     Müslüman mezarlıklarını ve camilerini idare eden Sünni Vakıf İdaresi, Allahabad Yüksek Mahkemesi'ne yaptığı başvuruda, Tac Mahal içinde mezarların yanı sıra bir cami ve bir türbenin olmasının, burasının kendilerine ait olduğunu gösterdiğini savundu. 
     Vakıf İdaresi, Tac Mahal'ın giriş ücretlerinin yüzde 7'sinin kendilerine verilmesini ve geri kalan gelirin nasıl kullanılacağı konusunda da söz sahibi olmak istiyor. 
     Hindistan hükümeti ve Hindistan Arkeoloji Kurumu'ndan vakfın iddialarına mart sonuna kadar cevap vermesini isteyen mahkeme, davayla ilgili kararını 19 Nisan'da verecek. 
     
</TEXT>
</DOC>
