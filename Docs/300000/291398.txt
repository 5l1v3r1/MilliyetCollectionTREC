<DOC>
<DOCNO> 291398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sondun49.html </URL>
<DATE> 2004/11/23/ </DATE>
<TIME> 21.43 </TIME>
<AUTHOR>  </AUTHOR>
<HEADLINE>
Yuşçenko yemini etti, Parlamento başkanı yemini reddeti 
</HEADLINE>
<TEXT>

     Ukrayna'da hafta sonunda yapılan devlet başkanlığı seçimi sonucunda zaferinin haksız yere tanınmadığını iddia eden muhalefet lideri Viktor Yuşçenko, iktidarın katılmadığı parlamento oturumunda devlet başkanlığı yemini etti. 
     Yuşçenko'nun seçimdeki rakibi ve seçimin galibi ilan edilen Başbakan Viktor Yanukoviç'in yandaşlarının katılmadığı parlamento oturumunda, tartışmalı seçimin sonucuna ilişkin bir karar alınmadı. 
     Viktor Yuşçenko, kendisinin destekleyen milletvekillerinin katıldığı oturumun sonunda, parlamento binasındaki bir pencereyi açarak dışarıda gösteri yapan onbinlerce taraftarına seslendi ve elini İncil üzerine koyarak yemin etti. 
     
     PARLAMENTO BAŞKANI LİTVİN, YUŞÇENKO'NUN YEMİNİNİ REDDETTİ 

     Ukrayna Parlamentosu Başkanı Vladimir Litvin, Ukrayna'da hafta sonunda yapılan devlet başkanlığı seçimi sonucunda zaferinin haksız yere tanınmadığını iddia eden muhalefet lideri Viktor Yuşçenko'nun ''yemin etmesine'' karşı çıkarak, ''halkı kışkırtmamanın gerektiğini'' söyledi. 
     Litvin, ''Hiçbir yemin etme olayı olmadı. Halkı kışkırtmamak gerek'' dedi. Viktor Yuşçenko, kendisinin destekleyen milletvekillerinin katıldığı oturumun sonunda, parlamento binasındaki bir pencereyi açarak, dışarıda gösteri yapan onbinlerce taraftarına seslenmiş ve elini İncil üzerine koyarak yemin etmişti. 
     
     150'DEN FAZLA DİPLOMAT, ''YUŞÇENKO'NUN ZAFERİNİ'' KABUL ETTİ 

     Ukrayna'da, aralarında Dışişleri Bakanlığı sözcüsü Markian Lubkivski'nin de bulunduğu 150'den fazla diplomat, başkanlık seçimlerinde, ''muhalefetin adayı Victor Yuşçenko'nun zaferini'' kabul etti. 
     Diplomatların imzaladıkları ortak bildiride, ''Ukrayna'nın demokratik gelişmesi tehlikeye düşerken ve bu, Ukrayna'yı uluslararası alanda yalnızlığa götürüyorken duruma sessiz kalamayız'' denildi. 
     Metinde, ülkenin, halkın güvenini kazanmış bir lider tarafından yönetilmesi gerektiği vurgulandı. 
     
</TEXT>
</DOC>
