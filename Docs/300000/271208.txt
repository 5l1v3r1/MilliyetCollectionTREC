<DOC>
<DOCNO> 271208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/son/sontur06.html </URL>
<DATE> 2004/09/12/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Bazı kurum ve kuruluşlara personel alınacak... İşte iş olanakları... 
</HEADLINE>
<TEXT>

     Türkiye İş Kurumu İŞKUR Genel Müdürlüğü, bazı kurum ve kuruluşlara personel alınacağını duyurdu. 
     İŞKUR'un ilanı, Resmi Gazete'nin bugünkü sayısında yayımlandı. 
     İlana göre, personel alınacak işyerleri arasında bulunan İETT Genel Müdürlüğü'ne 2 bin 300'ü şoför olmak üzere, teknisyen, oto boyacısı, torna-freze, telefon operatörü, koruyucu güvenlik personeli, büro memuru ve sağlık personeli olarak toplam 3 bin 35 personel alınacak. 
     Türk Telekomünikasyon A.Ş.'ye ise 271 Telekom Uzman Yardımcısı alınacak. Bu iş için başvuracak adayların İngilizce dil seviyesi için KPDS'den 60, bu yıl yapılan KPSS'nin Yabancı Dil Testi'nden en az 60 en az 36 doğru , TOEFL 500-Computer Based Testing 173, IELTS 6.0, Türk İngiliz Derneği'nin yaptığı ''English Proficiency'' sınavından ise 51 puan almış olmaları gerekiyor. Denkliği yetkili makamlarca kabul edilen, yurtdışındaki İngilizce öğrenim yapan eğitim kurumlarından KKTC'deki üniversiteler hariç mezun olanlarda, yabancı dil baraj şartı aranmayacak. 
     Bu arada, bazı kurum ve kuruluşlara da özürlü ve eski hükümlü eleman alınacak. 
     Kurum ve kuruluşların taleplerine durumu uyanların 15 gün içinde, kayıtlı bulundukları İŞKUR ünitelerine şahsen başvurmaları gerekiyor. 

     
</TEXT>
</DOC>
