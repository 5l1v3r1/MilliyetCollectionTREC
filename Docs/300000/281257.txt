<DOC>
<DOCNO> 281257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonspo01.html </URL>
<DATE> 2004/10/18/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Süper Lig'de görünüm... Fenerbahçe rahatladı, krallık yarışı kızıştı 
</HEADLINE>
<TEXT>

     Birinci Süper Futbol Ligi'nde 9. haftayı Fenerbahçe, en yakın takipçisi Trabzonspor'un 2 puan önünde lider olarak tamamladı. 
     Ligin bu haftasında 27 gol atılırken, 5 maçı evsahibi takımlar, 2 maçı deplasman takımları kazandı. 2 karşılaşma da beraberlikle sonuçlandı. 
     Lider Fenerbahçe, güçlü Gaziantepspor'u deplasmanda 1-0'lık skorla geçerken, Trabzonspor ise Büyükşehir Belediyesi Ankaraspor deplasmanında 1-1'lik beraberlikle 2 puan kaybetti. Galatasaray sahasında Kayserispor'u 5-1 gibi farklı bir skorla yenerek, şampiyonluktaki iddiasını ortaya koydu. 
     Gol krallığı yarışmasında Galatasaraylı Necati Ateş, Kayserispor'a attığı 2 golle toplam gol sayısını 8'e çıkardı ve Trabzonsporlu Fatih Tekke'yi yakaladı. Bu futbolcuları Galatasaraylı Hakan Şükür, Trabzonsporlu Gökdeniz Karadeniz ve Fenerbahçeli Pierre Van Hooijdonk 6'şar golle izliyor. 
     Lig'de 9. hafta maçlarında alınan sonuçlar, 10. haftanın programı ve puan durumu şöyle 
     
     
Malatyaspor-Samsunspor 1-2 B.B. Ankaraspor-Trabzonspor 1-1 Gaziantepspor-Fenerbahçe 0-1 Denizlispor-Konyaspor 2-1 Gençlerbirliği-Çaykur Rizespor 2-1 Akçaabat Sebatspor-İstanbulspor 2-2 Beşiktaş-Diyarbakırspor 4-0 Sakaryaspor-Ankaragücü 1-0 Galatasaray-Kayserispor 5-1 
     10. Hafta 
     Samsunspor-Gençlerbirliği, Fenerbahçe-Sakaryaspor, Konyaspor-Gaziantepspor, Ankaragücü-Beşiktaş, Diyarbakırspor-B.B. Ankaraspor, Trabzonspor-Galatasaray, Kayserispor-Akçaabat Sebatspor, İstanbulspor-Malatyaspor, Çaykur Rizespor-Denizlispor. 
     
</TEXT>
</DOC>
