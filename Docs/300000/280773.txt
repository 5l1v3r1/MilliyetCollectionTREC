<DOC>
<DOCNO> 280773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sontur13.html </URL>
<DATE> 2005/03/15/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Türbanlı örencilere özel kabin 
</HEADLINE>
<TEXT>

     Muhammet KAÇAR DHA 

      RİZE'nin AKP'li Belediyesi, üniversitelerde uygulanan başörtüsü yasağı nedeniyle okula başları açık girmek zorunda olan kız öğrenciler için Karadeniz Teknik Üniversitesi Rize Meslek Yüksek Okulu'nun giriş kapısının yanına ahşap bir kabin yerleştirdi. Öğrenciler bu kabinde başlarını açıp okula giriyor, çıkışta ise yine burada başlarını örterek evlerine dönüyor. 
     Atmeydanı Mahallesi'ndeki Rize Meslek Yüksek Okulu'ndaki türbanlı kız öğrenciler daha önce açık alanda başörtülerini çıkararak okula giriyordu. Mahalle Muhtarı Mustafa Taşçı'nın konuyu aktarması üzerine Rize Belediyesi, okulun giriş kapısı yanına ahşap bir kabin yaptırdı. Türbanlı öğrenciler okula girerken başörtülerini bu kabinde açıyor, okul çıkışında ise yine bu kabinde baş örtülerini takarak evlerine dönüyorlar. Kız öğrenciler, "Bu kabinin yapılması çok iyi oldu. Açık alanda başörtülerimizi takıp çıkarırken bazılarının bizi seyretmesinden rahatsız oluyorduk. Şimdi çok rahatız'' dediler. 
     Rize Belediyesi yetkilileri ise, yapılan kabinin okulun tatilde olduğu dönemlerde zabıta noktası olarak kullanılacağını söylediler. 
     
</TEXT>
</DOC>
