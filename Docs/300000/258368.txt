<DOC>
<DOCNO> 258368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/astro/index.html </URL>
<DATE> 2004/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni enerjiler 
</HEADLINE>
<TEXT>


Bugün öğlen Yengeç burcunda yeniay gerçekleşiyor. Şartlar hızlı değişecek ve yeni başlangıçlar olacak. Özellikle Yengeç, Terazi, Koç ve Oğlak bu durumdan etkilenmekte. Koç'lar günlük işlerde ve eve ait konularda yeniliklerle karşı karşıyalar. Yapıcı davranabilirlerse çok şeyi değiştirebilirler. Duygusal konularda kendilerine hakim olmalılar. Boğa'lar bugün de verimli çalışmalar yapabilirler. İstediklerini elde etme yolunda destek var. Eve ilişkin konularda beklentileri gerçekleşebilir. İkizler parasal konularda özenli olmalı. Bu alanda olumlu şartlar olmasına karşın aceleyle risklere de bulaşabilirler. Yengeç'ler bugün dikkat çekecekler. Kişisel konularda yeni girişimler başarı getirecek. Ortaklaşa konularda ılımlı davranmak gerekiyor. Aslan'lar sezgilerine güvenebilirler ama hızlı hareket etmemeliler. Onları şaşırtabilecek pek çok neden var. Akıntıya karşı kürek çekmemek gerekiyor. Başak'lar gruplarla ilişkiler, arkadaş ve dostluklar açısından yapıcı gündeler. İleriye yönelik yeni kararlar almak ve iyimserlik beslemek olası. Kendilerinden büyük kişilerden de tavsiyeler alabilirler. Terazi'ler iş hayatına odaklanmış durumdalar. Bu alanda büyük şans var ama tepkilerine de özen göstermeleri gerekiyor. Dikkat çekici işler, topluluk önüne çıkma söz konusu. Akrep'ler yeni enerjilerle karşı karşıyalar. Başkalarından öğrenecekleri çok şey var. Duygusal konularda coşkun. Bu olumlu enerjiyi başkalarına da yansıtabilecekler. Yay'lar parasal konularda rahat edebilecekler. Şu ana kadar bekleyen bir para şimdi gelebilir. Ortaklaşa işlerde önemli destekler söz konusu. Oğlak'lar adımlarını dikkatli atmalı. Beklemedikleri muhalefetle karşılaşabilirler. Duygusal konularda ılımlı olmaları gerekiyor. Kova günlük işlere odaklanmış durumda. İş ortamında değişiklikler ve yeni başlangıçlar söz konusu. Bu arada detaylar da önemli. Balık'lar yaratıcı bir gündeler. Aşk hayatında mutluluk var. Kendilerini rahatça ifade edecekleri fırsatlar var. Yeni risklere girebilirler. 

</TEXT>
</DOC>
