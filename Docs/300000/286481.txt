<DOC>
<DOCNO> 286481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sontur31.html </URL>
<DATE> 2004/11/05/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Cumhuriyet Üniversitesi'nde kavga .. 
</HEADLINE>
<TEXT>

     Cumhuriyet Üniversitesi CÜ Mühendislik Fakültesi'nde, kuru sıkı tabancanın da kullanıldığı kavgaya karışan 3 öğrenci, ifadelerinin ardından serbest bırakıldı. 
     AA muhabirinin aldığı bilgiye göre, üniversite öğrencileri Murat Kasım K. 21 ve arkadaşı Samet P. 24 , ''kız meselesi'' nedeniyle Kenan A. 23 ile Makine Mühendisliği Bölümü Laboratuvarı'nda tartışmaya başladı. 
     Çıkan tartışmanın kavgaya dönüşmesi sonucu, Murat Kasım K. ve arkadaşı Samet P.'nin, Kenan A.'yı darp ettiği ileri sürüldü. Dövülmesine sinirlenen Kenan A.'nın, çantasında taşıdığı kurusıkı tabancayı Murat Kasım K. ve Samet P.'ye doğrultarak, 2 el ateş açtığı iddia edildi. 
     Yaralananın olmadığı kavgaya karışan 3 öğrenci, olay yerine gelen polis ekiplerince gözaltına alındı. 
     Kurusıkı tabancaya da el konulduğunu belirten yetkililer, öğrencilerin ifadelerinin ardından serbest bırakıldıklarını, soruşturmanın evrak üzerinden yürütüldüğünü bildirdiler. 
     
</TEXT>
</DOC>
