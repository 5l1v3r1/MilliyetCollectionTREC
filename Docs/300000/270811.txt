<DOC>
<DOCNO> 270811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/ekonomi/eko02.html </URL>
<DATE> 2004/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB tarih verirse otomotiv ivme kazanır' 
</HEADLINE>
<TEXT>


Başbakan Erdoğan, AB'nin müzakere tarihi vermesinin Türkiye'ye gelen yabancı yatırımları artıracağını söyledi 

ÇAĞNUR HATİPOĞLU Gebze 

Başbakan Tayyip Erdoğan, Avrupa Birliği'nin AB , Türkiye'ye müzakere tarihi vermesinin otomotiv sektörüne ivme kazandıracağını belirtti. Anadolu Isuzu'nun 20'nci kuruluş yıldönümü töreninde konuşan Erdoğan şunları söyledi 
"Son iki yılda bir önceki döneme göre otomotiv ihracatı yüzde 7.7 artarak 2.1 milyar dolara ulaştı. Bu yılın ilk altı ayında ise Türkiye'ye gelen toplam yabancı sermaye yatırımı 1.5 milyar dolara yükseldi. Bu, 17 Aralık'tan sonra Türkiye'de müzakere süreciyle başlayacak gelişmelerin nerelere varabileceğinin işaretidir." 
Anadolu Grubu İcra Başkanı Tuncay Özilhan da otomotivdeki yüksek vergi oranlarının indirilmesini beklediklerini vurguladı. Isuzu Motors Başkanı Yoshinori Ida ise yapılan reformların Türk ekonomisini canlandırdığını söyledi. Ida, Türkiye'de Isuzu markasını geliştirmek için ne gerekiyorsa yapacaklarını açıkladı. 


</TEXT>
</DOC>
