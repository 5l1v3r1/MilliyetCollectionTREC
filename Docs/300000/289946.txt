<DOC>
<DOCNO> 289946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sontur51.html </URL>
<DATE> 2004/11/18/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Fatih Sultan Mehmet köprüsünde silahlı bir adam... 
</HEADLINE>
<TEXT>

     Fatih Sultan Mehmet Köprüsü'ne elinde silahla çıkan bir kişi, polislerce etkisiz hale getirildi. 
     Alınan bilgiye göre, yabancı uyruklu bir kadınla Fatih Sultan Mehmet Köprüsü'nün Anadolu Yakası istikameti yaya geçidinde ortaya çıkan Abdulmuttalip K, tabancasını çekerek bağırmaya başladı. 
     Olay yerine gelen polislere yanındaki kadının ''imam nikahlı eşi'' olduğunu söyleyen K, diğer elinde tuttuğu poşette de kimyasal maddeler bulunduğunu öne sürdü. 
     Bir süre korkulukların üzerine oturan K, ''yakında kıyametin kopacağını'' iddia etti ve ''7 gün 7 gece burada kalacağını'' söyledi. 
     Polislerin müdahalesiyle elindeki silah alınan ve etkisiz hale getirilen K'nın diğer elinde tuttuğu poşette ise bir tablo ve atkı olduğu anlaşıldı. 
     ''Akli dengesi bozuk olduğu'' belirtilen Abdulmuttalip K. ve yanındaki kadın, gözaltına alınarak emniyete götürüldü. 
     
</TEXT>
</DOC>
