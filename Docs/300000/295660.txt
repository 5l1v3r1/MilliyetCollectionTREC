<DOC>
<DOCNO> 295660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sontur30.html </URL>
<DATE> 2004/12/07/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Erdoğan, Baykal'ı TBMM'deki makamında ziyaret etti 
</HEADLINE>
<TEXT>

     Başbakan Recep Tayyip Erdoğan, CHP Genel Başkanı Deniz Baykal'ı TBMM'deki makam odasında ziyaret etti. 
     Başbakan Erdoğan, Baykal ile yaptığı görüşmeye, Dışişleri Bakanı ve Başbakan Yardımcısı Abdullah Gül, AK Parti Grup Başkanvekili Salih Kapusuz ve Genel Başkan Yardımcısı Şaban Dişli ile beraber gelirken, görüşmede CHP'den Genel Sekreter Önder Sav, Grup Başkanvekili Ali Topuz ve Genel Başkan Yardımcısı Onur Öymen hazır bulundu. 
     CHP Genel Başkanı Baykal, Başbakan Erdoğan'ı odasının kapısında ''Hoşgeldiniz'' diye karşıladı. 
     Baykal- Erdoğan görüşmesi saat 14.10'da başladı. Baykal ve Erdoğan'ın basına verdikleri görüntülerin ardından görüşme basına kapalı olarak devam ediyor. 
     
</TEXT>
</DOC>
