<DOC>
<DOCNO> 280537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/siyaset/axsiy01.html </URL>
<DATE> 2005/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Komutan dikkat çekti 
</HEADLINE>
<TEXT>


Kara Kuvvetleri Komutanı Orgeneral Yaşar Büyükanıt, "Irak'ta söz hakkımız yok. Irak politikamız yok. Biz 1999'daki terörle mücadele etme gücünün gerisindeyiz. Bu konuda bizimle gerekenleri konuşan olmadı" dedi 

ANKARA Milliyet 


Kara Kuvvetleri Komutanı Orgeneral Yaşar Büyükanıt, terör örgütü PKK mensuplarının Türkiye'ye Irak'tan sızması ile ilgili olarak, "Şimdi Irak yeniden yapılanıyor. Söz hakkımız var mı Yok. Bir Irak politikamız var mı Yok" dedi. Büyükanıt, Büyük Tiyatro'da sahnelenen, "Bir Ulusun Yeniden Doğuşu" adlı oyunun ardından verilen kokteylde soruları yanıtladı. "Terör örgütünün Türkiye içindeki silahlı varlığı 1999'da Öcalan'ın yakalandığı seviyeye çıktı" yönündeki sözleri anımsatılan Büyükanıt, "Bu artış, eylemleri tetikler mi " sorusuna şu yanıtı verdi 
"Ortada çok ciddi bir durum var. Rakam birkaç aydır böyle. Bu tehlikeye dikkat çekmek istedim. Bunun yanında terörle mücadelede elimizdeki çeşitli güç unsurları 1999'un gerisinde. Zira, terörün düşük seviyeye indirgenmesi sonrasında olağanüstü hal uygulamasının kalkmasından kimi yasaların değişmesine kadar bir dizi yeni durum ortaya çıktı. Yani terör örgütü üyelerinin sayısı 1999'daki rakama ulaşırken, biz 1999'daki mücadele gücünün gerisindeyiz. Bu çok tehlikeli bir durum." 

Bizimle konuşan olmadı 
Büyükanıt, hükümetin bu konuda kendisinden bilgi isteyip istemediğinin sorulması üzerine ise, "Hayır. Bu konuda benden bilgi isteyen ya da yapılması gerekenleri konuşan olmadı" dedi. Terörist sızmaların ağırlıklı olarak Irak sınırından gerçekleştiğinin hatırlatılması üzerine Büyükanıt, şöyle konuştu "Orası, tabii daha başka bir konu. Durum kapıda, açıkça ortada. Dikkat çekmek istedim.Halk terör günlerini çabuk unuttu." 


</TEXT>
</DOC>
