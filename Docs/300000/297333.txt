<DOC>
<DOCNO> 297333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sontur02.html </URL>
<DATE> 2004/12/13/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Ava giden gençler ölü bulundu... 
</HEADLINE>
<TEXT>

     Burdur'un Gölhisar İlçesi'nde arkadaşlarıyla birlikte avlanmaya giden 23 yaşındaki bir kişi, başından vurularak ölü bulundu. 
     AA muhabirinin aldığı bilgiye göre, Gölhisar'ın Yusufça Beldesi'nde yaşayan Erkan Can 23 , 3 arkadaşıyla birlikte Yusufça Yaylası'na avlanmaya gitti. Oğullarının ava birlikte gideceğini söylediği arkadaşlarının evlerine döndüğünü fark eden Erkan Can'ın yakınları, jandarmaya haber verdiler. Bölgede yapılan aramada E.C'nin cesedi bulundu. 
     Olayla ilgili Erkan Can'ın ava gittiği arkadaşları İ.E. 23 , Ç.Ö. 19 ve H.Y. 25 , gözaltına alındı. 
     Gençlerin jandarmada verdikleri ilk ifadelerinde, Erkan Can'ın önde yürüyen arkadaşı H.Y'nin omzunda asılı tüfeğin yanlışlıkla ateş alması sonucu başından vurulduğunu, kendilerinin de paniğe kapılarak bölgeden kaçtıklarını söyledikleri öğrenildi. 
     Gençlerin, sorgulanmalarının tamamlanmasının ardından adliyeye sevk edilecekleri bildirildi. 
     
</TEXT>
</DOC>
