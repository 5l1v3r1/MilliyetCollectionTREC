<DOC>
<DOCNO> 266707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/ekonomi/eko06.html </URL>
<DATE> 2004/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hortumcudan alıp halka vereceğiz' 
</HEADLINE>
<TEXT>


Başbakan Tayyip Erdoğan, hortumcuların mallarına hızla el konulduğunu belirterek, 'Fakir fukaranın hakkını geri alıp, sahiplerine iade edeceğiz' dedi 

MALAZGİRT MUŞ DHA 

Babakan Recep Tayyip Erdoğan, Malazgirt Zaferi'nin 933'üncü yıldönüm törenlerinde yaptığı konuşmada ülke üzerindeki kara bulutların büyük ölçüde dağıldığını söyledi. 
Erdoğan, "Artık filanca şu bankadan şu kadar götürdü ödemedi. Böyle bir şey duyuyor musunuz Artık hortumcuların mallarına el konuluyor. Fakir fukaranın tüyü bitmemiş yetimin hakkını bunlardan alabildiğimiz kadar geri alacak ve sahiplerine iade edeceğiz" dedi. 

'Ağacı bırak, ormana bak' 
Ucuz elektrik talebini eleştiren Erdoğan, "Bedavacılığa alıştırırsak haksızlık olur. Enerjiyi biz bedava almıyoruz. Bunun üzerinde 72 milyonun hakkı var" diye konuştu. Erdoğan, konuşması sırasında kalabalıktan birinin "Muş'a bir şey gelmiyor. Dikili ağacımız yok" diye bağırması üzerine "Orman yanıyor sen bir tane ağaçla uğraşıyorsun. Biz ormanı kurtaracağız" dedi. 

Üç kırmızı hattımız var 
Erdoğan, hükümetin üç kırmızı hattı olduğunu belirterek şöyle konuştu "Birincisi bölgesel milliyetçiliğe prim vermeyeceğiz. ikincisi ırka dayalı milliyetçiliğe müsaade etmeyeceksiniz. Üçüncüsü dinsel milliyetçilik. Yüzde 99'u Müslüman bir ülkede yaşıyoruz. Müslüman olmayanlar da var. İster Müslüman olsun ister olmasın hepsine aynı mesafede olacağız." 


</TEXT>
</DOC>
