<DOC>
<DOCNO> 261179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sonspo39.html </URL>
<DATE> 2004/08/06/ </DATE>
<TIME> 22.14 </TIME>
<AUTHOR>  </AUTHOR>
<HEADLINE>
Çaykur Rizespor 2 - Fenerbahçe 2 maç skoru 
</HEADLINE>
<TEXT>

     Birinci Süper Futbol Ligi'nde 2004-2005 sezonunun açılış maçında Çaykur Rizespor ile Fenerbahçe 2-2 berabere kaldı. 
     
     İLK YARI 

     4. dakikada Mehmet Yozgatlı'nın sağdan ortasında ceza alanı içindeki Hooijdonk'un kafa vuruşunda top üst direğe çarparak, oyun alanına döndü. Kürşat'ın müdahalesiyle kaleci Zdravkov meşin yuvarlağı kontrol etti. 
     12. dakikada Aurelio'nun sağdan yerden ceza alanına gönderdiği topa Tuncay gelişine vurdu. Meşin yuvarlak auta gitti. 
     14. dakikada Murat Hacıoğlu'nun sağdan ortasında, ceza alanı içindeki Beşir'in topa koluyla müdahale etmesi üzerine hakem Kuddusi Müftüoğlu penaltı noktasını gösterdi. Hooijdonk'un kullandığı penaltı atışında top ve Zdravkov farklı köşelere gitti 0-1 
     31. dakikada Ersin'in sağdan ceza alanına ortasında kaleci Volkan topa müdahale edemedi. Boşta kalan topu Servet, Okan'dan önce davranarak uzaklaştırdı. 
     38. dakikada Serkan Balcı'nın sağdan ortasında, ceza alanı içindeki Tuncay'ın vole vuruşunda top kale direğinin üstünden auta gitti. 
     44. dakikada Murat Hacıoğlu'nun kaleyi karşıdan gören bir noktadan ceza alanı girdikten hemen sonra çektiği şutta Zdravkov topu çelmeyi başardı. Sonrasında Çaykur Rizespor defans oyuncuları meşin yuvarlağı uzaklaştırdı. 
     Uzatma dakikalarında ceza alanı dışı sağ çaprazında topla buluşan Hooijdonk, plase bir vuruşla meşin yuvarlağı Zdravkov'un solundan filelerle buluşturdu 0-2 Karşılaşmanın ilk yarısı Fenerbahçe'nin 2-0 üstünlüğü ile sona erdi. 
     
     İKİNCİ YARI 

     51. dakikada sağdan Gürol'un ortasında ceza alanı içindeki Cem Baki'nin vuruşunda top, Fenerbahçeli defans oyuncularına çarparak kornere gitti. 
     52. dakikada Ünal'ın soldan ortasında ceza alanı içinde iyi yükselen El Tabei kafayla topu Okan'a aktardı. Bu futbolcunun kafa vuruşunda top filelere gitti 1-2 
     55. dakikada Gürol'un sağdan ortasında ceza alanı içindeki Cem Baki'nin vuruşunda meşin yuvarlak auta çıktı. 
     62. dakikada Serkan'ın ceza alanı dışı sağ çaprazdan kullandığı faul atışında kaleci Volkan, köşeye giden topu uzanarak kornere çeldi. 
     64. dakikada ceza alanına giren Gürol, Fabiano tarafından düşürülünce karşılaşmanın hakemi Kuddusi Müftüoğlu penaltı noktasını gösterdi. Serkan'ın kullandığı penaltı atışında top, filelere gitti 2-2 
     67. dakikada Ünal'ın ceza alanı yayı üzerinden çektiği sert şutta kaleci Volkan topu kontrol etti. 
     72. dakikada ceza alanı içinde topla buluşan Ünal'ın sert şutunda kaleci Volkan, köşeye giden topu uzanarak kornere çelmeyi başardı. 
     78. dakikada sağ çaprazdan ceza alanına giren Gürol, kaleci Volkan ile karşı karşıya kaldığı pozisyonda aşırtma bir vuruşla topu auta gönderdi. 
     80. dakikada Hooijdonk'un pasında ceza alanı içinde kaleci Zdravkov ile karşı karşıya kalan Tuncay, kötü bir vuruşla topu kalenin üstünden auta attı. 
     89. dakikada Tuncay'ın ceza alanı dışından çektiği şutta kaleci Zdravkov topu kornere çeldi. 
     Karşılaşmanın bundan sonraki dakikalarında gol olmadı ve maç 2-2 berabere sona erdi. 
     
     KÜNYE 

     

Stat Atatürk      

Hakemler Kuddusi Müftüoğlu xx Birol Budan xx Selçuk Kaya xx      

Çaykur Rizespor Zdravkov x Kürşat xx El Tabei x Alper x Gürol xx Cem Baki xx Ünal x Ersin x Dk. 46 Murat Sözkesen x Serkan xxx Okan xxx Fahri x      

Fenerbahçe Volkan x Luciano xx Servet xx Fabiano xx Ümit Özat xx Mehmet Yozgatlı xx Aurelio xx Murat Hacıoğlu xx Dk. 67 Nobre x Tuncay xxx Serkan Balcı xx Dk. 58 Önder x Hooijdonk xxx      

Goller Dakika Hooijdonk Fenerbahçe 14 Penaltı ve 45 Okan Çaykur Rizespor 52 Serkan Çaykur Rizespor 64 Penaltı      

Sarı Kartlar Dakika Çaykur Rizespor Cem Baki 11 Alper 16 Gürol 19 Serkan 44 Kürşat 44 Fenerbahçe Murat Hacıoğlu 9 Serkan Balcı 22 Servet Fenerbahçe 39 Aurelio 70      
</TEXT>
</DOC>
