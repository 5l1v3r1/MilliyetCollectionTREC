<DOC>
<DOCNO> 282562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sontur40.html </URL>
<DATE> 2004/10/22/ </DATE>
<TIME> 22.50 </TIME>
<AUTHOR>  </AUTHOR>
<HEADLINE>
Okmeydanı'nda yangın... 4 kişi hastaneye kaldırıldı 
</HEADLINE>
<TEXT>

     Okmeydanı'nda çıkan yangında, 4 kişi dumandan etkilendi. 
     Sütlüce Talatpaşa Sokak'taki 3 katlı bir apartmanın 2. katında tüp parlaması nedeniyle yangın çıktı. 
     Yangında evde bulunan ve dumandan etkilenen aynı aileden 4 kişi, itfaiye ve vatandaşlar tarafından kurtarıldı. 
     Okmeydanı SSK Hastanesi'ne kaldırılan Emine Erkman 30 tedavi altına alınırken, diğerleri ayakta tedavi edildi. 
     Bu arada, Haramidere Sanayi Sitesi 103 numarada bulunan Özgüven Oto Boya Atölyesi'nde de henüz belirlenemeyen bir nedenle yangın çıktı. 
     Elektrik kontağından çıktığı sanılan yangın, boya kazanlarından birine sıçradı. 
     Olay yerine gelen, Avcılar, Hadımköy, Haramidere ve Kıraç itfaiye ekipleri, yangını kontrol altına aldı. 
     Yangında yaralanan olmazken, atölyede maddi hasar meydana geldi. 
     
</TEXT>
</DOC>
