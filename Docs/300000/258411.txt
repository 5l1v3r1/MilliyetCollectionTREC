<DOC>
<DOCNO> 258411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/siyaset/axsiy02.html </URL>
<DATE> 2004/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenilgi muhalifleri yıldırmadı 
</HEADLINE>
<TEXT>


DSP kurultayında yenilen Şükrü Sina Gürel, "Görevimi yerine getirdim. Birey olarak buradayım" diye konuştu 

SALİHA ÇOLAK Ankara 


DSP'nin, Ecevit'siz dönemde "kukla delegelerle ve gölge genel başkanlarla" yönetilemeyeceğini söyleyen Şükrü Sina Gürel'in kurultay yenilgisi, muhalefeti yıldırmadı. Ecevit çiftinin, 6. Olağan Kurultay'da Gürel'i yenilgiye götüren taktikleri, aynı zamanda parti içi muhalefetin bundan sonraki girişimleri için de güçlü bir etken olarak tarihe geçti. Ecevitler'in salonun havasını istediği gibi yönlendiren bir divan seçtirmesi, sıkı kulis yapmaları, açıktan söylemeseler de v ris olarak Zeki Sezer'i sunmaları sonuçta etkili oldu. 
Sezer karşısında 576'ya karşı 239 oyla kaybeden Gürel, sonuçların kurultayda yaşananlarla birlikte değerlendirilmesini isterken, "Ülkeye ve partiye karşı görevimi yerine getirdiğim kanaatindeyim. Bundan sonra da görevlerimi yerine getirmek için bir birey olarak buradayım" dedi. 

'Bu yöntemler tutmaz' 
Ecevitler'in örgütteki denetim taktiklerini iyi bilen, kurultayda Gürel'i destekleyen Macit Şekercioğlu, "Ecevitler'in yokluğunda bu yöntemlerin tutmayacağını, bunlarla yürüyemeyeceğimizi bildiğim için bu harekete giriştim" dedi. 
Bu arada Cumhuriyet gazetesi, köşe yazılarına yer verdiği Gürel'e "Çok politize oldunuz" diyerek yazılarını kabul edemeyeceğini bildirdi. 


</TEXT>
</DOC>
