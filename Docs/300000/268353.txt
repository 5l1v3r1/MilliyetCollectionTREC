<DOC>
<DOCNO> 268353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/yazar/asik.html </URL>
<DATE> 2004/09/02/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Iraklılar aptal mı 
</HEADLINE>
<TEXT>


Iraklı direnişçilerin ilk başlardaki hedefi doğrudan işgalci Amerikan askerleriydi. Her gün birer ikişer Amerikan askeri vuruluyor, ABD dünyanın gözünde zaafa uğruyor, Bush yönetimi kendi kamuoyunda güç duruma düşüyordu. Zaman içinde hedefte değişiklik gözlendi... Amerikalılardan çok onların göreve getirdiği Iraklı polisler, askerler, memurlar vurulmaya başlandı... Derken hedef daha genişledi... 
Hedefe Irak'ta iş yapan yabancı şirketlerin çalışanları, o şirketlere mal taşıyan TIR şoförleri, son olarak da bu ülkede görev yapan gazeteciler eklendi... 
Zaman içindeki bu hedef kaymasının sonucunda... 
Direnişçilere olan sempati giderek antipatiye dönüşüyor. 
Fransız gazetecilere yönelik eylemde olduğu gibi... Müslümanlar Iraklı din kardeşlerine diş bilemeye başlıyor... Desteğini çekiyor. 
Dünya kamuoyu, işgalci ABD'ye duyduğu öfkeyi yavaş yavaş unutuyor, direnişçileri terörist yerine koyarak ABD'nin yanına geçiyor... 
George Bush yönetimi rahatlıyor... 
Iraklı direnişçiler bu kadar aptal mı İnsan, sonucun aleyhine olduğunu göre göre bu tür eylemler yapar mı Soruları uzatmadan kafalarda oluşmaya başlayan bir soru işaretini buraya iliştirelim 
"Acaba bunları yapanlar gerçekten direnişçiler midir Yoksa direnişçi görüntüsü adı altında işgalcilerin örgütlediği ve yönlendirdiği birtakım taşaron örgütler mi Ne dersiniz " 

Yeni TCK yasa tasarısına göre zina suç sayılacakmış 
- Durup dururken milletin düzenini bozmasınlar... 
Bizim millet yasalara karşı gelmeyi sever de... 
Arif Ayhan 

Yeğenlere koltuk Hasan Tan, 5 yıldır RTÜK Bütçe Muhasebe Daire Başkanı'ydı, Cengiz Özdiker ise aynı kurumda Araştırma Geliştirme Daire Başkanı... Her iki isim gerekçesiz görevden alındı. 
Hasan Tan'ın yerine Bülent Demirel, Cengiz Özdiker'in yerine Halil İbrahim Gül getirildi... Kim bunlar İki yeğen... Birincisi Devlet Bakanı Güldal Akşit'in, ikincisi Dışişleri Bakanı Abdullah Gül'ün yeğeni... Netice... Kadrolaşmada utanma sıkılma kalmadı, milletin gözünün içine baka baka insanları koltuktan kaldırıp kendileri oturuyorlar... 

Bir muhafazak r, bir şeyin "ilk defa" yapılmasına karşı olan kişidir. 
A. Wigger 

Hababam ülkesi Bundan tam 60 yıl önce... 1944 yılında... Öğretmen Rıfat Ilgaz'ın Sınıf adlı şiir kitabı yayımlandı... Kitabın kapağı kırmızı, adı Sınıf, yayıncısı Devrim Kitabevi olduğu için... Rıfat Ilgaz tutuklanıp 6 ay hapis cezasına çarptırıldı. Öğretmenlikten atıldı. 
Rıfat Hoca'nın 60 yıl boyunca hiçbir kitabı okul kütüphanesine girmedi. 
60 yıl sonra şimdi... Milli Eğitim Bakanlığı'nın 2004-2005 öğretim yılı için okullara önerdiği yüz kitaplık listede Rıfat Ilgaz'ın "Karartma Geceleri" adlı romanı da yer alıyor. Ne mutluluk... Ama çok geç bir mutluluk 

Ahiret soruları... Dışişleri Bakanlığı Hukuk Müşavirliği sınavında sorulan ahiret sorularını duymayan kalmadı "Ahirete inanır mısınız Kaç kez Kuran okudunuz " vs. 
Bu sorularla ilgili CHP'li Mustafa Gazalcı bir soru önergesi vermişti. Dışişleri Bakanı Abdullah Gül önergeye verdiği yanıtta şöyle dedi 
"Evrensel düzeyde uygulanan bu bilimsel testin durdurulması veya suallerin değiştirilmesi için herhangi bir sebep bulunmamaktadır" 
Gerçekten bu testin durdurulması için sebep yok mu 
Olduğunu CHP Milletvekili Onur Öymen geçen ay TBMM'de gayet açık anlattı. Öymen aynen dedi ki 
"...Amerika'da, Minnesota testi dedikleri, MPP1 adıyla anılan bu test, 1943 yılında uygulanmaya başlamış ve önce akıl hastaneleri için düşünülmüş, oradaki psikiyatrik tedavi sistemlerinde uygulanmak için düşünülmüş, daha sonra polisliğe alınırken, buna benzer uygulamalarda da, bu test uygulanmış fakat, belki Sayın Bakan'a bu bilgi ulaşmadı, bu testin uygulanması Amerika'da müthiş bir tepki uyandırmış... Bu test Amerika'da iptal edilmiş. O kadar tepki gelmiş ki, devlet bazı yerlerde bu test uygulandığı için dava açan insanlara tazminat ödemek zorunda kalmış. Amerika'da Delaware Polis Dairesi'nde 1998 yılında bu teste giren Donovan Hawkins isimli bir zata 50.000 dolar tazminat ödenmiş..." 
Bu sözleri acaba Dışişleri Bakanı Abdullah Gül duymadı, dinlemedi mi Galiba öyle. 

Geç kalmış şiir Yaz bitmeden gel 
Yapraklarım solmadan narlar olmadan gel 
Gün devrilmeden, yeşil erik beyaz örtüye 
konmadan gel... 
Yaşarız bu tende bu heves oldukça yarim 
Coşarız ayın şavkı aşka vurdukça yarim 
şığız sarıştık sarmaşıklar misali 
Gel gör ki, geçti geçiyor bu yazlar ne hain 
Söz hiç incitmem 
İpek şal gibi kayarım omuzlarından 
Sen uyurken ben 
Bir nehir gibi akarım rüyalarından 
Ali İlyas 



</TEXT>
</DOC>
