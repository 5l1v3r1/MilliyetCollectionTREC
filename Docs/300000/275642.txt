<DOC>
<DOCNO> 275642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sonsiy05.html </URL>
<DATE> 2004/09/28/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
CHP'de seçim heyecanı... 
</HEADLINE>
<TEXT>

     CHP'de çok sayıda milletvekili TBMM Başkanlık Divanı üyelikleri ve grup başkanvekillikleri seçimlerinde aday olmaya hazırlanıyor. 
     CHP TBMM Grubu'nun yeni yasama yılının başlayacağı 1 Ekim Cuma günü yapılacak grup toplantısında TBMM Başkanvekilliği, İdare Amirliği ve Katip Üyelikler için gösterilecek adaylar seçimle belirlenecek. Ayrıca Grup başkanvekillikleri için de seçim yapılacak. 
     CHP Grup Başkanvekilliği için mevcut grup başkanvekilleri Ali Topuz İstanbul , Haluk Koç Samsun ve Kemal Anadol'un İzmir yanı sıra Muharrem İnce Yalova ile Mehmet Nuri Saygun'un Tekirdağ aday olmaları bekleniyor. 
     TBMM Başkanlık Divanı'nda CHP'ye düşen üyelikler için de çok sayıda milletvekili yarışıyor. Halen TBMM Başkanvekilliği görevini sürdüren Yılmaz Ateş'in Ankara yanı sıra Muzaffer Kurtulmuşoğlu Ankara , Ali Dinçer Bursa , Sezai Önder Samsun ile Canan Arıtman'ın İzmir bu göreve aday olacakları bildirildi. İdare Amirliği adaylığı için ise İdare Amiri Erdoğan Yetenç'in Manisa dışında Halil Tiryaki Kırıkkale , Haşim Oral Denizli , Yücel Artantaş Iğdır ile Mehmet Kesimoğlu'nun Kırklareli isimleri geçiyor. 
     Katip üyelikler için ise mevcut üyeler Türkan Miçooğulları İzmir , Yaşar Tüzün Bilecik ile Ahmet Küçük'ün Çanakkale yanı sıra Hüseyin Bayındır Kırşehir , Zekeriya Akıncı Ankara ile Feramus Şahin'in Tokat aday olacakları öğrenildi. 
     CHP Grup İçyönetmeliği'ne göre, Grup Başkanvekili seçilebilmek ve TBMM Başkanvekilliği'ne aday gösterilebilmek için milletvekili sayısının salt çoğunluğu olan 86 milletvekilinin oyunu almak gerekiyor. Turlar, adaylar bu çoğunluğa ulaşana kadar sürdürülüyor. 
     TBMM İdare Amirliği ve katip üyeliklere aday gösterilebilmek için ise sadece ilk turda salt çoğunluğa ulaşmak zorunluluğu aranıyor. Daha sonraki turlarda ise milletvekili sayısının dörte biri olan 43 oy almak, seçilmek için yeterli sayılıyor. 
     
</TEXT>
</DOC>
