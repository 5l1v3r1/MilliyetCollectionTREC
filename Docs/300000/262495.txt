<DOC>
<DOCNO> 262495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sontur05.html </URL>
<DATE> 2004/08/11/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Açlık sınırı 469 milyon lira... 
</HEADLINE>
<TEXT>

     Türk Harb-İş, 4 kişilik bir ailenin açlık sınırının, geçen ay 469 milyon 808 bin 550 lira olarak gerçekleştiğini bildirdi. 
     Türk Harb-İş Sendikası'nın, Devlet İstatistik Enstitüsü verilerini baz alarak yaptığı araştırmaya göre, 4 kişilik bir ailenin asgari mutfak giderlerini karşılaması için harcanması gereken ve ''açlık sınırı'' olarak da adlandırılan tutar, geçen ay 469 milyon 808 bin 550 lira olarak gerçekleşti. 
     Araştırmaya göre, çalışan bir kişi, çalışmayan eşi ve 6-15 yaş grubu bir çocuk için aylık 121 milyon 802 bin 220'şer bin lira, 0-6 yaş grubu çocuk için ise 104 milyon 401 bin 890 lira aylık gıda harcaması yapılması gerekiyor. 
     Ailenin, asgari gıda, giyim, sağlık, barınma ve eğitim gibi, zorunlu harcama kalıpları esas alınarak hesaplanan ve ''yoksulluk sınırı'' olarak da ifade edilen tutar ise, geçen ay 1 milyar 358 milyon 597 bin 40 lira oldu. 
     Yoksulluk sınırı, çalışan kişi için 787 milyon 915 bin 440 lira, çalışmayan eş için 223 milyon 9 bin 60 lira, 0-6 yaş grubu çocuk için 139 milyon 950 bin 120 lira, 6-15 yaş grubu çocuk için ise 207 milyon 192 bin 480 liradan oluşuyor. 

     
</TEXT>
</DOC>
