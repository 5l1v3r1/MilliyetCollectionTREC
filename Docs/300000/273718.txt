<DOC>
<DOCNO> 273718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sontur23.html </URL>
<DATE> 2004/09/21/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Hem kadını bıçakladı, hem de polise saldırdı 
</HEADLINE>
<TEXT>

     Tekirdağ'da çocuğuna hakaret edildiği iddiasıyla bir kadını bıçakla yaralayan bir kişi ve olaya müdahale eden polise de saldırınca gözaltına alındı. 
     Edinilen bilgiye göre, Aydoğdu Mahallesi'nde, Remzi K. 42 markette karşılaştığı ve tartışmaya başladığı Hamide Ç'yi 39 bıçakla bacağından yaraladı. 
     Durumun, 155 Polis İmdat telefonuna bildirilmesi üzerine Tekirdağ Emniyet Müdürlüğü'ne bağlı ekipte görevli polis memuru Murat K. 31 , kadını Remzi K'nın elinden kurtarmak için havaya iki el ateş etti. 
     Remzi K. bunun üzerine elindeki bıçak ve olay yerinden bulduğu sopa ile görevli memura saldırdı. Ekipte görevli diğer polislerin de yardıma gelmesiyle Remzi K. suç aleti ekmek bıçağıyla birlikte yakalandı. 
     Hamide Ç. Tekirdağ Devlet Hastanesi'nde tedavi altına alındı. Remzi K. polise verdiği ifadede, Hamide Ç'nin yakınlarının çocuğuna hakaret ettiğini, bu nedenle aralarında tartışma başladığını söylediği öğrenildi. 
     
</TEXT>
</DOC>
