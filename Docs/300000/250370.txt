<DOC>
<DOCNO> 250370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sonyas10.html </URL>
<DATE> 2004/06/23/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Angelina Jolie, olimpiyat meşalesini taşıyamayacak... 
</HEADLINE>
<TEXT>

     Birleşmiş Milletler iyi niyet elçisi ünlü oyuncu Angelina Jolie, yeni filminin tekrar çekimleri nedeniyle olimpiyat meşalesini taşıyamayacak. 
     Internetteki ''imdb'' sitesinin haberine göre, olimpiyat meşalesini taşıyacak oyuncular arasında yer aldığı açıklanan Jolie'nin filminin tekrar çekimleri nedeniyle bu görevi üstlenemeyeceği ifade edildi. 
     Birleşmiş Milletler Mülteciler Komitesi'nden yapılan açıklamada, mültecilere yönelik çalışmaları nedeniyle meşaleyi taşıma görevi verilen Jolie'nin, 13 Ağustos'taki film çekimleri nedeniyle meşaleyi taşıyamayacağı belirtildi. 
     Jolie'nin ''tüm dünya mültecileri adına'' meşaleyi taşımasının düşünüldüğüne yer verilen açıklamada, Jolie'nin Brad Pitt ile başrolünü üstlendiği ''Mr. and Mrs. Smith'' filminin bazı sahneleri yeniden çekileceği için yönetmen Doug Liman tarafından çağrıldığı bildirildi. Sanatçının bu nedenle meşalenin taşınacağı 10 Ağustos'ta ABD'de bulunamayacağı kaydedildi. 
     Olimpiyat meşalesini taşıyacak ünlüler arasında Sylvester Stallone, Tom Cruise ve Jennifer Aniston da bulunuyor. 
     
</TEXT>
</DOC>
