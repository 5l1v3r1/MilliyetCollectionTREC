<DOC>
<DOCNO> 257944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/guncel/axgun01.html </URL>
<DATE> 2004/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Cenazede tepki 
</HEADLINE>
<TEXT>


Özlem Sucukları'nın sahibinin oğlunun cenazesine katılan Erdoğan'a tren kazasında ölen kondüktörün yakınları 'Çocuklarınızı o trene bindirir miydiniz ' dedi 

ŞÜKRAN ÖZÇAKMAK, GÜLAY FIRAT 

Sakarya'daki hızlandırılmış tren kazasında ölen kondüktör Ümit Şengönül'ün yakınları, Başbakan Recep Tayyip Erdoğan'a "Siz çocuklarınızı o trene bindirir miydiniz " diye tepki gösterdi. 
Erdoğan dün Fatih Camii'nde Çeşme'de trafik kazasında ölen Özlem Sucukları Fabrikası sahibi Recep Coşkun'un oğlu Arif Coşkun 23 ve tren kazasında yaşamını yitiren kondüktör Ümit Şengönül'le iki vatandaşın daha cenaze namazına katıldı. Cami avlusuna gazeteciler alınmazken, girenlerin de üstleri polislerce arandı. Arif Coşkun'un tabutunu bir süre taşıyan Erdoğan, Şengönül'ün yakınlarına da taziyelerini iletti. Bu sırada Şengönül'ün yakınlarından biri "Siz çocuklarınızı o trene bindirir miydiniz " diye tepki gösterdi. 
Feriköy Mezarlığı'nda toprağa verilen Şengönül'ün oğlu Furkan'ın 10 da yakasına iliştirilmiş babasının fotoğrafını sürekli öptüğü gözlendi. 

'Başbakan da binsin' 
Ölen kondüktörün kızı Merve Şengönül 17 , "Babamı geri getiremezler. Ama o trenin yeniden tamir edilmesini aynı yolda Başbakan'ın eşi ve çocuklarıyla binme cesaretini göstermelerini istiyorum" dedi. 

Tuvalete girdi 
Bu arada Erdoğan, dün akşam tren kazasında hayatını kaybeden İrem Candan'ın Kozyatağı'ndaki evine giderek, taziyelerini iletti. Erdoğan'ın ziyaret öncesi bir benzinliğin umumi tuvaletini kullanması dikkati çekti. Erdoğan tuvaletteyken, polis benzinlik çevresinde geniş güvenlik önlemi aldı. 


</TEXT>
</DOC>
