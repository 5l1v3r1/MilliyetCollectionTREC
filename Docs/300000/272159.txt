<DOC>
<DOCNO> 272159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/ekonomi/eko06.html </URL>
<DATE> 2004/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizlik için yüzde 6 büyüme şart 
</HEADLINE>
<TEXT>


ANKARA Milliyet 

Çalışma ve Sosyal Güvenlik Bakanı Murat Başesgioğlu, işsizlikte istenilen hedeflere ulaşabilmesi için ekonominin yıllık yüzde 6 büyümesi gerektiğini söyledi ve IMF ile yapılacak yeni düzenlemede işsizlikle mücadele araçlarının benimsenmesini istedi. 
İşçi - işveren ve hükümeti bir araya getiren Çalışma Meclisi'nin 9. toplantısında istihdamın artırılması ve kayıtdışı istihdamın önlenmesiyle ilgili raporlar ile kıdem tazminatı fonu yasa taslağı değerlendirildi. Toplantının açılış konuşmasında Başesgioğlu, "2005 - 2006 yıllarında ekonomideki büyümenin istihdama yansımasını bekliyoruz" dedi. 

Uslu rahatsızlandı 
Hak - İş Genel Başkanı Salim Uslu, rahatsızlandığı için Çalışma Meclisi toplantısından erken ayrıldı. Kıdem tazminatı fonunun gündeme alınmasına tepki gösteren DİSK Genel Başkanı Süleyman Çelebi de toplantıyı terk etti. 


</TEXT>
</DOC>
