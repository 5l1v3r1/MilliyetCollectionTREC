<DOC>
<DOCNO> 295629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sonspo39.html </URL>
<DATE> 2004/12/07/ </DATE>
<TIME> 21.18 </TIME>
<AUTHOR>  </AUTHOR>
<HEADLINE>
Manchester United, Fenerbahçe maçı için çalıştı... 
</HEADLINE>
<TEXT>

     Manchester United, yarın Fenerbahçe ile yapacağı Avrupa Şampiyonlar Ligi maçının hazırlıklarını, bu akşam yaptığı çalışmayla tamamladı. 
     Fenerbahçe Şükrü Saracoğlu Stadı'nda gerçekleştirilen antrenmanı, Fenerbahçe Antrenörü Roland Koch da izledi. 
     Basın mensupları, güvenlik tedbirleriyle stada gelen İngiliz temsilcisinin çalışmasının, sadece ilk yarım saatlik bölümünü izleyebildi. Manchester United Teknik Direktörü Alex Ferguson, antrenmanın bu bölümünde futbolcularına pas ve hafif tempoda depar çalışmaları yaptırdı. 
     İngiliz teknik adamın, yarınki maçta Fenerbahçe karşısında Howard, Phillip Neville, Brown, O'Shea, Spector, Miller, Fletcher, Djemba-Djemba, Fortuna, Ronaldo ve Bellion'dan oluşan muhtemel 11'i sahaya sürmesi bekleniyor. 
     
</TEXT>
</DOC>
