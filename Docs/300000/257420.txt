<DOC>
<DOCNO> 257420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sontur17.html </URL>
<DATE> 2004/07/22/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Zehirlenenleri kurtarırken zehirlendiler .. 
</HEADLINE>
<TEXT>

     Karabük'ün Safranbolu İlçesi'nde su deposunda boya yaptığı sırada zehirlenen 2 apartman kapıcısı ile onları kurtarmak isteyen site yöneticisi ve 2 itfaiye eri zehirlendi. 
     AA muhabirinin aldığı bilgiye göre, Yeni Mahalle'de Mithatpaşa Sitesi'ndeki bir apartmanın kalorifer kazanındaki su deposunda boya yapan kapıcılar Adem Özgü 27 ve Hüseyin Bakırcı 34 , tiner kokusundan dolayı havasız kalarak zehirlendi. 
     Kapıcıların depoda baygın yattıklarını fark eden site yöneticisi Ethem Yılmaz'ın 46 yanı sıra siteye gelen itfaiye erleri Ahmet Tekin Ünsal 43 ve Metin Halıcı 48 da söz konusu kişileri kurtarmak isterken depoda biriken gazdan zehirlendi. 
     Baygınlık geçirenlerin depodan çıkarılamaması üzerine Sivil Savunma ekiplerine haber verildi. 
     Ekiplerin sacdan depoyu yaklaşık 1.5 saatte makinelerle keserek kurtardığı 5 kişi, Safranbolu ve Karabük devlet hastanelerine kaldırıldı. 
     
</TEXT>
</DOC>
