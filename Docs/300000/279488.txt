<DOC>
<DOCNO> 279488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sonspo25.html </URL>
<DATE> 2004/10/12/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Sakaryaspor Ankaragücü maçıyla yükselişe geçeceğiz... 
</HEADLINE>
<TEXT>

     Sakaryaspor, Süper Lig'deki ilk galibiyetini sahasında yapacağı Ankaragücü maçında elde etmeyi hedefliyor. 
     Teknik sorumlu Şaban Yıldırım, AA muhabirine yaptığı açıklamada, hafta sonunda yapacakları Ankaragücü maçını kazanarak, kötü gidişe son vermek istediklerini söyledi. 
     Ligde bulundukları yeri hak etmediklerini, alacakları bir galibiyetin birçok şeyi değiştireceğini ifade eden Yıldırım, ''Ankaragücü maçıyla yükselişe geçeceğiz'' dedi. 
     Taraftarın da galibiyet beklediğini ifade eden Yıldırım, şunları kaydetti 
     ''Artık kazanmak için sabırsızlanıyoruz. Bu doğrultuda çalışmalarımızı sürdürüyoruz. Henüz galibiyetimizin olmayışı, futbolcuları da rahatsız ediyor, psikolojik açıdan fırtınalı bir dönem yaşıyoruz. Bu dönemlerde ayakta kalmak bile büyük bir başarıdır. Şu an ayakta kalmak için mücadele veriyoruz. Bu hafta alacağımız galibiyetle yükselmeye başlayacağız.'' 
     
</TEXT>
</DOC>
