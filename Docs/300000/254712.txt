<DOC>
<DOCNO> 254712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/yasam/axyas02.html </URL>
<DATE> 2004/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kask bile kurtaramadı 
</HEADLINE>
<TEXT>


MUSTAFA KURTARAN İstanbul 

Beşiktaş'ta arkadaşının motosikletiyle hız yaptığı öne sürülen motor tamircisi Adem Alar 23 , önce bir minibüse, ardından bir ağaca çarparak hayatını kaybetti. Barbaros Bulvarı'nda dün 00.30'da, arkasına motor sahibi Recep Gelen'i alan Alar, Yıldız'daki trafik ışıklarında, Halil Karşubağ 26 yönetimindeki otomobile yandan çarptı. Kontrolden çıkan motosiklet, yol kenarındaki bir ağaca da çarptıktan sonra yaklaşık 100 metre sürüklenerek parçalandı. Kazada motosikletten fırlayan Alar, kafasında koruyucu kask bulunmasına rağmen olay yerinde hayatını kaybetti. Yaralı olan Gelen ise hastaneye kaldırıldı. Alan'ın, motosikletin sahibi Gelen'e ait tamirhanede çalıştığı bildirilirken, kaza sırasında aşırı süratli olduğu iddia edildi. Otomobil sürücüsü Karşubağ'ın da trafik ışıklarında hatalı "U" dönüşü yaptığı öne sürüldü. 



</TEXT>
</DOC>
