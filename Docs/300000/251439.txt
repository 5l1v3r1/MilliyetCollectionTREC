<DOC>
<DOCNO> 251439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/soneko24.html </URL>
<DATE> 2004/06/28/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
FED'de faiz oranlarının 0.25 puan arttırılması bekleniyor... 
</HEADLINE>
<TEXT>

     ABD Merkez Bankası'nın FED , Çarşamba günkü toplantısında, faiz oranlarının 0.25 puan arttırılması bekleniyor. 
     FED'in, Açık Piyasalar Komitesi toplantısı yarın başlayacak, ancak faiz kararının Çarşamba günü öğleden sonra verilmesi bekleniyor. 
     Ekonomistler, piyasaların 0.25 puanlık bir faiz artışını kabullenerek yatırımlarını ona göre belirlediğini, ancak çok düşük bir ihtimal dahi olsa faiz oranlarının 0.25 puanın üzerinde arttırılmasının borsalarda yoğun satışlara neden olabileceğini vurguluyorlar. 
     ABD'de faiz oranların halen, son 43 yılın en düşük düzeyi olan yüzde 1 oranında bulunuyor. 
     
     IRAK'TA EGEMENLİĞİN DEVRİ... 
     Bu arada Irak'ta egemenliğin öngörülenden iki gün önce Irak hükümetine geçmesinin ardından ortaya çıkacak gelişmeler de, uluslararası piyasa analisleri tarafından yakından izleniyor. 
     Analistler, egemenliğin devri sonrasında Irak'ta artış gösterebilecek olan terörizm olaylarının, uluslararası piyasaları olumsuz etkileyebileceği uyarısında bulunuyorlar. 
     
</TEXT>
</DOC>
