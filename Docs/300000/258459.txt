<DOC>
<DOCNO> 258459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sondun12.html </URL>
<DATE> 2004/07/27/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Independent ABD'de kim kazanırsa kazansın Blair kaybedecek 
</HEADLINE>
<TEXT>

     Yaklaşan ABD seçimleri öncesi İngiliz medyası konuyu işlemeye devam ediyor. The Independent, başyazısında "Kasımda kim kazanırsa kazansın, Blair kaybedecek" başlığı altında özetle şu ifadelere yer verdi 
     "Kendisini ve İşçi Partisi hükümetini George Bush ve ekibine bu kadar yakınlaştıran Tony Blair, kendi kurduğu açmazın içinde. Hangi aday kazanırsa kazansın, Blair kaybedecek. 
     Bush yeniden seçilirse, bu garip ittifakı sürdürmek durumunda kalacak, ki İngiltere'deki seçmenlerin hoşuna gitmeyen bir yol bu. John Kerry kazanırsa, kendi felsefesi ve önceliklerine daha yakın bir Amerika Başkanı ile yüz yüze gelecek ama şimdiye kadar hiç alenen destek beyan etmediği için, mesafeli kalıyor." Independent, Blair'in, kendi milletvekillerinin, Amerika'da aynı görüşleri paylaştıkları Demokrat Parti'yle temas etmelerini engellemesini eleştiriyor. 
     
</TEXT>
</DOC>
