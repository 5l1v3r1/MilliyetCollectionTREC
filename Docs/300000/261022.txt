<DOC>
<DOCNO> 261022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/spor/ygokberk.html </URL>
<DATE> 2004/08/06/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
'Dün'e gidelim 
</HEADLINE>
<TEXT>



12 Mart 2004-Köyün Delisi'nden 

"Mehmet Cansun iki kişi yönetiyor diyor Galatasaray'ı. Hadi bir de "buçuk". "İki"yi biliyoruz, "buçuk"da Canaydın'ın hep yanındaki Refik bey Arkan herhalde. Terim gitsin diyebilen Refik bey, ben gidiyorum da diyebilse, ya da "geri kalanlar" biz gidiyoruz, seçildikleri günden bu yana en hayırlı "işlerini" yapacaklar. Ama onu bile beceremiyorlar ki... 

05 Ağustos 2004 
K.D'nin notu "İki buçuk"un "bir"i gitti Fatih Terim , "bir buçuk" kaldı. Gürsoy, Hagi geldi yine "iki buçuk" oldu. 

"Ama en az Süren yönetimi kadar sportif alanda da başarılı Canaydın ve yönetimi. Bir Dünya takımını, bir mahalle takımı haline getirebilmek için gereken bütün "özel yetenekler"e sahipler de... 
"Galatasaray yönetiminin "çap"ı Avrupa'nın birinci sınıf teknik direktörlerinden biriyle çalışmaya yetmedi hepsi bu"... 
"Ne Juventuslu Lippi, ne Romalı Capello gibi 'birinci sınıflar', bu ekonomik şartlarda, bu sosyal yapıda, "bu çap"taki yönetimlerle çalışmazlar. Onlar da Galatasaraylılığı'nı kullanarak bir "Milanlı" ile anlaştılar. Ama onla bile anlaşamadılar. Bir de "tek adam" diyorlar h l sıkılmadan ona. Adam olsalardı da "tek" bırakmasalardı"... 

05 Ağustos 2004 
K.D'nın notu 1 - H l birinci sınıf bir teknik direktörleri yok. 
2 - Bu sefer teknik direktörlerini "tek" bırakmıyorlar. 

Yine de en hayırlısı dürüst, centilmen, borcuna sadık, olaylardan ders almış, "paylaşan, katılımcı" bir Canaydın. Ve de olaylardan ders almış, bir Terim'di, ama Canaydın önce Terim'i bitirdi, sonra da sanki kendisi bitti gibi..." 

26 Mart 2004-Köyün Delisi'nden 

Conrad Otelin o "room"unda niye kazandım diye soran Özhan Canaydın'a "Dürüst olduğun için Özhan abi" demiştim. 
Kesmedi tabii bu iki kelime Galatasaray'ın başkanını. Başka "şey"lerden dolayı tercih edilmiş olmayı tercih ediyordu belli ki. Herkeste olması gerekenin, Özhan abide "özellik" olması, Canaydın'ından çok Cansun'un düşünmesini gerektiriyor halbuki. "Gönüllerdeki stat", dolarlar, krediler, hatta Rivaldo, hatta 100. yıldaki yüzde yüz diye vaadedilen şampiyonluk, bana Juventus'un kongresini bile kazandırabilirdi mesela... 
Peki ya Galatasaray bu kadar "dip"teyken bile Mehmet'e vermem, ama Özhan'a da vermem diye kaçan "binler" O "binler"in oylarını vereceği bir aday bile çıkartamıyordu genel kurul. Herkes ihtiyacı olduğunda Galatasaray'ı kullanıyordu, Galatasaray'ın şimdi o "herkese" ihtiyacı vardı. Herkesi barıştırıp, tüm listeleri birbirine karıştırıp, tatmin edici tek liste çıkaramıyordu işte yine o genel kurul... 
Mesela bir Galatasaray "ex-başkan"ı Canaydın'ın altında çalışarak gösterdiği Galatasaray zerafetini, Cansun'un yanında devam ettirerek genel kurula da zarif bir mesaj vermek istemişti. Ama politikacı Cengiz Özyalçın, her "dün"de yanında olan, Alp beyi terk edip "o gün" aniden "eski sporcularıyla beraber" Canaydın'la kalması. Ya da Kıran'ın beklenmeyen "beklenen kıvraklığı", Galatasaray kongreleri için alışılmadık manevralardı. Ya da hızlı, becerikli, "winner" Gürsoy'un son anda "oğluna" verdiği destek, kısaca biraz politik biraz "no etik" karmakarışık bir Türkiş pizza çıkmıştı lisenin fırınından. Galatasaray'ı "boş"layan binlerce "boş genel kurulcu" da vardı genel kurulda. Ve en az Fatih Terim kadar da zararlıydılar onlar. Yüzyıllık Galatasaray onlardan da bir an önce kurtulmalıydı bence. Liseli ağırlıklı genel kurul da üniversiteli takımı gibi irtifa kaybediyordu demek ki Gürsoy'un dönüşü doğru gibi. Ama profesyonel sistemin "son"u olduğu için de yanlış gibi. Gürsoy keşke bir profesyonelin altında oluştursaydı yeni futbol şubesini. Yine de iki senedir alınan yanlış kararların içinde en doğru "yanlış" Hagi'nin getirilişi. Olimpik'teki ilk veya sonbaharda olağanüstü kongreye kadar gidebilecek bir "yönetime sevgisizliğin", hele Terim'sizlikle birleşmemesi için "Hagi aşşşkının" öne sürülmesi de çok kurnazca tabii... 
Teknik direktörlüğe getirilen Hagi, hala bir teknik direktör değil. Ama Hagi o ve tabiri yerindeyse futbolun da "bilmemnesi". Florya'daki diğer bir kısım futbolun "bilmemnelerinin" oluşturduğu sorun ve sorunlular yumağını en iyi bilen de o... Hele bir de başarırsa ve de teknik direktör de olursa... 
Başaramazsa da bir başka demoklesin kılıcından kurtulmuş olacak Galatasaray yönetimi. 

Bugün 05 Ağustos 2004 Dün Allah aşkına, 'dün'den bugüne sizce ne değişmiş 

Pivot başlıyor 

Yine Pazar, yine 15.10'da bu haftanın konukları Doğan Hakyemez ve Bogdan Tanjevic... 

Büyükler duysun 

Nefsini tutamamışmış... 
Nefsi buysa, bu kadınlara bile tutamıyorsa nefsini, tutmasın zaten, bıraksın, nefsi nereye giderse gitsin. 

Kahve deyip geçin isterseniz 

Radyo D'deki "Köyün Delileri"nin en "tutan" larından Türk Kahvesi Milliyet'in Sayın Genel Yayın Yönetmeni'nin, Milliyet'in en önündeki köşesine de girdi ya... 
Aklın Yolu Bir Tabi. 
Sayın Mehmet Yılmaz, "Bir Türk Kahvesi standartı oluşturulmalı" diyordu 1 Ağustos 2004' teki köşesinde. Bu yazıyı mutlaka okumanızı tavsiye ederim. Adresi http www.milliyet.com 2004 08 01 yazar myilmaz.html 
Türk Kahvesinden vazgeçtim ben. Espressonun nasıl pazarlandığını İtalyana "neler" kazandırdığını en iyi bilen ben, yıllardır bilmemneremi de yırtsam, bizim o hazırlanışı, höpürtüterek içilişi ve sonrasındaki fal faslı ile olağanüstü heyecanladırıcı kahvemizi kurtaramayacağımızı biliyorum artık. Türk Kahvesini kaybettik, ama Türk Çayını kurtaralım bari. Hiç olmazsa onun için bir standart oluşturalım. Mesela Avrupa'nın en heyecan verici caddelerinden Bağdat Caddesindeki "simitçilerimiz"in simit tezgahlarındaki, simitlerinin yanına Liptonun poşetleri çoktan girdi bile. Yakında simitte gider, yerine bilmemnerenin çöreği gelir, simit gidince de, "simitçi"mize de yol görünür... 
Hani komşunun Başbakanlarından Simitis bile yapamazdı bu kadarını, bu kadarı da komşuya ayıp olur diye. Evet sevgili Mehmet Yılmaz kahveyi kaybettik, demli çayımızı, ince belli bardağımızı koruyalım, ona bile razıyım ben. 

BİLGİN'DEN 

Heeey Sen 
Bu gün de dün seni seviyorum 
İmza Ben 

"O"NDAN 

Özel olarak bir şey yapman gerekmiyor, 'kıl' sın ve 'gıcccık' sın zaten 
"Kıl"lık ve gıcccıklık yaptığımda 
"O" - Yaaa ben seni seviyorum 
Ben - Ben de seni seviyorum 
"O" - Senin beni sevmen normal de, ama benim... 

'Buçuk'lar 'Buçuklu' bulur 

Galatasarayın bütün sorunu iki ön libero, bir "kesici bir de Song'muş da haberimiz yokmuş.... 
Yıkacağım deyip, elalemi bir sene süründürüp, biraz "badana"layarak, biraz "boya"yarak, biraz "yıkayarak" döndükleri "eski evlerinin" yeni halini anlattığı basın toplantısında, ne mutluydu Canaydın ve ne tuhaf ağlaması gerekirken gülüyordu. 
"Yeni umudumuz " Sarıgül de mutluydu, bu "iş" ten "böyle" yırttığı için. Şişli esnafı mutlu diyordu, Galatasaray eve döndüğü için. Canaydın "can"ının, Sarıgül "oy"unun derdindeydi. Galatasaray, Galatasaraylı kimin umurundaydı. 
Evlerini önce kaybedip, sonra yeniden bulan milyonlarca Galatasaraylının bu halini Nasreddin Hoca taaa o "dün"lerde öyle güzel anlatmıştı ki... Dünyanın bütün 30 üstü, 30 altı, elinde boservislisi, serbesti, emeklisi hatta bir "Olympiakosluk mesafede"kisine sulanıp, bir 10 no'nun parası kadarını, "yol"lara saçıp, Suat'ın jübilesinde, futbolu seneler önce bırakan eski "10"larının oynadığı kadar oynayan bir 10 bile bulmayı becerememişlerdi. Söz verilip jübilesi yapılmayan Hagi'ye de jübile yapılıyordu da haberimiz mi yoktu yoksa Bu işlere bakan yöneticileri, utanmadan sıkılmadan 9.5, 10,5 bulduk, ama 10 bulamadık diyordu hala. "Buçuk"lar "buçuklu" bulur denir mi bilmem, ama denmese de ben dedim bile. 
Basın toplantısındaki o iki başkan Galatasaray'ın ve Türkiye'nin "umudu"ysa eğer... Yani umutsuzduk, yani mutsuzduk... 
Keşke Aziz Bey'lerden soyadı "Nesin" olanı da başkanların yakınlarında olsaydı. Tam "onluk"tu o toplantı vallahi. 
Made in Ben bağlayalım 
Biraz boya, biraz badana bir Hırvat, iki Kamerunlu, bir Brezilyalı... Ve şimdilik "yemiş" gibi görünen milyonlarca Galatasaraylı... 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 





</TEXT>
</DOC>
