<DOC>
<DOCNO> 253666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sontur16.html </URL>
<DATE> 2004/07/07/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Bursa'da bir TIR'da 55 bin adet "captagon" hapı ele geçirildi 
</HEADLINE>
<TEXT>

     Bursa Emniyet Müdürlüğü'nün düzenlediği operasyonda, bir TIR'da, piyasa değerinin 1 trilyon 200 milyar lira olduğu belirtilen, 55 bin 150 adet ''Captagon'' hapı ele geçirildi sürücü gözaltına alındı. 
     Bursa Emniyet Müdürlüğü'nden yapılan yazılı açıklamaya göre, yurtdışından Bursa'ya yüklü miktarda uyuşturucu hap getirileceği ihbarını alan Kaçakçılık ve Organize Suçlar Şube Müdürlüğü Narkotik Büro ekipleri, yaklaşık 2 aydır İstanbul ve İzmit Emniyet müdürlükleri ekipleriyle ortaklaşa yürüttüğü takip sonucu, Bursa'ya tekstil malzemeleri getirdiği bildirilen Cafer Ç'nin kullandığı TIR'ı, İstanbul-İzmit Karayolu'nda durdurdu. 
     TIR'ın dorsesinde yapılan aramada, bir elbise çantasına saklanan 55 bin 150 adet ''Captagon'' hapı bulundu. 
     Yetkililer, gözaltına alınan sürücü Cafer Ç'nin sorgulamasının tamamlanmasının ardından ''Teşekkül halinde uyuşturucu hap Captagon ticareti yapmak'' suçundan adliyeye sevk edildiğini, zanlının ifadeleri doğrultusunda, piyasa değeri 1 trilyon 200 milyar lira olan hapların Bursa'ya getirilmesi olayına karışan iki kişinin arandığını bildirdiler. 
     
</TEXT>
</DOC>
