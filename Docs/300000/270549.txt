<DOC>
<DOCNO> 270549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/magazin/amag.html </URL>
<DATE> 2004/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hande'nin kapısına Maliye dayandı 
</HEADLINE>
<TEXT>


Yaptığı evliliği bir hafta sürmeden biten Hande Ataizi'nin başı 770 milyar liralık vergi borcu yüzünden Maliye'yle derde girdi 

MAGAZİN SERVİSİ 

Fethi Pekin'le yaptığı evlilik bir hafta bile dolmadan sona erince zor günler geçiren Hande Ataizi'ni bu kez de maliyeciler takibe aldı. Beşiktaş Vergi Dairesi, sahibi olduğu Hande Ataizi Prodüksiyon Film Şirketi'nin cezalar ve gecikme faizleriyle birlikte 770 milyara ulaşan vergi borcu nedeniyle Ataizi hakkında ihtiyati haciz kararı çıkarttı. 2002 yılında ödemediği 85 milyarlık vergi borcu yüzünden maliyenin Jaguar marka otomobiline el koyduğu Ataizi'nin peşine düşen Vergi Dairesi'nin aldırttığı karar, birkaç gün önce sanatçının iş yapıp, para aldığı şirketlere tebliğ edildi. 
Ataizi'nin avukatı Hamit Türel, kararın vergi dairesinin yanlışından kaynaklandığını iddia etti. Ataizi'nin vergi borcu olmadığını söyleyen Türel şöyle konuştu "Hande'nin şirketi vergi affından yararlanmayan şirketlerden olduğu için incelemeye alındı. Bir takım vergiler ve cezalar çıkartıldı. Maliyeciler Ataizi'ne ulaşamayınca ihtiyati tedbir kondu. Sonunda yanlışlık giderildi, sorun çözüldü." 




</TEXT>
</DOC>
