<DOC>
<DOCNO> 260258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sonsiy22.html </URL>
<DATE> 2004/08/03/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
Dışişleri Bakanlığı'nda Irak toplantısı... 
</HEADLINE>
<TEXT>

     Irak'ta Türk şoför Murat Yüce'nin öldürülmesinin ardından, Irak'ta çalışan Türk vatandaşlarının güvenliğine ilişkin Dışişleri Bakanlığı ile ilgili kurum ve kuruluşların temsilcilerinin katıldığı bir toplantı yapıldı. 
     Dışişleri Bakanlığı'ndaki toplantıya, bakanlığın ilgili dairelerinden yetkililerle Ulaştırma Bakanlığı, Dış Ticaret Müsteşarlığı, Gümrük Müsteşarlığı, Türkiye Odalar ve Borsalar Birliği TOBB , Uluslararası Nakliyeciler Derneği UND ve Ro-Ro Gemi İşletmecileri ve Kombine Taşımacılar Derneği RODER temsilcileri katıldı. 
     Irak'ta Türk vatandaşlarının güvenlik sorunlarına ilişkin son gelişmelerin masaya yatırıldığı toplantıda, güvenliğin sağlanabilmesi için neler yapılabileceği ve alınabilecek önlemler üzerine görüş alışverişinde bulunuldu. 
     Toplantıda, Irak'ın Türkiye'nin önemli bir ticaret ortağı olduğu ve olmaya devam edeceği vurgulanırken, konuya ilişkin istişarelerin devam edeceği belirtildi. 
     
</TEXT>
</DOC>
