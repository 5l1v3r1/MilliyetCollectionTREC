<DOC>
<DOCNO> 294381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sondun10.html </URL>
<DATE> 2004/12/03/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Bağdat'ta bombalı araçla saldırı 14 ölü... 
</HEADLINE>
<TEXT>

     Bağdat'ın kuzeyindeki bir mahallede bombalı araçla düzenlenen saldırıda en az 14 kişinin öldüğü bildirildi. 
     Polis, saldırının, sık sık çatışmaların çıktığı, çoğunluğu Sünni olan Ademiye mahallesinde düzenlendiğini kaydetti. 
     Ademiye bölgesinde, polis ile direnişçiler arasında çatışma çıktığı bildirilmişti. 
     
     BAĞDAT'TA POLİS KARAKOLUNA SALDIRI 

     Bağdat'ta bir polis karakoluna bu sabah düzenlenen saldırıda ölen polislerin sayısının 11'e yükseldiği, 6 kişinin yaralandığı belirtildi. 
     Görgü tanıkları, Seydiye karakoluna saldırı düzenleyen silahlı kişilerin, burada gözaltında tutulan 51 kişiyi de salıverdiğini söylediler. 
     Karakola havan toplarıyla saldıran direnişçilerin daha sonra karakolun avlusuna girdikleri ve içerideki polis memurlarına ateş açtıkları bildirilmişti. 
     
</TEXT>
</DOC>
