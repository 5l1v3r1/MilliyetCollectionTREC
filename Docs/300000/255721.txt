<DOC>
<DOCNO> 255721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sontur18.html </URL>
<DATE> 2004/07/15/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
160 bin liralık fatura için elektriğini kestiler... 
</HEADLINE>
<TEXT>

     Bolu'da tatil için Antalya'ya giden aile tatil dönüşü 160 bin liralık elektrik faturası yüzünden elektriksiz kaldı. 
     Sakarya Elektrik Dağıtım A.Ş'nin SEDAŞ gönderdiği 160 bin liralık elektrik faturası yüzünden elektriksiz kaldıklarını belirten Erhan Yiğit, ''Yakınlarım tatil için Antalya'ya gitmişlerdi. Eve ben bakıyordum. Yakınlarım tatilden dönünce evin elektriklerinin kesildiğini söylediler'' dedi. 
     Evin elektriklerini hiç kullanmadığı için gelen faturayı araştırınca şaşkına döndüğünü belirten Yiğit, ''Evimize gelen elektrik faturası sadece 160 bin lira. Yetkililere bu para için elektriği kesmenin bir anlamı yok. Bu parayı ödemek içim 250 bin lira versem üzerini tam olarak nasıl vermeyi düşünüyorsunuz dedim. Buna rağmen elektriğimi açmadılar'' diye konuştu. 
     Elektriği yeniden açmak için SEDAŞ görevlilerinin istediği açma ücretinin 160 bin liralık faturanın yüz katı olduğunu ifade eden Yiğit, şunları söyledi 
     ''SEDAŞ'ın bu yanlışını düzelteceğini temenni ediyorum. Aksi takdirde yasal yollara başvuracağım.'' 
     
     SEDAŞ BOLU İŞLETME MÜDÜRÜ 
     SEDAŞ Bolu İşletme Müdürü Bülent Ercan, AA muhabirine vatandaşın 160 bin liralık faturası nedeniyle elektriğinin kesildiğini doğrulayarak, ''Bizde olayın farkına bugün vardık. Üzücü olmasına rağmen böyle bir hata yapmışız. Çok sayıda vatandaşın elektriği kesilmiş. Bugün itibari ile 10 milyon liraya o kadar olan faturaların elektriklerinin kesilmemesi talimatını verdim. Fatura ödemediği için elektriğini kestiğimiz konut ve işyerlerinden 7 milyon 750 bin lira ile 13 milyon 250 bin lira arasında açma ücreti alıyoruz'' dedi. 
     
</TEXT>
</DOC>
