<DOC>
<DOCNO> 269001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/son/soneko05.html </URL>
<DATE> 2004/09/04/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
TİSK "Türkiye'de vergi yükü arttı"... 
</HEADLINE>
<TEXT>

     Türkiye İşveren Sendikaları Konfederasyonu TİSK , Türkiye'de vergi yükünün 1985-2002 döneminde 2'ye katlanarak ABD'yi geride bıraktığını açıkladı. 
     TİSK'ten yapılan yazılı açıklamada, Konfederasyon tarafından yapılan araştırmaya göre, Türkiye'nin bu dönemde Ekonomik İşbirliği ve Kalkınma Teşkilatı OECD ülkeleri içinde vergi yükünü en fazla artıran ülke olduğu vurgulandı. 
     Açıklamaya göre, verginin milli gelire oranı 1985 yılında yüzde 15.4 iken, 17.8 puanlık artışla yüzde 33.2'ye çıkarak 2 kattan fazla artış kaydetti. Türkiye, OECD'nin kişi başına düşen milli gelir bakımından en yoksul ülkesi olmasına karşılık, sosyal güvenlik primleri gibi parafiskal gelirler dahil, vergi yükü açısından Avustralya, ABD, İsviçre, İrlanda ve Japonya gibi zengin ülkeleri bile geride bırakarak Kanada ile aynı düzeye geldi. 
     TİSK araştırmasına göre, OECD ülkelerinin büyük bölümünde ise 2002 yılında 1985 yılına göre bu yükün fazla artmadığı, hatta İrlanda, Hollanda, İngiltere, Lüksemburg ve Norveç'te azaldığı dikkati çekiyor. 
     
</TEXT>
</DOC>
