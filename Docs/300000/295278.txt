<DOC>
<DOCNO> 295278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sontur06.html </URL>
<DATE> 2004/12/06/ </DATE>
<TIME> 07.05 </TIME>
<AUTHOR>  </AUTHOR>
<HEADLINE>
Taraftarların eşek şakası polisi alarma geçirdi 
</HEADLINE>
<TEXT>

     Zafer TOKUŞ-Ergün AYAZ ADAPAZARI Sakarya , DHA 

ADAPAZARI'nda oynanan Sakaryaspor-Kayserispor maçından dönen bir grup taraftar, şakalaştıkları arkadaşları Fatih Tantanoğlu ve Okan Yılmaz'ı iterek trenden attı. 
     Arifiye İlçesi ndeki istasyonda inen taraftar grubu, dönüp tren yolunda arkadaşlarını aradı, ancak bulamadı. Rayların üzerinde arkadaşlarına ait bir şapka bulan grup, panik olup polise haber verdi. Alarma geçen polis, bir yandan tren yolunda ceset ararken, diğer yandan iki Fatih Tantanoğlu ve Okan Yılmaz'ın adreslerine ulaştı. Evlerinde bulunan ve yaralanmadıkları anlaşılan iki genç, Arkadaşlarımız bize eşek şakası yaptı. Biz de onlardan habersiz evimize döndük. Korktukları iyi olmuş'' dedi. 
     Sakaryaspor-Kayserispor maçından dönen 15 kişilik taraftar grubu, oturdukları Arifiye Beldesi'ndeki evlerine gitmek için Adapazarı-Haydarpaşa seferini yapan 11613 sayılı banliyö trenine bindi. Adapazarı Garı'ndan henüz hareket eden trende birbirleriyle şakalaşan taraftarlar, arkadaşları her ikisi de 18 yaşındaki Fatih Tantanoğlu ile Okan Yılmaz ı iterek trenden attı. 
     Şans eseri yaralanmayan Fatih Tantanoğlu ile Okan Yılmaz, cep telefonuyla kendilerine ulaşmaya çalışan arkadaşlarına cevap vermeyip evlerine döndü. Panik olan taraftar grubu, Arifiye Tren İstasyonu'nda inip yol boyunca arkadaşlarını aramaya başladı. 
     Arkadaşlarına ait bir şapka bulan taraftar grubu iyice korktu ve polise haber verdi. İhbar üzerine alarma geçen polis, hat boyunca arama çalışması başlatırken, bir yandan da Fatih Tantanoğlu ile Okan Yılmaz'ın adreslerine ulaşmaya çalıştı. 
     Arifiye'deki evlerinde bulunan Fatih Tantanoğlu ile Okan Yılmaz'ın yaralanmadıkları belirlendi. Arifiye Polis Karakolu'nda ifadeleri alınan gençlerin tamamı serbest bırakıldı. Fatih Tantanoğlu ile Okan Yılmaz, Arkadaşlarımız bize eşek şakası yapıp trenden attı. Kasıtları yoktu ama ölebilirdik. Yaralanmadan kurtulduk. Onlara haber vermeden evimize döndük. Biraz korksunlar istedik'' diye konuştu. 
     Fatih Tantanoğlu ile Okaln Yılmaz ve diğer gençlerin karakola gelen yakınları, görüntü almaya çalışan basın mensuplarına tepki gösterdi. 
     
</TEXT>
</DOC>
