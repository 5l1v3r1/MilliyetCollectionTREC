<DOC>
<DOCNO> 256770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sondun42.html </URL>
<DATE> 2004/07/20/ </DATE>
<TIME> 20.27 </TIME>
<AUTHOR>  </AUTHOR>
<HEADLINE>
Suriye'de 28 siyasi tutuklu serbest bırakıldı 
</HEADLINE>
<TEXT>

     Suriye'de 28 İslamcı siyasi tutuklunun serbest bıraktığı bildirildi. 
     Suriye İnsan Hakları Derneği'nden yapılan yazılı açıklamada, 28 kişinin, yasadışı Müslüman Kardeşler ve İslami Özgürlük Partisi'nden olduğu kaydedildi. 
     Serbest bırakılan tutukluların bir kısmının 1980'den bu yana, kendilerine verilen ömür boyu hapis cezasını çekmekte olduğu belirtildi. 
     İnsan hakları savunucusu avukat Enver El Bunni, genel afla çoğu İslamcı 257 siyasi tutuklunun, işlemlerin tamamlanmasının ardından salıverilmesini beklediklerini söyledi. 
     Şu ana kadarki serbest bırakmaların kendilerini memnun ettiğini söyleyen El Bunni, halen hapiste bulunan 400 kişinin daha serbest bırakılmasını ümit ettiklerini kaydetti. 
     Suriye'de Devlet Başkanı Esad'ın göreve gelişinin 4. yıldönümü dolayısıyla ilan edilen af kapsamında, siyasi tutukluların yanı sıra, 95 Suriyeli Kürt tutuklu ile bazı asker kaçakları ve maddi suçlardan hüküm giymiş bazı kişilerin de serbest bırakıldığı belirtildi. 
     
</TEXT>
</DOC>
