<DOC>
<DOCNO> 252194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sonsiy06.html </URL>
<DATE> 2004/07/01/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Meclis'te 800'e yakın geçici görevliye zorunlu izin 
</HEADLINE>
<TEXT>

     TBMM'de merkez ve İstanbul'daki Milli Saraylar Teşkilatı bünyesinde çalışan yaklaşık 800 geçici personelin önce 20 günlük zorunlu ücretli izin, ardından 20 günlük zorunlu ücretsiz izne çıkarılmaları tedirginlik yarattı. 
     TBMM yaz tatiline hazırlanırken, burada çalışan geçici personel bugünden itibaren zorunlu izne çıkarılmaya başlandı. Meclis'te daha önceki uygulamalarda genellikle "yılbaşı" dönemlerinde geçici personel 1-8 gün arasında zorunlu izne çıkarılıyor daha sonra sözleşmeleri yenileniyordu. Bu yıl farklı bir uygulama yapıldı. 
     Genel Kurul'un tatile gireceği gerekçesiyle Park ve Bahçeler Genel Müdürlüğü'nde çalışanların dışında, İstanbul'daki Milli Saraylar da dahil olmak üzere, merkez teşkilatında çeşitli birimlerde görev yapan yaklaşık 800 geçici personele önce Temmuz ayından başlamak üzere Ağustos ve Eylül'de 20'şer gün ücretli izne çıkacakları ardından da 20'şer gün ücretsiz izne ayrılacakları duyuruldu. Önceki 
     yıllara göre yapılan farklı uygulamada, bu kişilere sözleşmelerinin yenilenip yenilenmeyeceği konusunda da bilgi verilmedi. TBMM çalışanları arasında tepkiyle karşılanan ve huzursuzluk yaratan bu konuyla ilgili olarak CHP Grup Başkanvekili Kemal Anadol, "Hiç haberim yok. İdare Amirine sorun" dedi. 

ANKA 
     
</TEXT>
</DOC>
