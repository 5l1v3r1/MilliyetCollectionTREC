<DOC>
<DOCNO> 286252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/siyaset/axsiy02.html </URL>
<DATE> 2004/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Susmayın, konuşun 
</HEADLINE>
<TEXT>


Baykal, çiftçi mitinginde "Neden sesinizi çıkarmıyorsunuz Siz ve meydanlar sustukça, onlar bildiğini okuyor. Ağlamayan çocuğa meme vermezler" dedi 

ELİF DEMİRCİ, TURAN GÜLTEKİN İzmir DHA 


Hükümetin pamuk üreticisine kilo başına 500 bin lira prim vermesi gerektiğini kaydeden CHP Genel Başkanı Deniz Baykal, çiftçilere, "Neden susuyorsunuz İktidara tepkinizi gösterin" diye seslendi. Son dönemde çiftçinin nefes alamayacak hale geldiğini kaydeden Baykal, "Bu yaşanan zulümdür" dedi. Mazota, elektriğe, gübre ve ilaca zam üzerine zam yapıldığını belirten Baykal, pamuk üreticisine verilen 90 bin lira primin az olduğunu söyledi. Yunan hükümetinin pamuğun kilosuna 960 bin lira prim verdiğine dikkat çeken Baykal, "Pamuk ekmek zararsa Yunan hükümeti zarar mı ediyor Ne yapalım bu toprakları satalım mı " dedi. Baykal, şöyle konuştu "Neden utanıyorsunuz Siz sustukça, meydanlar sustukça, onlar bildiğini okuyor. Ağlamayan çocuğa meme vermezler. İktidar sizin efendiliğinizden anlamıyor. Bunlara biraz da başka türlü konuşun. Ben sizin damarınıza basıldığında nasıl tepki verdiğinizi iyi bilirim." 


</TEXT>
</DOC>
