<DOC>
<DOCNO> 299933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sonspo09.html </URL>
<DATE> 2004/12/22/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
İlk yarıda en fazla kırmızı kart gören ekip, Beşiktaş... 
</HEADLINE>
<TEXT>

     Birinci Süper Futbol Ligi'nde 2004-2005 sezonunun 17 haftalık ilk yarısı geride kalırken, 18 takımdan yalnızca Galatasaray'ın futbolcuları kırmızı kart görmedi. 
     Toplam 46 kırmızı ve 665 de sarı kartın gösterildiği ilk yarının ''en centilmen takımı'' olarak dikkati çeken Galatasaraylı futbolcular, 36 sarı kartla cezalandırıldı. 
     Ligin ilk yarısında, futbolcularına toplam 7 kırmızı, 36 da sarı kart çıkan Beşiktaş, ''en hırçın'' takım olarak dikkati çekti. Bu takım oyuncularını Gaziantepsporlu futbolcular, gördükleri 5 kırmızı ve 39 sarı kartla izledi. 
     Ligin yeni ekiplerinden Büyükşehir Belediyesi Ankaraspor, 48 ile en fazla sarı kartı gören takım olurken, bu ekibi Samsunspor 45, Akçaabat Sebatspor da 44 sarı kartla takip etti. 
     Bir karşılaşmada 7'şer ile en fazla sarı kartı Akçaabat Sebatspor ve İstanbulsporlu oyuncular gördü. 
     1 karşılaşmanın yapıldığı ilk yarıda, maç başına 4.35, hafta başına da 39.18 sarı, hafta başına da 2.625 kırmızı kart düştü. 
     
</TEXT>
</DOC>
