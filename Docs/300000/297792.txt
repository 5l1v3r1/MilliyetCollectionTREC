<DOC>
<DOCNO> 297792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/yazar/toruner.html </URL>
<DATE> 2004/12/15/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Sermaye Piyasası Kurulu'nun tasarısı 
</HEADLINE>
<TEXT>


Sermaye Piyasası Kurulu SPK , İpotekli Konut Finansman Sistemi'ne ilişkin bir yasa tasarısı hazırladı. Yasa, ipotekli konut kredisi senetleri mortgage çıkarılmasını da öngörüyor. 
SPK, hazırladığı yasa tasarısında, sistemin faydalarını aşağıdaki başlıklarla fakat sıralama yapmadan anlatıyor. Bu sayede 
a Konut finansmanı sorunu çağdaş finansal yöntemlerle çözülecek. 
b Planlı kentleşme sağlanacak. 
c Konut sahipliği artacak. 
d Kaçak yapılaşma ve niteliksiz konut üretimi önlenecek. 
e Kayıt dışılık ve ruhsatsız konut sorunu kalkacak. 
f Deprem tehlikesi azalacak. 
g Konutlar zamanında tamir ve tadil edilecek. 
h Düşük gelir grupları da konut sahibi olabilecek. 
i Karşılığında sağlam teminat olduğundan, düşük faizli kredi verilebilecek. 
j Uluslararası fonlar ülkemize daha rahat ulaşabilecek. 
k Kalkınmanın lokomotifi sayılan inşaat sektörü canlanacak. 
l İnşaat sektörüne bağlı 200'den fazla alt sektöre iş olanakları sağlanacak. 
m Finansal piyasalar gelişecek. 
n İnşaat şirketleri ve müteahhitler kayıt dışı faaliyet gösteremeyecek. 
o Belirlenecek standartlara uygun konutlar üretilebilecek. 
p İpoteğe dayalı menkul kıymetler, yatırımcılar için yeni ufuklar açacak. Borsa ve piyasalar gelişecek. 
q Finansal işlemlerin vadeleri uzayacak. Vadeli işlem piyasaları da büyüyecek. 
r Devletin ve yerel yönetimlerin gelir ve emlak vergileri artacak. 
SPK'ya göre, yapılması gerekenler şöyle 
a Makroekonomik koşullar enflasyon oranı, işsizlik düzeyi, reel faiz oranı yeterli derecede istikrarlı olmalı. 
b Tapu kayıtları güvenilebilir ve kolay erişilebilir olmalı. 
c İpotekler hızlı bir biçimde tesis edilebilmeli. 
d Gayrimenkullerin değer tespiti doğru yapılmalı. 
e Borçların geri ödemelerinin aksaması halinde takip prosedürünün çabuk sonuçlandırılması sağlanmalı. 
f Konut finansmanı alacaklarının menkul kıymetlendirilmesi sağlanmalı. 
g Bütün bu işlemlerin maliyetleri düşürülmeli. 

SPK, güzel bir çalışma yapmış. Çalışmada bazı tamamlanması gereken yerler var. Tasarıya sistemin tüm yönlerini kapsayan bir biçimde ilaveler yapılması gerekir. 2005 yılının ekonomik ve siyasi gündeminde bu sistem yoğun biçimde tartışılacak. SPK'nın yasa tasarısını tartışmaya açması ve ilgili tüm kişi ve kuruluşlara göndermesi de kutlanacak bir davranış. 
Türkiye bu işi başarabilir. 



</TEXT>
</DOC>
