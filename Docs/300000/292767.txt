<DOC>
<DOCNO> 292767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/yasam/yas02.html </URL>
<DATE> 2004/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteli korkuluktan düşüp öldü 
</HEADLINE>
<TEXT>


Boğaziçili Erhan, Beyoğlu'ndaki bir barda kaza kurbanı oldu 

DİNÇER ŞEREF İstanbul 

Boğaziçi Üniversitesi öğrencisi Erhan Coplugil 21 , Markiz Pasajı'nın ikinci katındaki barın korkuluklarından düşerek öldü. 
Beyoğlu İstiklal Caddesi'ndeki Markiz Pasajı'nda bulunan Markiz Buzz Bar'da dün gece üzücü bir olay yaşandı. Boğaziçi Üniversitesi Kimya Bölümü 4. sınıf öğrencisi Coplugil, üniversiteden bir grup arkadaşıyla beraber Buzz Bar'da bir enerji içeceğinin davetine katıldı. Coplugil, bir ara barın orta bölümünden pasajın içine bakan boşluğun korkuluklarına yaslandı. Dengesini kaybeden Coplugil, ikinci kattan mermer zemine düşerek ağır yaralandı. Coplugil, kurtarılamadı. Görgü tanıklarının iddiasına göre ise Coplugil, müşterilere rahatsızlık verdiği gerekçesiyle bardan çıkarılmak istendi ancak daha sonra kalmasına izin verildi. Tadilat çalışması yapılan bölüme geçen Coplugil, demirciler ve marangozların çalıştığı bölümden pasajın içine düştü. 




</TEXT>
</DOC>
