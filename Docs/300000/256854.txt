<DOC>
<DOCNO> 256854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sonspo12.html </URL>
<DATE> 2004/07/20/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Sakaryaspor, Murat Bölükbaş'ın kulübüyle anlaşmaya vardı... 
</HEADLINE>
<TEXT>

     Birinci Süper Lig'in yeni ekiplerinden Sakaryaspor'un, geçen yıl kiralık oynattığı gölcüsü Murat Bölükbaş'ın kulübü Adanaspor ile anlaşmaya vardığı bildirildi. 
     Teknik direktör Necmettin Sert, A.A muhabirine yaptığı açıklamada, Murat Bölükbaş'ın transferindeki pürüzlerin giderildiğini söyledi. 
     Takımın Birinci Süper Lig'e yükselmesinde büyük katkısı bulunan Bölükbaş'ın bonservis bedeli konusunda anlaşma sağlandığını ifade eden Sert, ''Pürüzler giderildi, bu futbolcumuz da önümüzdeki günlerde imza atacak'' dedi. 
     Ligde kalıcı olmak istediklerini ve bu amaçla güçlü bir kadro oluşturduklarını belirten Sert, ''İyi bir hazırlık dönemi geçirdik, yaptığımız iki ayrı kampta uyum sorununu çözdük'' diye konuştu. 
     Sert, lig hazırlıklarını Adapazarı'nda sürdüreceklerini ve artık teknik-taktik ağırlıklı çalışmalara ağırlık vereceklerini sözlerine ekledi. 
     Takım kaptanı Mesut Ünal ise kamp dönemini iyi geçirdiklerini ve lige dek hazır olacaklarını söyledi. 
     Taraftarların beklenti içinde olduğuna işaret eden Mesut, ''Onların beklentisinin biliyoruz. Takım düşüncesiyle hareket ederek, beklenen başarıları elde etmek istiyoruz'' dedi. 
     
</TEXT>
</DOC>
