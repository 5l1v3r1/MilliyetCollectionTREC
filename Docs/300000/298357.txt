<DOC>
<DOCNO> 298357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/ekonomi/eko05.html </URL>
<DATE> 2004/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı AB yolunda yolumuz açık 
</HEADLINE>
<TEXT>


EKONOMİ SERVİSİ 

Sabancı Holding Yönetim Kurulu Başkanı Güler Sabancı, Avrupa Birliği'nin AB bugünkü zirvesinden bir sürpriz beklemediğini belirterek, "Avrupa'nın yolunda farımız da açık yolumuz da" dedi. Güler Sabancı, Brisa'nın Türkiye'de Bridgestone markasıyla yürüttüğü "Farım da hep açık yolum da" başlıklı kampanyasının, Pazarlama Ajansları Derneği Marketing Agencies Association adlı uluslararası kuruluş tarafından yapılan değerlendirmede, dünyanın en iyi sosyal amaçlı pazarlama kampanyası dalında birinciliğe layık görüldüğünün açıklandığı basın toplantısına katıldı. Sabancı, soruları yanıtlarken Avrupa'nın bir parçası olmanın Türkiye için yeni bir başlangıç olmadığına, Atatürk'ten beri Türkiye'nin yüzünün zaten Batı'ya dönük olduğuna işaret etti. IMF ile yapılan anlaşmayı da çok önemsediğini belirten Sabancı, şunları kaydetti 
"İş dünyası bunu bekliyordu. Yakalanan istikrarın sürdürülmesi, sürekli hale getirilmesi çok önemli. Bütün bunlar makroekonomik dengeleri tutmak için. Mikroda yapılacak işlerimiz daha var." 


</TEXT>
</DOC>
