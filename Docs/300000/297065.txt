<DOC>
<DOCNO> 297065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/son/sonspo25.html </URL>
<DATE> 2004/12/12/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Arsenal-Chelsea nefesleri kesti 2-2 
</HEADLINE>
<TEXT>

     İngiltere'de derbi haftası... Yılın en büyüğünü belirleyecek Londra derbisinde gülen taraf çıkmadı, Arsenal ve Chelsea'nin nefesleri kesen randevusu 2-2 bitti. 
     Highbury'de karşılaşan puan cetvelinin en üstündeki iki ekibin mücadelesinde henüz 2. dakikada Henry ile öne geçen Arsenal'e cevap 17. dakikada John Terry'den geldi. 29. dakikada Henry Arsenal'i bir kez daha öne geçirdi, Gudjohnsen ikinci yarının ilk dakikasında skoru yeniden eşitledi. 
     Bu sezon yalnızca 6 gol yiyen Chelsea'ye Arsenal 2 gol atmayı başardı ancak goller galibiyete yetmedi. Bu sonuçla puanını 40'a yükselten Chelsea ilk yarıyı lider bitirmeyi garantilerken, 35 puanda kalan Arsenal Everton'a 1 puanla geçilerek 3. sıraya düştü. 
     
     Liverpool derbisi Everton'ın 

     İngiltere Premier Ligi’nde sezonun flaş ekibi Everton ezeli rakibi Liverpool’u tek golle devirdi 1-0. 
     İki takımın 200. kez karşı karşıya geldiği Ada’nın en eski ezeli rekabetlerinden Merseyside derbisinde Mavi-Beyazlılar’ı 3 puana taşıyan golü Carsley attı. Ev sahibinin kaleyi tutan tek şutunun gol olması dev maçın en ilginç notuydu. Tugay’ın sakatlığı nedeniyle forma giyemediği maçta Blackburn Rovers, Londra deplasmanında Crystal Palace’tan 1 puanı 0-0’lık skorla kopardı. 
     Diğer sonuçlar 
     M.City-Tottenham 0-1. 
     Newcastle-Portsmouth 1-1. 
     Norwich-Bolton 3-2. 
     Southampton-Middlesbrough 2-2. 
     West Bromwich-Charlton Athletic 0-1. 
     Aston Villa-Birmingham City 1-2. 
     
</TEXT>
</DOC>
