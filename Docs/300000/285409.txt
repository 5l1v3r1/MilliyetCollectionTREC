<DOC>
<DOCNO> 285409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/soneko17.html </URL>
<DATE> 2004/11/02/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Ucuz otomobil için son iki gün... 
</HEADLINE>
<TEXT>

     Otomobillerden alınan özel tüketim vergisi ÖTV oranlarını 7-9 puan artıran Bakanlar Kurulu kararı iki gün sonra yürürlüğe girmek üzere Resmi Gazete'de yayımlandı. 
     Otomobil iç talebini kısmaya ve bütçe gelirlerini artırmaya yönelik olarak alınan bu kararı içki ve sigara ile dayanıklı tüketim mallarından alınan ÖTV'de artırımın izlemesi bekleniyor. 
     Bakanlar Kurulu kararıyla, binek otomobilleri ve esas itibariyle insan taşımak üzere imal edilmiş diğer motorlu taşıtların Steyşın vagonlar, yarış arabaları, arazi taşıtları, jipler ve motorlu karavanlar ÖTV oranları silindir hacmi 1600 santimetreküpe kadar olan otomobiller için yüzde 30'dan 37'ye, silindir hacmi 2000 santimetreküpe kadar olanlarda yüzde 52'den yüzde 60'a, 2000 santimetreküpü geçenler için ise yüzde 75'ten yüzde 84'e çıkarıldı. Kararla artırılan ÖTV oranları, bugünü izleyen ikinci günden itibaren uygulanmaya başlanacak. 

     
</TEXT>
</DOC>
