<DOC>
<DOCNO> 272181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/guncel/gun90.html </URL>
<DATE> 2004/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Masal gibi... 


Seren ve Cengiz, birbirlerini çok sevdikleri için, Cengiz hapisteyken evlenirler...Seren'in annesi, olaya çok sinirlenir, kızının altından Hummer cipi ve tüm maddi desteğini çeker, kızını reddetme noktasına gelir...Seren, -ki kendisi assolisttir- parasızlıktan salça-ekmek yer, sokağa çıkamaz, ama aşkından vazgeçmez en azından kısa bir süre için... Ancak, herkesin olduğu gibi, Reiki ustası Seren'in de bir dayanma gücü vardı ve sonunda Cengiz'den boşanmaya karar verir... İddiaya göre 6,5 milyarlık Louis Vuitton marka çantalarına eşyalarını doldurduğu gibi iki köpeği ile birlikte kendini "insanlardan uzağa ", doğaya vurur unutamadığı aşkı Cengiz'e şiirler yazar o bol kameralı dağ evinde...Ve kader bu ya, Cengiz, salı günü tahliye olur... Şimdi iki ihtimal var ya Seren bu haberi duyar duymaz iddiaya göre 100 bin dolar alarak çıkmama garantisi verdiği evden koşarak kaçacak ya da Cengiz atla olursa süper olur gelip Seren'i oradan kurtaracak. Bu arada Seren'in annesi de, dağ evinin etrafına koruma ordusu koyacak... 
Kızcağız ne bilsin Cengiz'in tahliye olacağını Hiç girer miydi yoksa o eve... Bizce, bu tahliye, program yapımcıları için bulunmaz fırsat ve kesin bu haber Seren'e verilecek. Seren evden ayrılmaya çalışacak, zart zurt, az sonra... Adaletin bu mu be dünya .. 

Kulağımdan öp beni... 
Mr. Spock 

Dikkat .. 

Düşünemiyoruz, yazamıyoruz, anlayamıyoruz. Kilitlendik kaldık, birileri bize bu haberin yalan olduğunu, şaka olduğunu söylesin. Caner'e, Tülin'e, hatta Kuşum Aydın'a bile katlanmaya razıyız. Ama yok artık, bu kadarı da fazla, bizi bir yerlere kapatın, Ünlüler Çiftliği bile olur, yeter ki insanlıktan uzak bir yer olsun. Gerekirse Uzanlar'ın adasına atın bizi, bir daha da aramayın. Ve biraz çabuk olun çünkü Safiye Soyman'ın yeni albümü rock ağırlıklı olacakmış .. Valla kaçın kurtulun bir an önce, buraları pek nezih değil son zamanlarda... 

Banka sırasında ruh halleri Top5 

1 Para yatırılmadan önce defalarca sayılmasına rağmen son bir kez sayma ihtiyacı duyulması, eş zamanlı olarak "parayı sayarken acaba birilerine kaptırırım mı" düşüncesi... 
2 Sıradaki herkesten kuşku duyulması, paranın sıkı sıkı elde ya da cepte tutulması ve parayı görevliye teslim ettiğiniz anda büyük bir sorumluluğun üzerinizden kalkması... 
3 Para çektikten sonra "kesin birileri tarafından gözetleniyorum" hissi ve bu hissin güvenli bir yere varıncaya kadar devam etmesi... 
4 "Millette para var anasını satayım" bakış açısından hareketle sıradaki herkesin zengin olduğunun sanılması ve "aralarında maddi açıdan en kötü durumda olan kesin benim" düşüncesi... 
5 Banka memurlarının her hareketinin ciddi şekilde incelenmesi, yerinden kalktıkları anda kem gözlerin üzerlerinde olması, her defasında görevlerini iyi yapmadıkları düşüncesi... 

Hakem Ahmet 
Osman Tanburacı Sevgili hakem sana bir soru soracağım... 
Ahmet Çakar Ahmet diyecektin herhalde... 
Osman Tanburacı Hayır o işin latifesi, istersen Ahmet diyeyim... 
Ahmet Çakar Şaka yapıyorum canım... 

Pandispanya Osman 
"Sana bir hamur lazım yoğurman için, ben pandispanya değilim, beni pandispanya yapamazsın .." b b b b 
</TEXT>
</DOC>
