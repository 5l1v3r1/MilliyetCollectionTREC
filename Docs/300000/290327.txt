<DOC>
<DOCNO> 290327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/guncel/gun90.html </URL>
<DATE> 2004/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

10 maddede program inceleme Program TGRT- 'Şaka Olsun' 

1 Fransız ya da İskandinav kökenli sarışın bir adama Lazca dublaj yapılmaz, tut ki yapıldı, adama ehihihihiii şeklinde iğrenç bir gülme dublajı yapıp ardından da kahkaha efekti konmaz, tut ki kondu böyle absürd bir iş televizyonda yayınlanması için herhangi bir banda kaydedilip yayına verilmez, verilmese iyi olur... 
2 Internet'te 2 yıldır dolaşan "bateri çalıyormuş gibi yapan bebek" Sad But True - Metallica , 1 programda en az 7-8 defa kullanılıyor. 25 saniyelik bu görüntü 8 defa kullanıldığında 200 saniye ediyor. Yaklaşık 3.5 dakika, oh ne güzel... 
3 Şakaları yalan dolan yapıyorsanız, oyuncu cast seçimine dikkat etmek gerekir. Tamam şaka programları tüm dünyada düzmece ve oyuncularla yapılıyor ama oyuncular kötü olunca da yayında yemiyor .. Bazı televizyoncular arasında bir deyim vardır, "abi üzerine logoyu yiyince yayında yer " denir, fakat yemeyince de yemiyor meret... 
4 Ara sunuşları yapan Lerzan Mutlu, Blue-Box ya da Green-Box bir stüdyoda çekilip arkaya mavi ya da yeşil fon üzerine çeşitli görüntüler konuyor... Bu tip çekimlerde kişiye zoom girip çıkılmaz, çünkü fona sonradan yerleştirdiğiniz görüntünün boyutu sabit kalır, kişi ise büyür küçülür. Hafif estetik kaygı taşıyan herhangi bir göz bunu fark eder ve böyle bir işe girişmemesi için beyni uyarır .. 
5 Ekranın altına Televole, Pazar Keyfi misali her bir şeyi yazmak gerekmez, tut ki gerekti, mi-mı soru ekleri ayrı yazılır... Örnek "Anlaşıldı mı " ya da "Daha detaylı anlatmaya gerek var mı " 
6 Şakayı gösterdikten sonra bir kez de yavaş tekrar yapmanın anlamı nedir Hadi olayı yavaşlatıp tekrar ettiniz, bunu 5 defa iler geri oynatmanın mantığı nedir "Futbol Balesi" hangi yıllarda yapılıyordu, hatırlayan var mı Sinirden "ileri geri" yazacağımıza "iler geri" yazmışız, kafa mı kaldı .. "Bir İleri Bir Geri" - İsmail YK'ya döndük .. 
7 Bant çekilen bir programda sunucu bir hata yaptığında ya da dili sürçtüğünde o sunum bir daha çekilir. "Ay pardon ne diyorum ben " diyen bir sunucu Lerzan Mutlu canlı yayında belki affedilebilir ama herhangi bir bant yayında bu işe izin veren bir yönetmen affedilemez. Ya da en azından edilmese iyi olur diyelim, çünkü bu bir hata olarak bile görülmüyor anladığımız kadarıyla... 
8 Şaka aralarında, geçişlerde kullanılan uçtu kaçtı hazır efektlerin 2004 yılında, e artık kullanılmaması gerektiğini stajyerler bile öğrendi yahu .. 
9 İşin kötüsü bu program TGRT'nin en iyi reyting alan programı .. Lütfen 10. maddeye geçiniz... 
10 Niye ve neden bu tip anlamsız şeyler yazıp kendimizi yoruyoruz belli değil... Türkiye'de "Özel Televizyonculuk" ilk yıllarında kesinlikle daha kaliteliydi. Zamanında Hıncal Uluç ve Merve İldeniz'in sunduğu "Şakamera" kalitesini henüz yakalayabilmiş değiliz. Ne acı .. 

Yahu bir yerde bir hata yaptık ama hadi hayırlısı .. 
Peter Sweeper Güneş Enerjili Sobanın Mucidi 

Neyin kavgası 

Televoleciler, bugüne kadar defalarca "özel" röportajlar yaptıkları, yerlere göklere koyamadıkları, "ne yaparsa yapsın" her türlü desteği verdikleri Cem Yılmaz'a ve G.O.R.A.'sına neden bu kadar ağır yüklendiler 
G.O.R.A.'cılar, Atv Haber'i, 2 gün üst üste tercih ettikleri için durumdan vazife çıkardıkları için mi 
Televole'ye herhangi bir şekilde kıyak geçmedikleri için mi 
Yoksa Cem Yılmaz, Pazar Keyfi'ni sunmaya yanaşmadığı için mi 
Bilemiyoruz... G.O.R.A.'nın iyi ya da kötü olduğu açıkçası bizi pek ilgilendirmiyor, alt tarafı bir film işte... Ama şunu bir kez daha gördük her fırsatta karşısında şaklabanlık yapılan, tuvalete bile birlikte gidilen kameralar, işte böyle bir anda silaha dönüşebiliyor. Yakında barışmazlarsa şayet, bu varlıklarının sebebi birbirleri olan iki dostun, nasıl ve neden düşman olduğunu öğreniriz. Bizce, az buz bir şey değildir bu infazın sebebi, o kesin. Peki niye hiç şaşırmıyoruz 

Tamtakır Metruk 
"Kerem bomboş bir boşluk buldu..." b b 
</TEXT>
</DOC>
