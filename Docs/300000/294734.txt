<DOC>
<DOCNO> 294734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/soneko09.html </URL>
<DATE> 2004/12/04/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Uluslararası borsalarda dolar, euro karşısındaki rekor düşüşler yaşadı 
</HEADLINE>
<TEXT>

     Uluslararası borsalarda geçen hafta ABD Doları, euro karşısında rekor düşüşler yaşarken altın fiyatları da geriledi. 
     Euro ve İngiliz Sterlini karşısında gerileyen ABD Doları diğer zönemli paralar karşısında ise kararsız bir seyir izledi. 
     Euronun yükselişinin Avrupa ihracatçılarında yarattığı kaygılar sürerken petrol fiyatlarındaki göreli düşüş piyasaları rahatlattı. 
     ABD Doları'nın Avrupa döviz borsalarında önemli para birimleri karşısında pazartesi ve cuma kapanış saatlerindeki değerleri şöyle oldu 
     
     
PARA BİRİMİ CUMA PAZARTESİ Japon Yeni 102.46 102.52 İsviçre Frangı 1.1416 1.1406 Kanada Doları 1.1979 1.1813 
     Londra döviz piyasasında pazartesi 1.3284 dolarda kapanan euro, cuma kapanışta 1.3399 dolara çıktı. 
     Londra'da haftaya 1.8941 dolardan başlayan İngiliz Sterlini de hafta sonuna 1.9361 dolarda girdi. 
     
     ALTIN FİYATLARI 
     Piyasalarda hafta içinde inişli çıkışlı bir seyir izleyen altın haftayı düşüşle tamamladı. Altının ons fiyatı bazı önemli borsalarda hafta başı ve sonunda şu değerleri aldı 
     
     
BORSA CUMA PAZARTESİ Londra 450.20 4.10 Zürih 449. 452.38 Hong Kong 448.75 451.25 
     Londra Borsası'nda pazartesi 7.74 dolardan kapanan gümüşün ons fiyatı, cuma kapanışta 7.90 dolara çıktı. 
     
     MENKUL KIYMET PİYASALARI- 
     New York Borsası teknoloji şirketlerinin güçlü performansı sayesinde haftayı hafif bir artışla kapatarak 9 aylık yükselişini sürdürdü. 
     Söz konusu borsanın en eski göstergesi Dow Jones Endeksi yüzde 0.67'lik haftalık kazançla 10,592.21 puanda kapandı. Borsanın 2,147.96 puanda kapanan ve ağırlıklı olarak teknoloji şirketlerini temsil eden diğer önemli göstergesi Nasdaq Endeksi'nin haftalık kazancı ise yüzde 2.19 gibi daha yüksek bir oranda oldu. 
     Diğer önemli borsalar da ABD örneğini izleyerek haftayı çoğu borsa da çok hafif de olsa yükselişlerle tamamladılar. 
     Londra Borsası'nın FTSE 100 Endeksi haftayı 6.4 puan yükselişle 4,747.9 puanda, Frankfurt Borsası'nın DAX Endeksi 54.6 puan artışla 4,208.87 puanda kapatırken, 3,783.51 puanda kapanan Paris'in CAC-40 Endeksi'nin haftalık kazancı 1.31 puan oldu. 
     Tokyo Borsası'nda da Nikkei Endeksi haftayı 241.14 puan yükselişle 11,074.89 puanda tamamladı. 
     
     PETROL FİYATLARI 
     Uluslararası piyasalarda önceki haftalarda sert çıkışlar gösteren petrol fiyatları ise bu hafta nisbeten düştü. 
     Piyasalarda hafta içinde yaklaşık yüzde 15 ucuzlayan ABD hafif petrolünün varil fiyatı 42.54 dolara, Brent petrolünün varil fiyatı da 39.36 dolara indi. 
     Fiyatlardaki bu düşüş piyasaları rahatlattı. 
     
</TEXT>
</DOC>
