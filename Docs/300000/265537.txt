<DOC>
<DOCNO> 265537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/son/sonyas04.html </URL>
<DATE> 2004/08/22/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Angelina Jolie, Çeçen bir bebeği evlat edinecek 
</HEADLINE>
<TEXT>

     İki yıl önce Kamboçyalı bir bebeği evlat edinen ''Lara Croft'' filminin çekilen yıldızı Angelina Jolie, yeni bir bebeği daha evlat edinecek. 
     Internetteki ''dailynews'' sitesinin haberine göre, Jolie'nin yakın bir arkadaşı, Maddox'un yeni kardeşinin Çeçen olacağını söyledi. 
     Jolie'nin ikinci bebek için uygun zaman olduğunu düşündüğünü belirten arkadaşı, ''Bunu uzun zamandır düşünüyor. Şimdi de bu çocuğun Çeçen olmasına karar verdi'' dedi. 
     Birleşmiş Milletler Mülteciler Yüksek Komiserliği'nin UNHCR elçisi olan Jolie'nin Çeçen mülteci kampını gezerken bu fikre sahip olduğu ve uygun zaman için beklediği belirtildi. 
     Angelina Jolie'nin Kamboçyalı evlatlığı Maddox 3 yaşına girdi. 
     Kamboçyalı oğluyla bu ülkeye yaptığı ziyaretten sonra onursal vatandaşlık önerisi alan ve bunu kabul eden sanatçı, bu ülkede bir ev de satın almıştı. 
     
</TEXT>
</DOC>
