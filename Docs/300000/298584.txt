<DOC>
<DOCNO> 298584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sonyas02.html </URL>
<DATE> 2004/12/17/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Karikatürlerle ''Avrupalılaşma yolunda Türkiye '' 
</HEADLINE>
<TEXT>

     Yarışmada birincilik ödülünü, Radikal gazetesi çizeri Hicabi Demirci kazandı. Demirci ödülü, Avrupa'daki göç beklentisini tersine yorumlayan çalışmasıyla aldı. Demirci'nin karikatüründe, elindeki bavulla AB kapısını açan Türk, karşısında Türkiye'ye akın eden Avrupalılarla karşılaşıyor. 
     
     32 ÜLKEDEN 124 ÇİZER 

     Türkiye ve Avrupa ilişkilerinin mizah yoluyla irdelenmesini amaçlayan, 32 ülkeden 124 çizerin 246 karikatürle katıldığı yarışmanın sonuçları, 17 Aralık zirvesinden önce açıklandı. İkinciliği Japonya'dan Sadao Sakai, üçüncülüğü de Avusturya'dan Hule Hasuc'un aldığı yarışmada 'Oğuz Aral Özel Ödülü' İran'dan Edik Boghasian Konaraki'ye verildi. Ödül töreninin 27 Ocak'ta Stuttgart'ta yapılacağını açıklayan Don Quichotte Yayın Yönetmeni Erdoğan Karayel, eserleri daha sonra İstanbul, Ankara, Berlin ve Karlsruhe'de de sergilemeyi planladıklarını açıkladı. 
     
     FESLİ’ TÜRK TİPİ 

     Don Quichotte dergisinin genel yayın yönetmeni ve çizer Erdoğan Karayel’in yarışmayla ilgili ilginç saptamasına göre, dünya çizerlerinin Türkiye ve AB konusunu irdeleyen çalışmalarındaki en belirgin özellik Türk tipinin fesli, çarıklı ve uçan halının üstündeö çizilmesi. 
     Karayel, bu durumu, Gerçekten dünya ülkelerindeki imajımız bu muya da kasıtlı olarak abartılıyor mu ö sözleriyle irdelerken, yabancı bir karikatüristin, Son dönem Türkiye’yi tanıtan reklam filmlerindeki Türk tipi sizce modern Türk tipi mi ö sorusu da dikkati çekti. 
     Toplam 32 ülkeden 124 çizerin 246 karikatürle katıldığı yarışmanın ödül töreni ve sergisi 27 Ocak’ta Stuttgart’ta gerçekleştirilecek. 
     
</TEXT>
</DOC>
