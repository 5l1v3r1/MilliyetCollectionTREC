<DOC>
<DOCNO> 286163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sontur33.html </URL>
<DATE> 2004/11/04/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Namus cinayetine "ağır tahrik" indirimi... 
</HEADLINE>
<TEXT>

     Adana'da ''namus meselesi'' nedeniyle annesini bıçakla öldürdüğü iddiasıyla yargılanan sanık, ''ağır tahrik'' indirimi maddesinden yararlandırılarak 20 yıl hapis cezasına çarptırıldı. 
     Adana 2. Ağır Ceza Mahkemesi'nde görülen davada, tutuklu sanık Hakkı Demir 19 ile öldürülen Sakine Demir'in 42 kardeşi müşteki Songül Ateş 32 hazır bulundu. 
     Sanık Hakkı Demir, olayın meydana geldiği, merkez Seyhan İlçesi'ne bağlı Küçükdikili Beldesi'ne, annesiyle konuşmak için gittiğini söyledi. Annesinin yabancı erkeklerle birlikte olduğunu duyduğunu belirten Hakkı Demir, ''Böyle davranmamasını söylemek için yanına gitmiştim. Bana kendisine karışamayacağımı söyleyerek hakaret etti. Ben de bunun üzerine bıçakladım'' dedi. 
     Öldürülen Sakine Demir'in kardeşi Songül Ateş de olayı görmediğini, sanıktan da şikayetçi olmadığını ifade etti. 
     Mahkeme heyeti, müebbet ağır hapis cezası istemiyle hakkında dava açılan sanığın ''ağır tahrik'' indirimi maddesinden yararlandırılmasına karar verdi ve duruşmalardaki iyi halini dikkate alarak, 20 yıl ağır hapis cezasına çarptırdı. 
     
</TEXT>
</DOC>
