<DOC>
<DOCNO> 254623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/son/sontur04.html </URL>
<DATE> 2004/07/11/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Beşiktaş'ta motosiklet kazası 1 ölü, 1 yaralı 
</HEADLINE>
<TEXT>

     Beşiktaş'ta bir otomobil ve ağaca çarparak parçalanan motosikletin sürücüsü öldü, 1 kişi de yaralandı. 
     Barbaros Bulvarı üzerinden Zincirlikuyu yönüne gitmekte olan Adem Alar 24 yönetimindeki 34 NIR 22 plakalı motosiklet, Yıldız'daki trafik ışıklarında, Halil Karşubağ'ın 26 kullandığı 34 H 1455 plakalı otomobile yandan çarptı. 
     Alar'ın direksiyon hakimiyetini kaybetmesi üzerine kontrolden çıkan motosiklet, yol kenarındaki bir ağaca da çarptıktan sonra yaklaşık 100 metre sürüklenerek parçalandı. 
     Kazada motosikletten yola fırlayan sürücü Alar, kafasında koruyucu kask bulunmasına rağmen olay yerinde hayatını kaybetti. Aynı motosiklette bulunan ve yaralanan Recep Gelen, Şişli Etfal Eğitim ve Araştırma Hastanesi'ne kaldırılarak tedavi altına alındı. 
     Otomobildeki 1'i kadın 3 arkadaşıyla birlikte kazayı yara almadan atlatan sürücü Karşubağ ise gözaltına alındı. 
     Motosikletin sahibi Recep Gelen'in Maslak'taki Atatürk Oto Sanayi Sitesi'ndeki tamirhanesinde çalıştığı bildirilen Alar'ın kaza sırasında aşırı süratli olduğu, otomobil sürücüsü Karşubağ'ın da trafik ışıklarında hatalı ''U'' dönüşü yaptığı öne sürüldü. 
     Gelen ve diğer arkadaşlarıyla kaza öncesinde Ortaköy'de eğlendiği öğrenilen Adem Alar'ın, gezmek için bir arkadaşından motosikletini istediği, kabul etmemesi üzerine de patronundan talep ettiği bildirildi. Gelen'in de, motosikletini Alar'a, ''kendisinin yanında olması'' kaydıyla verdiği kaydedildi. 
     Bu arada, kaza sonrasında olay yerine gelen Alar'ın yakınları ile arkadaşları fenalık geçirdi. 
     
</TEXT>
</DOC>
