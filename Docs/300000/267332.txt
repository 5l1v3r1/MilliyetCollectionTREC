<DOC>
<DOCNO> 267332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/son/sondun15.html </URL>
<DATE> 2004/08/29/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Çin, uydu fırlattı... 
</HEADLINE>
<TEXT>

     Çin, bilimsel araştırmalar için yeniden kullanılabilir uydu fırlattı. 
     Yeni Çin Haber Ajansı'nın bildirdiğine göre, ''Uzun Yürüyüş-2C'' tipi taşıyıcı füze ile fırlatılan uydu, belirlenen yörüngeye oturdu. 
     Uydu, Çin'in kuzeybatısındaki Gansu eyaletinde bulunan Ciuçüen Jiuquan Uydu Fırlatma Merkezi'nden yerle saatle 15.50 TSİ 10.50 fırlatıldı. 
     Yetkililer, esas olarak uzay araştırmaları, toprak kaynaklarının araştırılması ve coğrafya çalışmalarında kullanılacak uydunun yörüngesinde birkaç gün kaldıktan sonra yeryüzüne döneceğini belirttiler. 
     ''Uzun Yürüyüş-2C'' tipi taşıyıcı füze Çin Uzay Bilimi ve Teknolojisi Araştırma Şirketi'ne bağlı Pekin'deki bir taşıyıcı füze araştırma enstitüsü tarafından geliştirildi. 
     ''Uzun Yürüyüş'' tipi füzeler 1970'lerden bu yana 78 kez fırlatıldı ve Ekim 1996'dan bu yana 36 kez aralıksız başarılı fırlatma gerçekleştirildi. 
     Ülkenin kuzeybatısındaki Şaanşi Shaanxi eyaletinin merkezi Şian'da Xian bulunan Uydu İzleme ve Kontrol Merkezi'nin uydunun yörüngedeki faaliyetlerini izleme ve kontrol etme ile yeni modülünün takılmasından sorumlu olduğu bildirildi. 
     
</TEXT>
</DOC>
