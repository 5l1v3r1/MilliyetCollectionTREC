<DOC>
<DOCNO> 291869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/ekonomi/aeko.html </URL>
<DATE> 2004/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'nın tuzu kuru, Asya ABD'ye dolardan bağlı... 
</HEADLINE>
<TEXT>


Rusya döviz rezervini değiştirebileceğini açıkladı. Dolar, rezerv para birimi özelliğini yitiriyor mu Japonya ve Çin'in bu yönde bir karar alması zor. Çünkü Japonya'nın 720 milyar doları ABD tahvillerinde bulunuyor 

Finans atölyesi SONGÜL HATISARU 

Rusya'nın döviz rezervleri kompozisyonunda bir değişikliğe gidebileceğini açıklaması dolara hızla kan kaybettirdi. 
Ukrayna'da yapılan seçimlere ABD'nin müdahale etmesi nedeniyle stratejik bir açıklama olma ihtimali yüksek olan ve kısa vadede gerçekleştirilmesi zor görünen bir politika olmasına karşın, habere paritenin verdiği tepki gözleri rezervlerinin önemli bir bölümünü dolarda tutan Asya ülkelerine çevirdi. 
Rusya'nın bu açıklaması doların rezerv para olma uluslararası ticarette en çok tercih edilen, merkez bankalarının rezerv komposizyonlarında en çok ağırlık verdikleri para birimi özelliğinin önümüzdeki dönemde sorgulanabileceği kuşkularını da beraberinde getirdi. Ancak doların hızla değer kaybetmesine karşın dünya piyasalarını alt üst edecek sonuçlar yaratabilecek rezerv para birimi olma özelliğini yitirmesi beklenmiyor. 

Amerika daha hızlı 
Çünkü büyük bütçe ve dış ticaret açığına karşın Amerikan ekonomisi h l Avrupa'dan hızlı büyüyor. Avrupa ülkelerinde 2004 yılında ortalama büyüme hızının yüzde 1.5 olması bekleniyor. 
ABD'de ise yüzde 4 civarında bir büyüme hızı bekleniyor. Global ekonomide sanayileşmiş ülkeler arasında Amerikan ekonomisinin ağırlığı devam edecek. Dolayısıyla ABD'ye göre daha zayıf görünen ve tüketim eğilimi zayıflayan Avrupa'nın para biriminin de doların yerini alması çok zor görünüyor. 
Rusya Merkez Bankası döviz rezervlerinin çok küçük bir kısmını Amerikan k ğıtlarında tutuyor. Rusya bu nedenle döviz kompozisyonunda değişikliğe gitmekten korkmuyor. 

Rusya'nın ABD yatırımı az 
Öte yandan Rusya, ticaretinin önemli bir bölümünü Avrupa ülkeleri ile yapıyor ve ticaretinde euro kullanıyor. Bu nedenle de Rusya'nın rezervlerinde euro lehine bir artırıma gitmesi daha kolay. Ancak Japonya ve Çin için durum bunun tam tersi. Çünkü bu iki ülkede döviz rezervlerinin önemli bir bölümünü Amerikan tahvillerinde tutuyor. 
Japonya'nın 2004 ekim ayı itibariyle 828 milyar dolar tutarında bulunan döviz rezervinin, 720 milyar doları Amerikan Hazine k ğıtlarına yatırılmış durumda. Keza Çin'in 400 milyar dolar tutarındaki rezervinin 174 milyar doları yine ABD tahvillerinde tutuluyor. 

Japonya müdahale edebilir 
Japon Merkez Bankası'nın rezervlerinde bir değişikliğe gitmesi doların değerini daha da hızla düşüreceğinden Japonya sermaye zararı yazmak zorunda kalacak. Bu nedenle son dönemde büyümesi yavaşlayan Japonya'nın doların değerini düşürecek rezerv kompozisyonunu değiştirme yerine aksine dolar alım müdahaleleriyle yen'e değer kaybettirmesi bekleniyor. Dolar - yen paritesi kritik 102 seviyesinde. Bu seviye 2000 yılından bu yana görülen en düşük seviye olma özelliğinde. Japonya'nın dolar alarak piyasaya müdahale etmesi durumunda euro - dolar paritesi 1.29 sent seviyesine kadar geri çekilebilir. 

ABD 444 milyar dolar açık 
ABD Merkez Bankası Alan Greenspan'in, 'dış yatırımcıların ABD'nin bütçe açığını finanse etmekten sıkılabileceğini' belirtmesi doların düşüşünde etkili oldu.ABD'nin rekor dış ticaret açığının yarattığı endişe dolar talebini etkiliyor. ABD'nin ocak - eylül 2004 itibariyle açığı 444 milyar dolardı. 

RUSYA Rezervi 92 milyar dolar 
Çoğu dolarda olan döviz rezervinin yapısını değiştirmeyi tartıştığını açıklaması doların düşüşünü hızlandırdı.Döviz rezervlerinin 92 milyar dolar civarında olduğu tahmin ediliyor. Bunun üçte biri euro ve geri kalanı dolar olarak tutuluyor. 

JAPONYA Rezervi 828 milyar dolar 
Japonya Merkez Bankası'nın çoğu ABD doları olmak üzere yaklaşık 828 milyar dolarlık döviz rezervi var.Japonya, döviz piyasalarını çok yakından izliyor. Toyota Motor Başkanı Hiroshi Okuda 'Dolar - yen paritesi 105'in altında kalırsa ihracatımıza zarar verir' dedi.Ekonomi üçüncü çeyrekte beklentilerin altında yüzde 0.3 büyüdü. 

AVRUPA Büyümede yavaşlama 
Euro'nun değer kazanması bölge ekonomileri açısından problem yaratıyor. İkinci çeyrekteki büyüme oranı yüzde 2 iken, üçüncü çeyrekte yüzde 1.2 olarak gerçekleşti. Fransa ve Almanya'da bu oran yüzde 0.4.29.5 milyar euro döviz rezervi bulunan Avrupa Merkez Bankası'nın Başkanı Jean - Claude Trichet euro'daki 'acımasızca' yükselişin hoş karşılanmadığını söyeledi. 

DÜNYA Rezervlerin yüzde 63.8'i dolarda 
Bu yıl IMF, dünyadaki döviz rezervlerinde doların payının 2003 sonunda yüzde 63.8'e düştüğünü açıkladı. 2002'de doların payı yüzde 66.9'du. IMF'ye göre euronun payı ise aynı zaman dilimi içerisinde yüzde 16.7'den yüzde 19.7'ye yükseldi. Asya ülkelerinin başı çekmesiyle dünyadaki merkez bankalarının döviz rezervleri 2000 yılında yaklaşık 2 trilyon dolara eşitken, bu rakam 2004'te 3.5 trilyon dolara kadar çıktı. 

ÇİN Rezervi 400 milyar dolar 
Dünyanın en büyük dolar alıcılarından biri. Döviz rezervleri 400 milyar doların üzerinde.Alman Commerzbank stratejisti Carsten Fritsch, Çin'in döviz rezervi kompoziyonunu değiştirebileceğini açıklayan Rusya'yı izleyebileceğini söyledi. 

Çin, baskıya direniyor Öte yandan Çin para birimi yuan'ın dolara endekslenmiş olması nedeniyle dolardaki trendden çok da şik yetçi değil. Ancak ABD'nin kapalı kapılar ardında Çin'in para birimini serbest dalgalanmaya bırakması için baskı yaptığı biliniyor. Çin'in ihracatını azaltacak böyle bir kararı kolay kolay vermesi beklenemez. 
Ancak Çin'in sınırlı dalgalanmanın olacağı bir bant uygulamasına geçmek zorunda kalabileceği tahminleri yapılıyor. Ancak görünen o ki, paritenin orta vadede seyrini ABD bütçe, dış ticaret ve FED'in faiz politikası belirleyecek. 


</TEXT>
</DOC>
