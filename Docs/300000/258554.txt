<DOC>
<DOCNO> 258554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sonspo18.html </URL>
<DATE> 2004/07/27/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Bıçakcı'nın belgelerinin kontrolü istenecek... 
</HEADLINE>
<TEXT>

     Futbol Federasyonu'nun geçen haftaki genel kurulunda seçimi yitiren Mehmet Ali Yılmaz'ın ekibi, federasyon başkanı seçilen Levent Bıçakcı'nın, divan kuruluna verdiği belgelerin eksik olup olmadığının tesbitini istiyor. 
     Federasyon başkan adayı Mehmet Ali Yılmaz'ın listesinde seçime giren Nevzat Ergüney, konuyla ilgili A.A muhabirine yaptığı açıklamada, federasyon başkan adaylarının seçim günü divana bazı belgeler vermesi gerektiğini ve kendilerinin bu belgeleri divan başkanı Celal Doğan'a sunduklarını söyledi. 
     Ergüney, ''Vergi borcu olmadığına dair belge ve savcılıktan alınan kağıt gibi belgeleri Levent Bıçakcı'nın divana sunup sunmadığı ya da eksik sunduğu konusunda teredütlerimiz var. Bunun mutlaka tesbitinin yapılmasını istiyoruz'' dedi. 
     
</TEXT>
</DOC>
