<DOC>
<DOCNO> 256870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sontur01.html </URL>
<DATE> 2004/07/20/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Yol tartışması kanlı bitti... 
</HEADLINE>
<TEXT>

     Balıkesir'in Edremit İlçesi'nde kimlikleri henüz belirlenemeyen 3 kişi, araçlarıyla yolu kapattıkları için kendilerini uyaran 3 kişiden 1'ini bıçaklayarak öldürdü, 2'sini yaraladı. 
     Alınan bilgiye göre, Altınkum Mahallesi Plaj Caddesi üzerinde yolu kapatan park halindeki kamyoneti çekmesi için sürücüyü uyaran Ali Galip Yıldız, Hayati Göl ve Murat Aközel, kamyonetteki kimliği belirlenemeyen 3 kişi tarafından bıçaklandı. 
     Galip Yıldız 42 olay yerinde hayatını kaybederken, çeşitli yerlerinden aldıkları bıçak darbeleriyle yaralanan Hayati Göl 41 ve Murat Aközel 31 , Edremit Özel Hastanesi'nde tedavi altına alındı. 
     Bıçaklanan arkadaşlarının bulunduğu otomobili kullanan Mustafa Dikici, polise verdiği ifadesinde, 17 plakalı beyaz renkli kamyonetteki zanlıların aynı araçla olay yerinden kaçtıklarını söyledi. 
     
</TEXT>
</DOC>
