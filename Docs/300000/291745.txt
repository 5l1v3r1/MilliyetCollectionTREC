<DOC>
<DOCNO> 291745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/soneko36.html </URL>
<DATE> 2004/11/24/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsanın yeni rekoru 23.516 puan 
</HEADLINE>
<TEXT>

     İMKB Bileşik Endeksi, 2. seansı 146.13 puan düşüşle 23,516.34 puandan yeni bir rekorla tamamladı. 
     Hisse senetleri 2. seansta ortalama yüzde 0.62 oranında değer kaybetti. 
     İMKB Bileşik Endeksi bundan önceki en yüksek kapanışını 23,472.44 puanla dün gerçekleştirmişti. Bugün ayrıca ilk seansta ulaşılan 23,705.79 puanlık seviye tarihi zirve olarak kaydedildi. 
     İlk seanstaki 190.03 puanlık artış dikkate alındığında, Borsa endeksi günün tamamında 43.90 puan yükseldi. Hisse senetlerinin günlük ortalama değer artışı yüzde 0.19 oldu. 
     Endeks 2. seansa, 40.88 puan azalarak 23,621.59 puan seviyesinde başladı. Seansın ilk yarısını 23,545.99 puandan geçen endeks, seans içinde en düşük 23,444.53 puana kadar gerilerken, önceki seans kapanış fiyatı olan 23,662.47 puanın üstüne çıkamadı. 
     2. seans kapanışında, mali endeks 308.89 puan azalarak 32,066.53 puana, sanayi endeksi 59.64 puan azalarak 21,173.74 puana ve hizmetler endeksi 66.51 puan azalarak 13,469.87 puana geriledi. 
     Böylece ilk seansa göre mali grup hisseler ortalama yüzde 0.95, sanayi grubu hisseler ortalama yüzde 0.28 oranında ve hizmet grubu hisseleri ortalama yüzde 0.49 oranında değer yitirdi. 
     2. seansta işlem gören toplam 302 hisse senedinden 51'i değer kazandı, 189'u değer yitirdi, 62 hisse senedinin fiyatında değişiklik olmadı. 
     Seansta, 468 trilyon 850 milyar 992 milyon liralık işlem hacmi kaydedildi. Günlük işlem hacmi, 946 trilyon 890 milyar 526 milyon lira olarak hesaplandı. 
     2. seansta Sabancı Holding, Kardemir D , Doğan Holding, Garanti Bankası ve Yapı ve Kredi Bankası en çok işlem gören hisse senetleri oldu. 
     
</TEXT>
</DOC>
