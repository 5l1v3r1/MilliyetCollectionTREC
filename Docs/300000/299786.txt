<DOC>
<DOCNO> 299786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sondun17.html </URL>
<DATE> 2004/12/22/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Britanya, tarihi banka soygununu konuşuyor... 
</HEADLINE>
<TEXT>

     BBC 

Dün, Kuzey İrlanda tarihinin en büyük banka soygununa tanık oldu. Belfast kentinde bir grup soyguncu, Northern Bank'in merkez şubesinde bulunan 20 milyon sterlinden fazla bir tutarı, yani neredeyse 40 milyon doları çalarak kayıplara karıştı. 
     Soyguncuların, banka yöneticilerinin ailelerini rehin aldıkları ve soygun tamamlandıktan sonra rehineleri serbest bıraktıkları belirtiliyor. 
     Bugün tüm İngiliz gazetelerinin sayfalarına yansıyan bu haberle ilgili, Independent gazetesi şöyle yazıyor 
     "Her koşulda, bu tanık olunan en cüretkar soygundu. Dikkatlice planlanmış, hayret verici şekilde gerşekleştirilmiş. Bu, neredeyse 30 milyon sterline yakın bir tutarla Birleşik Krallığın en büyük soygunu. Belki de binlerce kişi soygunu gerçekleşirken görmüş dahi olabilir. Noel için alışverişlerini yapmak için Belfast kent merkezine akın edenler, Northern Bank'ten milyonlarca sterklin tutarındaki nakit paranın kasalrdan bir kamyona yüklendiğini görmüş olabilir. Banka, Noel öncesinde Kuzey İrlanda'daki 95 şubesine ve yüzlerce ATM'ye gönderilmek üzere hazır tutulan banknotlarla tıka basa doluydu. Bu karmaşık şekilde planlanmış operasyonu 12'den fazla kişinin yürüttüğü sanılıyor. Şüpheliler arasında İrlanda Cumhuriyetçi Ordusu IRA ve İrlanda Ulusal Kurtuluş Ordusu var. İrlanda Ulusal Kurtuluş Ordusu'nun son aylarda daha küçük bazı soygun olaylarına karıştığı ve bu soygunlar sırasında banka çalışanlarının ailelerinin rehin alındığı iddia ediliyor. IRA'nın bu soygunda yer aldığı yönünde ortaya çıkacak herhangi bir güçlü kanıt, Kuzey İrlanda'da Sinn Fein ve Demokratik Birlik Partisi arasında uzlaşmayı sağlamaya yönelik siyasi görüşmeleri sekteye uğratacaktır." 
     
</TEXT>
</DOC>
