<DOC>
<DOCNO> 273081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/yazar/pulur.html </URL>
<DATE> 2004/09/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tutanak dışı kürsü notları... 
</HEADLINE>
<TEXT>


MECLİS görüşmelerini izleyenler, milletvekillerinin oturdukları yerden, Başkan'a küçük pusulalar gönderdiklerini, Başkan'ın da bazen onlara, aynı biçimde cevap verdiğini görmüşlerdir. 
Meclis'in eski başkanlarından Mustafa Kalemli, bu pusulaları "Tutanak dışı kürsü notları" diye toplamış, derlemiş... 

MECLİS Başkanları bir partiden seçilir ama, görevini tarafsız yapmak zorundadır, lakin partisiyle de ilgisini kesmez... 
Mesela, bir Anayasa değişikliği oylanacak, Başkan Kalemli, ANAP Genel Başkanı Mesut Yılmaz'a pusula gönderiyor 
"Tümünün oylanmasını ben sunacağım. Açık oy kullanma kararınız beni sıkıntıya sokabilir. Bir formül bulursanız sevinirim." 
Mesut Yılmaz'dan cevap 
"Fiş alırken sadece beyaz fiş alacağız, itiraz olursa kırmızı, yeşil fişleri ıskartaya atıp beyaz fişi sandığın üstünde zarfa koyacağız. Sorun olur mu " 

SAMSUN Milletvekili Ali Eser, dinleyici localarında oturanların kıyafetlerinden şikayetçidir 
"Dinleyici localarında kıyafet adabına çok aykırı görüntüler var. Lütfen gerekeni rica ediyorum." 
Şaban Bayrak, Bakan'dan şikayetçi 
"Sayın Bakan'ın sesi fazlaca çıkıyor, sesi biraz kıstırmanız mümkün mü " 

GERGİN bir oturum, Kalemli ortalığı yatıştırmak için uğraşırken bir pusula gelir 
"Sayın Başkan, 
Dayan arkandayız. 
Safa, Güneş, Faruk, Bahattin, Fevzi, Fecri." 
Kadın milletvekili Melike Hasefe'nin takdiri 
"Helal olsun, hepsinin tozunu atıyorsun." 

ORHAN Ergüder, katip üyenin saçlarına takmıştır 
"Sağ tarafta oturan katip üyenin daha önce perişan olan saçları, çabamız sonucunda, düzeltilip bu hale getirilmiştir. Berber gören ve sprey kullanan bu arkadaşımıza itina gösterilmesini rica ederim." 

SAYIN Başkan Meclis'te bir konuşma yapmıştır, acaba nasıl 
Bir pusulayla Vehbi Dinçerler'e sorar 
"Müdafaamı nasıl buldunuz " 
Cevap gelir 
"Hiçbir doktor zatıaliniz gibi konuşamaz. Anayasa profesörü müsünüz beyefendi 
Yoksa avukat mısınız 
Tebrikler, Divan'daki işi bitirdiniz." 

HİÇ torpil eksik olur mu 
Fevzi İşbaşaran'ın bir garson yakını vardır 
"Sayın Başkanım, 
Sizi telefonla aradım, bulamadım. Ali Osman Korkmaz, TBMM garson imtihanına girdi, yazılıyı başardı, mülakat yapılacak. Aday no 44, yardımlarınız olursa memnun olurum." 

SÜLEYMAN Arif Emre, Meclis Başkan Vekili Yasin Hatipoğlu'ndan şikayetçidir, içini Meclis Başkanı Kalemli'ye döker 
Tepemize oturmuş çalımlar atıyorsun Pişmiş aşa ha bire soğuk su koyuyorsun Ensesinde giyotin gibisin her hatibin Hem söz kesiyor, hem de çatıyorsun." 
Süleyman Arif Emre de, Yasin Hatipoğlu da aynı partidendir, "Refah"tan. Kalemli, dörtlüğü Hatipoğlu'na gönderir. 
Yasin Hatipoğlu da cevabını Kalemli'ye iletir 
"Bu Meclis'in doğası bu, zaman zaman tartışırız Bazen kükrer haykırırız, bazen susar yatışırız Arif abiyle, eskiden, çok eskiden dost olmuşuz Başkasına kıyamaz, karşılıklı atışırız." 

KALEMLİ çok iyi yapmış da bu pusulaları toplayıp derleyerek yayımlamış. 
Milletvekillerinin bizim vekilimiz olduklarını daha iyi anlıyoruz. 
Asil neyse, vekil de o 



</TEXT>
</DOC>
