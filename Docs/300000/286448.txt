<DOC>
<DOCNO> 286448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sonspo36.html </URL>
<DATE> 2004/11/05/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Turgay Kıran İyi oynayıp galip geleni hep birlikte alkışlayacağız... 
</HEADLINE>
<TEXT>

     Diyarbakır Valisi Efkan Ala, Diyarbakırspor-Galatasaray maçı için, ''Skor önemli değil, sonuçta Türkiye kazanır'' dedi. 
     Galatasaray Kulübü Yönetim Kurulu üyeleri, Diyarbakırspor maçı öncesinde Vali Efkan Ala'yı ziyaret etti. 
     Galatasaray'ın Avrupa'daki başarılarıyla her zaman gurur duyduğunu belirten Ala, şöyle dedi 
     ''Umut ediyoruz ki Diyarbakır'da Diyarbakırspor kazanır. Galatasaray, İstanbul'un havasını Diyarbakır'a getirdi. Umarız buradan da Diyarbakır'ın havasını İstanbul'a götürür. Asıl önemli olan budur. Skor o kadar önemli değildir. Sonuçta Türkiye kazanacaktır.'' Galatasaray Kulübü Başkan Yardımcısı ve Basın Sözcüsü Turgay Kıran ise Diyarbakırspor'un iyi bir takım olduğunu belirterek, ''İyi oynayıp galip geleni hep birlikte alkışlayacağız. Futbolcularımızın morali çok iyi. Sonuçta dostluk kazansın'' dedi. 
     
</TEXT>
</DOC>
