<DOC>
<DOCNO> 257568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sondun11.html </URL>
<DATE> 2004/07/23/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Tankla askeri araç çarpıştı 9 ölü... 
</HEADLINE>
<TEXT>

     Irak'ın başkenti Bağdat'ın kuzeyinde dün akşam bir Amerikan tankıyla bir Irak askeri aracının çarpışması sonucu 9 Iraklının öldüğü bildirildi. 
     Amerikan ordu sözcüsü, aracın tanka çarpması sonucu 10 kişinin yaralandığını da kaydetti. 
     
     Bağdat'ta patlama 8 yaralı 
     Bu arada, Bağdat'ta bir bombanın patlaması üzerine aralarında küçük bir kızın da bulunduğu 8 kişi yaralandı. 
     Hastane kaynakları, hastaneye 8 yaralı getirildiğini, bunlar arasında 8-9 yaşlarındaki bir kız çocuğu bulunduğunu ve küçük kızın bir bacağının dizine kadar olan bölümünün koptuğunu söyledi. 
     Patlamanın, başkentin kuzey girişinde 20 yolcu kapasiteli bir midibüsün geçtiği sırada meydana geldiği, patlamanın ardından polisin bölgeyi çembere aldığı belirtiliyor. 
     
</TEXT>
</DOC>
