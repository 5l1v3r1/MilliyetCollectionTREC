<DOC>
<DOCNO> 266409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/ekonomi/eko05.html </URL>
<DATE> 2004/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay'dan örnek karar 
</HEADLINE>
<TEXT>


Marmara depreminde ölen Bağ - Kur'lunun oğluna maaş bağlanması onandı 

KOCAELİ DHA 

Marmara Depremi sırasında kaybettiği eşinin Bağ - Kur maaşının oğluna bağlanması için dava açan Mehmet Günaydın hukuk mücadelesini kazandı. Böylece ilk kez bir Bağ - Kurlu'nun maaşı oğluna bağlanmış oldu. 
Avukat Tuygun Serdar, Marmara Depremi'nde binlerce Bağ - Kur'lunun yaşamını yitirdiğini belirterek, şunları kaydetti 
"25 Şubat 2000'de Resmi Gazete'de yayımlanan Sosyal Sigortalar Kanunu'nda değişiklik yapılması hakkında kanun hükmünde kararname var. Buna göre Marmara ve sonraki depremler sonucu malul kalan sigortalı veya iştirakçilerle ölen sigortalı veya iştirakçilerin hak sahiplerine, en az 360 gün prim veya 12 aylık prim veya kesenek ödenmiş olması halinde kendi mevzuatlarına göre aylık bağlanması öngörülüyor." 
Fatih Günaydın'a ne kadar maaş bağlanacağı henüz kesinleşmezken, davanın emsal teşkil ettiği belirtildi. 


</TEXT>
</DOC>
