<DOC>
<DOCNO> 259205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/spor/spo05.html </URL>
<DATE> 2004/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeşimi bile tanımam 
</HEADLINE>
<TEXT>


Dünya rekoru kırdığı 5 bin ve Süreyya Ayhan ile yarışacağı 1500 metrede yılın en iyisi olan Elvan Abeylegesse, ufak tefek vücudunda taşıdığı kocaman yüreğiyle rakiplerine meydan okuyor 

ATİNA YOLCULARI MURAT AĞCA 


Etiyopya'da başlayıp, 17 yaşından itibaren Türkiye'de devam eden yaşantısında hep tek hayali vardı, Elvan Abeylegesse'nin "Bir gün olimpiyat şampiyonu olmak"... Şimdi bu hedefe öylesine yakın ki. Hem de bir değil, belki iki dalda birden bu tarifsiz mutluluğu yaşama şansı var. 1.61 boyu ve 39 kilo gelen vücudunda kocaman yürek taşıyor. Gücünü bacaklarından alan o yürek, "az" ama "öz" konuştuğunda da "Yarışta kardeşim bile olsa affetmem" diyerek dünyaya meydan okuyor. 
ENKA'nın himayesinde beş yılda derecelerini adım adım geliştiren Elvan, 5 binde 14.24.68 ile kırdığı muhteşem Dünya rekoru yetmezmiş gibi, halen 1500 metrede de bu yıl 4 dakikanın altında koşabilen 3.58.28 tek atlet olarak Dünya klasmanının en başında yer alıyor. Antrenörü Ertan Hatipoğlu'nun deyimiyle Atina'da "5 binde favori, 1500'de plase". Etiyopya, İstanbul, Erzincan, Bolu derken aylar süren kamp çalışmaları sonunda formunun zirvesine ulaşan Elvan'ı, görünen o ki olimpiyatta kolay kolay kimse yakalayamayacak. Hatipoğlu'nun birkaç endişesi var. Sıcak, rutubet ve 5 bin yarışları sonrası oluşacak yorgunluk. Ancak kendinden emin, "Hepsinin üstesinden geleceğiz" diyor. Asıl hedef olan 5 binde yarışın, genç Etiyopyalı atletler arasında geçeceğini tahmin eden milli antrenör, şunları söylüyor "Dünya Şampiyonu Tirunesh Dibaba ve Ejegayehu Dibaba kardeşlere çok dikkat etmemiz lazım. Sentayehu Ejigu'nun da 4.35'i var. Çok zorlu bir yarış olacak." 
Atma ve atlamalarda ise madalyaya en yakın isim çekiçte bu yıl rekorlarını üst üste geliştirerek 80.16 metreye taşıyan Eşref Apak. Rekortmen atlet, "Atina'da da 80 metrenin üstüne çıkarsam, final ve ardından madalya şansını yakalayabilirim" diyor. Takımın en şanssızı ayak tabanındaki sakatlık nedeniyle 2.5 aydır üç adım çalışamayan Berk Tuna. Halen Romanya'da tedavisi süren Tuna'nın yarışıp yarışamayacağı bir hafta sonra döndüğünde ortaya çıkacak. 

ATLETİZM 2 
Abeylegesse kimdir 
Doğum Tarihi 11.09.1982 
Branş 5000 m - 1500 m 
En İyi Derecesi 
1500 3.58.28 2004 
Dünya'da yılın en iyi derecesi 
5000 14.24.68 2004 Dünya rekoru 
Boy - Kilo 1.61 m - 39 kg 
Antrenörü Ertan Hatipoğlu 
Kulübü ENKA Spor Kulübü 

Kariyeri 
15 yaşında Etiyopya'da beden eğitimi öğretmeninin teşviki ile spora başlayan Elvan, 1999'da Türkiye'ye geldi. 2000 Avrupa Kros Şampiyonası'nda 3., 2000 Balkan Gençler Şampiyonu 3000 , 2001 Avrupa gençler Şampiyonası'nda 3000 ve 5000'lerde 1., 2001 Dünya Gençler Şampiyonasında 3000 ve 5000'lerde 6., Akdeniz Oyunları'nda 10 binde 3., Avrupa Kros Şampiyonası'nda gençlerde 1., 2002 Avrupa Kros Şampiyonası'nda 3., 2003 Avrupa 23 Yaş Altı Şampiyonası'nda 5000'de 1., Dünya Atletizm Şampiyonası'nda 5., 2003 Dünya Atletizm Finali'nde 1. ve 2003 Avrupa Kros Şampiyonası'nda 2. oldu. Avrupa Şampiyon Kulüpler Kupası'nda 3000'de birinci sırayı aldı. 1500'de ise 3.58.28'lik derecesiyle sezonun en iyi derecesini elde etti ve olimpiyat barajını geçti. 11 Haziran'da Norveç'teki Golden Lig Yarışması'nda 5000'de 14.24.68'lik derecesi ile Dünya rekoru kırdı. 

Atina 2004 programı 20 Ağustos Bayanlar 5 bin metre Seçme 23 15 - 23 57 23 Ağustos Bayanlar 5 bin metre Final 22 00 - 22 20 24 Ağustos Bayanlar 1500 metre Seçme 20 30 - 20 51 26 Ağustos Bayanlar 1500 metre Yarı final 20 30 - 20 47 28 Ağustos Bayanlar 1500 metre Final 20 30 - 20 35 

Antrenör gözüyle 
Favori ve plase 
Elvan'ın çalışmalarından çok memnunum ve olimpiyatta bir dünya rekortmenine yakışanı yapacağına eminim. Dört yıllık planlama içinde çalışıyoruz. Sidney'e küçük olduğu için katılmadı. O günlerden beri Atina 2004'ü hedefledik. 
5 bin metrede kimseyi önümüze almayız. Fakat 1500 için bunu söylemek biraz fazla iddialı kaçar. Elvan, 1500'de branşı olmayan bir dalda koşacak. 1500 metre ile birlikte bir haftada toplam beş yarış ediyor. Ayrıca nem ve sıcak var. 
Elvan'ın kibar bünyesi dayanamayabilir. 5 binde kesin altın istiyoruz. 1500'de ne gelirse hoş gelir. Yani 5 binde favori, 1500'de plaseyiz 
ERTAN HATİPOĞLU 


Otorite gözüyle 
Rekor motive etti 
Elvan'ın altın madalya alması normaldir. Hem formda, hem de sürati ve dayanıklılığı yerinde. Hiç beklenmedik anda öne geçiyor ve rakiplerin arayı kapatmasına olanak vermeden finişe varıyor. Pek de fazla yarış koşmadı, ama Dünya rekoru muazzam bir motivasyon oldu. Süreyya sadece üç yarış koşacak. Elvan ise beş yarış. Bu ağır bir tempo, ama Elvan'ın kaldıracak gücü var. Seçme ve yarı final olmasaydı, Elvan ve Süreyya sadece finalde koşsalardı ilk iki kesin denebilirdi. 1500 metrede Elvan, Süreyya kadar süratli ve dayanıklı. Ancak yorgunluğu handikap olabilir. Çekiçte Eşref Apak finale kalabilir, ama madalya alması zor. İlk altı başarı sayılmalı. Atma ve atlamalardaki diğer atletlerimizin finale kalması sürpriz olur. 
CÜNEYT KORYÜREK 


EŞREF APAK 
Kimlik kartı 
Doğum Tarihi 01.03.1982 
Branş Çekiç Atma 
En İyi Derecesi 80.16 
Boy - Kilo 1.85m - 97kg 
Eğitimi Gazi Üniv. BESYO Öğrencisi 
Antrenörü Artun Talay 
Kulübü Fenerbahçe Spor Kulübü 

Kariyeri 
1999 Balkan Gençler 3.'sü, 2000 Dünya Gençler Şampiyonu. 2002 Avrupa Milletler Kupası ve Uluslararası Cezmi Or Yarışması'nda 1. oldu. 2003 23 Yaşaltı Avrupa Şampiyonası'nda 2. oldu. 2004 Balkan Şampiyonu. Bu sezon Avrupa Atmalar Kış Şampiyonası'nda 77.76 ile 2. olarak rekor kırdı. Cezmi Or Yarışması'nda 79.17, Türkiye Kulüplerarası 1. Lig II. Kademe Yarışmaları'nda da 80.16 ile rekorunu daha da geliştirdi. 

Atina 2004 programı 20 Ağustos Erkekler çekiç atma Seçme 09 15 - 10 15 22 Ağustos Erkekler çekiç atma Final 21 15 - 22 45 

CANDEĞER OĞUZ 
Kimlik kartı 
Doğum Tarihi 13.06.1980 
Branş Yüksek Atlama 
En İyi Derecesi 1.93 m 
Boy - Kilo 1.78 m - 57 kg 
Eğitimi 9 Eylül ün. Çalışma Ek. ve End. İlişkileri Bölümü 
Antrenörü Reşat Oğuz 
Kulübü ENKA Spor Kulübü 

Kariyeri 
Atletizme 14 yaşında başladı. İlk madalyasını 17 yaşında Balkan Şampiyonası'nda aldı. Dört yıldır eski milli atlet Reşat Oğuz ile çalışıyor. 2001 Avrupa 23 Yaşaltı Şampiyonası'nda 2. oldu. Bu yıl Türkiye rekorunu 1.93'e taşıdı. İstanbul'daki Avrupa Milletler Kupası'nda 1. oldu. İsveçli şampiyon Kajsa Bergqvist'i örnek alıyor. 

Atina 2004 programı 26 Ağustos Bayanlar Yüksek Atlama Seçme 20 00 - 21 30 28 Ağustos Bayanlar Yüksek Atlama Final 20 00 - 22 00 

FİLİZ KADOĞAN 
Kimlik kartı 
Doğum Tarihi 12.02.1982 
Branş Gülle Atma 
En İyi Derecesi 17.16 m 
Boy - Kilo 1.85 m - 94 kg 
Eğitimi Ege Ün. Spor Yöneticiliği 3. Sınıf 
Antrenörü Sevinç Esmer 
Kulübü Fenerbahçe Spor Kulübü 

Kariyeri 
2001 Balkan Gençler Şampiyonu. 2002 Uluslararası Cezmi Or Permit Yarışması 2.'si. 2003 Avrupa Milletler Kupası 2. Lig Yarışması'nda 1. oldu. 2003 Balkan Salon Şampiyonası'nda 3.'lük elde etti. 2003 Avrupa 23 Yaşaltı Şampiyonası'nda bronz madalya aldı. 

Atina 2004 programı 18 Ağustos Bayanlar gülle atma Seçme 08 30 - 09 30 Bayanlar gülle atma Final 16 00 - 17 00 

ERCÜMENT OLGUNDENİZ 
Kimlik kartı 
Doğum Tarihi 07.07.1976 
Branş Disk Atma 
En İyi Derecesi 63.49m 
Boy - Kilo 1.98 m - 132 kg 
Eğitimi Celal Bayar Ün. BESYO 2. sınıf terk 
Antrenörü Ercan Erden 
Kulübü İzmir Büyükşehir Belediye Spor Kulübü 

Kariyeri 
Spora basketbolla başladı. 17 yaşında gülle atmaya başladı. 1998 Balkan Şampiyonası'nda 3.'lük, 2000 Avrupa Milletler Kupası'nda 1.'lik elde etti. 2001 Balkan Şampiyonası'nda 2., Avrupa Milletler Kupası ve Cezmi Or Yarışması'nda 3.'lük aldı. 2003 Balkan 3.'sü. 2003 Türkiye Kış Atmalar Şampiyonası'nda rekor kırarak Olimpiyat barajını geçti. 

Atina 2004 programı 21 Ağustos Erkekler disk atma Seçme 10 30 - 11 30 23 Ağustos Erkekler disk atma Final 20 20 - 21 50 

BERK TUNA 
Kimlik kartı 
Doğum Tarihi 07.05.1976 
Branş Üç Adım Atlama 
En İyi Derecesi 16.67 m 
Boy - Kilo 1.88 m - 75 kg 
Eğitimi Dokuz Eylül Ünv. İktisat Mezunu 
Antrenörü Aşkın Tuna 
Kulübü ENKA Spor Kulübü 

Kariyeri 
1996 yılında ünlü İngiliz Üç adımcı Jonathan Edwards'ın etkisinde kalarak atletizme başladı. Babası ve aynı zamanda antrenörü olan eski üç adım rekortmeni Aşkın Tuna'yla çalışıyor. 16.67 ile Türkiye rekorunu elinde bulunduruyor. 2003 Türkiye Şampiyonası'nda barajı geçti. Bu yıl Salon Balkan Şampiyonası'nda 16.48 ile 3. oldu. 

Atina 2004 programı 20 Ağustos Erkekler üç adım Seçme 09 55 - 11 25 22 Ağustos Erkekler Üç adım Final 20 10 - 21 55 




</TEXT>
</DOC>
