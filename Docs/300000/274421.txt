<DOC>
<DOCNO> 274421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/guncel/gun11.html </URL>
<DATE> 2004/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'ye yardımı Rumlar verecek 
</HEADLINE>
<TEXT>


HABER MERKEZİ 

AB Daimi Delegeler Komitesi, KKTC'ye yapılacak 259 milyon euroluk yardımın Rum yönetimi kanalıyla verilmesini kararlaştırdı. Türkiye ve KKTC, yardımın doğrudan verilmesini istiyordu. CNN Türk'ün haberine göre, daimi delegelerinin temel olarak aldığı raporda KKTC'yle doğrudan ticaretin de uluslararası hukuka aykırı olduğunu savunuldu. Böylece KKTC'yle doğrudan ticaret kapıları da kapanmış oldu. AB Komisyonu, KKTC'yi resmen tanımadığı için devlet ve hükümetle doğrudan ilişki kurmama kararını da teyit etti. İlişkilerin KKTC'deki sivil örgütlerle yürütülmesi kararı alındı. Bir başka karara göre de, Kuzey'de Rumlara ait olduğu iddia edilen gayrimenkullerle ilgili projelerin AB tarafından finanse edilmemesi kararlaştırıldı. 




</TEXT>
</DOC>
