<DOC>
<DOCNO> 299198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sonspo12.html </URL>
<DATE> 2004/12/20/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Chelsea ezip geçiyor, Arsenal takipte, zafer Liverpool'un 
</HEADLINE>
<TEXT>

     Bu sezon Premier Lig ve Şampiyonlar Ligi'ne damgasını vuran Chelsea, ilk yarının bitimine bir hafta kala Norwich City'yi de 4 golle uğurladı. Mavi-beyazlıların gollerinde Duff, Lampard, Robben ve Drogba imzası vardı. 
     Sezon başında Porto'dan Jose Mourinho'yu takımın başına getirdikten sonra fırtına gibi esmeye başlayan Chelsea, bu haftayı da ihtişamlı geçirdi. Stamford Bridge'te ligin son sıralarında bulunan Norwich City'yi ağırlayan Chelsea, çok rahat geçen 90 dakikaya 4 gol sığdırdı. 
     10'da Duff, 34'te Lampard, 44'te Robben ve 83'te sonradan oyuna giren Drogba'nın sayıları ile Abramovich'in takımı Premier Lig'de ilk yarının bitimine bir hafta kala 43 puana ulaştırdı. Chelsea, 18 maçta 13 galibiyet, 4 beraberlik ve 1 yenilgi aldı. Attığı 40 gole karşın kalesinde yalnızca 8 gol gördü. 
     
     Zafer Liverpool'un 

     İngiltere'de haftanın maçında Newcastle United'ı konuk eden Liverpool, Patrick Kluivert'ın golüyle yenik duruma düşmesine rağmen karşılaşmayı 3-1 kazandı. 
     Kırmızı-beyazlılar galibiyete Bramble k.k , Mellor ve Milan Baros'un golleriyle ulaştı, Souness'ın ekibinden Bowyer çift sarıdan kırmızı kart gördü. 
     
     Arsenal yarışı bırakmadı 

     Chelsea’nin en büyük takipçisi olan Arsenal, Portsmouth’u deplasmanda 1-0 mağlup ederek şampiyonluk yarışını bırakmadı. Maçtaki tek golü 75. dakikada Sol Campbell kaydetti. Önceki gün Norwich City’i 4-0 yenen Chelsea, puan farkını 6’ya taşımıştı. Ancak Kırmızı - Beyazlılar dün Portsmouth deplasmanından 3 puan çıkararak hem Everton’ı geçip ikinci sıraya yerleşti hem de liderle puan farkını 4’e düşürdü. 
     
     Manchester süper kapadı 

     Lider Chelsea'nin takipçilerinden Manchester United, Old Trafford'da konuk ettiği Crystal Palace'ı 5-2 mağlup etti. Kırmızı şeytanlar Scholes 2 , Smith, Boyce k.k ve O'Shea'nin golleriyle taraftarlarına farklı bir galibiyet izletti. 
     Ferguson'un ekibi bu sonuçla ilk yarıyı Chelsea'nin 9 puan gerisinde 34 puanla 4. sırada tamamladı. 
     
     Tottenham’dan gol şov 

     Tottenham ise Southampton’ı 5-1’lik skorla hezimete uğrattı. 3 gol atan Jermaine Defoe galibiyette önemli rol oynadı. 
     Arsenal, bugün Portsmouth’la karşılaşacak. 
     İngiltere'de diğer sonuçlar şöyle 
     Birmingham City-West Bromwich Albion 4-0. 
     Blackburn-Everton 0-0. 
     Bolton Wanderers-Manchester City 0-1. 
     Middlesbrough-Aston Villa 3-0. 
     Ruud Gullit zorda 
     Hollanda Ligi’nde teknik direktörlüğünü efsanevi futbol yıldızı Ruud Gullit’in yaptığı Feyenoord’un hayal kırıklığı sürüyor. 
     Kırmızı-Siyahlılar, kümede kalma savaşı yapan Den Haag’a 2-0 yenilip, lider Alkmaar’ın 11 puan gerisinde kaldı. Zirve yarışına havlu atan Feyenoord’da Gullit’in gönderilebileceği bildirildi. Bu arada Ajax da zorlu Groningen deplasmanını 4-0’la geçip, liderle puan farkını 5’e indirdi. 
     
     Ligde puan durumu şöyle 

     

TAKIMLAR O G B M A Y P 1 CHELSEA 18 13 4 1 37 8 43 2 ARSENAL 18 11 5 2 45 22 38 3 EVERTON 18 11 4 3 21 14 37 4 MANCHESTER UNITED 18 9 7 2 28 13 34 5 MIDDLESBROUGH 18 9 5 4 32 22 32 6 LIVERPOOL 18 8 4 6 28 20 28 7 TOTTENHAM HOTSPUR 18 7 4 7 21 18 25 8 ASTON VILLA 18 6 7 5 22 22 25 9 CHARLTON ATHLETIC 17 7 3 7 19 27 24 10 MANCHESTER CITY 18 6 5 7 22 18 23 11 BOLTON WANDERERS 18 6 5 7 26 26 23 12 PORTSMOUTH 18 6 5 7 23 25 23 13 NEWCASTLE UNITED 18 5 6 7 29 35 21 14 BIRMINGHAM CITY 18 4 8 6 18 19 20 15 FULHAM 17 5 3 9 19 28 18 16 BLACKBURN ROVERS 18 2 9 7 16 30 15 17 NORWICH CITY 18 2 9 7 17 32 15 18 CRYSTAL PALACE 18 3 5 10 19 29 14 19 SOUTHAMPTON 18 2 7 9 18 31 13 20 WEST BROMWICH ALB. 18 1 7 10 15 36 10      
</TEXT>
</DOC>
