<DOC>
<DOCNO> 262534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sontur44.html </URL>
<DATE> 2004/08/11/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Kırıkkale'de şiddetli yağış .. 20 evi su bastı... 
</HEADLINE>
<TEXT>

     Kırıkkale'nin Karakeçili İlçesi'nde etkili olan sağanak yağış nedeniyle 20 evi su bastı, ekili arazilerde de zarar meydana geldi. 
     AA muhabirinin aldığı bilgiye göre, Kırıkkale'nin Karakeçili İlçesi'nde sağanak şekilde başlayan yağmur, 2 saat aralıksız devam etti. Yağmur nedeniyle ilçede 20 evi su basarken, ekili arazilerde de büyük oranda zarara yol açtı. 
     Karakeçili Belediye Başkanı Hüseyin Avni Albayrak, su baskınları nedeniyle çok sayıda vatandaşın evlerindeki tahıl ambarlarının zarar gördüğünü bildirdi. 
     Yağışın özellikle ay çekirdeği ekili arazilerde de büyük zarara yol açtığını anlatan Albayrak, ''Ay çekirdeği kesim mevsimi olduğu için, tarlada kesilmiş ürünler bu yağışla çürüyecektir'' dedi. 
     Albayrak, ilçede hasar tespit yapılması için çalışmaların başlatıldığını kaydetti. 
     
</TEXT>
</DOC>
