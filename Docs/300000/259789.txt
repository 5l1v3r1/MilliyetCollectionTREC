<DOC>
<DOCNO> 259789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/son/sontur05.html </URL>
<DATE> 2004/08/01/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Fanatik taraftar ölümden döndü... 
</HEADLINE>
<TEXT>

     Hakkari'de taraftarı olduğu Fenerbahçe'nin bayrağını caddeye asmak isteyen genç, elektrik akımına kapılarak yaralandı. 
     Alınan bilgiye göre, Hakkari'de fanatik Fenerbahçeli 24 yaşındaki Nusret Acar, geçen sezon Süper Lig'de şampiyon olan ve Şampiyonlar Ligi'ne doğrudan katılma hakkı elde eden takımının başarısını kutlamak amacıyla özel olarak yaptırdığı 10 metrelik Fenerbahçe bayrağını Bulvar Caddesi'ne asmak istedi. 
     Bulvar Caddesi'ndeki 6 katlı bir binanın teras katına çıkan Acar, bayrağı asmaya çalıştığı sırada elektrik akımına kapılarak kol ve ayaklarından yaralandı. 
     Bir anda yere yığılan fanatik taraftar, arkadaşları tarafından Devlet Hastanesi'ne kaldırıldı. Doktorların ilk müdahalesinin ardından hayati tehlike kaydıyla Van Yüzüncü Yıl Üniversitesi Tıp Fakültesi Araştırma Hastanesi'ne sevk edilen Acar, burada 2 gün süren tedavinin ardından Hakkari'ye döndü. 
     
</TEXT>
</DOC>
