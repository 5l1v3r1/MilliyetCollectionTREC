<DOC>
<DOCNO> 298284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sontur22.html </URL>
<DATE> 2004/12/16/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Çığlıkları duyan vatandaş, kadını tecavüzden kurtardı 
</HEADLINE>
<TEXT>

     Bursa'nın merkez Nilüfer İlçesi'nde, zorla ağaçlık alana götürdüğü genç kadına tecavüze teşebbüs ettiği öne sürülen kişinin, kadının çığlıklarını duyarak olay yerine gelen vatandaşı görünce kaçtığı bildirildi. 
     Alınan bilgiye göre, Ataevler Mahallesi Özgür Sitesi'nde yaşayan ve 3 aylık evli olduğu öğrenilen E.U. 20 , evinin yakınındaki bir alışveriş merkezine giderken, adres sorma bahanesiyle yanına yaklaşan bir kişi tarafından sitenin arkasındaki ağaçlık alana sürüklendi. 
     Burada kendisine tecavüze yeltenen saldırganla bir süre mücadele eden genç kadın, yoldan geçerken çığlıkları duyan bir vatandaş tarafından kurtarıldı. 
     Vatandaşı görünce, genç kadının, içinde cep telefonu ve bir miktar parasının da bulunduğu çantayı alarak kaçan zanlının eşkali belirlendi. 
     Yetkililer, E.U'nun ifadesi doğrultusunda, 25-30 yaşlarında olduğu tahmin edilen, 1.80 metre boyunda ve esmer tenli zanlının, ''ırza tasaddi'' suçundan arandığını bildirdi. 
     
</TEXT>
</DOC>
