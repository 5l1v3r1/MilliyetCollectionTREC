<DOC>
<DOCNO> 297521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sondun51.html </URL>
<DATE> 2004/12/14/ </DATE>
<TIME> 22.39 </TIME>
<AUTHOR>  </AUTHOR>
<HEADLINE>
Concorde, başka uçaktan düşen parça sonuçu düşmüş 
</HEADLINE>
<TEXT>

     Fransız Kaza Soruşturma Bürosu uzmanlarının, 25 Temmuz 2000 günü Paris yakınında 113 kişinin öldüğü Concorde kazasıyla ilgili son raporunda, Amerikan Continental Havayolları'na ait DC-10 uçağından düşen yarım metrelik çok sert titanyum parçasının Concorde'u düşürdüğü bir kez daha doğrulandı. 
     Texas-Houstan'daki Continental merkezinden konuya ilişkin henüz açıklama yapılmadı. 
     Soruşturma başyargıcı Christophe Regnard'a göre, Continental uçağının titanyumu gereksiz yerde kullanarak Amerikan Sivil Havacılık kurallarını da ihlal ettiğini söyledi. Regnard, Amerikan mürettebatının eğitiminin de iyi olmadığı sonucuna vardı. 
     Seferden kaldırılmış olan, 34 yıllık Fransız-İngiliz ortak yapımı ve dünyanın ilk sesten hızlı lüks yolcu uçakları Conconcorde'ların tarihinde bu ölümlü kaza ilk ve son olmuştu. 
     Concorde'ların kanat altları, kazanın nedeni belli olduktan sonra, ticari adı ''Kevlar'' olan ''süper dayanıklı cam elyafı'' tabakasıyla kaplanmıştı. 
     Continental Havayolları uçağının, Paris'in uluslararası Roissy-Charles de Gaulle Havalimanı pistinde düşürdüğü titanyum alaşımı parçanın, Temmuz 2000'de havalandıktan iki dakika sonra bir otel yakınına çakılan Concordu'un tekerlek lastiklerini parçalayarak bu parçaların kanat altı yakıt tankını delmesiyle infilaka neden olduğu kesinlik kazanmıştı. 
     Tekerlek lastiklerinin bu kazaya kadar olan zamanda 6 vakada kanatlardaki benzin tanklarında delinmelere yol açtığı kaydedilmişti. 
     Eski raporda, 25 Temmuz 2000'deki kazada, Concorde'un kullandığı pistten birkaç dakika önce kalkış yapan Amerikan Continental Havayolları'nın DC-10 uçağından düşen 30 santimlik parçanın lastik patlamasına neden olduğu ve lastik parçalarının tam kalkış anında kanatlardaki büyük benzin deposunu delip sızma ve parlamaya yol açtığı belirtilmişti. 
     Concorde'ların 34 yıllık tarihinde 57 lastik patlaması olduğu, bu vakaların 30'unun Fransız Havayolları Air France'a, 27'sinin de İngiliz Havayolları British Airways'e ait olduğu hatırlatılmıştı. 
     Fransız Concorde'u, Roissy-Charles de Gaulle Havalimanı'ndan havalandıktan 2 dakika sonra Gonesse yakınında bulunan otele, gövdesinden arkaya uzanan kendi genişliğindeki bir alev topu olarak çakılmış, uçaktaki 109 kişi ile otelden 4 kişi olmak üzere toplam 113 kişi yaşamını yitirmişti. 
     Uluslararası Sivil Havacılık Kanunu'ndan doğan hakla, Fransız Havayolları, kalkış pistindeki başıboş düşmüş parçayı geride bıraktığı için Amerikan Continental şirketinden tazminat talep ettiği dava sürüyor. 
     
     AMERİKAN CONTINENTAL HAVAYOLLARI, SORUMLULUĞU REDDETTİ 

     Amerikan Continental Havayolları şirketi, 2000 yılında Concorde uçağının Paris yakınında düştüğü kazada sorumluluğu reddetti. 
     Şirketten yapılan açıklamada, ''Continental Havayolları olarak, Concorde kazasına yol açmış olabilecek herhangi bir şey yaptığımız yönündeki iddiayı reddediyoruz'' denildi. 
     Açıklamada, şirketin cezalandırılmasını gerektirecek bir şey olmadığı ve şirketin her türlü davada kendini savunacağı belirtildi. 
     Fransız Kaza Soruşturma Bürosu uzmanlarının, 25 Temmuz 2000 günü Paris yakınında 113 kişinin öldüğü Concorde kazasıyla ilgili son raporunda, Amerikan Continental Havayolları'na ait DC-10 uçağından düşen yarım metrelik çok sert titanyum parçasının Concorde'u düşürdüğü bir kez daha doğrulandı. 
     
</TEXT>
</DOC>
