<DOC>
<DOCNO> 295757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/yasam/axyas01.html </URL>
<DATE> 2004/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Artİstanbul 2004 kapılarını açtı 
</HEADLINE>
<TEXT>


Artİstanbul, Lütfi Kırdar Kongre ve Sergi Sarayı'nda sanatseverlerin ziyaretine açıldı. Yüzlerce eserin yer aldığı fuar öğrencilere ücretsiz 

GÜLSEREN TUMBA 

'Şişli, sanat müzesi olsun' 
ARTİSTANBUL 2004 Çağdaş Sanat Buluşması, pek çok ünlü sanatçı, galeri sahibi, koleksiyonerin ve Şişli Belediye Başkanı Mustafa Sarıgül'ün katılımıyla sanatseverlere kapılarını açtı. Mustafa Sarıgül açılış konuşmasında şunları söyledi "Neden Şişli'de bir sanat müzesi olmasın Bunu hemen gerçekleştirelim." Sarıgül, yardımcısı Erhan İşözen'den konuyla ilgilenmesini istedi. 

'Yeni bir gelecek tasarımı' 
AÇILIŞTA bir konuşma yapan Sanat Galericileri Derneği Başkanı Doğan Paksoy ise Artİstanbul 2004'ün her geçen gün daha da gelişerek ilerlediğini belirtti. Paksoy "Artİstanbul bizim için aynı zamanda yeni bir gelecek tasarımıdır. Çünkü sanat galericileri derneği olarak biz Artİstanbul'a uzun bir yolculuk olarak bakıyoruz." 

12 Aralık'a kadar devam edecek 
GENİŞ bir katılımın olduğu gecede İlhan Berk, Adnan Çoker, Burhan Doğançay, Komet, Pat Andrea gibi sanatçılar da yer aldılar. Milliyet Sanat dergisinin sponsor olduğu Artİstanbul, 12 Aralık'a kadar çeşitli etkinliklerle devam edecek. Öğrenciler Artİstanbul'u ücretsiz ziyaret edebilecek. 



</TEXT>
</DOC>
