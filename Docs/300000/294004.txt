<DOC>
<DOCNO> 294004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/siyaset/siy01.html </URL>
<DATE> 2004/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gayri meşru çaba bitmez 
</HEADLINE>
<TEXT>


Emekliye ayrılan Yargıtay Başkanı Özkaya, "yasadışı yollardan yaklaşanlara karşı" meslektaşlarını uyardı 

ANKARA Milliyet 


Yaş haddinden emekliye ayrılan Yargıtay Başkanı Eraslan Özkaya, "Genç meslektaşlara sesleniyorum istismar edilecek davranışlardan kaçının" dedi. Yargıtay binasında yapılan veda törenine, Yargıtay Başsavcısı Nuri Ok katılmadı. 
Törende meslektaşlarına seslenen Özkaya, şunları söyledi 

Bu iş cemiyette zor 
"Türk yargısı hiçbir zaman çilesini doldurmadı. Mensupları, talihsiz bir dönem yaşıyor... Maalesef son dönemde 'yargı dokunulmazlığı' sözü çok söylenir oldu. Yargı dokunulmazlığı milletvekili dokunulmazlığıyla karıştırılıyor veya kasten öyle gösteriliyor. H kim teminatı kaldırılırsa hukuk devleti biter. 
En zor h kimlik, cemiyetin içinde bulunarak yapılandır... H kimlere gayri meşru yollardan ulaşma çabası hiçbir zaman bitmez... Bu bakımdan da Türkiye'de h kimlik zor. H kimi istismar eden pek çok çevre var. Genç meslektaşlara sesleniyorum. İstismar edilecek davranışlardan mutlaka kaçının. Adalet en küçük bir lekeyi bile kaldırmaz. Çok dikkatli olmamız lazım. Başka kurumlar için, küçük bir leke kabul edilen bir husus, bizim için büyüktür. İnandırıcılığını yitiren h kim adalete zarar verir. Huzur içerisinde uzun meslek yaşamımı noktalıyorum." Özkaya'nın, Adalet Bakanı Cemil Çiçek, Başbakan Recep Tayyip Erdoğan ve Sayıştay Başkanı Mehmet Damar'a veda ziyaretinde bulunmadığı öğrenildi. 



</TEXT>
</DOC>
