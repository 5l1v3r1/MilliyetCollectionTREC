<DOC>
<DOCNO> 253003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/soneko09.html </URL>
<DATE> 2004/07/05/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
İhracat Nisan'da miktar olarak yüzde 1.2 arttı... 
</HEADLINE>
<TEXT>

     Türkiye'nin ihracatı bu yılın Nisan ayında, bir önceki aya göre miktar olarak yüzde 1.2 artarken, ithalatı yüzde 4.5 oranında azaldı. 
     Devlet İstatistik Enstitüsü DİE , Nisan ayı dış ticaret endekslerini açıkladı. 
     Buna göre Nisan'da miktar olarak, geçen yılın aynı ayı ile kıyaslandığında ihracat yüzde 20.7 artarken, ithalattaki artış yüzde 41.2'ye ulaştı. Dört aylık ortalamalara göre ihracat miktar endeksinde yüzde 13, ithalat miktar endeksinde ise yüzde 37.3 artış kaydetti. 
     Nisan itibariyle son 12 aylık ortalamalara göre ihracat miktar endeksinde yüzde 19.5, ithalat miktar endeksinde ise yüzde 37.4 artış oldu. 
     DİE verilerine göre Nisan'da, Mart ayına oranla ihracat fiyatları yüzde 0.5, ithalat fiyatları da yüzde 1.6 arttı. 
     Geçen yılın Nisan ayına göre bu yıl ihracat fiyatları yüzde 15.1, ithalat fiyatları yüzde 8.7, 4 aylık ortalamalara göre ise ihracatta fiyatlar yüzde 14.5, ithalatta yüzde 6.9 arttı. 
     Nisan itibariyle son 12 aylık ortalamalara göre ihracat fiyat endeksinde yüzde 11.4, ithalat fiyat endeksinde de yüzde 6.1 artış kaydedildi. 
     
</TEXT>
</DOC>
