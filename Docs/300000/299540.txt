<DOC>
<DOCNO> 299540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sonspo05.html </URL>
<DATE> 2004/12/21/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Uşakspor Fenerbahçe'yi yenersek sürpriz olmaz... 
</HEADLINE>
<TEXT>

     Fenerbahçe'nin kupadaki rakibi Uşakspor iddialı mı iddialı. Başkanı da, teknik direktörü de, turun sürpriz olmayacağı düşüncesinde. 
     Herşeyin para olmadığının futboldaki en somut örneği Uşakspor. Emin adımlarla 2. Lig A Kategorisi’ne doğru yol alıyor Ege ekibi. Belki de Türkiye Ligleri’nde bir üst kategoriyi en erken garantileyen takım ünvanı onların olacak. Bu şirin Ege kenti şampiyonluğa kilitlenmiş... Hem de taraftarıyla, başkanıyla, teknik kadrosu ve futbolcusuyla. Aslında Uşaksporlu taraftarın söylediği Dünyada Chelsea, Türkiye’de Uşaksporö sözü herşeyi anlatıyor. Tek yenilgileri var ve geri kalan maçların tamamında galipler. Peki beraberliği bile olmayan Uşakspor mucizesinin sırrı ne 
     
     'Haddimizi bildik' 
     İKİNCİ Lig B Kategorisi A Grubu'nda açık farkla liderliğini sürdüren Uşakspor, Fenerbahçe ile oynayacağı kupa maçına kilitlendi. Ege temsilcisinin iki yıl önce göreve gelen başkanı Asım Kalelioğlu, "Öncelikle kendi yağımızla kavrulacağımızı herkese anlattık. Açıkcası haddimizi bildik ve ona göre kararlar aldık. Yerine getiremeyeceğimiz sözler vermedik. Sonuçta buralara geldik" diye konuştu. 
     
     Fener’le eşleşmek tarih 
     Bu başarıda tabii ki teknik direktörümüz Hayri Obüs’ün büyük emeği var. Şimdi Türkiye’nin gündemine kupa maçıyla oturduk. Fenerbahçe maçı bizim için bir renk. Açıkcası lig maratonundaki tempomuzu etkilemez. Bizim asıl işimiz şampiyonluk. Ama kupada Fenerbahçe ile eşleşmek Uşakspor için bir tarih. Bugün asla unutulmayacak. Bir de elersek, tarih yazmış olacağız. Asla teslimiyet içinde değiliz. Çıkacağız ve Uşakspor’u en iyi şekilde temsil edeceğiz...ö Hangi takımı tutuyorsunuzö diyoruz, Orasını karıştırma derö gibi gülüyor, sonra dayanamıyor ve Eski Fenerbahçeli dersiniz, şimdi tek takımım var o da Uşaksporö ifadesini kullanıyor. 
     
     Kimse bize inanmıyordu 
     Başkan’dan sonra teknik direktör Hayri Obüs alıyor sözü. Ege’nin incisi bu şirin kenti fazla tanımadığını söyleyen Obüs, Ancak şu bir gerçek ki, futbolun dili her yerde aynı, yeter ki, malzemeyi iyi kullanınö diyerek durumu özetliyor. Teknik kapasitesi yüksek oyunculardan kurulu, oldukça tecrübeli bir takım meydana getirdiklerini ifade eden Obüs, Ligin başında kimse bize pek inanmıyordu. Tek farklı galibiyetlerde bile taraftarı tatmin edemiyorduk. Sonra golleri sıralamaya başladık. Bu kez, Erken gol atamıyor’ dediler. Biz bütün bunları aştık ve takımı tribünlere sevdirdik. Şimdiden gelecek yıl için futbolcu taramaları yapıyoruz. Günü değil, geleceği düşünüp hareket ediyoruz. Başkanımızın büyük desteğiyle bugünlere geldik. 
     
     Takımıma güveniyorum 
     Şimdi Fenerbahçe ile kupa maçına çıkacağız. Bu maçın benim için ayrı bir özelliği de kaptan Ümit Özat’ın eski talebem olması. Fenerbahçe’yi en güzel şekilde ağırlayacağız. Ama sahada rakibiz. Fenerbahçe’yi elersek inanın sürpriz olmaz. Şimdi bu sözüme herkesin alaylı bir gülümsemeyle yaklaştığını biliyorum. Fakat ben takımıma güveniyorum, sistemimize güveniyorum. Fenerbahçe’yi herkes biliyor ama kapalı kutu olan biziz. Fenerbahçe’yi buraya getirerek tarih yazdık, bunu taçlandırmak için de kupadan elememiz lazım. Fazla söze gerek yok, son söz futbolcuların olacak onlar da sahaya çıkıp Uşakspor’un kim olduğunu gösterecekö diyerek sözlerini tamamlıyor. 
     
     Uşakspor’u tanıyalım 
     Takımdaki tek Uşaklı kaptan Ayhan. Kalede Ergin şimdiden büyük kulüplerin transfer listesine girecek kadar gözdoldurdu. Savunmada Mustafa ve Ayhan çok soğukkanlı. Savunma oyun kurgusunda genellikle set oynuyor. Bol pas yapıyor ve rakip üzerlerine gelmeden hücuma çıkmıyorlar. Orta alanda top tekniği iyi iki isim var. Veli ve Ali Kemal hem ters top atabiliyor hem de hücumda etkililer. Özellikle Veli ayak içini çok iyi kullanan bir futbolcu. Zaten orta alan oynamasına rağmen 8 gol atması en büyük göstergesi. Ramazan soldan sert ve etkili korner atışları kullanabiliyor. Yine orta alanda Gürsoy gibi çok tecrübeli bir isim de Uşakspor’un kozlarından. Orta alanda Şekerspor’dan bildiğimiz Ümit sakatlıktan çıkmasına rağmen toparlanmış gözüküyor. İlker, Ufuk ve Mehmet gibi görev adamları üzerlerine düşeni fazlasıyla yapıyor. Forvette Abdullah üstün fiziğiyle rakip savunmaların belalısı. Şimdiye kadar 9 gol atan genç forvete Fener savunmasının dikkat etmesi lazım. Ayrıca sakatlığı nedeniyle takımından uzak kalan Kepez’den tanıdığımız Mahmut da oynarsa gol yollarında etkili olur diye düşünüyorum. Kısaca Uşakspor, şablonu olan ve futbol prensiplerine bağlı bir ekip. Fenerbahçe’nin Pendik şokunu anımsayanlar için şunu söyleyebilirim. Ne Fenerbahçe o zamanki Fenerbahçe, ne de bu Uşakspor o Pendik, bizden söylemesi. 
     
</TEXT>
</DOC>
