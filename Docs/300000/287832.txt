<DOC>
<DOCNO> 287832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sontur18.html </URL>
<DATE> 2004/11/10/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
İşçileri taşıyan otobüs şarampole yuvarlandı 12 yaralı 
</HEADLINE>
<TEXT>

     Bursa'nın Orhangazi İlçesi'nde zeytin işçilerini taşıyan otobüsün şarampole yuvarlanması sonucu 1'i ağır 12 kişi, yaralandı. 
     Alınan bilgiye göre, ilçeye bağlı Mahmudiye Köyü'nden zeytin toplamak için Çakırlı Beldesi'ne giden işçileri taşıyan Kazım Şeker yönetimindeki 16 VA 384 plakalı otobüs, Karşıyaka mevkiinde şarampole yuvarlandı. 
     Kazada yaralanan Hatice Gökbayrak 23 , Firdevs Gül 50 , Bekir Gökbayrak 37 , Cemile Gökbayrak 32 , Nermin Demirbaş 23 , Emine Demirel 40 , Emine Gökbayrak 40 , Mehmet Altıntaş 44 , İsmail Özyiğit 59 ve Osman Demirbaş 47 Orhangazi Devlet Hastanesi'nde tedavi altına alınırken, eli kopan Zeynep Şeker, Bursa Devlet Hastanesi'ne sevk edildi. 
     Kazada hafif yaralanan otobüs şoförü Kazım Şeker ise ayakta tedavi edildi. Şeker, jandarma tarafından ifadesi alındıktan sonra serbest bırakıldı. Kazayla ilgili soruşturmanın sürdürüldüğü bildirildi. 
     
</TEXT>
</DOC>
