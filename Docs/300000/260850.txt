<DOC>
<DOCNO> 260850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sonspo07.html </URL>
<DATE> 2004/08/05/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Fenerbahçe ve Çaykur Rize 19. randevuya çıkıyor 
</HEADLINE>
<TEXT>

     Son şampiyon Fenerbahçe ile Çaykur Rizespor, yarın yapacakları 2004-2005 sezonunu açılış maçıyla birlikte, Birinci Futbol Ligi'nde 19. kez karşı karşıya gelecek. 
     Her iki takım arasında daha önce yapılan 18 lig maçının 10'unu Fenerbahçe, 5'ini Çaykur Rizespor kazanırken, 3 maç ise berabere sona erdi. 
     Fenerbahçe, rakip filelere toplam 34 gol atarken, Çaykur Rizespor ise sarı-lacivertlilere 15 golle karşılık verdi. 
     
     RİZE'DEKİ MAÇLAR 
     Fenerbahçe ile Çaykur Rizespor takımları yarın karşılaşacakları Rize'de, daha önce 9 lig maçına çıktı. 
     Rize Atatürk Stadı'ndaki maçlarda her iki takım da 3'er galibiyet alırken, 3 maç da berabere sonuçlandı. 
     Rize'de Fenerbahçe 12, Çaykur Rizespor ise 8 gol attı. 
     İki takım arasında Rize'de geçen sezon yapılan lig maçını ev sahibi ekip 1-0 kazanmıştı. 
     
     FARKLI SKORLU GALİBİYETLER 
     Çaykur Rizespor'u ligde ilk kez 1985-86 sezonunda İstanbul'da 1-0 yenen Fenerbahçe, ligde en farklı skorlu galibiyetlerinden birini de rakibi karşısında elde etti. 
     1986-87 sezonunda kendi sahasında rakibini 6-0 yenen Fenerbahçe, 103 golle şampiyon olduğu 1988-89 sezonunda da Çaykur Rizespor'u yine sezonun ilk maçında deplasmanda 5-0 gibi farklı skorla yenmeyi başarmıştı. 
     
</TEXT>
</DOC>
