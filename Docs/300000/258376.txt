<DOC>
<DOCNO> 258376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/ekonomi/aeko.html </URL>
<DATE> 2004/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Santander, Abbey'i satın aldı 8'inci en büyük banka oldu 
</HEADLINE>
<TEXT>


İspanyol Santander, İngiliz Abbey bankasını satın alarak piyasa değeri açısından dünyanın en büyük 8'inci ve AB'nin 4'üncü en büyük bankası konumuna geldi 

EKONOMİ SERVİSİ 

İspanya'nın en büyük bankası Santander Central Hispano, son iki yıldır zararda olan İngiliz Abbey National Bankası'nı 13 milyar euro'ya satın aldı. 
Bu birleşmeyle Avrupa'nın en büyük sınır ötesi perakende bankacılık anlaşması da gerçekleşmiş oldu. İspanyol bankasının getirdiği satın alma teklifi, Abbey National tarafından kabul edildi hem Londra, hem de Madrid borsalarına bildirildi. İspanyol bankası birleşmeden sonra büyük ölçüde sermaye artırımına gidecek. Satınalma sonrasında İspanyol Bankası 51 milyar euro'luk değeriyle dünyanın 8'inci ve Avrupa Birliği'nin AB 4'üncü büyük bankası oldu. 

Bir hisse için 8 euro 
Santander Central Hispano, geçen yıl 2.6 milyar euro k r etti. 30 bini İspanya'da olmak üzere toplam 103 bin çalışanı, 9 bin şubesi ve 22 milyon müşterisi bulunuyor. Santander'in hisse başına Abbey National'a 8 euro ödeyeceği belirtildi. 
İngiltere'nin 6'ıncı büyük bankası olan ve ipotekte 2'inci en büyük bankası olarak tanınan Abbey National son 2 yılı toplam 2.4 milyar euro zararla kapattı. Bankanın 741 şubesi, 18 milyon müşterisi ve 26 bin çalışanı bulunuyor. Yeniden yapılanma sürecinde olan bankanın, özellikle ipotekle emlak edinme konusunda uzmanlaştığı bildirildi. Santander'in İspanya, Avrupa ülkeleri ve Latin Amerika'da bireysel bankacılık operasyonları da bulunuyor. 

Santander'in k rı Türk bankaların toplamına yakın İspanyol Santander Bankası, geçen yıl 2.6 milyar euro k r ederken, tüm Türk bankacalık sitmendeki k r rakamı geçen yıl 3.1 milyar euro oldu. Birleşme ile çalışan sayısı 129 bine ulaşacak, oysa Türk bankacılık sisteminde 123 bin 249 çalışan bulunuyor. İki bankanın birleşmesiyle şube sayısı 9 bin 741'e çıkacak, Türkiye'deki toplam şube sayısı ise 5 bin 921 düzeyinde bulunuyor. 
İngiliz bankasının satın alınmasıyla ilgili haberlerin duyulması üzerine geçen hafta cuma günü yaklaşık yüzde 18 değer kazanan Abbey National hisseleri, bankaların birleşme konusunda anlaşmaya varmaları haberleri üzerine sabah Londra'da yüzde 5.3 değer kaybetti. Santander'in hisseleri ise dün yüzde 3.1 geriledi. 


</TEXT>
</DOC>
