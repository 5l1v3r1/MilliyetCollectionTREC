<DOC>
<DOCNO> 294170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sonsiy20.html </URL>
<DATE> 2004/12/02/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Şişli Cumhuriyet Savcılığı CHP'den Sarıgül iddiaları için belge istedi 
</HEADLINE>
<TEXT>

     Şişli Cumhuriyet Savcılığı'nın CHP Genel Merkezi'ne yazılı başvuruda bulunarak Şişli Belediye Başkanı Mustafa Sarıgül hakkında gündeme getirilen iddialarla ilgili belge istediği bildirildi. 
     Sarıgül hakkında ihraç sürecinin başlamasına neden olan raporu hazırlayan üç milletvekilinin ellerindeki belge ve bilgileri savcılığa doğrudan iletmek üzere görevlendirildikleri öğrenildi. 
     CHP Merkez Yönetim Kurulu'nun MYK bugün yapılan toplantısında da bu konunun gündeme geldiği ve Genel Başkan Deniz Baykal'ın tüm belgelerin elden iletilmesini istediği bildirildi. 
     Şişli Belediye Başkanı Mustafa Sarıgül, MYK tarafından görevlendirilen İstanbul milletvekilleri Mehmet Ali Özpolat, Sırrı Özbek ve İsmet Atalay'ın hazırladıkları rapor doğrultusunda tedbirli olarak kesin partiden kesin ihraç istemiyle Yüksek Disiplin Kurulu'na YDK sevk edilmişti. 
     
</TEXT>
</DOC>
