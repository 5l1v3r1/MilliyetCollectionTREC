<DOC>
<DOCNO> 277224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sontur04.html </URL>
<DATE> 2004/10/04/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Babayı DNA testi belirledi 
</HEADLINE>
<TEXT>

     İZMİR, DHA 
İZMİR'in Balçova İlçesi'nde oturan ev hanımı Sevgi Tavşan, 4 aylık kızı D.'nin babasının, İzmirspor Kulubü eski Başkanı olan evli ve 3 çocuklu işadamı Cemal Dönmez olduğunu söyleyerek açtığı babalık davasını kazandı. İzmir 1'inci Aile Mahkemesi'nde görülen son duruşmaya taraflar katılmazken hakim, İstanbul Üniversitesi Adli Tıp Enstitüsü Adli Hemogenetik Merkezin den gelen raporlarda Cemal Dönmez'in yüzde 99.9 küçük D.'nin babası olduğunu belirtti. 
     Dört ay önce dünyaya gelen kızı D.'nin babasının, 4 yıl birlikte yaşadığı ve kendisiyle evleneceğini söyleyen 49 yaşındaki işadamı Cemal Dönmez olduğunu iddia eden 29 yaşındaki Sevgi Tavşan, avukatı aracılığıyla 1'inci Aile Mahkemesi'ne dilekçe verip babalık' davası açtı. Mahkemedeki karar duruşmasına Sevgi Tavşan ile Cemal Dönmez katılmazken avukatları hazır bulundu. 
     Tavşan mahkemeye verdiği dava dilekçesinde, işadamı Cemal Dönmez'le ilişkisini şöyle anlattı dilekçesinde şunları söyledi 
     "2000 yılında bir arkadaş grubuyla birlikte gezmeye gittiğimizde tanıştık. Evli olduğnunu biliyordum. Kendisinin üç kızı var. Bana eşini boşayıp benimle evleneceğini söyledi. İki yıl önce eşi ilişkimizi öğrendi. Sadece eşiyle çocukları ve iş ilişkisi için görüştüğünü söyledi. Erkek bebeğe hamileyken düşük yaptım. İkinci hamileliğimde kız bebeğimiz oldu. Yedi aylık hamileyken ilişkimiz normal devam ediyordu. Birden bana karşı tavırları değişti. Bebeğin kendisinden olmadığını öne sürüp, ilişkimizin bittiğini söyleyip beni bir kenara attı. Amacım çocuğuma nüfus çıkartıp, babasının belli olması. Daha geçen yıl Bodrum'a birlikte gidip tatil yaptık. Kızım için aylık 10 milyar lira nafaka istiyorum. Benim bir gelirim yok. Ailem bakıyor.'' Dönmez Deri ve Tekstil'in sahibi Cemal Dönmez ise avukatı aracılığıyla mahkemeye verdiği dilekçesinde "Fiili gerçeklere aykırı tüm iddialarını reddediyoruz. Esasa ilişkin cevap haklarımızı yapılacak DNA, testinden sonra vereceğiz'' dedi. Ayrıca Dönmez'in avukatı Ali Topçu mahkemede, davacı Sevgi Tavşan'ın 1995 yılında bar ve gazinolarda konstmatris olarak çalıştığını ve emniyet tarafından fişlendiğini öne sürdü. Hakim iddiaların doğru olup olmadığının belirlenemesi için taraflara DNA testi yapılmasına karar verdi. 
     İstanbul Üniversitesi Adli Tıp Enstitüsü Adli Hemogenetik Merkezin'den mahkemeye gelen raporda Cemal Dönmez'in yüzde 99.9 D.'nin babası olduğu belirtildi. Raporun, çocuğun babasının Cemal Dönmez olduğunu kanıtladığını vurgulayan mahkeme hekimi, D.'ye aylık 1.5 milyar lira nafaka bağlanmasına karar verip duruşmayı bitirdi. 
     Mahkemenin kararını öğrenince sevincini dile getiren Sevgi Tavşan, "Haklı olduğum ortaya çıktı'' diye konuştu. 
     
</TEXT>
</DOC>
