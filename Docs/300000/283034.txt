<DOC>
<DOCNO> 283034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/siyaset/siy07.html </URL>
<DATE> 2004/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan halkı 'veto'dan yana 
</HEADLINE>
<TEXT>


TAKİ BERBERAKİS 


Yunanistan'da yapılan bir kamuoyu araştırması, Yunanların yüzde 54'ünün Türkiye'nin AB'ye üye olmasına karşı olduğunu gösterdi. Atina'da yayımlanan haftalık "To Paron" dergisinin, 20 - 21 Ekim'de ülke genelinde yaptığı araştırmada, katılımcıların yüzde 54.3'ü, "Türkiye AB'ye üye olmalı mı " sorusuna "Hayır", yüzde 42,6'sı ise "Evet" yanıtını verdi. Yüzde 58.7'si, Türkiye'nin üyeliğinin Atina'nın çıkarlarına ters düşeceğe inanıyor. Katılımcıların yüzde 51'i, Türkiye'nin AB üyeliği hakkında nihai kararı parlamentonun vermesini ya da bu konuda referandum düzenlenmesini istiyor. Katılımcıların yüzde 76,3'ü, AB zirvesine kadar, "Türkiye'nin Atina'nın Ege'deki egemenlik haklarını kabul etmemesi. Kıbrıs'taki askerlerini çekerek, Rum Cumhuriyeti'ni tanımaması" durumunda, Yunanistan'ın müzakere kararını veto etmesini istedi. 



</TEXT>
</DOC>
