<DOC>
<DOCNO> 254490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/ekonomi/eko05.html </URL>
<DATE> 2004/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şener Faizleri düşürmek gerek 
</HEADLINE>
<TEXT>


ANKARA Milliyet 

Başbakan Yardımcısı Abdüllatif Şener, faiz oranlarının bulundukları düzey itibariyle düşürülmesi gerektiğini söyledi. Ekonomi Koordinasyon Kurulu toplantısında ele alınan konularla ilgili basın toplantısı düzenleyen Şener, soruları yanıtladı. Faiz oranlarında bir - iki yıl öncesine bakıldığında oldukça mesafe alındığını belirten Şener, yine de mevcut faizlerin reel düzey itibariyle daha da aşağı çekilmesi gerektiğini kaydetti. Şener, "Bunun yolu piyasa mekanizmasıdır" diye konuştu. 
Bu arada Devlet Bakanı Kürşad Tüzmen'in TL'nin daha az değerli olması halinde ihracatın 5 milyar dolar daha fazla olacağı yönündeki sözlerinin hatırlatılması üzerine Şener, Türkiye'de hem ithalatın, hem de ihracatın arttığına dikkat çekti. Şener, "Dalgalı kur sisteminde kur kendisini piyasaya bırakmış. Piyasaya göre kur da kendi fiyatını oluşturmaktadır" ifadesini kullandı. 
İthalatın artması ama ihracatın azalması halinde kurun kendini ayarlayacağını söyleyen Şener, "Onun için işi piyasaya bıraktık" dedi. 



</TEXT>
</DOC>
