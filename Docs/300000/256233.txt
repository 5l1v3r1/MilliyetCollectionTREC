<DOC>
<DOCNO> 256233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/siyaset/siy01.html </URL>
<DATE> 2004/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski defterler açıldı 
</HEADLINE>
<TEXT>


TBMM'de terör mağdurlarıyla ilgili yasa görüşülürken DYP ile CHP'li milletvekilleri arasında 'derin devlet' tartışması yaşandı 

SALİHA ÇOLAK Ankara 


TBMM'de sabaha karşı yapılan Terörle Mücadeleden Doğan Zararların Karşılanması Hakkındaki Yasa'nın görüşmeleri "Alaattin Çakıcı - MİT", "siyaset - derin devlet" tartışmalarına sahne oldu. 
Genel Başkanı Mehmet Ağar'ı öven DYP Denizli Milletvekili Ümmet Kandoğan'ı yanıtlayan CHP Ağrı Milletvekili Naci Aslan, "Ağar, derin devlet yapılanması içinde suç örgütlerini organize etmiyor muydu " diye sordu. Aslan sözlerini "Önceki genel başkanı örtülü ödenekten para aktararak yurtseverleri öldürtmüyor muydu Abdullah Çatlı'ya, Çakıcı'ya, Yeşil'e, Eymür'e, Korkut Eken'e, Hiram Abas'a devletin imk nlarını peşkeş çekerek, şer çetelerini oluşturarak kendi vatandaşlarını öldürtmüyorlar mıydı " diye sürdürdü. 

'Devlet için ayıp' 
Çakıcı'nın şimdi de emekli MİT mensubu Faik Meral'e ait bir pasaportla yakalandığına dikkat çeken Aslan "Buna, Beşiktaş menajeri Sinan Engin'i, Kerem Eymür'ü katabiliriz. Banka kredileri Erol Evcil'in bahçıvanı İbrahim Arı adına düzenlenmiştir. Bu, devletimiz için ayıptır, utançtır. TBMM buna sahip çıkmazsa kim çıkacak Yeşil daha yakalanmadı. Belki de yüzü, çehresi değiştirilerek, devletin parası ve imk nları kullanılarak yanı başımızda geziyor" dedi. 
Ağar'ı savunan Kandoğan da "Herkesin korktuğu bir dönemde, kellesini ortaya koyarak, devletin bekası için, şanla, şerefle mücadele eden biridir. Eğer bildiğiniz bir şey varsa, koyarsınız, devletin yetkili organları bunu değerlendirir" diye konuştu. 


</TEXT>
</DOC>
