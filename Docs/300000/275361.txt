<DOC>
<DOCNO> 275361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sonspo25.html </URL>
<DATE> 2004/09/27/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Göksu Galip geleceğimiz maçtan 1 puanla ayrıldık... 
</HEADLINE>
<TEXT>

     Diyarbakırspor Kulübü Başkanı Ahmet Göksu, galip gelebilecekleri Gaziantepspor maçından 1 puanla ayrıldıklarını söyledi. 
     Göksu, yaptığı açıklamada, deplasmanda oynadıkları maçta havanın çok sıcak olmasına karşın maçın zevkli ve çekişmeli geçtiğini belirterek, bu zor koşullarda iyi mücadele eden iki takımın oyuncularını kutladığını bildirdi. 
     Diyarbakırspor'da futbolcular arasındaki uyum sorununun çözülmeye başladığını ifade eden Göksu, ''Galip geleceğimiz maçtan 1 puanla döndük. Her şeye karşın puanla döndüğümüz için mutluyuz. Diyarbakırspor'un oynadığı futboldan memnunuz. Galibiyet serimiz sürecektir. Gaziantepspor Kulüp Başkanı Celal Doğan ve taraftarlarının gösterdiği ilgiye teşekkür ediyoruz'' dedi. 
     Göksu, hafta sonu sahalarında oynayacakları Sakaryaspor maçının hazırlıklarına başladıklarını da kaydetti. 
     
</TEXT>
</DOC>
