<DOC>
<DOCNO> 265250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/sondun09.html </URL>
<DATE> 2004/08/21/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Irak, 3 gazetecinin gözaltına alındığını doğruladı... 
</HEADLINE>
<TEXT>

     İran İçişleri Bakanlığı, Irak'ın 9 Ağustostan bu yana kayıp olan 3 gazeteciyi gözaltına aldığını doğruladığını bildirdi. 
     İran İçişleri Bakanlığı yetkililerinden Emir Hüseyin Muhatar, Irak'ın Bağdat'taki İrna resmi haber ajansı büro müdürü Mustafa Darban ve 2 Iraklı çalışma arkadaşları Muhammed Hafacı ve Muhsin Madani'yi gözaltına aldığını resmen doğruladığını belirtti. 
     Salı günü Irak'a giden heyetin üyesi olan Muhatar, İranlı yetkililerin Iraklı yetkililerle başka İranlı tutukluların akıbetiyle ilgili de görüşmelerde bulunduğunu söyledi. 
     İran ve Irak basını, İran hacı adayları ya da işadamlarının Irak'ta gözaltına alındığını yazıyor. 
     Bu arada, Irak'ta 4 Ağustosta kaybolan İranlı diplomatla ilgili bilgi alınamadığı belirtildi. 
     
</TEXT>
</DOC>
