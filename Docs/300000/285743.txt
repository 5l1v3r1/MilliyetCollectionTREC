<DOC>
<DOCNO> 285743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/soneko33.html </URL>
<DATE> 2004/11/03/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Pamukbank'ın Halkbank'a devri için BDDK'dan onay alındı... 
</HEADLINE>
<TEXT>

     Pamukbank'ın Halkbank'a devri için Bankacılık Düzenleme ve Denetleme Kurulu'ndan BDDK beklenen onay alındı. 
     Halk Bankası Genel Müdürü Hasan Cebeci yaptığı yazılı açıklamada, devir çalışmalarının hızla devam ettiğini, BDDK'dan beklenen onayın alındığını bildirdi. 
     Ayrıca Cebeci, Halkbank tarafından yapılan emekli maaş ödemelerinin en seri şekilde yapılması için Pamukbank ATM'lerinin de nakit ödemeler için kullanıma açıldığını ifade etti. 
     Hasan Cebeci, gerek emekliler, gerekse diğer müşterilerin herhangi bir ücret ödemeden Pamukbank ATM'lerinden para çekebileceğini vurguladı. 
     Cebeci, daha önce imzalanan devir protokolü üzerinden Pamukbank'ın Halkbank'a devrini görüşmek üzere, yarın Pamukbank'ın, 8 Kasım tarihinde ise Halkbank'ın olağanüstü genel kurullarının toplanacağını kaydetti. 
     
     ŞUBE VE ÇALIŞANLAR 

     Hasan Cebeci, her iki bankanın birleşmesi sonucu 713 olan şube sayısının zaman içinde azaltılarak önce 650'ye, sonra da 550'ye indirilmesi planlandığını açıklarken, 600 Halkbank çalışanının da 28 Ekim itibariyle emekli olduğunu vurguladı. 

     
</TEXT>
</DOC>
