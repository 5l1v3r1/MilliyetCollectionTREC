<DOC>
<DOCNO> 268986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/son/sondun16.html </URL>
<DATE> 2004/09/04/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Kerkük'te bomba yüklü araç infilak etti 20 ölü, 36 yaralı... 
</HEADLINE>
<TEXT>

     Irak'ın Kerkük kentinde, polis akademisi yakınlarında şiddetli bir patlama olduğu bildirildi. 
     Irak'ın Kerkük kentinde, polis akademisi yakında bomba yüklü aracın infilak etmesi sonucu ölü sayısının 20'ye yaralı sayısının da 36'ya yükseldiği bildirildi. 
     Polis, patlamanın ardından, yıkıntılar arasında bomba yüklü aracı infilak ettiren kişinin olduğu sanılan uzun sakallı kopuk bir baş bulduklarını söyledi. 
     Güvenlik yetkilileri, patlamanın polis akademisinde bulunanların evlerine gitmek üzere yola çıktığı sırada olduğunu belirttiler. 
     Irak polisinin, bölgeyi kordon altına aldığı kaydedildi. 
     Patlamanın olduğu bölgede 7 aracın alevler içinde kaldığı, ambulansların bölgeye gitmeye devam ettiği belirtildi. 
     Iraklı güvenlik yetkilileri, saldırganın bomba yüklü aracı havaya uçurduğu ihtimali üzerinde duruyor. 
     
</TEXT>
</DOC>
