<DOC>
<DOCNO> 288267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/yazar/akyol.html </URL>
<DATE> 2004/11/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Arafat'ın ardından 
</HEADLINE>
<TEXT>


FİLİSTİN davasının milli lideri Arafat'ın ölümünden sonra olaylar nasıl gelişecek 
Bu, iki faktöre bağlı 
60 gün içinde İsrail izin verirse yapılacak olan seçimlerde, Arafat'ın ardından demokratik meşruiyete sahip bir Filistin yönetiminin oluşması...Arafat'tan sonra Filistin hareketinde inisiyatifin FKÖ'de mi kalacağı, yoksa Hamas gibi örgütlerin mi ön plana geçeceği... 
Bunu gören Filistin Kurtuluş Örgütü yöneticileri, Başbakan Ahmet Kurey ve Meclis Başkanı Revhi Fettuh ılımlı, sorumlu açıklamalar yapıyor. 
Acı çeken onlar, milli liderlerini kaybedenler onlar ama buna rağmen sorumlu davranıyorlar. 
Ya İsrail tarafı Öyle kışkırtıcı açıklamalar geliyor ki, acaba İsrail, Filistin seçimlerine izin vermeyecek mi diye ciddi kaygılar doğuyor. 

İSRAİL Adalet Bakanı Yosef Lapid'in söylediklerine bakın 
- Kudüs, tarihte İsrail krallarının gömüldüğü yerdir, Arap teröristleri gömülemez 
Hitler de "Cermen şövalyelerinin gömüldüğü topraklar" diye konuşurdu. 
Lapid, resmen "seküler liberal" olarak nitelenen Şinui Partisi'nin lideri Bunların "seküler liberal"leri bile böyle 
Lapid, Arafat'ın ölümünden büyük mutluluk duyduğunu söylüyor 
Başbakan "Beyrut Kasabı" Şaron da kışkırtıcı açıklamalar yapıyor, Arafat'ın ölümü dolayısıyla yayımladığı bildiride Arafat'ın adını anmıyor 
Zaten "Arafat'la görüşmem" diyerek barış sürecini temelli sabote eden, Şaron'dur. 
Büyük devlet adamı müteveffa İzak Rabin'den sonra, bugünkü İsrail yönetimi böyle 'faşizan' bir görüntü veriyor. 
Bilmiyorlar mı ki, bu tür kışkırtıcı açıklama ve davranışlar, büsbütün duygulu hale gelmiş olan Filistin halkını daha da kışkırtacaktır 

ARAFAT hakkında çok ilginç bir biyografi kitabı yazmış olan Arap gazeteci Said Aburish'in şu tespiti fevkalade önemli 
- Arafat'tan sonra en önemli problem, Filistin hareketine FKÖ'nün mü, yoksa Gazze ve Batı Şeria kesimlerinin mi hakim olacağıdır 
Yani FKÖ mü, radikaller mi Arafat'tan sonra harekete hangisi hakim olacak Temel mesele bu. 
Filistinliler milli liderlerini kaybetmenin en duygusal dönemini yaşıyor. Filistinli yetkili Yaser Abid'in Arafat'ı "milli lider, modern tarihin en büyük insanı" olarak nitelemesindeki duyguyu iyi anlamak lazım. 
Filistinliler böyle bir duygusallık içindeyken, İsrail yetkilileri Arafat'ı küçük düşürerek kışkırtıcılık yapıyor. Acaba seçimlere izin vermeyecekler de onun zeminini mi hazırlamak istiyorlar 
Hamas'ın da kışkırtıcı karşı-açıklamalar yapması dikkatlerden kaçmıyor. Elbette Hamas da demokratik meşruiyete sahip yeni bir Filistin yönetim otoritesinin oluşmasını istemez Arafat'ın boşluğunu kendisi doldurmak ister. 
Hamas'la Şaron'un hesabı tersinden denk düşüyor 
En büyük vebal Amerika'nın omuzlarındadır. Şaron saldırganlığını ancak Amerika hizaya getirebilir ve o zaman Filistin'de iki devletin birbirine saygı içinde yaşayacağı bir çözümün yolu açılabilir. 
ABD bunu da göremezse, terörün muhtemel tırmanmasına şaşırmamalıdır. 
- 
NOT Said Aburish'in adını dün sehven 'Abuş' olarak yazdım. Düzeltir, özür dilerim. Kitabının adı da şudur "Arafat From Defender to Dictator". 



</TEXT>
</DOC>
