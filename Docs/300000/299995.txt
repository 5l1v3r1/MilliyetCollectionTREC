<DOC>
<DOCNO> 299995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sontur20.html </URL>
<DATE> 2004/12/22/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Hürriyet Medya Towers'a saldırı hazırlığı .. 
</HEADLINE>
<TEXT>

     Güneşli'de faaliyet gösteren Hürriyet Medya Towers yakınlarında, namlusu binaya yöneltilmiş halde kalaşnikof marka otomatik tüfek ile düzeneği bulundu. 
     AA muhabirinin aldığı bilgiye göre, bir ihbar üzerine Hürriyet Medya Towers'a giden güvenlik kuvvetleri, çevrede yaptıkları araştırmalar sonucu, binanın yaklaşık 300 metre uzağındaki boş arazide demir sehbanın üzerine kurulmuş halde bir kalaşnikof marka otomatik tüfek ile düzeneğini buldu. 
     
     DÜZENEK ETKİSİZ HALE GETİRİLDİ 

     Çevrede güvenlik önlemlerinin alınması ve Basın Ekspres Yolu'nun araç trafiğine kapatılmasından sonra olay yerinde çalışma başlatan uzman polisler, uzaktan kumandalı robot yardımıyla silah ve düzeneğini etkisiz hale getirdiler. 
     Namlusu Hürriyet Medya Towers'a yöneltilmiş halde olan kalaşnikof ile 30 adet mermisi, demir sehpası, yanındaki cep telefonu ile silahı atış sırasında sabitlemek için üzerine konulan kum çuvalı, incelenmek üzere emniyete götürüldü. 
     Çalışmaların tamamlanmasından sonra çevredeki güvenlik önlemleri kaldırılarak, Basın Ekspres Yolu yeniden ulaşıma açıldı. 
     
</TEXT>
</DOC>
