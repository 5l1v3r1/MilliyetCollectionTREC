<DOC>
<DOCNO> 295672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sontur42.html </URL>
<DATE> 2004/12/07/ </DATE>
<TIME> 21.43 </TIME>
<AUTHOR>  </AUTHOR>
<HEADLINE>
Ölen 2 çocuk annesinin organları bağışlandı... 
</HEADLINE>
<TEXT>

     Kartal'da semt pazarında dolaşırken tansiyonunun yükselmesi sonucu yere düşerek ağır yaralanan ve tedavi gördüğü hastanede beyin ölümü gerçekleşen Eylem Erdem'in 29 ailesi, organlarını bağışlama kararı aldı. 
     Kartal Esentepe'de pazar alışverişi yaparken tansiyonu yükselen Eylem Erdem, yere düşerek başını çarptı. 
     Pazarcılar tarafından Kartal Dr. Lütfi Kırdar Eğitim ve Araştırma Hastanesi'ne kaldırılan genç kadın, ilk müdahalenin ardından Özel İsviçre Hastanesi'ne sevk edildi. 
     Hastanedeki müdahalelere rağmen bugün öğle saatlerinde genç kadının beyin ölümü gerçekleşti. 
     Kızlarının başından ayrılmayan Erdem'in ailesi, acı haber üzerine yıkıldı. Aile, Gökhan 7 ve Gökçe 4 adında iki çocuk sahibi Eylem Erdem'in organlarını bağışlama kararı aldı. 
     Baba Ahmet Eker, kızının sağlığında organlarını bağışlamak istediğini belirterek, ''Ben de kızımın isteğine uyarak, hiç düşünmeden organlarının bağışlanmasına karar verdim. Ancak organların kime nakledileceğine ben karar vereceğim. Gerçekten ekonomik durumu iyi olmayan hastalara bağışlayarak, onları hayata bağlamak istiyoruz'' diye konuştu. 
     Özel İsviçre Hastanesi Başhekimi Uzman Doktor Kazım Taş da Eylem Erdem'in organlarının uygun hastalara nakledileceğini kaydederek, Koşuyolu Kalp ve Damar Hastalıkları Hastanesi ile bağlantıya geçtik. Oradan doktorlar geldi. Şu anda gerekli incelemeler yapılıyor. İncelemelerin ardından böbrekleri, korneaları, karaciğeri ve kalbi ihtiyacı olan hastalara nakledilebilecek'' şeklinde konuştu. 
     
</TEXT>
</DOC>
