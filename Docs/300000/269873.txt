<DOC>
<DOCNO> 269873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/dunya/dun01.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta kanlı çatışma 41 ölü 
</HEADLINE>
<TEXT>


DIŞ HABERLER SERVİSİ 


Irak'ın başkenti Bağdat'ın Sadr City semtinde, Necef'teki 3 haftalık kuşatmanın sona ermesinin ardından semte dönen radikal Şii lider Mukteda El Sadr yandaşı direnişçilerle Mehdi Ordusu Amerikan askerleri arasında önceki gece çıkan ve dün sabaha kadar süren çatışmalarda 2'si Amerikan askeri 41 kişi öldü, 270 kişi de yaralandı. Amerikan ordusundan yapılan açıklamada, çatışmaların, militanların rutin devriye görevini yapan ABD güçlerine saldırması üzerine çıktığı belirtildi. Nüfusunun büyük bölümünü Şiilerin oluşturduğu 2 milyon nüfuslu semtte meydana gelen çatışmaların büyümesi üzerine bölgeye gelen Amerikan tankları ve savaş uçakları da askerlere destek verdi. Bağdat ve yakınlarında ve Felluce'de son 24 saatte düzenlenen saldırılarda da 12 Amerikan askeri öldü. Bu olaylarla birlikte Irak Savaşı'nın başladığı mart 2003'ten bu yana ölen Amerikan askeri sayısı 1000'i aştı. 


</TEXT>
</DOC>
