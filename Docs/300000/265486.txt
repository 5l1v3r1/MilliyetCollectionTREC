<DOC>
<DOCNO> 265486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/son/sonspo08.html </URL>
<DATE> 2004/08/22/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Trabzonspor, Dinamo Kiev maçının hazırlıklarına başladı... 
</HEADLINE>
<TEXT>

     Trabzonspor, Avrupa Şampiyonlar Ligi 3. ön eleme turunda Dinamo Kiev ile yapacağı rövanş maçının hazırlarına başladı. 
     Mehmet Ali Yılmaz Tesisleri'nde, teknik direktör Ziya Doğan yönetiminde sabah yapılan idmanda, dün Malatyaspor maçında ilk 11'de yer alan futbolcular yaklaşık yarım saat süren koşu yaparken, diğer futbolcular 1.5 saat süren bir çalışma gerçekleştirdi. 
     İdmana, sakatlığı süren Erdinç ile dün Malatyaspor maçında sakatlanarak oyundan çıkan kaleci Petkoviç katılmadı. 
     Petkoviç'in MR'ının çekildiği ve durumunun yarın netlik kazanacağı bildirildi. 
     Öte yandan teknik direktör Doğan, idman öncesi futbolculara, kamplarda, belirlenenen yemeklerin dışında yemek yenilmemesini istedi. 
     
</TEXT>
</DOC>
