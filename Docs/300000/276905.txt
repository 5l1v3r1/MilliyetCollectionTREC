<DOC>
<DOCNO> 276905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/yazar/pulur.html </URL>
<DATE> 2004/10/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bu şiir Metin Altıok'undur... 
</HEADLINE>
<TEXT>


OKUR adamın açığını yakaladı mı fena çarpar, yazdığına, yazacağına pişman eder, hata kabul etmez... 
Haklıdır 
İşi gücü, yanlışı bulmak, hatayı bulmak olan gazetecinin hiç hata yapma, yanılma hakkı yoktur. 
Bu kaç kere başımıza geldi, bu sonuncusu... 

HATIRLAYACAKSINIZ, çarşamba günü, bu köşede, vefat eden Necdet Uğur'la ilgili yazımıza, Fikret Otyam'dan aldığımız birkaç dize ile başlamıştık 
"Bir bir uzaklaşıyor sevdiğim insanlar 
Ne zaman bir dosta gitsem 
Evde yoklar." 

İŞTE okurun tepkisi buna, hem de ne tepki, hele Uğur Bilir'inki 
"Biraz insaf ve bellek lütfen... Bunu sizden istemek ve beklemek hakkım. Bu hak, siz, siz olduğunuz için verildi bana, sizin tarafınızdan." 

BU girişten sonra "Merhaba" diyerek başlamış mektubuna 
"Kırıyor ve üzüyorsunuz, hem de çok. 
Neden mi 
Sizin gibi tarihi bilen birinin Metin Altıok'u unutmuş olmasından." 
Kim bu Metin Altıok 
Sivas katliamında katledilen, Madımak Otel'de diri diri yakılan şair Metin Altıok... 
Bu şiir Metin Altıok'un... 
Peki, biz bu şiiri Fikret Otyam'a neden mal ettik 

ANLATALIM... 
Fikret Otyam'ın "Dosttan Gelen Selamsın" adlı kitabının 26. ve 100. sayfalarında Sait Faik ile Orhan Kemal'in ölümlerini anlatan bölümlerin sonunda bu üç dize vardı, italik dizilmiş ve tırnak içine alınmış olsalar da Metin Altıok'un şiiri olduğu belirtilmiyordu. 
Böyle olunca biz de hataya düştük, şiiri Fikret Otyam'ın sandık hem zaten Metin Altıok'un şiiri olduğunu da bilmiyorduk. 
Hatamız bu, affola 

HATAMIZI affettirmek için Metin Altıok'un "Evde Yoklar" şiirinin giriş bölümünü yayımlasak, acaba makbule geçer mi 
"Durmadan avuçların terliyor 
İnildiyor ardımda 
Girdiğim çıktığım kapılar 
Trenim gecikmeli, yüreğim bungun 
Bir, bir uzaklaşıyor sevdiğim insanlar. 
Ne zaman bir dosta gitsem, 
Evde yoklar." 

GEÇENLERDE okur tepkisinin önemini belirtmiştik... 
Eğer okurun tepkisi olmasaydı, bu yanlışımız düzelmeden giderdi. 



</TEXT>
</DOC>
