<DOC>
<DOCNO> 262990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/magazin/amag.html </URL>
<DATE> 2004/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya, 'mafya' neymiş Türkiye'den öğrenecek 
</HEADLINE>
<TEXT>


Derin devlet ve mafya ilişkilerinin konu edildiği 'Kurtlar Vadisi' dizisi, Arjantin ve Şili'ye satıldı. Sırada başka ülkeler de var... 

Deniz Altuntaş 

Sürpriz bir kararla "Kurtlar Vadisi"nin yapımcılığını bırakan Osman Sınav'la birlikte önceki gece Reina'da yemek yiyen film yapımcısı Pamir Demirtaş, Türkiye'nin olay dizisini yurtdışına ihraç ettiğini açıkladı. Demirtaş, "Diziyi yurtdışına ben pazarlıyorum. Kurtlar Vadisi'ni Arjantin ve Şili'ye sattık. Başka ülkeler de sırada. Her şey bir ay sonra netleşecek" dedi. 
Dizinin senaryosunun tıkandığı iddialarının gerçeği yansıtmadığını söyleyen Sınav ise şöyle konuştu "Kurtlar Vadisi devam edecek. Ben diziyi yaratıcı ekipteki arkadaşlara devrettim. Mülkiyeti onlarda. Dizinin doğru ve iyi devam edeceğini biliyorum. Türkiye'de Kurtlar Vadisi'nin senaryosu asla tıkanmaz. O öyle bir vadi ki, iyi yaratılırsa asla tıkanmaz. Ben tıkanacak bir iş yapmam. Ayrılan oyuncular senaryo gereği ayrıldı. Birileri ayrılsa bile 'Kurtlar Vadisi' bitmez. O vadiyi iyi incelerseniz o vadide o kadar çok hik ye var ki " 




</TEXT>
</DOC>
