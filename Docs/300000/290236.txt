<DOC>
<DOCNO> 290236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sontur23.html </URL>
<DATE> 2004/11/19/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Kum ocağı rekabetinden kan çıktı 3 ölü, 2 yaralı 
</HEADLINE>
<TEXT>

     Osmaniye'de, kum ocağı işletmeciliği yapan iki grup arasında, rekabetten kaynaklandığı belirtilen tartışma sonucu çıkan kavgada, 3 kişi öldü, 2 kişi yaralandı. 
     Emniyet Müdürlüğü yetkililerinden alınan bilgiye göre, Rahimehatun Mahallesi Hilmi Karaboran Caddesi'nde, gece, Demirler Kum Ocağı ile Tülü Kum Ocağı işletmeciliğini yapan iki grup arasında çıkan ve rekabetten kaynaklandığı belirlenen tartışma, kısa sürede kavgaya dönüştü. 
     Gruptakilerin karşılıklı açtıkları ateş sonucu Harun Tülü 34 ile yakındaki çay ocağı işletmecisi Seyit Ali Çoban 48 olay yerinde öldü. Ağır yaralanan ve Osmaniye'deki ilk müdahalenin ardından Adana'ya sevk edilen Osman Göl 47 ise kaldırıldığı hastanede tüm müdahalelere rağmen kurtarılamadı. 
     Olayda bacağından yaralanan Halil Tülü ve Coşkun Demir'in Osmaniye Devlet Hastanesi'nde tedavi altına alındığı kaydedildi. 
     Yetkililer, 2 tabanca, 2 av tüfeği 52 mermi ve fişek ele geçirildiğini, olay yerinde ise 13 boş kovan bulunduğunu bildirdiler. 
     Olayla ilgili 3 kişinin gözaltına alındığı, 2 kişi ise arandığı belirtildi. 
     
</TEXT>
</DOC>
