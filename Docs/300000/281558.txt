<DOC>
<DOCNO> 281558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonsiy15.html </URL>
<DATE> 2004/10/19/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Yargıtay Başkanı Özkaya gazetecileri kabul etti.. 
</HEADLINE>
<TEXT>

     Yargıtay Başkanı Eraslan Özkaya, gazetecileri kabul etti. 
     Eraslan Özkaya, dün göreve başlamasının ardından, bugün makamında gazetecileri kabul ederek, sağlık durumuyla ilgili bilgi verdi. ''Şimdi daha iyi olduğunu'' belirten Özkaya, raporlu olduğu dönemde gazetecilerle bazı iletişimsizlikler yaşandığını, kimseye karşı kasıtlı davranışta bulunmadığını, gazeteciler arasında da ayrım yapmadığını kaydetti. 
     Özkaya, gazeteciler ile Yargıtay arasındaki iletişimsizliği gidermek için basın irtibat bürosu kurmayı düşündüğünü söyledi. 
     Eraslan Özkaya, gazetecilerin yargıya yönelik iddialarla ilgili sorularına, ''Görüşmenin sohbet toplantısı olduğu'' gerekçesiyle yanıt vermedi. 
     
</TEXT>
</DOC>
