<DOC>
<DOCNO> 279806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sontur14.html </URL>
<DATE> 2004/10/13/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Rus kadın, satıcısından kaçıp polise sığındı 
</HEADLINE>
<TEXT>

     Enis YILDIRIM TRABZON, DHA 

KANDIRDIKLARI 2 Rus kadını Trabzon'da erkeklerle ilişkiye girmekle zorladığı iddiasıyla hakkında şikayette bulunulan 32 yaşındaki Victoria Efenova yakalandı. 
     Genel denetimler sırasında Trabzon Emniyet Müdürlüğü Asayiş Şubesi Ahlak Masası ekiplerinin yolunu kesen 18 yaşındaki Rus uyruklu Vera Surzhikov ve aynı yaştaki Natalia Sevenko, Trabzon'da 2 ayda kendileri gibi Rus olan Victoria Efenova tarafından zorla erkeklere satıldıklarını, 8 bin dolar borçlandırıldıklarını ileri sürerek yardım istedi. 
     Şikayet üzerine kadın satıcısı olduğu iddiasıyla Victoria Efenova gözaltına alındı. Efenova, iki kadını tanıdığını, Türkiye'ye 2 ay önce birlikte geldiklerini belirterek, "Kendi istekleriyle çalıştılar. Ben kimseyi satmadım, kimseyi zorlamadım'' dedi. 
     Bir kız çocuğu annesi ve kasiyer olan Vera Surzhikov ile Natalia Sevenko ise "Tek çare polise sığınmaktı'' diye konuştu. Olayla ilgili 3 Rus kadın da gözaltında tutulurken, soruşturmaya çok yönlü devam edildiği belirtildi. 
     
</TEXT>
</DOC>
