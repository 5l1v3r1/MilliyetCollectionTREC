<DOC>
<DOCNO> 292857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sonspo16.html </URL>
<DATE> 2004/11/28/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Gençler'den Malatya'ya sürpriz 0-2 
</HEADLINE>
<TEXT>

     Süper Lig'de orta sıraları ilgilendiren maçta Malatyaspor, evinde Gençlerbirliği'ne 2-0'la boyun eğdi. Gençlerbirliği'ne 3 puanı getiren goller Youla ve Baki Mercimek'ten geldi. 
     Takımlar Futbol Federasyonu tarafından hazırlanan ''Spor sevgi, kardeşlik ve barıştır'' pankartıyla sahaya çıkarak Beşiktaş-Çaykur Rizespor karşılaşmasında bıçaklanarak öldürülen Cihat Aktaş için 1 dakikalık saygı duruşunda bulundular. 
     9. dakikada sağdan ceza sahasına gelen ortada toplu buluşan Youla'nın dönerek vuruşunda top kaleci Fevzi'de kaldı. 
     11. dakikada Ayman'ın ceza sahasının dışından sert vuruşunda top üstten az farkla auta çıktı. 
     33. dakikada kazanılan serbest atışı Mkalele kullandı. Ceza alanına gelen topa Schuman Bah kafayla vurdu, top kalecide kaldı. 
     34. dakikada Gençlerbirliği'nin golü geldi. Ali Tandoğan'ın ceza sahasının dışından attığı sert şutta kaleci topu kornere çeldi. Joseph Skoko'nun kullandığı korner sonunda ceza alanına gelen topla buluşan Youla'nın vuruşunda top filelere gitti. 0-1. 
     39. dakikada Ömer'in pasıyla ceza alanına giren Yunus, kaleci ile karşı karşıya kaldı, vuruşunda top kaleciden döndü defans topu uzaklaştırdı. 
     Geri kalan dakikalarda başka gol olmayınca karşılaşmanın ilk yarısı Gençlerbirliği'nin 1-0'lık üstünlüğüyle tamamlandı. 
     PAF takımları arasında Orduzu Pınarbaşı'ndaki çim sahada oynanacak maç ise sahanın karla kaplı olması nedeniyle yapılamadı. Karşılaşma ileri bir tarihe ertelendi. 

     
</TEXT>
</DOC>
