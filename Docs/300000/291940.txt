<DOC>
<DOCNO> 291940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/yazar/cetiner.html </URL>
<DATE> 2004/11/25/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Lokantada puro içme adabı puro içmemektir 
</HEADLINE>
<TEXT>


BOĞAZ'da ailece veya arkadaşlarla gittiğimiz bir balıkçı lokantasındaydık. Çevremizde tanıdık simalar da vardı. Ehh aşağı yukarı 30-40 kişilik bir mek n. Bembeyaz masa örtüleri, bembeyaz peçeteler, her şey güzel. 
Masaların çoğunda rakı içiliyordu. Herkes keyifliydi yani. Bir pazar tatilinin tadını çıkarıyorlardı. 
Derken efendim, garsonlar telaşlandılar, bir müşteri gelmişti, yanındakilerle beraber 5-6 kişilik bir masa hemen ayarlandı. Yemekleri ısmarladılar ama önce mezeler... sonra rakılar geldi, kadehlerine dolduruldu, mis gibi anason kokusu yayıldı etrafa. 
Önemli müşteri eski devletl lerden biri Arkadaşları da işadamları, gepegenç, ünlü kişiler 
Az sonra aşağı yukarı 20 santim boyunda kalın bir purodan çıkan dumanlar dalga dalga hepimizi zehirlemeye başlamaz mı 
Birkaç masadan birkaç hanımefendi öksürdü hafif hafif Bir diğeri o masaya doğru dik dik bakmaya başladı. 
Adamların umurunda değil 
Mezeler geliyor, tabaklar gidiyor. Kadehler dolup boşalıyor. Devletl ve arkadaşları kafayı bulmuş neşeleniyor. Titanik'in bacaları gibi diğerlerinin de yaktıkları purolardan çıkan dumanlar, kadın erkek çocuk herkesi perişan ediyor 
Yemeğini çabuk bitirip gidenler de yok değildi. 
Lokanta sahibi ezile büzüle ne yapsın devletl müşterilerine 
Müşteri velinimet 
Puro içmenin, pipo içmenin bir adabı vardır Yalnız iki nefes çekip hava basmak, çevresini duman altı etmek marifet değildir ki Görgüsüzlüktür 
Puro veya pipo içmek isteyen... önce kendi masasındakilerden daha da önce çevresinden izin ister, izin verilirse yakar bu zıkkımı İnsanların keyifleri için çevresini rahatsız etmelerine hele sağlıklarıyla oynayıp zehirlemelerine artık dünyanın hiçbir ülkesinde izin vermiyorlar 
Üstelik puroyu, pipoyu bizim elitlerimiz kullanıyor öyle mi Ve üstelik bunu elit olduklarının gösterisi olarak tüttürüyorlar 
Rahmetli Turgut Özal çok iyi şeyler getirdi ülkeye Ama dikkat ediyorum da cins cins ünlü marka puroları gövde gösterisi halinde genelde o dönemin yetişmeleri tüttürüyor 
Kapitalizmin bayrağı puro mudur yahu 
Gayet iyi anımsıyorum. 25-30 yıl önce ülkeler arası uçaklarda içilirdi de sonradan yasak edilmiş... bu yasak sigaraya kadar uzanmıştı. 
New York'ta, Londra'da, Paris'te bırakınız puro tüttürmeyi sigarayı bile yasak ettiler. İçicilere lokantanın bir köşesinde yer gösteriyor orada iç, diyorlar Üstelik oralarda, bu gibi umuma mahsus mahallerde harika havalandırma teşkilatı var. Bizimkiler gibi dandik değil 
Bizim bu gibi mek nlarımızda genelde çakar almaz havalandırma tesisleri göstermelik bulunur Ve insanlarımız göz göre göre zehirlenir. 
Belediye Başkanımız Kadir Topbaş'ın vatandaşa yapacağı en büyük hizmetlerden İstanbullulara yapacağı en büyük hizmet, insanlarımızı zehirlenmekten kurtarmaktır. 



</TEXT>
</DOC>
