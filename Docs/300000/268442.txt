<DOC>
<DOCNO> 268442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/soneko21.html </URL>
<DATE> 2004/09/02/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Renault Mais Genel Müdürü Bu vergi yüküyle sektör ileri gidemez 
</HEADLINE>
<TEXT>

     Renault Mais Genel Müdürü İbrahim Aybar, ''Vergi oranı yüzde 10 arttığında otomobil satışı yüzde 30 daralıyor'' dedi. 
     Aybar, İzmir'de gazetecilere yaptığı açıklamada, geçen yılın Eylül ayında dünyadaki diğer fabrikalar ile Oyak Renault'ta üretilmeye başlanılan ''Megane-2 Sedan''ın ''ihracatın yıldızı'' olduğunu bildirdi. 
     8 aylık süreçte Türkiye'de satılan 10 araçtan birinin ''Megane'' olduğunu belirten Aybar, bu segmentin sektörde yüzde 8'lik bir pazar payına ulaştığını söyledi. 
     AB ülkelerinde araçlarda vergi oranının yüzde 24 ila 40 oranını bulduğunu, 1.6 motorlu araçlarda vergi oranının yüzde 20-24 arasında olduğunu anlatan Aybar, şu bilgiyi verdi 
     ''Türkiye'de 1.6 motorlu araçlarda vergi oranı yüzde 52-. Bu kadar vergi yükü ile sektörün ileri gitmesi mümkün değil. AB entegrasyon süreci başladığı anda, vergi çözülmek durumunda kalacak. Büyük cari açığı, ticari açıkları otomotiv sektörü ile kapatabilirdik. Sektör, bu kadar vergi yükünü taşıyamıyor. Bu vergilerin düşürülmesi lazım. Otomobil sektöründe vergi oranının yüzde 10 arttığında otomobil satışı yüzde 30 daralıyor. O bakımından daha fazla istihdam, daha fazla yabancı sermaye yatırımı çekmek, ekonomik büyümesi sağlamak ve ihracatı artırmak istiyorsak, otomobil sektörünü canlı tutmamız lazım.'' 
     
     ARAÇ ÜRETİMİ VE SATIŞI 

     Aybar, otomotiv sektörünün içinde bulunduğu sorunları Hükümete anlattıklarını belirterek, ''henüz bir neticeye ulaşamadıklarını'' ifade etti. 
     Aybar, geçen yıl hurda indirimi sonucu da 185 bin aracın Türkiye'deki karayollarından çekildiğini bildirdi. 
     Türkiye'de bin kişiye 69 otomobil, Bulgaristan da ise bin kişiye 158 otomobil düştüğünü kaydeden Aybar, bu yıl Türkiye'de 680 binek ve ticari aracın üretileceğinin ve satılacağının tahmin edildiğini dile getirdi. 
     Aybar, Renault Mais'in bu yıl sonuna kadar, 5 yeni tip otomobili satışa sunacağını söyledi. 

     
</TEXT>
</DOC>
