<DOC>
<DOCNO> 295768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/yazar/asik.html </URL>
<DATE> 2004/12/08/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Sarıgül garantisi 
</HEADLINE>
<TEXT>


Gazeteci arkadaşımız Barış Yarkadaş'ın "Hepsi Yaralar Sonuncusu Öldürür" adlı kitabında, yaşadığımız günlere ilişkin ilginç yazılar yer alıyor. Örneğin... Şişli Belediye Başkanı Mustafa Sarıgül, 3 Kasım seçimleri sonrasında, CHP'ye girmeye niyetlenir. İşadamı Mustafa Özkan, bu transfere aracılık eder. Deniz Baykal'la bizzat görüşür. Baykal der ki 
- İleride sorun yaşamak istemem. Biliyorsun, Mustafa, bugün partili bir belediye başkanı olur, yarın İstanbul Büyükşehir Belediye Başkanı olmak ister, ardından da genel başkanlığını ister. Partide huzursuzluk yaratır. 
- Deniz Bey, Mustafa tüm bu konularda söz veriyor. 
- Nasıl bir söz bu 
- Efendim, Mustafa partide sorun çıkarmayacağını ve sadece Şişli'de kalacağını söylüyor. Bu konuda da garanti veriyor. Şişli'nin dışında siyaset yapmak istemediğini söylüyor... 
Deniz Baykal, bu garantiyi yeterli saymış anlaşılan... Sarıgül'ü partiye almış. Bu arada Baykal'ın sözleri ilginç... 
Bir belediye başkanının, veya herhangi bir partilinin, parti içinde yükselmek istemesi kabahat mi Bir partilinin genel başkanlığı istemesi demokratik hakkı değil midir Galiba değil... Baykal'ın sözlerinden o anlaşılıyor. 

Başbakan Erdoğan AKP'lilere, "Herkesin gözü bizim üzerimizde" demiş. 
Öyle... Millet h l değiştiler mi, değişmediler mi sorusunun cevabını arıyor. 
Haldun Ertem 

Abesle iştigal... Turgut Özal, bir dış geziye giderken uçakta "Başkanlık sistemi"ni ortaya atmış, dış gezi gündemden düşmüş, Türkiye başkanlık sistemin tartışmaya koyulmuştu. O sistemi, Demirel zamanında da epey tartıştık. Şimdi de Adalet Bakanı Çiçek başkanlık sistemini ortaya attı. Tartışılıyor. 
Meclis'te tek parti, başbakanlık koltuğunda o tek partinin lideri oturuyor. Bu kadar yetkiye rağmen çözemedikleri sorunlardan hangisini başkanlık sisteminde çözecekler Nasıl Bunu da bir açıklasalar... 

Milli Eğitim Bakanlığı internet sitesindeki 20 haberden 19'u, Bakan Hüseyin Çelik'in faaliyetleriyle ilgili... Site, Bakan'a çalışıyor. 
Acaba Bakan için ayrı bir internet sitesi açılsa iyi olmaz mı, diye soruyor okurlar 

ODTÜ'den boykot Orta Doğu Teknik Üniversitesi Öğretim Elemanları Derneği, ABD'nin Irak işgalini protesto çağrısı yaptı... Önerileri 
" ABD dolarına yatırım yapmayın. Alışverişlerde dolar kullanmayın. Irak'taki kukla yönetimle ticari ilişkilerini sürdüren şirketler açıklansın. Irak'a mal göndererek şoförlerin yaşamını tehlikeye atan şirketler teşhir edilsin. Bu şirketlere protesto mesajları çekilsin ve ürün boykotu yapılsın..." 
Yanı başımızda işlenen insanlık cinayetine sessiz kalmamak, insanlık borcudur. 

İzmir'de huzur İzmir, diğer illerde oturanların gıpta ile baktığı şehirdir. Havası ılımandır, denizi güzeldir, halkı sakindir, şehir olarak uygardır. Ancak, anlaşılan dışardan görünüş ile içerdeki durum pek birbirine uymamaktadır... Bakınız AKP İl Başkanı Ali Aşlık, partisinin dünkü Divan Toplantısı'nda konuşurken neler söylüyor 
- İzmir'de ciddi anlamda hırsızlık çeteleri var. Bu hırsızlık olayları tek kişinin yapacağı işler değil. AKP İl Başkanı'nın arabası çalınıyor. Polis hırsızı yine bulamıyor. İl Başkan Yardımcısı'nın evi soyuluyor. Yine bulunamıyor. Bornova'da bir yöneticinin dükk nı soyuluyor. İzmir'de birçok işadamının işyerleri, vatandaşların evleri soyuluyor. Failler bulunamıyor. Polis ve jandarma, bu konuda daha dikkatli çalışarak bu çeteleri yakalamalı ve savcılığa teslim etmelidir... 
Milliyet Ege'nin haberine göre, Ali Aşlık'ın şik yetleri bu kadar değil. Devam ediyor 
- İzmir'in göbeğinde petrol kaçakçılığı yapılıyor. Bu kaçakçılığın içinde İzmirli işadamları yok. Başka yerlerle irtibatlı şekilde İzmir kullanılıyor. Petrol kaçakçılığından elde edilen gelir, İzmir'de çeşitli amaçlarla yatırıma dönüştürülüyor... 
AKP İl Başkanı Aşlık, Türkiye'de her şeyin, hükümetin ve yağcılarının gösterdiği kadar güllük gülistanlık olmadığını anlatıyor. Bu arada önceki gün Aşlık bu konuşmayı yaparken, Edirne AKP teşkilatının toptan istifa haberi açıklandı. AKP içinde de kimi huzursuzluklar gözleniyor. 

Umutlu yorum... Okurumuz Ayhan Ünal, AB konusunda dünkü "Umutsuz nişan" başlıklı yazımız üzerine bir not göndermiş. Diyor ki 
"Belki de sadece nişan dahi bizi daha ileriye atacaktır ne dersiniz 
AB aşkı ile demokrasimiz gelişmiyor mu Özgürlükler artmıyor mu 
Ekonomik arpalıklar siyasilerin elinden alınmıyor mu 
Yabancı sermaye sahipleri, bunlar nasılsa Avrupa ekseninden çıkamazlar, binde bir dahi olsa evlenirler diye Türkiye'de iş kursunlar, işsizlerime istihdam sağlasınlar yeter." 
Bu da umutlu yorum işte... 



</TEXT>
</DOC>
