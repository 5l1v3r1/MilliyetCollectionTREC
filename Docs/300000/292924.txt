<DOC>
<DOCNO> 292924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/ekonomi/eko02.html </URL>
<DATE> 2004/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Asgari ücretli gıdaya yetişebiliyor 
</HEADLINE>
<TEXT>


Dört kişilik bir aile, gıda için Ankara'da 307.5 milyon, İstanbul'da 322 milyon lira ayırıyor. Buna göre, 318 milyon lira alan bir asgari ücretli gelirinin tümünü gıdaya harcamak zorunda 



Asgari Ücret Tespit Komisyonu 2005 yılı başından itibaren geçerli olacak asgari ücreti belirlemek için çalışırken mevcut asgari ücret, dört kişilik ailenin sadece gıda harcamalarını karşılıyor. 
Devlet İstatistik Enstitüsü'nün DİE 2003 Hanehalkı Tüketim Anketi kapsamında belirlediği, Türkiye'deki kişi başına aylık ortalama gıda tüketim miktarlarını baz alarak yapılan hesaplanan aylık gıda harcaması kasımda Ankara için 307.5 milyon lira oldu. 
Buna göre Ankara'daki dört kişilik bir ailenin aylık gıda harcaması, 318 milyon lira olan net asgari ücretin yüzde 96.6'sını alıp götürüyor. Gıda harcaması, ortalama memur maaşı olan 633 milyon liranın ise yüzde 45'ine denk geliyor. Ankara'da 266 milyon hesaplanan kira da gıda harcamasına eklendiğinde memur maaşının yüzde 90.5'i kira ve gıdaya gidiyor. 
Aynı sepet için kasımda İstanbul'daki bir aile 322 milyon harcadı. Bir başka deyişle, İstanbul'daki bir asgari ücretlinin geliri gıda harcamasına yetmedi. DİE verilerine göre 349 milyon lira olan kira gideriyle birlikte memur maaşı konut ve gıda harcamasını karşılamadı. 

İstanbul'da asgari ücret gıda harcamasını karşılayamıyor bin TL Gıda harc. bin TL Gıda As. Üc. Gıda Memur maaş 
Adana 281.330 88.4 41.2 Ankara 307.488 96.6 45.0 Antalya 304.592 95.7 44.6 Bursa 301.121 94.6 44.1 Denizli 280.264 88.1 41.0 Diyarbakır 278.166 87.4 40.7 Erzurum 284.556 89.4 41.7 Eskişehir 295.383 92.8 43.2 Gaziantep 293.555 92.2 43.0 İçel 288.845 90.8 42.3 İstanbul 322.184 101.2 47.2 İzmir 301.428 94.7 44.1 Kayseri 271.044 85.2 39.7 Kocaeli 297.509 93.5 43.6 Konya 272.130 85.5 39.8 Malatya 274.900 86.4 40.2 Samsun 297.926 93.6 43.6 Trabzon 299.685 94.2 43.9 Zonguldak 299.224 94.0 43.8 Ort. asg. üc. 318.233 Ort. memur maaşı 683.000 


</TEXT>
</DOC>
