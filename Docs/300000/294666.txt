<DOC>
<DOCNO> 294666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/spor/spo07.html </URL>
<DATE> 2004/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim Raporu 
</HEADLINE>
<TEXT>


Milliyet 39 federasyona talip, 105 adayı tanıtıyor 


11 Aralık'ta Türk Spor Tarihi'nde yeni bir sayfa açılacak, sandık başında büyük çekişme yaşanacak. 
Peki kim bu sporumuzu 4 yıl süreyle yönetmek isteyen isimler Kimlikleri özellikleri hedefleri neler 

BOKS 

ADI SOYADI Caner Doğaneli 
DOĞUM YERİ VE YILI Ankara 1949 
EĞİTİMİ ODTÜ Maden Mühendisliği 
MESLEĞİ Maden Yüksek Mühendisi 
YABANCI DİL İngilizce, Rusça 
SLOGANI Gerçekleştirilen ilkler son olmayacak 
YAPTIĞI SPORLAR Boks Lisanslı 
ULUSLARARASI GÖREVLERİ Uluslararası Boks Birliği Genel Sekreteri, Avrupa Boks Birliği Asbaşkanı 
PROJE VE HEDEFLERİ "Görevde olduğum uzun yıllar içinde hep ilkleri yaşattım. Artık olağan hale gelen Dünya ve Avrupa şampiyonlukları ve ikinci kez alınan olimpiyat gümüş madalyasına, olimpiyat şampiyonlukları ilave etmek, boksu daha da üst sıralara taşımak için yeniden aday oldum. Sadece boksta değil çatımız altında bulunan Kick-Boks'ta da başarılar yaşadık. Bunların da devamını sağlayacağız. Dünya boksunun yönetiminde Türkiye'yi söz sahibi yaptık, önümüzdeki 4 yıl içinde de devam ettireceğiz. Bayan boksunun olimpiyatlarda da madalya getirmesi, KKTC için AİBA ve EABA nezdinde çalışmaların artırılması, sporcularımıza ekonomik ve sosyal imkan sağlamak hedeflerimiz." 

ADI SOYADI Mehmet Demirkapu 
DOĞUM YERİ VE YILI Rize 1960 
EĞİTİMİ Lise 
MESLEĞİ Gıda - inşaat 
YABANCI DİL İngilizce 
SLOGANI Spora hizmet için varız, dünya ve avrupa standartlarını yakalayacağız. 
YAPTIĞI SPORLAR Boks 
PROJE VE HEDEFLERİ "Boksta yeni bir ekol yaratmak istiyoruz. Milli Eğitim Bakanlığı ile ortak bir projeye başlayarak boksu ilköğretime kadar indireceğiz. Gençliği bu spora daha çok çekmek, Türke yakışan bir spor dalı haline getirmek amacındayız." 

ADI SOYADI Köksal Özoğluöz 
DOĞUM YERİ VE YILI Kars 1956 
EĞİTİMİ Ankara 19 Mayıs Gençlik ve Spor Akademisi 
MESLEĞİ Muhabir TRT 
YABANCI DİL İngilizce, İsveçce 
SLOGANI Değişim şart 
YAPTIĞI SPORLAR Boks Lisanslı , Atletizm 
SPORDAKİ BAŞARILARI Avrupa Şampiyonu, Avrupa ve Balkan Gençler Boks şampiyonluğu, 45 kez milli formayı giydi. 
PROJE VE HEDEFLERİ "Altyapısı tamamen iflas etmiş, kırgın ve küs camiayı yeniden biraraya getirmek, dinamizm kazandırmak, yeni başarılara imza atmak için harekete geçtik. Altyapı eksikliğini gidererek işe başlayacağız. Antrenör sorununu gidereceğiz. Eğitim ve bilimin içiçe girdiği bir program yürütüp, sponsorluğu işler hale getireceğiz. En kısa zamanda özerkliğe kavuşacağız. Ülkemizde özlenen, arzulanan profesyonel boksu hayata geçireceğiz." 

ADI SOYADI Feyzullah Aydaş 
DOĞUM YERİ VE YILI Ankara 1966 
EĞİTİMİ ODTÜ Beden Eğitimi Spor Yüksekokulu 
MESLEĞİ Öğretmen 
YABANCI DİL İngilizce 
SLOGANI Herşey Türk boksu için 
YAPTIĞI SPORLAR Boks Lisanslı 
PROJE VE HEDEFLERİ "Genç, dinamik tecrübeli, bilimi kendisine rehber edinmiş, dürüst ve samimi insanların görevi devralma zamanı geldiğine inandığım için aday oldum. Boks camiasını yeni bir vizyonla canlandırmak, insanların boks hakkındaki önyargılı ve yanlış bilgilerini ortadan kaldırmak, Milli Eğitim Bakanlığı ve Üniversitelerle koordineli çalışarak yeni bir jenerasyon yaratmak için göreve hazırız. Boksta yaşanan dostluğu herkese göstermek, bilimsel çalışmalar ile gelişime katkı sağlamak, olimpiyatlarda daha çok başarıyı ülkemize yaşatmak hedeflerimiz." 

CİMNASTİK 

ADI SOYADI Atilla Örsel 
DOĞUM YERİ VE YILI Kütahya 1939 
EĞİTİMİ İstanbul Üniversitesi Edebiyat Fakültesi Antropoloji Bölümü 
MESLEĞİ Serbest Ticaret 
YABANCI DİL Almanca 
SLOGANI Bundan sonra daha iyisi 
YAPTIĞI SPORLAR Atletizm, cimnastik 
ULUSLARARASI GÖREVLERİ Dünya Cimnastik Federasyonu yönetim kurulu üyesi 
PROJE VE HEDEFLERİ "Dünya Cimnastik Federasyonu yönetimindeki gücümü önümüzdeki 4 yıl kullanıp Türkiye'yi daha iyi yerlere taşımak için yeniden bu göreve talip oldum. Bu son dönemimde amacım Olimpiyat ve Dünya şampiyonalarında madalyaya ulaşacak sporcuları ortaya çıkarmak. Altyapıya önem vermeye devam ederken, daha çok ile yayılacağız. Türkiye genelinde tarama ile genç yetenekleri cimnastiğin içine çekeceğiz. Daha çok tesis yaparken, kulüplerimizin imkanlarını artıracağız." 

ADI SOYADI Erdoğan Çelebi 
DOĞUM YERİ VE YILI Muş 1955 
EĞİTİMİ Gazi Üniversitesi Basın Yayın Yüksekokulu 
MESLEĞİ Devlet Memuru 
YABANCI DİL İngilizce 
SLOGANI Sorunları, sıkıntıları ve çözümleri bilen şeffaf yönetim 
YAPTIĞI SPORLAR Atletizm, futbol, basketbol 
PROJE VE HEDEFLERİ "18 Yıl cimnastik federasyonuna genel sekreter olarak hizmet verdim. Tüm sıkıntı ve sorunları biliyorum. Güçlü ekibimizle çözüm getireceğimize inanıyoruz. İlk hedefimiz olimpiyatlarda Türk cimnastikçisini ilkkez görmek. Bunun için elit sporcuların çalışma programlarını yeniden düzenleyeceğiz. Maddi açıdan destek sağlayacağız. İkinci hedefimiz ise cimnastiğin Doğu, Güneydoğu Anadolu ve Karadeniz bölgelerinde yaygınlaştırılması. Sporcu sayısını arttırmak. Özerklik için altyapı, fiziksel şartlar sağlanacak. Belediyeler ile ortak faaliyete geçilecek, tesis yapımı ve antrenör istihdamının üzerine eğileceğiz." 

ADI SOYADI Ali Eftal Çağlar 
DOĞUM YERİ VE YILI Könk 1954 
EĞİTİMİ Ankara Üniversitesi Hukuk Fakültesi 
MESLEĞİ Avukat 
YABANCI DİL İngilizce 
SLOGANI Dinamik başkan, taze kan, hedef olimpiyat 
YAPTIĞI SPORLAR Cimnastik Lisanslı 
SPORTİF BAŞARILARI 8 Kez Gençler Türkiye Şampiyonu, Cimnastik antrenörü, Uluslararası hakem 
PROJE VE HEDEFLERİ "Kısa vadede önümüzdeki yıl yapılacak Dünya ve Avrupa Şampiyonalarına katılımın sağlanması, okullarla işbirliği, tesislerimizin modernizasyonu, spor merkezlerinin yeniden faal hale getirilmesini hedefliyoruz. Orta vadede 2008 Olimpiyatları'na artistik ve ritmik cimnastikte en az 2'şer sporcu yollamak, uzun vadede ise 2012 Olimpiyatları'na takım olarak iştirak etmek için çalışacağız. Kulüp sayısını artırmak, özerkliğe geçiş için hazırlıkların tamamlanması, antrenör eğitimi, ödül yönetmeliğinde düzenleme, antrenör ve sporcularımızın sosyal güvencelerini geliştirmek projelerimiz arasında." 

ADI SOYADI Fatih Kızılgün 
DOĞUM YERİ VE YILI Erzurum 1958 
EĞİTİMİ İstanbul Teknik Üniversitesi Mimarlık Fakültesi 
MESLEĞİ Yüksek Mimar 
YABANCI DİL İngilizce, Almanca 
SLOGANI Dürüst, açık, şeffaf ve kolektif bir yönetim 
YAPTIĞI SPORLAR Cimnastik Lisanslı 
SPORTİF BAŞARILARI Milli takım kaptanlığı, uluslararası hakem 
PROJE VE HEDEFLERİ "En önemli hedefimiz olimpiyatlarda Türk sporcu yarıştırmak. Bu büyük özlemimizi gerçekleştirirken, cimnastiği tüm ülke geneline yaymak ve tüm branşlarda uluslararası seviyede başarıyı yakalamak amacındayız. Projelerimiz arasında yerel yönetimlerle ve okullarla işbirliği, medyatik insanlardan oluşan tanıtım komiteleri kurarak cimnastiği özendirmek, uluslararası kuruluşların çocuklar için açmış olduğu fonları devreye sokarak başarılı sporculara yardım sağlanacak, başarılı sporcularımızın burslu eğitimden yararlanması, antrenörlüğün cazip bir meslek haline getirilmesi yer alıyor. Demokratik, şeffaf ve eşitlik ilkelerinin hakim olduğu bir yönetim ile başarıyı yakalayacağız." 


</TEXT>
</DOC>
