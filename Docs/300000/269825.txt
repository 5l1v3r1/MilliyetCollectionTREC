<DOC>
<DOCNO> 269825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sontur16.html </URL>
<DATE> 2004/09/07/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Bağcılar'da kuyumcu soygunu... 
</HEADLINE>
<TEXT>

     Bağcılar'da bir kuyumcu, silahlı 2 kişi tarafından soyuldu. 
     AA muhabirinin aldığı bilgiye göre, Velioğlu Caddesi üzerindeki ''Emin Kuyumculuk''a giren 2 kişi, silah tehdidiyle işyeri sahibi Hasan Deveer ve yanında çalışan Tuğba Kumcuoğlu'nu etkisiz hale getirerek, ellerini bağlayıp ağızlarını koli bandıyla kapattılar. 
     Vitrindeki yaklaşık 3 kilo altını alan 2 kişi, daha sonra yaya olarak kuyumcudan uzaklaştı. 
     Olay yerine gelen polis, işyerinde parmak izi araştırması yaptı. Polis, görgü tanıklarının verdiği eşkal doğrultusunda soyguncuların yakalanması için İstanbul genelinde uygulama başlattı. 
     Bazı görgü tanıkları, olay sırasında bir kişinin de dışarıda gözcülük yaptığını ileri sürdüler. 
     
</TEXT>
</DOC>
