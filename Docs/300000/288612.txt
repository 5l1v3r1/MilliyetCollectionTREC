<DOC>
<DOCNO> 288612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/sontur13.html </URL>
<DATE> 2004/11/13/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Karayollarındaki "kaza kara noktaları" 
</HEADLINE>
<TEXT>

     Elif DEMİRCİ İZMİR DHA 

Karayolları Genel Müdürlüğü, bayram tatillerinin kazalarla anıldığı Türkiye’de vatandaşları uyardı ve kaza kara noktaları’na karşı dikkatli olmalarını istedi. 
     Karayolları Genel Müdürlüğü, Emniyet Genel Müdürlüğü’nden aldığı trafik kazası verilerine göre belirli bir nedenden dolayı belirli bir kaza türünün yoğunlaştığı ve kritik değeri aştığı’ yerleri kaza kara noktası’ ilan ediyor. Karayolları, her yıl nisan ve mayıs aylarında bunu bölge müdürlüklerine bildiriyor. 
     Başta İzmir olmak üzere Aydın, Manisa, Muğla, Denizli, Uşak, Balıkesir illerine hizmet götüren Karayolları 2’nci Bölge Müdürü Erol Altun, Genel Müdürlüğün 1999 yılında Ege’de 97 kaza kara noktası’ tespit ettiğini .ildirdi. Altun, bu sayının yapılan düzenlemelerle 2001 yılında 67’ye, 2004 yılında ise 30’a düşürüldüğünü belirterek hedeflerinin bu yıl sonuna kadar bölgedeki kaza kara noktasını 20’ye, 2005’te ise 10’a düşürmek olduğunu açıkladı. Altun, kaza kara noktalarındaki iyileştirmeler için 8.5 trilyon liraya ihtiyaç duyulduğunu vurguladı. Altun, Ege Bölgesi’ndeki kaza kara noktalarını şöyle açıkladı 
     MUĞLA Yatağan Kavşağı, Bitez-Konacık Kavşağı, Yalıkavak-Bitez-Okul Kavşağı, Ortakent Yalı Kavşağı, Koru Geçişi, Ören Kavşağı, Milas-Otogar Kavşağı, Labranda Kavşağı, Bafa Heraklia Kavşağı. 
     AYDIN Gölet Kavşağı, Söke Sanayi-Eskiözbaşı Kavşağı, Reisköy Kavşağı, Kuşadası Sanayi Kavşağı, Umurlu Organize Sanayi Kavşağı, Ovaköy-Beyköy Kavşağı, Salavatlı Kavşağı, Sultanhisar Hal Kavşağı, Beydağı Kavşağı, Çine Kavşağı, Çaltı Kavşağı. 
     BALIKESİR Burhaniye Ören Kavşağı. 
     UŞAK Pınarbaşı Kavşağı DENİZLİ Kıralan Okul Kavşağı, Gümüşsu Kavşağı, Medet Kavşağı İZMİR Bergama Kavşağı, Manisa Yolu Sabuncubeli Topçu Tugayı Kavşağı ve devamı, Bornova çıkışı Ankara Yolu Ambarlar Kavşağı, Bergama Kavşağı, Urla-Özbek Kavşağı. 
     
</TEXT>
</DOC>
