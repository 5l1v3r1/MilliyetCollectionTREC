<DOC>
<DOCNO> 291959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sondun07.html </URL>
<DATE> 2004/11/25/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Polis'ten vahim hata Çocuk pornografisi resimlerini okullara gönderdi 
</HEADLINE>
<TEXT>

     Avustralya polisi, çocuk pornografisiyle ilgili resimleri yanlışlıkla 1800 okula gönderince, özür dilemek zorunda kaldı. 
     Polis görevlisi Graeme Morgan, çocuk pornografisine karşı birçok baskının ardından yapılan yanlışlık için özür diledi. Morgan, bir insan hatasının söz konusu olduğunu, olayın kapsamlı bir şekilde soruşturulduğunu söyledi. 
     Avustralya'da çocuk pornografisine karşı 400'den fazla baskın düzenlenerek aralarında polis memuru, öğretmen ve din görevlilerinin de olduğu 200'den fazla kişi tutuklanmıştı. 
     Morgan, baskınlarda elde edilen fotoğraflardan 3 kız çocuğunun yalnızca yüzleri görülecek şekilde kesilerek Eğitim Bakanlığı'na gönderildiğini, ancak yanlışlıkla elekronik postalara fotoğrafların bütününün eklendiğini anlattı. 
     Risk altındaki çocukları belirleme çalışmaları sırasında yanlışlıkla okullara pornografik materyalin gönderildiğini belirten Morgan, polisin açılmamış e-postaların hızla silinmesini ve basılı materyalin imha edilmesini istediğini açıkladı. 
     
</TEXT>
</DOC>
