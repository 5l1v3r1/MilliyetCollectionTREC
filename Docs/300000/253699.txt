<DOC>
<DOCNO> 253699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/astro/index.html </URL>
<DATE> 2004/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Eksiklerimizi görebiliriz 
</HEADLINE>
<TEXT>


Yan yana gelen Güneş ve Satürn gün içinde çok iyimser bir hava yaratmıyor ama bu verimli olamayacağımız anlamına gelmez. Uzun vadeli projelerde çok daha iyi işler çıkarabiliriz. Koç'lar kişisel girişimlerden fayda sağlayabilir. Duygularını aktarırken yapıcı yaklaşımlar sergilemeleri onları başarılı kılacak. Boğa'lar bugün dikkatli olmak zorunda. Yersiz endişelerden uzak kalmalı ve daha fazla kötümserliğe kapılmamalı. İkizler başkalarından alacakları önerileri olumlu biçimde kullanabilir. Arkadaşlarla beraber yeni planlar yapma şansları da var. Yengeç'ler biraz daha sabırlı olmayı başarmalı. Bu sayede iş hayatında istediklerini elde edebilirler. Süregelen sorumlulukları onlar için hayli yorucu oluyor. Aslan'lar şanslı görünüyorlar. Eğitim konusunda kararlı ve hevesli olmanın faydasını görecekler. Başak'lar ileriye dönük düşünceleri ön planda olsa da ortaklaşa alanda kazançlı çıkmak için ani kararların zararlarını göz ardı etmemeli. Terazi'ler yakın ilişkilerde dikkatli hareket etmeli. Ortaklaşa alanda ise yeni anlaşmalar öne çıkabilecek. Akrep'ler verimli çalışmalar yapabilir. İş ortamındaki akıcılık ve hareketlilik onların işini kolaylaştırıcı olacak. Yay'lar için rahat şartlar söz konusu. Yaratıcı alanda kendilerini göstermeleri çok kolay. Aşk hayatından yana şans var. Oğlak'lar işler ve ev konuları arasında kalmaktan bunalabilir. Evleriyle ilgili konuların üstesinden gelmeleri onları rahatlatacak. Kova'lar eğitim ve iletişim alanında kararlı görünüyor. Birçok konuda kendilerini iyi ifade edecekler. Balık'lar maddi konularda ani kararlardan uzak durmalı. Kazançlarını dikkatli kullanmalı ve tutumlu hareket etmeliler. 


</TEXT>
</DOC>
