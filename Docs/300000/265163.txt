<DOC>
<DOCNO> 265163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/guncel/gun12.html </URL>
<DATE> 2004/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayraktar Ben araçta değildim 
</HEADLINE>
<TEXT>


ANKARA Milliyet 

Başbakan Recep Tayyip Erdoğan'la birlikte Rize'de olan AKP İstanbul Milletvekili Nusret Bayraktar, kendisinin içinde bulunduğu aracın bir kişiye çarptıktan sonra kaçtığı iddialarına "O araçta yoktum" karşılığını verdi. Kazanın Çayeli'nde meydana geldiğini, kendisinin o saatlerde Ardeşen'de bulunduğunu söyleyen Bayraktar, "Kazayı yapan Eyüp Bayraktar akrabam. Aracına hiç binmedim. Olayla hiç alakam yok" dedi. Kazayı yapanın, akrabası olduğu için hemen arandığını belirten Bayraktar, şunları söyledi "Akrabam kazazedelerin saldırısına uğramış. O yüzden olay yerinde durmadan polise gitmiş. Bana ulaşılınca yaralının durumuyla ilgilendim." 


</TEXT>
</DOC>
