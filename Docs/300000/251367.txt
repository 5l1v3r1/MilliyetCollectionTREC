<DOC>
<DOCNO> 251367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/yasam/yas03.html </URL>
<DATE> 2004/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastaneye bu halde geldi 
</HEADLINE>
<TEXT>


Kız kardeşinin sırtına sapladığı bıçak omuriliğine yakın bir yerdeydi. Neyse ki birileri o bıçağı çekmeye niyet etmeden onu hastaneye götürdü 

ALİ GÜLERYÜZ Adana DHA 

Hatay'ın Dörtyol ilçesinde tartıştığı kardeşi tarafından yaralanan Gözde G. 18 hastaneye sırtındaki bıçakla geldi. Evde kimsenin bulunmadığı bir sırada M. G. 16 ablasıyla tartışmaya başladı. Tartışmanın büyümesi üzerine M, mutfaktan aldığı ekmek bıçağını ablasının sırtına sapladı. Yaralı halde dışarı çıkan Gözde G, komşuları tarafından sırtındaki bıçak çıkarılmadan Dörtyol Devlet Hastanesi'ne götürüldü. Omuriliğe yakın bir yerde bulunan bıçak çıkarılamayınca genç kız Adana Numune Hastanesi'ne sevk edildi. Röntgen filmleri çekilen Gözde, operasyonun riskli olması nedeniyle Çukurova Üniversitesi Balcalı Hastanesi'ne gönderildi. Gözde G. "Kardeşim beni sevmiyor. Aramızda çok sık tartışma çıkar" dedi. 
Sırtındaki bıçak ameliyatla çıkartılan Gözde G'nin sağlık durumunun iyi olduğu açıklandı. 


</TEXT>
</DOC>
