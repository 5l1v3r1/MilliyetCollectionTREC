<DOC>
<DOCNO> 268098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sondun30.html </URL>
<DATE> 2004/09/01/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Irak'ta Kuveyt firması için çalışan 7 kişi serbest bırakıldı... 
</HEADLINE>
<TEXT>

     Irak'ta militanlar tarafından kaçırılan 7 kişi serbest bırakıldı. 
     El Arabiya televizyonu, bir Kuveyt firması için çalışan Kenyalı, Mısırlı ve Hintli 7 kamyon şoförünün serbest bırakıldığını duyurdu. 
     Televizyon ayrıntılı bilgi vermedi. 
     Irak'ta ''Kara Bayrak Taşıyanlar'' adlı bir grup, Temmuz ayında 3'ü Hintli, 3'ü Kenyalı ve biri Mısırlı 7 kamyon şoförünü kaçırmıştı. 
     
     SERBEST BIRAKILDIKLARI, FİRMA TARAFINDAN DA DOĞRULANDI 

     Irak'ta faaliyet gösteren ve çalışanlarından 7'sinin kaçırıldığı Kuveyt firması Kuwait and Gulf Link Transport Co. , çalışanlarının serbest bırakıldığını doğruladı. 
     Nakliye şirketinin sözcüsü tarafından yapılan açıklamada, rehin alınan şirket çalışanlarının salıverildiği ve Kuveyt'e hareket ettikleri bildirildi. 
     El Arabiya televizyonu, Kuveyt firması için çalışan ve 21 Temmuz ayında Iraklı bir grup tarafından kaçırılan 3 Kenyalı, 3 Hint ve 1 Mısırlı kamyon şoförünün serbest bırakıldığını duyurmuştu. 
     
     KARA BAYRAK ÖRGÜTÜ TALEPLERİMİZ YERİNE GETİRİLDİ 

     Bu arada, Kara Bayrak Taşıyanlar örgütü, Irak'ta kaçırılan 7 rehinenin serbest bırakılması kararının, taleplerinin yerine getirilmesinden sonra alındığını açıkladı. 
     Gizli İslam Ordusu'nun ''Kara Bayrak Taşıyanlar Tugayı'' örgütü, yaptığı yazılı açıklamada, ''Taleplerimiz yerine getirildiği ve Amerikan münafıklara nakliyat yapan Kuveyt firması Irak'tan çekildiği için elimizde bulunan 7 rehineyi serbest bırakmaya karar verdik. Allah'a hamdolsun ki, işgalcilere yardım edenlere acımayacağız ve demir yumruğumuzu tepelerine indireceğiz'' ifadesine yer verdi. 
     Irak'ta faaliyet gösteren ve çalışanlarından 7'sinin kaçırıldığı Kuveyt firması Kuwait and Gulf Link Transport Co. , çalışanlarının serbest bırakıldığını doğrulamıştı. 
     Nakliye şirketinin sözcüsü tarafından yapılan açıklamada, rehin alınan şirket çalışanlarının salıverildiği ve Kuveyt'e hareket ettikleri bildirilmişti. 
     El Arabiya televizyonu, Kuveyt firması için çalışan ve 21 Temmuz ayında Iraklı bir grup tarafından kaçırılan 3 Kenyalı, 3 Hint ve 1 Mısırlı kamyon şoförünün serbest bırakıldığını duyurmuştu. 
     
</TEXT>
</DOC>
