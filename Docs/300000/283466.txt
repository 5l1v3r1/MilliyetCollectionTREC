<DOC>
<DOCNO> 283466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sonsiy09.html </URL>
<DATE> 2004/10/26/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Dışişleri Müsteşarı Ziyal, Roma'ya atandı... 
</HEADLINE>
<TEXT>

     Dışişleri Bakanlığı'nda yapılan yeni atamalarla Atina, Bağdat ve Pekin gibi önemli merkezlerdeki isimler değişirken, Bakanlık Müsteşarı Büyükelçi Uğur Ziyal Türkiye'nin yeni Roma Büyükelçisi oldu. 
     Resmi Gazete'nin bugünkü sayısında yayımlanan kararnameye göre, Türkiye'nin Roma Büyükelçisi Necati Utkan merkeze dönüyor, yerine Müsteşar Ziyal gidiyor. Ziyal'den boşalan göreve de Müsteşar Yardımcısı Büyükelçi Ali Tuygan'ın atanması öngörülüyor. 
     Kararnameye göre yapılan atamalar şöyle 
     Türkiye'nin Norveç nezdindeki Büyükelçisi Berhan Ekinci merkeze, Dünya Ticaret Örgütü nezdindeki Daimi Temsilci Mehmet Kazım Görkay Norveç'e, Bakanlık Müşaviri Deniz Bölükbaşı da Dünya Ticaret Örgütü nezdindeki Büyükelçiliğe getirildi. 
     Türkiye'nin İsviçre nezdindeki Büyükelçisi Metin Örnekol merkeze dönerken, bu göreve Bakanlık Müsteşar Yardımcısı Alev Kılıç atandı. 
     Meksika nezdindeki Büyükelçi Mehmet Nuri Ezen merkeze, Genel Müdür Ahmet Sedat Banguoğlu da Ezen'den boşalan göreve getirilirken merkeze dönen Türkiye'nin Brezilya nezdindeki Büyükelçisi Sevinç Dalyanoğlu'nun yerine BM Cenevre Ofisi nezdindeki Türkiye Daimi Temsilciliği'nde müsteşar olarak görev yapan Ahmet Gürkan atandı. 
     Türkiye'nin Finlandiya nezdindeki Büyükelçisi İlhan Yiğitbaşıoğlu'nun ataması merkeze çıkarken, bu göreve bir süre önce Irak'tan dönen ve halen merkezde bulunan Türkiye'nin eski Bağdat Büyükelçisi Osman Paksüt getirildi. 
     Türkmenistan nezdindeki Büyükelçi Mehmet Bahattin Gürsöz merkeze, Bakanlıkta genel müdür yardımcısı olarak görev yapan Elçi Hakkı Akil ise bu göreve atandı. 
     Türkiye'nin Çin nezdindeki Büyükelçisi Rafet Akgünay merkeze dönerken, Genel Müdür Oktay Özüye Türkiye'nin yeni Pekin büyükelçisi oldu. 
     Romanya nezdindeki Büyükelçi Ömer Zeytinoğlu merkeze atanırken, Bakanlık Müşaviri Ahmet Rıfat Ökçün bu göreve Arnavutluk nezdindeki Büyükelçi Mehmet Murat Oğuz yine merkeze atanırken, bu göreve de Genel Müdür Yardımcısı Elçi Süphan Erkula getirildi. 
     Türkiye'nin İsveç nezdindeki Büyükelçisi Tomur Bayer merkeze dönerken, yeni Stockholm Büyükelçisi Genel Müdür Yardımcısı Elçi Necip Egüz oldu. Türkiye'nin Kuveyt nezdindeki Büyükelçisi Çetiner Karahan merkeze atanırken, bu göreve de Genel Müdür Yardımcısı Elçi Şakir Fakılı getirildi. 
     Kırgızistan nezdindeki Büyükelçi Muzaffer Eröktem'in ataması merkeze çıktı, bu göreve Daire Başkanı Fatma Serpil Alpman atandı. 
     Türkiye'nin Bakü Büyükelçisi Ünal Çeviköz Bağdat'a atanırken, Türkiye'nin Azerbaycan nezdindeki Büyükelçisi Genel Müdür Turan Moralı oldu. 
     Milli Güvenlik Kurulu Genel Sekreterliği'ne bir süre önce Yiğit Alpogan'ın getirilmesiyle boşalan Türkiye'nin Atina Büyükelçiliği'ne ise merkezde genel müdür olarak görev yapan Tahsin Burcuoğlu atandı. 
     
</TEXT>
</DOC>
