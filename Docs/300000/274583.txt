<DOC>
<DOCNO> 274583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sonsiy08.html </URL>
<DATE> 2004/09/24/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Memura bütçe imkanları içinde zam yapılır... 
</HEADLINE>
<TEXT>

     Maliye Bakanı Kemal Unakıtan, memur maaşlarına yapılacak zammın bütçe olanakları çerçevesinde kalacağını belirterek, "Hedeflerimiz belli, bütçemiz belli, burada 70 milyonunu esenliği sözkonusu" dedi. 
     Unakıtan, Türkiye Harp Malülü Gaziler, Şehit, Dul ve Yetimleri Derneği Yönetim Kurulu Üyelerini makamında kaul ederek bir süre görüştü. Unakıtan görüşmeden sonra, gazetecilerin gündemdeki konulara ilişkin sorularını yanıtladı. Memurların, istediği maaş zammının 72 katrilyon liralık bir personel harcamasına yol açacağı iddiasının hatırlatılması üzerine, Unakıtan toplu görüşmelerin Başbakan Yardımcısı Mehmet Ali Şahin başkanlığında yürütüldüğünü, kendisinin bir şey söylemesinin söz konusu olmadığını bildirdi. 
     Görüşmeleri dikkatle izlediklerini ifade eden Unakıtan, "Hedeflerimiz belli bütçemiz belli, her şey bütçe imkanları içinde yapılabilir, bütçe imkanını olmadığı yerde, bir şey yapmak mümkün değildir, burada 70 milyonunu esenliği söz konusu" diye konuştu. 
     Unakıtan, " Memurlar maaş zammından umdunu kessin mi " yönündeki bir soruyu, "Ben bu konuda bir şey söylemek istemiyorum, yetkili Bakan Şahin Bey'dir, bu konuda yalnızca o konuşur" diye yanıtladı. 
     Unakıtan vergi oranlarıyla ilgili bir soru üzerine, konu üzerinde çalıştıklarını ve çalışmanın sonucunu hükümete sunacaklarını bildirdi. Bu konuda bir gelişme olması durumunda bunu ancak Başbakan Erdoğan'ın yapabileceğini vurgulayan Unakıtan, şöyle devam etti 
     "Biz herşeyi hesaplıyoruz, ekonomimiz iyi yoldadır.Bu yolda devam etmek istiyoruz, bunun için hem mali disipline uymak zorundayız hem de izlediğimiz ekonomik programdan herhangi bir taviz vermemiz söz konusu değil." 
     
</TEXT>
</DOC>
