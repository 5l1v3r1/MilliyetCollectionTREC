<DOC>
<DOCNO> 288577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/sonsiy03.html </URL>
<DATE> 2004/11/13/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Türkiye, Filistin'e 900 bin dolar hibe edecek... 
</HEADLINE>
<TEXT>

     Türkiye, İsrail ile ilişkilerinde üzeri örtülü bir mesafe politikası uygularken, Filistin'e desteğini arttırıyor. Daha önce çeşitli nedenlerle, başta Başbakan Recep Tayyip Erdoğan olmak üzere hükümet yetkililerinin İsral'i hedef alan açıklamaları olmuştu. Bu açıklamaların yarattığı etkiler tam olarak belli olmadan, Türkiye uluslararası alandaki konumu nedeniyle uygulamak zorunda olduğu denge politikasında Filistin'e daha fazla ağırlık verme eğilimine girdi. 
     Filistin lideri Yaser Arafat'ın yaşamını yitirmesi sonrasında Türkiye, Filistin ile yürütülecek ikili projelerin ve Türkiye'den sağlanacak mal ve hizmetlerin tedarik ve ulaştırmasının finansmanı için Filistin'e 900 bin dolar hibe verecek. 
     Bu konudaki anlaşmanın, önümüzdeki günlerde Filistin Ulusal Yönetimi ile imzalanmasının öngörüldüğü bildirildi. 
     
</TEXT>
</DOC>
