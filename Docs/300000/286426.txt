<DOC>
<DOCNO> 286426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sonspo14.html </URL>
<DATE> 2004/11/05/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Ve Emre Milan'a gidiyor... 
</HEADLINE>
<TEXT>

     Ve Milan'ın Emre rüyası gerçek oluyor... Inter'li Emre Belözoğlu, Ocak ayından itibaren kaleci Abbiati ile takas edilecek ve Milan forması giyecek. 
     İtalyan basını bugün teknik direktör Carlo Ancelotti'nin ısrarla istediği milli futbolcumuzun Ocak 2005'ten itibaren Milan'da oynayacağını yazdı. 
     Gazetelerdeki haberlerde kaleci Toldo'dan ümidini kesen Inter'in Milan'ın yedek file bekçisi Christian Abbiati'yi almak için Emre'yi bu kulübe vermeyi kabul ettiği yer aldı. 
     Sezon başında Emre'ye çok ihtiyacı olduğunu söyleyen Milan'ın çalıştırıcısı Carlo Ancelotti, böylece bu rüyasına da kavuşmuş olacak. Ancelotti, orta sahada Pirlo ve Seedorf'la birlikte milli yıldızımıza görev vermeyi düşünüyor. 
     

     
</TEXT>
</DOC>
