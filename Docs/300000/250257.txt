<DOC>
<DOCNO> 250257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sonsiy09.html </URL>
<DATE> 2004/06/23/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
DYP Yolsuzlukla Mücadele Yasa Tasarısı kaçakçılığı özendirmez mi 
</HEADLINE>
<TEXT>

     DYP Iğdır Milletvekili Dursun Akdemir, Yolsuzlukla Mücadele Yasa Tasarısı'nın tüm sahtecilik ve kaçakçılık sanıklarına af getireceğini bildirerek, bu durumun sahtecilik ve kaçakçılığı özendirip özendirmeyeceğini sordu. 
     Akdemir, Adalet Bakanı Cemil Çiçek tarafından yazılı olarak yanıtlanması istemiyle TBMM Başkanlığı'na verdiği soru önergesinde, Yolsuzlukla Mücadele Yasa Tasarısı'nın alt komisyonda görüşmeleri sırasında, tasarıya bazı maddelerin eklendiğini belirterek, şu soruların yanıtlanmasını istedi 
     ''Alt komisyonda eklenen maddelerle tasarı acaba yolsuzluk affına dönüşmeyecek mi 
     Evrakta sahtecilik, nitelikli dolandırıcılık, zimmet, irtikap, ihaleye fesat karıştırma ve rüşvet gibi yüz kızartıcı suçlardan mahkum olanların para cezasını ödemek koşuluyla ''ceza almamış'' sayılacak olması adaletin hangi kuralları ile bağdaşır 
     Bazı bakanlarınızı kurtarmak için tüm sahtecilik ve kaçakçılık sanıklarına af getirilmesi, sahtecilik ve kaçakçılığı özendirmez mi '' 
     
</TEXT>
</DOC>
