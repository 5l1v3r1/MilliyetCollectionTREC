<DOC>
<DOCNO> 277918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/guncel/gun01.html </URL>
<DATE> 2004/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
4. ön kayıta isyan 
</HEADLINE>
<TEXT>


Okulların açılmasına rağmen, anadolu liseleri ve süper liselerde kayıtlara devam kararı, eğitim uzmanlarını ve özel okul yönetimlerini kızdırdı 

SİBEL KAHRAMAN 

Milli Eğitim Bakanlığı, okulların açılmasının üzerinden neredeyse bir ay geçmesine rağmen anadolu liseleri ile süper liselerde kayıtlara devam kararı aldı. Böylece, öğrenci ve ailelerin gözdeleri arasında yer alan ve kontenjan açığı kalan anadolu liseleri ile süper liselerde ilk kez 4. ön kayıt dönemi açıldı. 

'Yanlış bir karar' 
İstanbul'da anadolu liselerinde yaklaşık 30, süper liselerde de 60 civarında kontenjan açığı kaldı. Özel Okullar Derneği Başkanı Rüstem Eyüboğlu, bakanlığın bu kararının en fazla özel okulları etkileyeceğini belirterek, "3. ön kayıtların açılması bile özel okullar açısından sorun olmuştu. Şimdi tekrar bir kayıt açılıyor. Özel okulda okuyan çocuk, puanlar düşeceği için anadolu lisesine belki girebilecek. Bu durumda kaydını bizden alıp anadolu lisesine yaptıracak. Bu çok yanlış bir karar. Sistemi altüst ediyorlar" dedi. 
Eğitim Danışmanı Asuman Kuzuoğlu ise, bu sistemle de kontenjan açıklarını doldurmanın mümkün olmayacağını söyledi. 


</TEXT>
</DOC>
