<DOC>
<DOCNO> 264888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/siyaset/axsiy02.html </URL>
<DATE> 2004/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege Ordusu'nda nöbet değişimi 
</HEADLINE>
<TEXT>


ALİ ÖZKAYA İzmir DHA 


Yüksek Askeri Ş ra kararıyla 1. Ordu Komutanlığı'na atanan Ege Ordu Komutanı Orgeneral Hurşit Tolon, görevini Korgeneral Işık Koşaner'e devretti. Törene Kara Kuvvetleri Komutanı Org. Aytaç Yalman da katıldı. İzmir Narlıdere'deki kararg hta düzenlenen törende konuşan Tolon, 1975'te kurulan Ege Ordusu'nun küresel, bölgesel, politik, askeri ortam ve ulusal güvenliğin gereklerine uygun yapısal değişimi sürdürerek dinamik bir güç olma özelliğini her zaman koruduğunu söyledi. İzmir'den ayrılırken hüzün ve coşkuyu birlikte yaşadığını dile getiren Tolon, sözlerini şöyle sürdürdü "Ege Ordusu'nun yeni komutanına, teslim aldığım gibi Atatürkçü düşünce sistemini benimsemiş, asla ondan taviz vermeyen, ettiği yemine sadık bir ordu teslim ediyorum." Konuşmaların ardından Tolon, Koşaner'e ordu brövesini taktı. Koşaner de Tolon'a komutanlık forsu ve hizmet anısını takdim etti. 


</TEXT>
</DOC>
