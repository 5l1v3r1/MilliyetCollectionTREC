<DOC>
<DOCNO> 262921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sontur65.html </URL>
<DATE> 2004/08/12/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Hem belediyede memur, hem de "torbacı"... 
</HEADLINE>
<TEXT>

     Antalya'da düzenlenen operasyonda 9 bin 499 adet ecstacy hap ele geçirilirken, olayla ilgili aralarında bir belediye memurunun da bulunduğu 3 kişi tutuklandı. 
     Antalya Emniyet Müdürlüğü Kaçakçılık ve Organize Suçlar Şube Müdürlüğü'nden yapılan açıklamada, ekiplerin Antalya'da bar, disko ve eğlence yerlerinde gençlere yönelik uyuşturucu madde satışını engellemek amacıyla yaptığı çalışmalar sırasında, Konyaaltı sahilinde Ahmet Tamer, 99 adet ecstacy hapla yakalandı. 
     Operasyonu genişleten ekipler, uyuşturucu hapların Antalya'ya getirilmesi ve pazarlanmasıyla ilgisi olduğu belirlenen Mehmet Aktepe'yi de gözaltına alırken, Aktepe'nin Aksu Belediyesi'ne bağlı Sulama Birliği'nde görevli memur olduğu, üzerinde ve evinde 4 bin 280 adet ecstacy hap ele geçirildiği bildirildi. 
     Zanlıların sorgulamaları ve araştırmalar sonucu ele geçirilen haplarının Hüseyin Kormaz tarafından Kilis'ten temin edildiğini tespit eden polis ekipleri, bu kişiyi de Aksu Beldesi yakınlarında yakaladı. 
     Operasyonda, Hüseyin Korkmaz'ın çantasında da 5 bin 120 adet ecstacy hap ele geçirildi. 
     Toplam 9 bin 499 adet uyuşturucu hapın ele geçirilmesiyle ilgili emniyette sorguları tamamlanan zanlılar, sevk edildikleri nöbetçi mahkemece tutuklandılar. 
     
</TEXT>
</DOC>
