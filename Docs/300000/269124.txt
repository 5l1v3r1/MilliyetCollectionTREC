<DOC>
<DOCNO> 269124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/siyaset/siy04.html </URL>
<DATE> 2004/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Simiti 'saray'a taşıyan AKP'li milletvekili... 
</HEADLINE>
<TEXT>


AKP Ağrı Milletvekili Cemal Kaya, kentlerde her gün bir yenisi açılan "simit kafe"lerin fikir babası. Kaya'nın "simitçi zinciri" var 

ŞÜKRAN PAKKAN İstanbul 


'Simitçiler kredi kartı sahibi olamayacak' diyen ekonomi kurmayları, bu benzetmeyi yaparken, AKP'li "simitçi milletvekilini" unutmuş olacak. Türkiye'yi "simit kafe"leriyle tanıştıran AKP Ağrı Milletvekili Cemal Kaya'nın, Ankara ve İstanbul'da "simit dünyası" ve "simit sarayı" adıyla işyerleri bulunuyor. Ağrı'da da önümüzdeki günlerde hamburger şubesi açmayı planlayan Kaya'nın bir diğer hayali ise, Paris ve New York'un göbeğinde simit restoranları açmak. 
Aslında müteahhit olan Kaya, tekstil ve inşaat işiyle de ilgileniyor. 18 yaşında annesini kan davasında kaybeden Kaya, bu konuda konuşmak istemiyor. Kaya, memleketi Ağrı'da CHP'den seçildi. Ancak, "Demokratik yaklaşımlarda gereken hassasiyet gösterilmiyor" diyerek AKP'ye geçti. Kaya, simitçiliğe nasıl başladığını da şöyle anlatıyor 

'Herkes bana güldü' 
"2001'de ekonomik kriz nedeniyle herkes simitçi tezg hlarının önünde sıra oluyordu. Onları seyrederken aklıma geldi, nezih ve temiz kafelere simidi taşımaya karar verdim. Herkes bana güldü. 'Kafede simit mi satılır ' dediler. Sonuçta, sucuklu, zeytinli, pastırmalı simitleri yaptık. Gıda mühendisleriyle çalıştık. McDonalds'a rakip olduk. 1 milyona insanların karnı doyuyor." 
Kaya, şu an dört yerin sahibi. 20'ye yakın isim hakkını verdiği restoran bulunuyor. Her gün kahvaltıda simit yediğini anlatan Kaya, sık sık restoranlara denetime gidiyor. 


</TEXT>
</DOC>
