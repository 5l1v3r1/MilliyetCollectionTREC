<DOC>
<DOCNO> 284663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sonspo24.html </URL>
<DATE> 2004/10/30/ </DATE>
<TIME> 22.21 </TIME>
<AUTHOR>  </AUTHOR>
<HEADLINE>
Beşiktaş 2 - Fenerbahçe 1 maç skoru 
</HEADLINE>
<TEXT>

     Birinci Süper Lig'de, Beşiktaş ile Fenerbahçe arasında oynanan derbi maçın ilk yarısı golsüz kapandı. 
     Karşılaşmaya iki takım da temkinli başladı. İki takım da öncelikle gol yememeyi amaçlarken, orta saha mücadelesi şeklinde geçen maçın ilk bölümünde gol pozisyonuna girmekte güçlük çektiler. 
     İlk yarıda savunmasında açık vermeyen Beşiktaş, orta sahada baskı yapıp, topu ileride Carew ve Sergen ile buluşturmaya çalıştı. 30. dakikada Sergen ile mutlak bir gol pozisyonundan yararlanamayan siyah-beyazlılar, özellikle devrenin son 15 dakikasında baskısını artırmasına rağmen ilk 45 dakikada gol atamadı. 
     Fenerbahçe de rakibi gibi öncelikle savunma güvenliğini ön planda tutarken, özellikle duran toplarla rakip kalede tehlike yaratmaya çalıştı. Sarı-lacivertliler, önce gol yememeyi düşündüğü bu devrede gol pozisyonuna giremedi ve ilk yarı golsüz tamamlandı. 
     Beşiktaş, lider Fenerbahçe'yi 2-1 yenerek, ligdeki yenilmezliğine son verdi. 
     
     İLK YARI 

     17. dakikada Sergen'in sağ kanattan kullandığı serbest atışta, kaleci Rüştü topu yumrukla uzaklaştırdı. Dönen topla ceza alanı dışında buluşan Juanfran'ın sert şutunda meşin yuvarlak yandan auta çıktı. 
     20. dakikada Van Hooijdonk'un yaklaşık 25 metreden kullandığı serbest atışta top yandan auta gitti. 
     30. dakikada Beşiktaş mutlak bir golden oldu. Bu dakikada Juanfran'ın soldan kullandığı uzun taç atışında Carew kafayla topu altıpas içinde boş durumdaki Sergen'in önüne aşırttı. Sergen'in boş pozisyondaki vuruşunda meşin yuvarlak kaleci Rüştü'den döndü. Sergen, dönen topu yeniden kontrol etmek isterken, savunma araya girerek tehlikeyi uzaklaştırdı. 
     Devrenin kalan dakikalarında takımların çabaları gol getirmedi ve ilk yarı 0-0 sonuçlandı. 
     
     
     İKİNCİ YARI 

     54. dakikada Carew, 61. dakikada da Mustafa ile ard arda goller bularak bir anda 2-0 öne geçti. Ancak 67. dakikada İbrahim Üzülmez'in hem penaltıya neden olması, hem de kırmızı kart görerek takımını 10 kişi bırakması ile Beşiktaş oyun düzenini değiştirmek zorunda kaldı. Penaltı golüyle farkın 1'e inmesine engel olamayan siyah-beyazlılar, 10 kişi oynamaları nedeniyle tüm hatlarıyla savunmaya çekilip, gol yememeyi amaçladı. Carew'in yerine savunmaya Çağdaş'ı alan Beşiktaş, ileride sadece Sergen'i bıraktı. Siyah-beyazlılar savunmada rakibine başka gol şansı tanımadı ve sahadan 2-1 galip ayrıldı. 
     İkinci yarıya da savunma ağırlıklı bir oyun düzeniyle başlayan Fenerbahçe üst üste yediği gollerle adeta şok yaşadı. Ancak Beşiktaş'ın 10 kişi kalması ve penaltı golüyle ümitlenen, sarı-lacivertliler savunmadan Deniz ve Servet'i çıkarıp, Tuncay ile Mehmet Yozgatlı'yı alarak beraberlik golünü bulmak amacıyla tüm hatlarıyla Beşiktaş kalesine yüklendi. Sarı-lacivertliler tüm çabalarına rağmen gol atamayıp ligdeki ilk yenilgisini aldı. 
     46. dakikada orta sahadan aldığı topla, rakiplerini ekarte edip soldan ceza alanına kadar inen Carew, altıpas içinde meşin yuvarlağı ayağından açınca, kaleci Rüştü topa sahip oldu. 
     54. Sergen'in pasıyla ceza alanı dışında buluşan Carew, Servet'ten sıyrıldıktan sonra ceza çizgisi üzerinden yerden ve sert bir vuruşla topu Rüştü'nün sağından filelere göndererek Beşiktaş'ı 1-0 öne geçirdi. 
     56. dakikada Carew'in pasıyla ceza alanı dışında buluşan Ahmet Yıldırım'ın sert şutunda top üstten auta gitti. 
     61. dakikada Sergen'in sağ kanattan kullandığı serbest atışta, ceza alanı içinde iyi yükselen Mustafa'nın kafa şutunda top kaleci Rüştü'nün müdahalesine rağmen filelere gitti ve Beşiktaş farkı 2'ye çıkardı 2-0. 
     66. dakikada Serhat'ın pasıyla sağdan ceza alanına giren Ümit'in ortasında savunmaya çarpan top kornere gitti. 
     67. dakikada Alex'in sağdan kullandığı korner atışında Van Hooijdonk'un kafa vuruşunda, İbrahim Üzülmez kaleye giden topu eliyle çıkarınca hakem Fırat Aydınus penaltı noktasını gösterip, İbrahim'i de kırmızı kartla oyundışında bıraktı. 
     70. dakikada penaltı atışını kullanan Van Hooijdonk topu filelere göndererek, farkı 1'e indirdi. 
     84. dakikada Fabiano'nun soldan kullandığı taç atışında topla ceza alanı içinde buluşan Nobre'nin dönerek vuruşunda meşin yuvarlak yandan auta gitti. 
     86. dakikada yedek kulübesinden topa vuran Sergen sarı kart gördü. 
     90. dakikada Fabiano'nun soldan ortasında Luciano'nun ceza alanı içinden kafa vuruşunda top az farkla yandan auta gitti. 
     KÜNYE 
     

BEŞİKTAŞ 2 - FENERBAHÇE 1 Stat BJK İnönü Hakemler Fırat Aydınus xx, Bahattin Duran xx, Serkan Ok xx Beşiktaş Ramazan xx, Fatih xxx, Mustafa xxx, Emre xxx, İbrahim Üzülmez xx, Kaan Dobra x Dk. 52 Ali Güneş xx , Okan xxx, Ahmet Yıldırım xxx, Juanfran xxx, Sergen xx Dk. 81 İbrahim Akın x , Carew xxx Dk. 70 Çağdaş xx Fenerbahçe Rüştü xx, Deniz x Dk. 60 Tuncay x , Luciano xx, Servet xx Dk. 78 Mehmet x , Ümit xx, Serhat x, Aurelio xxx, Alex x, Fabiano xx, Van Hooijdonk xx, Nobre xx Dk. 88 Murat Goller Dk. 54 Carew, Dk. 61 Mustafa, Dk. 70 Van Hooijdonk penaltıdan Sarı kartlar Dk. 33 Okan, Dk. 55 Carew, Dk. 86 Sergen Yedek kulübesinde Beşiktaş , Dk. 61 Tuncay, Dk. 70 Van Hooijdonk, Dk. 75 Alex Fenerbahçe Kırmızı kart Dk. 67 İbrahim Üzülmez Beşiktaş      
</TEXT>
</DOC>
