<DOC>
<DOCNO> 286476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sontur26.html </URL>
<DATE> 2004/11/05/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
ODTÜ'de YÖK protestosu... 
</HEADLINE>
<TEXT>

     ODTÜ'de bir grup öğrenci, YÖK'ün kuruluş yıldönümü nedeniyle kurumu protesto etti. 
     Üniversitenin fizik bölümü önünde toplanan öğrenciler, pankart açarak, ''Paralı bölümler kapatılsın'', ''Eşit, parasız, bilimsel anadilde eğitim'', ''YÖK'ü de AKP'nin reformlarını da istemiyoruz'' şeklinde sloganlar attılar. 
     Daha sonra ''ODTÜ'lü öğrenciler'' adına yapılan açıklamada, ''YÖK'ün bulunmadığı, özerk bir üniversite yapısı'' istemi dile getirildi. 
     Hükümetin, YÖK sistemini değiştirmeye yönelik girişimlerinin de eleştirildiği açıklamada, ''AKP Hükümeti, bizlere ilerici değişimden yana olduğunu göstermeye çalışıyor. Ancak bizler, faşist, baskıcı YÖK'ü tanıdığımız kadar AKP'yi de tanımaktayız'' denildi. 
     
</TEXT>
</DOC>
