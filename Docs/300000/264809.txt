<DOC>
<DOCNO> 264809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sontur32.html </URL>
<DATE> 2004/08/19/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Ehliyetsiz sürücü 5 kişiyi ezdi .. 
</HEADLINE>
<TEXT>

     Zonguldak kent merkezinde ehliyetsiz olduğu belirtilen bir kişinin kullandığı araç yayalara çarptı. Kazada 2'si çocuk 5 kişi yaralandı. 
     AA muhabirinin aldığı bilgiye göre, ehliyetsiz olduğu bildirilen Selim Özden'in kullandığı 67 ED 577 plakalı otomobil, Yeni Camii önündeki ara sokakta, yolun karşısına geçmeye çalışan 5 kişiye çarptı. Kazada yaralanan aynı aileden Suat 37 , Zeynep 31 , Yasin 6 ve Atakan Cingiz'in 11 yanı sıra Hilmi Yılmaz 73 , SSK ve Devlet hastanelerine kaldırıldılar. Vatandaşların tepki gösterdiği Selim Özden 29 , polis tarafından gözaltına alındı. 
     Yaralılardan Zeynep, ailesiyle yürüdükleri sırada ne olduğunu anlamadan bir otomobilin kendilerine çarptığını, eşi, kendisi ve çocuklarının çeşitli yerlerinden yaralandığını söyledi. 
     Yetkililer, yaralıların sağlık durumunun iyi olduğunu, ancak müşahede altında tutulduklarını belirttiler. 
     
</TEXT>
</DOC>
