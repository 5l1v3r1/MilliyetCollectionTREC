<DOC>
<DOCNO> 266422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/guncel/gun02.html </URL>
<DATE> 2004/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Müfettişe resim sürgünü 
</HEADLINE>
<TEXT>


Adana'da okullarda Türk ressamlarının sanatsal eserlerinin de asılmasını isteyen Milli Eğitim Müfettişi, kınama cezası verilerek Diyarbakır'a tayin edildi 

NEŞET KARADAĞ Adana DHA 

Adana'da, okullara savaş sahnesi ve padişah tablolarının yanı sıra Türk ressamlarının sanatsal eserlerinin de asılmasını isteyen Milli Eğitim Müfettişi Mustafa Baykam'ın başına gelmeyen kalmadı. Kınama cezası verilerek Diyarbakır'a tayin edilen Baykam, açtığı davayı kazanarak görevine geri döndü. 

Soruşturma yapıldı 
38 yıllık eğitimci Baykam, teftiş ettiği okullara, "Türk ressamlarının sanatsal çalışmaları ve öğrenci resimlerinin de asılması" yönünde rapor hazırladı. Bunun üzerine, İl Milli Eğitim Müdürlüğü'ne vek let eden Teftiş Kurulu Başkanı Ömer Şimşek'in onayıyla Baykam hakkında soruşturma başlatıldı. 

Baykam dava açtı 
Eski Türk büyüklerinin resimlerinin indirttiği, öğretmenlere arı Türkçe kullanmaları için baskı yaptığı iddiasıyla kınama cezası verilen Baykam'ın tayin edilmesine karar verildi. Baykam da, mahkemeye başvurarak yürütmenin durdurulmasını istedi. Baykam, dilekçesinde şunları kaydetti 
"Yüzyıllar önce Sokrat'ı gençleri baştan çıkarıyor, bazılarının hoşuna gitmeyen fikirler ileri sürüyor diye ölüme mahk m eden iftira kampanyasının yeni türevi tekerrür mü ediyor Hazırladığım raporda diğer müfettiş arkadaşların da imzası bulunuyordu." 
Mahkeme, 6 öy önce yürütmeyi durdurma kararı verdi. Baykam, karar üzerine görevine iade edildi. 
Öte yandan Eğitim-Sen Genel Başkanı Alaaddin Dinçer de, yurt genelinde, Baykam gibi çok sayıda eğitimciye haksız cezalar verildiğini öne sürdü. 


</TEXT>
</DOC>
