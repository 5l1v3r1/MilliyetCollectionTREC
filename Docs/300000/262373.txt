<DOC>
<DOCNO> 262373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sondun38.html </URL>
<DATE> 2004/08/11/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Irak'ta kaçırılan Bulgar şoförünün ölümü kesinleşti... 
</HEADLINE>
<TEXT>

     Irak'ın Musul kenti yakınlarında kaçırılan ikinci Bulgar şoförün ölümünün kesinleştiği bildirildi. 
     İnforadio adlı özel bir radyo kanalı, bir süre önce Dicle nehrinin kenarında bulunan cesede DNA testi yapıldığını ve cesedin Tevhid ve Cihad örgütü tarafından kaçırılan İvaylo Kepov 32 adlı Bulgar şoförüne ait olduğunun kesinleştiğini bildirdi. 
     Radyo, ölüm haberinin İçişleri Bakanlığı yetkilileri tarafından Kepov'un yakınlarına resmen bildirildiğini açıkladı. 
     Radyoya göre, Bulgaristan Dışişleri Bakanlığı terör kurbanı Kepov'un ailesine taziye mesajı yolladı. 
     Kepov 32 ve Georgi Lazov 30 adlı iki Bulgar TIR şoförü 29 temmuzda Irak'ın Musul kenti yakınlarında kaçırılmıştı. El Cezire televizyonuna Lazov'un idamını içeren bir video kaydı yollandıktan sonra, cesedi Dicle nehri yakınlarında bulunmuştu. 
     Kepov'un cesedi de aynı bölgede yine başı kesilmiş olarak bulunmuştu. 
     
</TEXT>
</DOC>
