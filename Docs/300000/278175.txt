<DOC>
<DOCNO> 278175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sontur47.html </URL>
<DATE> 2004/10/07/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Serpil Yıldız, TBMM Başkan adaylığından çekildi 
</HEADLINE>
<TEXT>

     AK Parti İzmir Milletvekili Serpil Yıldız, Meclis Başkanlığı adaylığından çekildi. 
     TBMM Geçici Başkanı İsmail Alptekin, üçüncü tur oylamaya geçilmeden önce Yıldız'ın adaylıktan çekildiğini milletvekillerine duyurdu. 
     Yıldız'ın adaylıktan çekildiğine ilişkin, Genel Kurul'da okunan tezkere şöyle 
     ''Özgür irademle çoğulcu demokrasiye katkıda bulunmak ve Türk kadınının özgüvenini bu vesileyle bir kez daha vurgulamak üzere aday olduğum Meclis Başkanlığı seçimlerinden, Yüce Meclis'in ilk iki turdaki genel eğilimi diğer aday lehine tezahür ettiğinden çekiliyorum. 
     Bu vesileyle Meclisimizde yaşanan demokratik seçimlere bir nebze olsun katkıda bulunma onurunu şahsıma yaşattıkları için tüm milletvekili arkadaşlarıma şükranlarımı sunar, üçüncü turda değerli başkan adayımıza başarılar dilerim.'' Tezkere, milletvekillerinin alkışlarıyla karşılandı. 
     
</TEXT>
</DOC>
