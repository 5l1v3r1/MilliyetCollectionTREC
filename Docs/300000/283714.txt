<DOC>
<DOCNO> 283714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sondun43.html </URL>
<DATE> 2004/10/27/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Türkiye karşıtı UDF'ye Fransız bakandan cevap Kirletiyorsunuz 
</HEADLINE>
<TEXT>

     Fransa'da kamu yönetiminden sorumlu bakan Renaud Dutreil, liberal eğilimli Fransa Demokrasi Birliği UDF Başkanı François Bayrou'yu, Türkiye'nin AB üyeliği tartışmasını ''kirletmekle'' suçladı. 
     Bakanlar Kurulu toplantısından sonra gazetecilerin sorularını yanıtlayan Dutreil, Fransa'da Türkiye'nin AB üyeliği aleyhinde yürütülen kampanyanın öncüsü UDF liderinin ''demagoji yoluyla halkın korkularını alevlendirmeye çalıştığını'' söyledi. 
     ''Türkiye ile ilgili tartışmanın başladığını ve uzun süre devam edeceğini'' ifade eden Fransız bakan, ''Bu tartışmayı mantık yerine çok hırslı hareketlerle kirletmemek için dikkat etmek gerekir'' dedi. 
     Bayrou, Berlin'de Fransız, Alman ve Türk liderler arasında dün akşam yapılan toplantının ardından yaptığı açıklamada, Cumhurbaşkanı Jacques Chirac'ı ağır bir dille halkın taleplerinin karşısında hareket etmekle suçlamıştı. 
     
</TEXT>
</DOC>
