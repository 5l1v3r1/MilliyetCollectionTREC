<DOC>
<DOCNO> 279574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/astro/index.html </URL>
<DATE> 2004/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Acele etmeyin 
</HEADLINE>
<TEXT>


Bugün Ay küçülme aşamasındayken önemli yeniliklerden uzak durmak gerekiyor. Geçmişe ait konuları gözden geçirmek ve ortaklaşa iş yapmanın yollarını aramak faydalı olacak. Koç'lar gün içinde işbirliklerine hazır görünüyorlar. Bununla beraber ortaklaşa konular ve evlilikle ilgili konularda şans onlardan yana olacak. Boğa'lar için günlük işlerinde verimlilik söz konusu. Ortaklaşa çalışmalarda olumlu tutumları yapıcı gelişmeleri de beraberinde getirebilir. İkizler için hayattan keyif alabilecekleri olanaklar bulunuyor. Aşk hayatı ve çocuklarla ilgili konularda pozitif enerjiler var. Yengeç'ler yorucu şartlara rağmen verimli olabilecekler. Evleriyle ilgili kalıcı değişiklikler için uygun bir dönem olabilir. Aslan'lar yakın çevrelerinde hareketlilik ve iletişim konularındaki yoğunluktan memnunlar. Kardeşlerden gelebilecek destekler onlara moral veriyor. Başak'lar maddi alanda şanslarını iyi değerlendirmeye bakmalılar. Para konularında bekledikleri gelişmeler olumlu ve rahatlatıcı olacak.Terazi'ler burçlarındaki Ay sayesinde rahat bir gündeler. Kişisel ve duygusal konularda kendilerini kolay ifade etmeleri yeni girişimlerinde başarı getirecek. Akrep'ler duygusal olarak rahat olmaya çalışmalı. Geçmişe ait konularla ilgili düşüncelerinde kararsızlık yaşamaları olası. Huzurlu olmalarında fayda var. Yay'lar bugün iyimser planlar peşinde olacaklar. Özellikle grup çalışmalarında arkadaşlarının desteğini görebilirler. Sosyal çevredeki canlılık onlara keyif veriyor. Oğlak'lar iş hayatında olumlu değişiklikler yaşayabilir. Bu alanda kendilerini göstermeleri için yeni fırsatlar ortaya çıkabilir. Kova'lar kendilerini öne çıkarabilecek düşünceler içerisinde. Yeniliğe açık olmaları dolayısıyla olası gelişmelerden faydalanabilecekler. Balık'lar için ortaklaşa alanda yeni imkanlar var. Bu alanda düşüncelerini netleştirmeleri onların kazançlı çıkmasını sağlayabilir. 

</TEXT>
</DOC>
