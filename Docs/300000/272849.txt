<DOC>
<DOCNO> 272849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/yazar/asik.html </URL>
<DATE> 2004/09/18/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Takım tezg hları 
</HEADLINE>
<TEXT>


Takım tezg hı nedir Bana ne diyeceksiniz... Haksız sayılmazsınız ama konuya bu kadar ilgisiz kalmaya hakkınız olmadığını da bilmelisiniz Takım tezg hı dediğimiz şey "makine yapan makine"... Sanayiin özü... 21 - 26 Eylül tarihleri arasında İstanbul CNR Fuar Merkezi'nde "Takım tezgahları fuarı" açılıyor... 54'ü yabancı 300 firmanın katılacağı bu fuarı 70 bin kişinin ziyaret etmesi bekleniyor... Son TATEF fuarı 2 
yıl önce 66 bin metrekarelik alan üzerinde açılmıştı. Fuar, bu defa 80 bin metrekarelik alana yayılacak... 
Türkiye, 100 milyon dolarlık takım tezg hı ihraç edip 400 milyon dolarlık tezg h ithal ediyor. Küçük hacimler... Bu işi mümkün olduğunca büyütmek gerekiyor... 
Fuara hazırlık nedeniyle dün yapılan toplantıda Takım Tezg hları İmalatçıları Derneği Başkanı Cüneyt Okçu bize kimi bilgiler verdi... Bu konuyu bırakın halkın, bürokrat ve siyasilerin de pek bilmediğini söyledikten sonra ekledi 
- İngiltere'de okul çocukları belli zamanlarda fabrikalara götürülür, onlara üretimin, sanayiin önemi anlatılır... Yeni nesiller böylece sanayiin önemini bilir, tekniği severek yetişir... 
Bizim çocuklar ise maalesef sadece diskoların yolunu biliyor... 
Yolunuz düşerse 21 - 26 Eylül arası CNR'daki fuara uğramanızı salık veririz... 

Tanju Gürsu, dün akşam anlattı... 
Vapur Trabzon'dan gelmiş, İstanbul rıhtımına yanaşmış, arkadaşı İdris'i karşılamak için rıhtıma giden Cemal onu geminin güvertesinde görünce yukarı bağırmış 
"Ne zaman celdun " 

Soykırım üzerine Türk Ceza Yasası'na konulan soykırım ile ilgili maddenin yakında Türkiye'nin Ermeni soykırımını tanıyacağı şeklinde yorumlandığını yazmıştık dün. Profesör Baskın Oran aradı 
- Bu endişeler tamamen yersiz, dedi, TCK'ya konulan madde, 1948 tarihli Birleşmiş Milletler soykırım suçunun önlenmesi ve cezalandırılması sözleşmesinin ceza yasamıza girmesidir... Bundan sonraki suçları kapsar. Bundan önceki suçları kapsamaz. Ama Türkiye bu yasaya dayanarak kendi azınlıklarını korumak için bir "ırkçılık ve hoşgörüsüzlükle mücadele" kurumu oluşturursa iyi olur. 

TCDD Genel Müdürü görevden alınmış. 
Vagon ayrıldı, lokomatif yola devam... 
Haldun Ertem 

Ritz Carlton mönüsü Takım Tezg hları Fuarı ile ilgili yan tarafta anlattığımız toplantı dün Ritz Carlton Oteli'ndeydi. Konuşmalardan sonra yemeğe geçildi. Önümüze ilk olarak zarif bir yemek geldi. Ne olduğunu anlamadık. Dağıtılan mönüye baktık.. Şöyle yazıyor "Fırınlanmış Kırmızı 'Casicum', Mozzarella Peynir, Fındık, Sarı Acı Bibek ve Konfit 'Coulis' ile..." 
Yanımızda Avusturya'nın zarif konsolosu Bayan Erika Teoman Brenner oturuyordu... 
Türkçemiz yukarıdaki satırları tercümeye yetmedi. 

AB veya zina Ne demişti Tayyip Erdoğan önceki gün 
"Zina konusu AB'nin şartı değildir." 
Peki, ne dedi AB Türkiye Karma Komisyonu Başkanı Hollandalı Joost Lagendijik dün 
"Zina sorunu çözülmezse 6 Ekim'de yayımlanacak Avrupa Birliği Komisyonu'nun raporu ya olumsuz ya şartlı olur." 
Ve AB Komisyonu sözcüsü Jean - Christophe Filori' nin uyarısı 
"TCK tasarısı Kopenhag kriterleriyle yakından ilgilidir. Tasarı 6 Ekim'e kadar Meclis'ten geçmezse bu durum AB raporunu kötü etkiler." 
Recep Tayyip Erdoğan'ın Flori'ye sıcağı sıcağına yanıtı mı 
"Kimse bizim içişlerimize, parlamentomuzun çalışmasına, takvimine müdahale edemez" 
Ve bu lafların arkasından gelen bomba 
"Bizim için AB olmazsa olmaz değil " 
Peki bunca zamandır neden harıl harıl AB'nin kriterlerini yerine getirmek için uğraşıp durdunuz Her tavizi verdiniz de sıra "zina"ya gelince mi durdunuz Zinaya ceza vermeyi AB üyeliğine tercih mi ediyorsunuz 
Galiba öyle.. Olup biten anlaşılır gibi değil... 
Bundan sonra ne olacak 
Kimse bilmiyor... 
Ya Tayyip Erdoğan dün söylediği sözlerden dönecek, TCK Ekim başına kadar TBMM'de yasalaşacak. Ya da AB ile köprüler atılacak. Çünkü 1 Ekim'de açılacak Meclis'in başkan seçimi vs gibi işlerden vakit bulup 6 Ekim'e kadar TCK'yı çıkartması mümkün değil... Olup bitenin akılla izahı mümkün değil... Tarikatları memnun etmek uğruna AB'den vaz mı geçiliyor 




</TEXT>
</DOC>
