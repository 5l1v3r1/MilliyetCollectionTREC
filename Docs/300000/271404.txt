<DOC>
<DOCNO> 271404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonsiy11.html </URL>
<DATE> 2004/09/13/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
TBMM, yarın olağanüstü toplanıyor... 
</HEADLINE>
<TEXT>

     TBMM, Türk Ceza Kanunu TCK Tasarısı'nı görüşmek üzere yarın saat olağanüstü toplanıyor. 
     AK Parti Grubu'nun istemi üzerine Meclis Başkanı Bülent Arınç tarafından olağanüstü toplantıya çağrılan TBMM Genel Kurulu yarın saat 15.00'te çalışmalarına başlayacak. 
     TCK Tasarısı'nı görüşmek için olağanüstü toplantı isteyen AK Parti Grubu, Meclis'in hafta sonuna kadar çalışıp, 1 Ekim'e kadar yeniden tatile girmesini planlıyor. 
     AK Parti Grubu'nun, Adalet Komisyonu'nun TCK Tasarısına ilişkin raporun dağıtımının üzerinden 48 saat geçmeden Genel Kurul'da ele alınmasına ve tasarının bu hafta yasalaşmasını sağlamaya yönelik takvime ilişkin önerisini yarın Danışma Kurulu'na getirmesi bekleniyor. 
     AK Parti Grubu'nun önerisi, Genel Kurulu'n yarın 15.00'ten 22.00'ye kadar, izleyen günlerde de 11.00-13.00, 14.00-22.00 saatleri arasında çalışmasını ve 348 maddeden oluşan Türk Ceza Yasası Tasarısı'nın görüşmelerinin bu hafta tamamlanmasını içeriyor. 
     
</TEXT>
</DOC>
