<DOC>
<DOCNO> 273610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sondun35.html </URL>
<DATE> 2004/09/21/ </DATE>
<TIME> 18.32 </TIME>
<AUTHOR>  </AUTHOR>
<HEADLINE>
Brok, Türkiye ile müzakere kararının ertelenmesini istedi 
</HEADLINE>
<TEXT>

     Avrupa Parlamentosu AP Dış İlişkiler Komisyonu Başkanı Elmar Brok, Avrupa Komisyonu'nun Türkiye ile tam üyelik müzakerelerine ilişkin tavsiye kararını 2-3 yıl ertelemesini istedi. 
     Alman Hıristiyan Demokrat Birlik Partisi'nden CDU AP milletvekili olan Brok, Brüksel'de düzenlediği basın toplantısında, Türk Ceza Kanunu'nda TCK reform yapılmadığını belirterek, ''Türkiye ev ödevini yapmadı. Müzakerelerle ilgili karar, reformlar gerçekleşmeden alınmamalı'' dedi. 
     Brok, Türkiye'nin siyasi kriterleri yerine getirip getirmediğini anlamak için uygulamaya bakmak gerektiğini, uygulamayı görmenin her zaman için müzakerelere başlamanın şartı olduğunu söyledi. Brok, 6 Ekim'de Türkiye ile ilgili raporunu yayınlayacak olan AB Komisyonu'nun tam üyelik müzakerelerine ilişkin tavsiye kararını 2-3 yıl sonra açıklamasını istedi. 
     Türkiye'nin AB için önemli bir ülke olduğunu belirten Brok, Türkiye'nin uzun süre AB dışında kalmasının doğru olmayacağını da kaydetti. 
     
</TEXT>
</DOC>
