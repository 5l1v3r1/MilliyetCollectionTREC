<DOC>
<DOCNO> 278113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sonspo16.html </URL>
<DATE> 2004/10/07/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Denizlispor'da Timuçin sevinci 
</HEADLINE>
<TEXT>

     Denizlispor'da, Konyaspor maçı hazırlıkları başladı. 
     Teknik direktör Giray Bulak yönetiminde yapılan çalışmaya Kamerun Milli Takımı'na çağrılan kaleci Souleymanou, Slovakya Milli Takımı'na çağrılan Kratochvil ve Finlandiya Milli Takımı'na çağrılan Mikka katılmadı. 
     Dizinde oluşan ödem nedeniyle 2 haftadır tedavi gören Timuçin ise tamamen iyileşti. Antrenmanlara başlayan Timuçin, takımdan ayrı olarak hafif koşu yaptı. 
     İngiltere'de tedavi gören Ömer Rıza ise yarın bir kez daha doktor kontrolünden geçecek. Golcü futbolcu, doktorunun vereceği karara göre, Denizli'ye dönecek veya bir süre daha İngiltere'de kalacak. 
     Futbol şube sorumlusu Turgut Dalaman, Konyaspor ile yapacakları maça en iyi şekilde hazırlanmak istediklerini belirterek, ''Milli maç nedeniyle lige verilen ara takımımız açısından iyi oldu. Sakat futbolcularımızın tedavileri ve yeniden takıma kazandırılmaları konusunda fırsat doğdu'' dedi. 
     
</TEXT>
</DOC>
