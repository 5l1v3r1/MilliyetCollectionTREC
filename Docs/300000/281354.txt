<DOC>
<DOCNO> 281354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonyas09.html </URL>
<DATE> 2004/10/18/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Rus Anna, aşkı uğruna hem dinini hem adını değiştirdi 
</HEADLINE>
<TEXT>

     
     Ferhan KAPLAN MİDYAT Mardin , DHA 
     

MARDİN'in Midyat İlçe Müftülüğü'ne başvuran Rus asıllı 18 yaşındaki Anna Petro, aşkı uğruna hem dinini hem adını değiştirdi. 
     Midyat'tan iki yıl önce Rusya'ya çalışmaya giden 27 yaşındaki Halil Kaya burada tanıştığı Anna Petro'ya aşık oldu. Birbirlerine aşık olan çift evlenmeye karar verdi. Halil Kaya, sevgilisini ailesiyle tanıştırmak üzere memleketi Midyat'a getirdi. Kaya Ailesi de müstakbel gelinlerini beğendi. Anna Petro, bu arada bir süredir incelediği İslam dinini çok beğendiğini ve Müslüman olmak istediğini söyledi. 
     Midyat Müftülüğü'ne başvuran Anna Petro, bu isteğini Müftü Abdurrahim İnanç'a da açıkladı. Tanıkların huzurunda kelime- i şehadet getirerek Müslüman olan Anna, adını da Ayşe olarak değiştirdi. 
     Müftü Abdurrahim İnanç, Anna Ayşe Petro'ya bir Kur-an'ı Kerim'in yanı sıra çeşitli dini kitaplar hediye etti. 
     Halil Kaya ile evlilik hazırlıklarının devam ettiğini söyleyen Anna Ayşe Petro, Müslüman olduğu için kendisini çok huzurlu ve mutlu hissettiğini belirtti. 
     
</TEXT>
</DOC>
