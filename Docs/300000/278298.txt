<DOC>
<DOCNO> 278298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/yazar/asik.html </URL>
<DATE> 2004/10/08/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ezan susar mı 
</HEADLINE>
<TEXT>


Halkımızın yüzde 80'i, girmek için can attığı Avrupa Birliği ile ilgili bir şey bilmiyor. "Muhafazak r - Müslüman" iktidarımızın yöneticileri Avrupa'yı tanıyor mu peki Tam üyelik görüşmeleri başladığında AB'nin dini konularda bizden neler isteyeceğini biliyorlar mı mesela 
Mehmet Ali Kılıçbay dostumuz, müzakereler başladığında AKP iktidarının tabanını hayli ilgilendirecek ve meşgul edecek kimi talepleri anımsatıyor 
- Önce Diyanet İşleri Başkanlığı'nın lağvedilmesini isteyecekler. Çünkü AB'nin hiçbir ülkesinde devlet tarafından finanse edilen dini kurum yoktur. İkincisi, nüfus cüzdanlarındaki "din" hanesi kalkacak... Daha bitmedi. Camilerden beş vakit ezan okunması da sona erecek. Çünkü AB iç hukukuna göre, ezan bir dini tebliğdir ve kamusal alanda dini tebliğ olamaz. 
- İyi ama Avrupa'da çan sesleri kısılmadı. 
- Çan çalmak sadece ibadet saatlerini bildirir. Ezan ise dini tebliğdir. İkisi arasında çok büyük fark var. Bizde en fazla şu olabilir cami hoparlörlerinden ezan saatinin geldiğini bildiren sesli bir uyarı yapılır ama ezan okunmaz.... 
- Bu iktidar bunları bilmiyor mu 
- Bilmeleri lazım... 

Yukarıdaki ve benzer sebeplerden... AB ile müzakere sürecinde AKP iktidarıyla tabanındaki tarikatlar ve cemaatler arasında sıcak tartışmalar yaşanacağı bugünden görülüyor... Tabii ezan tartışması tarikatlardan çok daha geniş kitleyi de ilgilendirecek, çok yoğun tartışmalar yaşanacaktır. 

Dünün gazete özetleri 
Ön sayfalarda Türkiye'nin AB'ye girişi... 
Arka sayfalarda Hakan Şükür'ün A Milli Takım'a giremeyişi... 
Haldun Ertem 

Yağdır Mevlam su Yağmur yağdı, kenti sular seller bastı... İstanbul'da uygulanan belediyeciliğin... Rüşvete, yağmaya, talana dayalı şehirciliğin iflasıydı dünkü tablolar... Dünyada ender görülür... Metro bozuluyor, yolcular tünelde yürüyor... Denizden 70 metre yüksekteki Fatih Sultan Mehmet Köprüsü'nün girişini sel basıyor, köprü tıkanıyor... Yakında Çamlıca tepesini de sel basarsa hiç şaşırmayın... Kent rüşvet karşılığı satılmış, mazgallar tıkanmıştır. Kente parayı çeken hortumlar dayanmış, suyu çeken hortumlar unutulmuştur... 

İngiliz asaleti İngiliz The Independent gazetesinin salı günkü manşeti, AB hukukuna ayak uydurma çabasındaki Türkiye için çok ilginç... Hatta inanılmaz... 
ABD'deki 11 Eylül dehşetinin ardından İngiltere antiterör yasası çıkarıyor. Bu yasa uyarınca tutuklanan 9 kişi 3 yıldır hapiste yatıyor. Bu insanlar 3 yıldır mahkemeye çıkarılmadığı gibi neyle suçlandıklarını da bilmiyorlar. Adam belki tamamen suçsuz. Ama kimseye anlatamıyor. Bu hukuksuzluk elbet Türkiye'ye örnek olmamalı. Ama bir fırsatta Avrupa'nın yüzüne de vurulmalı. 

Golü kim yedi Taraftarlar ayakta alkışlıyor Tayyip Erdoğan'ı... Başbakan ve Dışişleri Bakanı, isteseler de "Yahu bu bizim beklediğimizin gerisinde bir sonuç" diyemiyor. Onlar da zafer havasına katılıyor. Okka altına gitmiş bulunan Türkiye, elinden alınan haklarını arayacağı yerde, memnun pozlarında bu fırsatı kaçırıyor. CHP Milletvekili Onur Öymen, İlerleme Raporu'nun neden bir zafer değil, handikap olduğunu şöyle anlatıyor 
- Serbest dolaşımı kaldırdığınız zaman tam üyeliğin anlamı kalmıyor. Yani, o zaman "özel statü" dedikleri sistemin içine giriyorsunuz. Bu son derece önemlidir. 
- Fransa'nın Türkiye'nin üyeliğini referanduma götürmesi hazırlığı çok önemlidir. Yani siz her şeyi yapsanız, her konuda anlaşsanız, AB'ye bütün tavizleri verseniz de, Fransa halkı "hayır" derse giremeyeceğiz. 
- Raporun en sonunda deniliyor ki, bu süreç ucu açık, sonu açık bir süreçtir. Türkiye'yi tam üyeliğe götürmeyebilir de. Oysa diğer ülkelere böyle bir yöntem uygulanmamıştır. 
- Müzakerelerin gecikmeksizin başlaması, kaydı bile rapordan çıkarılmıştır. O tarihe kadar bizden yeni tavizler isteyebileceklerdir. 

Ne yapmalıyız Onur Öymen'in yanıtı 
- Yarından itibaren hükümet olarak, muhalefet olarak, basın olarak, sivil toplum örgütleri olarak, akademik çevreler olarak yapacağımız iş, 17 Aralık'ta zirvede çıkacak kararın bundan çok iyi olması, buradaki sakıncaları içermemesi için çok yoğun girişimlerde bulunmak olmalıdır. 
Peki biz ne yapıyoruz Alacağımızı istemek yerine zafer kazanmış havalarda bir şeyler daha vermenin yolunu döşüyoruz... Akıl fikir versin Tanrı... 



</TEXT>
</DOC>
