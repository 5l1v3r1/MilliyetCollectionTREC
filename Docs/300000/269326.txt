<DOC>
<DOCNO> 269326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/siyaset/siy06.html </URL>
<DATE> 2004/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Nas Zinaya ceza saçmalık 
</HEADLINE>
<TEXT>


HAKAN ŞANLITÜRK Ankara 


ANAP Genel Başkanı Nesrin Nas, hükümetin zinaya ceza getirme çabalarını "Böyle saçmalık olmaz. Zina boşanma sebebi. Aile cezalarla ve devlet eliyle korunamaz" diye eleştirdi. Ağustosta ABD'de Hazine yetkilileri ve politik çevrelerle görüşen Nas, gündeme ilişkin konuları değerlendirdi. Nas, "AB'ye girmeyi hedefleyen ülke iç hukukunu AB'ye uydurmak zorundadır. Eşit ceza diye bir şey olmaz. Mevcut durum sürdürülmelidir. Hükümet kendi tabanına selam vermek için bu konuyu kurcalıyor olabilir" dedi. ABD'de konuştuğu çok ünlü bir gelecek bilimcinin "Kökleri radikal olan, merkeze gelen ancak orada kalabilen parti yoktur. AKP geçicidir, en ufak bir krizde radikal unsurları öne çıkar" dediğini de ifade eden Nas, "Türkiye'nin çıkışı liberal demokrat bir partidir" diye konuştu. 


</TEXT>
</DOC>
