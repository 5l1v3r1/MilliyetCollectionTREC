<DOC>
<DOCNO> 257904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sontur21.html </URL>
<DATE> 2004/07/24/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Sakarya'da hastanelerde bulunan 25 cesetten 24'ü ailelerine teslim edildi 
</HEADLINE>
<TEXT>

     Sakarya'nın Pamukova İlçesi'nde meydana gelen tren kazasında ölenlerden, Sakarya'daki hastanelere götürülenlerin cesetleri 1'i dışında yakınlarına teslim edildi. 
     AA muhabirinin aldığı bilgiye göre, Pamukova Devlet Hastanesi Morguna kaldırılan 19 cesetten 18'i, yakınları tarafından teşhis edilerek alındı. Hastanede, parçalandığı için kimliği tespit edilemeyen bir kişinin cesedi kaldı. 
     Sakarya Devlet Hastanesi ve ToyotaSA İlk Yardım Hastanesi'ndeki 6 ceset de, yakınlarına teslim edildi. 
     Bu arada, Adapazarı'ndaki hastanelerde tedavisi süren 4 yaralıdan 3'ünün yoğun bakım servisinde tutulduğu, bunlardan 1'inin durumunun ağır olduğu bildirildi. 
     Sakarya Devlet Hastanesi Yoğun Bakım Servisi'nde bulunan Mehmet Aydın 5 ile ToyotaSA İlk Yardım Hastanesi'nde tedavi gören Mustafa Okur 11 ve Tuba Okur'un 15 hayati tehlikesinin bulunmadığı, aynı hastanenin yoğun bakım servisinde bulunan Serap Sarıköse'nin 19 durumunun ciddi olduğu kaydedildi. 
     
</TEXT>
</DOC>
