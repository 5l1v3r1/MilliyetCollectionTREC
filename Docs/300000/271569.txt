<DOC>
<DOCNO> 271569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/siyaset/siy11.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'de Türkiye'ye 7 'hayır' 23 'evet' 
</HEADLINE>
<TEXT>



Fransa'da yayımlanan Liberation gazetesi, Türk Ceza Kanunu'nda TCK zinanın yeniden suç olarak değerlendirilmesine yönelik çalışmalarla ilgili haberinde "Değişikliğin yıkıcı bir etkiye neden olma riski taşıdığı" yorumunu yaptı. "Türkiye, aldatanları cezalandırmak istiyor" başlığıyla çıkan haberde, Türkiye ile tam üyelik müzakerelerinin 2005 sonundan veya 2006'dan önce başlamayacağı öne sürüldü. Haberde, "Bu riskin farkında olan iktidardaki AKP'nin, başarısızlığının nedenini önceden haklı çıkarmak istediği" iddia edildi. Aynı gazetede Türkiye ile ilgili çıkan Brüksel kaynaklı diğer haberde de AB Komisyonu'nun Türkiye konusunda ikiye bölündüğü, 30 üyeden sadece 7'sinin Türkiye ile müzakerelere başlanmasına karşı çıktığını, bunun da Türkiye hakkında çıkacak olumlu bir raporun engellenmesine yeterli olmayacağını belirtti. 



</TEXT>
</DOC>
