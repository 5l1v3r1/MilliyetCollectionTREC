<DOC>
<DOCNO> 255089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sonsiy04.html </URL>
<DATE> 2004/07/13/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Özyürek Sarıgül önce sözünü tutsun .. 
</HEADLINE>
<TEXT>

     CHP Merkez Yönetim Kurulu MYK üyesi ve Mersin milletvekili Mustafa Özyürek, Şişli Belediye Başkanı Mustafa Sarıgül'e verdiği sözü yerine getirmesi çağrısı yaptı. 
     Özyürek ANKA'ya yaptığı açıklamada, Anadolu gezilerine başlayan ve son olarak Sivas'ta miting yapan Mustafa Sarıgül'ü eleştirdi. "Bir belediye başkanı miting yapabilir, ama belediye başkanı, kendisini seçen seçmenlerine karşı görevlidir" diyen Özyürek, şöyle devam etti 
     "Mustafa Sarıgül, zamanı geldiğinde genel başkanlık dahil her göreve aday olabilir. Ama yapması gereken belediye başkanlığıdır. Çeşitli illerde çalışmalar yaparak esas aldığı görevi yapmamak, olumsuz sonçular doğurabilir. Şişli halkı da beklediği hizmeti göremeyebilir. Zaten Sarıgül, belediye başkanlığına aday olurken, 'Ben başka yere aday olmam' demişti. Önce o sözünü yerine getirmesi lazım" 
     
     KOMİSYON KİŞİLERLE DEĞİL OLAYLARLA İLGİLENİYOR 
     Son MYK toplantısında partiye zarar veren ve ülke gündemine değiştirmeye yönelik tutum ve davranış sergileyen üyelerle ilgili çalışma yapmak üzere oluşturulan komisyon hakkında da bilgi veren Özyürek, komisyonun kişiler ile değil olaylarla ilgilendiğini bildirdi. Partiyi yıpratmaya dönük her türlü girişimi incelediklerini ve ortaya koymaya çalıştıklarını belirten Özyürek, bununla ilgili genel değerlendirmelerin sürdürüldüğünü söyledi. "29 Mart'a randevu verilerek, 28 Mart'ta partiye hangi zararlar verilmiştir bunları araştırıyoruz" diyen Özyürek, "Bize verilen görev, olağanüstü kurultaydan önce, seçimden önce hangi durumlar partiyi güç durmda bırakmış bunu araştırmaktır" dedi. 
     
     TAHKİKAT KOMİSYONU BENZETMESİ CAHİLCE 
     Komisyonun 1960'lı yıllarda oluşturulan "Tahkikat Komisyonu" benzetilmesini de eleştiren Özyürek, "O komisyon TBMM iradesinin yerine geçen bir komisyondu. Bizim komisyonumuzu buna benzetmek yanlış hatta cahilce" değerlendirmesinde bulundu. Rapor yazımına henüz başlamadıklarını bildiren Özyürek, "Baskı altında değiliz, ama çalışmalarımız son MYK toplantısına yetişmeyecek" diye konuştu. 
     
</TEXT>
</DOC>
