<DOC>
<DOCNO> 265057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sonspo21.html </URL>
<DATE> 2004/08/20/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Carew, 3-4 gün sonra idmana çıkabilecek... 
</HEADLINE>
<TEXT>

     Beşiktaş'ta, sakatlığı nedeniyle Denizlispor maçı kadrosundan son anda çıkarılan Norveçli futbolcu John Carew, sağ ayak parmağından mini bir operasyon geçirdi. 
     Memorial Hastanesi'nde yaklaşık 30 dakika süren operasyonla tedavi edilen Norveçli futbolcunun, 3-4 gün içinde antrenmanlara başlayabileceği açıklandı. 
     Operasyonu gerçekleştiren Uzm.Dr.Ayfer Bankaoğlu, Beşiktaş Kulübü'nün internet sitesine yaptığı açıklamada, Carew'in 3-4 gün içinde antrenmanlara başlayabileceğini söyledi. 
     Dr.Bankaoğlu, bölgenin zorluğundan dolayı operasyonun uzun sürdüğünü belirterek, ''Sorun, vücudun bir başka bölgesinde olsaydı operasyon daha kısa sürebilirdi. Ancak hastanın 2 ayak parmağı arasında olduğu için 30 dakika gibi uzun bir süre aldı. Hastamızın durumu çok iyi. 3-4 gün içinde antrenmanlara çıkabilir'' dedi. 
     
</TEXT>
</DOC>
