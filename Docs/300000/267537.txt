<DOC>
<DOCNO> 267537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sondun21.html </URL>
<DATE> 2004/08/30/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Belçika, AB'den iki ayrı devlet statüsü isteyebilir 
</HEADLINE>
<TEXT>

     Belçika Dışişleri Bakanı Karel De Gunch, Belçika'yı oluşturan Fransız ve Flaman bölgelerinin Avrupa Birliği AB iç işlerinde iki ayrı devlet gibi muamele görmek istemelerinin gündemde olduğunu belirtti. 
     Çek Cumhuriyeti, Slovakya ve Slovenya gibi AB üyesi küçük ülkelerin AB Konseyi'nde diğer üyelerle eşit olarak temsil edildiklerini belirten Gunch, Belçika'nın Fransız ve Flaman bölgelerinin çeşitli konularda farklı görüşlere sahip olduğunu kaydetti. 
     Gunch, tarım konusunda iki bölge arasında yaşanan görüş farklılıklarını örnek olarak gösterdi ve Belçika'nın iki bölgesinin iki ayrı devlet gibi muamele görmesiyle ilgili olarak, ''Bu gerçekleştirilebilir, bununla ilgili politik kararın alınmasıdır asıl önemli olan'' diye konuştu. 
     
</TEXT>
</DOC>
