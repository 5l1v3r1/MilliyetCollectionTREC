<DOC>
<DOCNO> 256696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/siyaset/siy10.html </URL>
<DATE> 2004/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Avrupa'ya iman etmiş İslamcı' 
</HEADLINE>
<TEXT>


MİNE G. KIRIKKANAT Paris 


Türkiye'nin AB'ye girişi konusunda açık ve olumlu tavır alan Fransız Liberation gazetesi, Başbakan Recep Tayyip Erdoğan'ı "AB'ye iman etmiş bir İslamcı" olarak tanımladı. Liberation, Türkiye'nin üyeliğine taraftar Alman Yeşiller Partisi Avrupa Milletvekili Daniel Cohn - Bendit ile muhalif Fransız Demokratik Birliği'nden UDF Jean Louis Bourlanges'ın karşılıklı söyleşisini yayımladı. Cohn - Bendit, Türkiye'nin AB'ye aidiyetini savunmasına karşın "Müzakere sürecinin Türkiye babında üyeliğin garantisi olmayacağını, Türkiye'ye müzakere tarihi verilmesi gerekmesine karşın AB'ye girip girmeyeceğinin ülkedeki gelişmelere bağlı olduğunu" belirtti. Bourlanges ise Türkiye'ye müzakere tarihi veya üyelik verilmesini bütünüyle reddetti. 


</TEXT>
</DOC>
