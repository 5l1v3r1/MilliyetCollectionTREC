<DOC>
<DOCNO> 262052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/soneko28.html </URL>
<DATE> 2004/08/10/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Hazine'nin bono ihalesinde ortalama faiz yüzde 26.23 oldu... 
</HEADLINE>
<TEXT>

     Hazine'nin bugün gerçekleştirdiği 329 gün vadeli bono ihalesinde ortalama faiz yüzde 26.23 olurken, net 620.3 trilyon liralık satış gerçekleşti. 
     560 gün vadeli TL cinsinden iskontolu tahvil ihalesinde ise yüzde 25.05 ile 923.6 trilyon liralık satış yapıldı. 
     Hazine'den yapılan açıklamaya göre, bono ihalesi için 2 katrilyon 501.8 trilyon liralık nominal teklif gelirken, nominal satış tutarı 765.7 trilyon lira oldu. Bonoda ortalama basit faiz 25.93, bileşik faiz ise yüzde 26.23 olarak belirlendi. 329 gün vadeli bononun itfa tarihi 6 Temmuz 2005 olacak. 
     
     TAHVİL İHALESİ 
     Tahvil ihalesinde ise 4 katrilyon 700.9 trilyon liralık nominal teklife karşılık 1 katrilyon 302.8 trilyon liralık nominal, 923.6 trilyon liralık da net satış gerçekleşti. 
     İhalede basit faiz yüzde 26.68 bileşitk faiz ise yüzde 25.05 oldu. 560 günlük tahvilin itfa tarihi 22 Şubat 2006 olarak olacak. 
     
     ROT SATIŞ 
     Öte yandan, kamu kuruluşları ve piyasa yapıcılara toplam 1 katrilyon 282.5 trilyon liralık bono, 2 katrilyon 302.2 trilyon liralık da tahvil ROT satış gerçekleştirildi. 
     
</TEXT>
</DOC>
