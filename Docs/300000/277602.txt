<DOC>
<DOCNO> 277602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/guncel/axgun01.html </URL>
<DATE> 2004/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir acayip protokol 
</HEADLINE>
<TEXT>


Niğde Milli Eğitim Müdürü Yaşar, İlçe Milli Eğitim müdürlüklerine 'Protokol ve Nezaket Kuralları' adı altında 30 maddelik uyarı yazısı gönderdi. Yaşar, "Uyarıyı iyi niyetle yazdım" dedi 

NİĞDE DHA 

Niğde Milli Eğitim Müdürü Halil İbrahim Yaşar'ın, "Protokol ve Nezaket Kuralları" adı altında okullarda duyurulması için İlçe Milli Eğitim müdürlüklerine gönderdiği uyarı yazısı, tartışma yarattı. 
Yazıyı arkadaşlarının zor durumda kalmaması için "iyi niyetle" gönderdiğini söyleyen Yaşar, "Bu bir genelge değildir" dedi. Yaşar'ın 30 maddelik yazısında yer alan uyarılardan bazıları şöyle 
Gün ve saat belirtilerek yapılan resmi veya yarı resmi tüm toplantılarda memur, amirinden önce toplantı mahallinde yer alır.Üst, toplantıya girdikten sonra astlar ayağa kalkarlar. Üst, astın makamına geldiği zaman makam koltuğuna oturması için ast üste teklifte bulunur. Oturmaması halinde ast da, makam koltuğuna oturmadan yanında bir yere oturur.Tüm resmi kurumlara kapı vurularak girilir. Elinde sigara olduğu halde, resmi daireye girilmez ve bu yerlerde el kol hareketleriyle konuşulmaz.Amirin odasında sigara içmemek, bacak bacak üstüne atmamak bir nezaket kuralıdır.Amirin konu bitiminde, 'memnun oldum, teşekkür ederim' şeklindeki beyanı, memurun odadan ayrılıp gitmesini istediği anlamına gelmektedir.Amir ve kurum görevlisi, düzeyi ne olursa olsun, toplantılarda mevkiine uygun yere oturur. Toplantılara girerken faaliyetini türüne göre kılık kıyafetine dikkat eder.Çalışanlar, makamına gelen amirlerine ve ayarındaki görevlilere, çay, kahve gibi ikramları bizzat kendisi sunar ve 'Ne arzu edersiniz ' diye sorar.Üst ile astların el sıkışması icap ettiğinde ast elini önce uzatmaz. Üstün el sıkışmak üzere elini uzatmasına ast aynı şekilde karşılık verir.Astların üstlerin makam odasına girerken ceketlerinin düğmelerini ilikleyerek ve kapıya vurarak içeri girmesi gerekir. Amirine 'Efendim, izin verirseniz bir konuyu arz edeceğim' diyerek söze başlaması gerekir. 

</TEXT>
</DOC>
