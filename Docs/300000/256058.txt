<DOC>
<DOCNO> 256058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/spor/axspo03.html </URL>
<DATE> 2004/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dellas'ta sona doğru 
</HEADLINE>
<TEXT>


Galatasaray, Yunan Milli Takımı'nın yıldız oyuncusuyla prensip anlaşmasına vardı, bonservisini almak için Roma ile kıran kırana pazarlıklara başladı 

HALİL ÖZER 


Çizme'de yarış 
TRANSFER harek tını Arjantin ve Brezilya'nın ardından İtalya'ya kaydıran Galatasaray, Yunanistan defansının belkemiği Dellas ile prensip anlaşmasına vardı. Avrupa Şampiyonası'nın en başarılı oyuncusu olarak gösterilen Yunan oyuncu ile yürütülen görüşmeler olumlu sonuçlanırken yöneticiler bonservisini almak için Roma ile kıran kırana pazarlıklara başladı. 

Süre istediler 
ROMA'NIN bir yıl sonra serbest kalacak olması nedeniyle Dellas'ı kiralamak istemediği, bu nedenle pazarlıkların kızıştığı öğrenildi. Görüşmeleri sürdüren İkinci Başkan Ergun Gürsoy'un oğlu yönetici Ali Gürsoy dün İstanbul'a dönerken İtalyan Kulübü'nün Galatasaray'dan süre isteği, transferin büyük bir ihtimalle salı gününe kadar netlik kazanacağı bildirildi. 

İnamoto başvuruşu 
SARI-Kırmızılı yöneticiler ise "Dellas bizi istiyor. Yüzde 90 bu transfer bitti" yorumunda bulundular. Öte yandan Japonya'nın orta sahadaki yıldızı İnamoto'nun bonservisi için Fulham'ın 1 milyon dolar istediği, İngiliz kulübü ile temasların sürdüğü ifade edildi. Almanya'nın Stuttgart takımı da listedeki Hakan Yakın için 2.7 milyon euro talep etti. 

100. yıla özel 

SARI - Kırmızılı takımın, yeni sezon için tasarlanan özel formaları Hong Kong'ta üretiliyor. Malzeme sponsoru Umbro'nun, Uzakdoğu'da yaptırdığı formalar önümüzdeki ayın başında İstanbul'a getirilerek, taraftarların beğenisine sunulacak. Yeni sezon için İngiltere'de dizayn edilen üç değişik forma, korsan satışlarının önüne geçebilmek amacıyla sır gibi saklanıyor. 

Suat Kaya'ya milli jübile 

FUTBOLA 2002 - 2003 sezonunda nokta koyan Suat Kaya için özel bir jübile ayarlandı. Şu anda altyapıda yeni yetenekler arayan eski ünlü oyuncu için 4 Ağustos Çarşamba günü A Milli Futbol Takımı ile Galatasaray arasında maç yapılacak. Karşılaşma Atatürk Olimpiyat Stadı'nda oynanacak. 

Bratu Rennes yolcusu 

GALATASARAY'IN, yabancı kontenjanında yer açabilmek için elden çıkarmayı düşündüğü Bratu'nun Fransız Rennes'le anlaşmak üzere olduğu öğrenildi. Rumen menacer Ion Becali'nin yürüttüğü görüşmelerde son aşamaya gelindiği bildirildi. Bu arada dün kontrolden geçen Bratu ile MR'ı çekilen Bülent Korkmaz'ın herhangi bir problemleri olmadığı belirtildi. 


</TEXT>
</DOC>
