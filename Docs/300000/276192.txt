<DOC>
<DOCNO> 276192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/soneko08.html </URL>
<DATE> 2004/09/30/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Türkiye, dış ticarette 61 ülkeye karşı açık veriyor 
</HEADLINE>
<TEXT>

     Türkiye, ticaret yaptığı ülkelerin büyük bölümüne karşı açık veriyor. 
     ANKA'nın Dış Ticaret Müsteşarlığı verilerinden yaptığı değerlendirmeye göre, bu yılın ocak-temmuz döneminde 34.4 milyar dolarlık ihracat, .8 milyar dolarlık ithalat yapıldı, 19.4 milyar dolarlık da dış ticaret açığı verildi. 
     Söz konusu dönemde 61 ülkeyle ticaret Türkiye aleyhine, 38 ülkeyle ticaret ise Türkiye'nin lehine gelişti. Bu 
     dönemde en fazla açık 3.6 milyar dolarla Rusya'ya karşı verilirken, en yüksek tutarda fazla 558 milyon dolarla İngiltere'yle yapılan ticaretten sağlandı. Ocak-temmuz döneminde verilen dış ticaret açığında on ülke öne çıktı. Rusya, Almanya, Çin, İsviçre, Fransa, İtalya, Japonya, Güney Kore, Ukrayna ve İran'dan oluşan söz konusu on ülkeye yılın ilk yedi ayında toplam 11.7 milyar dolarlık ihracat yapıldı, bu ülkelerden 28.7 milyar dolarlık ithalat gerçekleştirildi. On ülkeyle gerçekleştirilen toplam 40.4 milyar dolarlık dış ticarette Türkiye 17 milyar dolarlık açık verdi. Türkiye, ocak-temmuz dönemindeki ihracatının yüzde 34.1'ini, ithalatının yüzde .3'ünü, toplam dış ticaretinin de yüzde 45.8'ini bu on ülkeyle gerçekleştirdi. On ülkeye karşı verilen açık, toplam dış ticaret açığının yüzde 87.4'ünü oluşturdu. 
     
     SEKTÖRLERE GÖRE DURUM 
     Türkiye bu yılın ocak-temmuz dönemindeki dış ticaretinde tarımda 351.3 milyon, madencilikte 8.9 milyar, sanayi ürünlerinde 8 milyar, diğer ürünlerde de 2.2 milyar dolar açık verdi. 
     Tarımsal ürünlerde 46 ülkeye karşı açık verilirken, ülkeyle yapılan ticarette fazla sağlandı. En fazla açık 527.9 milyon dolarla ABD'ye karşı verilirken, Almanya'yla 
     tarımsal ürün ticaretinde 263.2 milyon dolar fazla elde edildi. Madencilikte ise 54 ülkeye karşı açık verildi, 39 ülkeyle ticarette fazla elde edildi, 6 ülkeyle bu sektörde ticaret yapılmadı. Rusya, yaklaşık 3.5 milyar dolarla en fazla açık verilen ülke olurken, İtalya, .5 milyon dolarla en yüksek tutarda fazlanın sağlandığı ülke oldu. Sanayi ürünlerinde 37 ülkeye karşı açık verildi, 62 ülkeyle ticarette fazla sağlandı. Bu sektörde Almanya 2.2 milyar dolarla en fazla açığın verildiği, İngiltere 718.7 milyon dolarla en yüksek tutarda fazlanın elde edildiği ülke oldu. Diğer ürünlerde ise 29 ülkeyle ticaret açığı verilirken, 58 ülkeyle ticarette fazla sağlandı. Diğer ürünlerde 12 ülkeylekayda değer ticaret yapılmadı. Bu ürünlerde en fazla açık 1.1 milyar dolarla İsviçre'ye karşı verilirken, en yüksek tutarda fazla 4.8 milyon dolarla Malta'yla yapılan ticaretta ortaya çıktı. 
     
</TEXT>
</DOC>
