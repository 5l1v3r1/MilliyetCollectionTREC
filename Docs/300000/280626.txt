<DOC>
<DOCNO> 280626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sondun37.html </URL>
<DATE> 2005/03/15/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
İsrail'den tahliyeyi reddedecek askerler için bir dizi ceza... 
</HEADLINE>
<TEXT>

     İsrail ordusu, Gazze ve Batı Şeria'da Yahudi yerleşimlerinin boşaltılmasıyla ilgili emirlere uymayacak askerler için, ordudan atılmaya kadar varan bir dizi ceza hazırladı. 
     Ordunun insan kaynakları bölümünden komutanlara gönderilen yazıda, emirlere uymayan üst üzey komutanların komutanlık görevinden alınacağı ve muhtemelen rütbelerinin söküleceği belirtildi. 
     Emirlere uymayan veya diğerlerini uymamaya teşvik eden subayların ise sözleşmelerinin iptal edileceği belirtildi. 
     Bunun yanı sıra emirlere uymayacaklarını dile getiren askerlerin çeşitli kurs programlarından çıkarılacağı kaydedildi. 
     Cezaların sert olmasına karşın, askerlere geçmişte olduğu gibi hapis cezası verilmeyeceği belirtiliyor. 
     Gazze ve Batı Şeria'nın bir bölümünden çekilme konusu, kendiliklerinden evlerini boşaltmayan Yahudi göçmenlerin zorla tahliye edilmesinde polisle birlikte çalışacak ordu için hayli hassas bir mesele. 
     Radikal İsrailliler, askerlerin tahliye konusundaki emirlere uymamaları için kampanya düzenlerken, bazı asker ve subaylar da Savunma Bakanı Şaul Mofaz'a operasyona katılmayı reddedeceklerini bildirmişlerdi. 
     
</TEXT>
</DOC>
