<DOC>
<DOCNO> 294923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sondun05.html </URL>
<DATE> 2004/12/05/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Yuşçenko, güvenlik nedeniyle ailesini saklıyor... 
</HEADLINE>
<TEXT>

     Ukrayna'daki başkanlık seçimlerine katılan Batı yanlısı muhalif lider Viktor Yuşçenko, güvenliklerini sağlamak amacıyla ailesini sakladığını söyledi. 
     Amerikan vatandaşı da olan Yuşçenko, İngiliz Sunday Telegraph gazetesine verdiği demeçte, ''Bugün bile ailem başkent Kiev'de yaşayamıyor. Çocuklarım okula gidemiyor. Daha da kötüsü bizi bekliyor. Durum ailem için güvenli değil. Bu ülkede siyasi değişimleri tamamlamadan da güvenlikte olmayacağız'' ifadesini kullandı. 
     Seçim kampanyasına başladığı ekim ayında, kendisine yönelik zehirleme girişimini iddialarını da aydınlatmaya kararlı olduğunu ifade eden ve Devlet Başkanı Leonid Kuçma yandaşlarını suçlayan Yuşçenko, ''Yakında herkes ne olup bittiğini öğrenecek. Beni şu andaki hale getirmek için bana ne verdiklerinin ayrıntılarını ortaya çıkaracağım'' dedi. 
     Gizemli bir hastalığa yakalanan 50 yaşındaki muhalif liderin yüzünün kısa sürede çiçek bozuğuna benzer bir hal aldığı biliniyor. Yuşçenko'nun zehirlendiği ileri sürülüyor. 
     
</TEXT>
</DOC>
