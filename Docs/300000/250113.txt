<DOC>
<DOCNO> 250113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/guncel/gun08.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Geç kalan yasa tartışması 
</HEADLINE>
<TEXT>


GÖKÇER TAHİNCİOĞLU Ankara 

Adalet Bakanlığı, Anayasa değişikliği ile kaldırılan idam cezasının yerine ağırlaştırılmış müebbet ağır hapis cezasının verilmesine ilişkin tasarıyı Başbakanlık'a gönderdi. Düzenleme, Anayasa değişikliği ile birlikte yürürlüğe girmediğinden, "hükümlülere, idam cezası kaldırıldığı için müebbet hapis cezası verilmelidir" görüşüyle başlayan tartışmayı ortadan kaldırmaya yetmedi. Anayasa değişikliğinden, tasarının yasalaşcağı süreye kadar geçen zamanda hukuki boşluk bulunduğunu belirten bazı kaynaklar, idam hükümlülerinin cezalarını, bu boşluğu gerekçe göstererek, idamdan sonra en ağır ceza olan, 30 yıla dönüştürülen müebbet hapse çevrilmesi için başvurabileceklerini belirtti. Bu durumda, yeni ve eski düzenlemeler arasından sanık lehine olanın uygulanması zorunluluğu bulunduğuna dikkat çeken kaynaklar, başvuracak olan idam hükümlüsü Abdullah Öcalan'ın durumunun da Yargıtay'dan başlayıp AİHM'ye kadar uzanabilecek bir süreçten sonra netlik kazanacağını belirtti. 


</TEXT>
</DOC>
