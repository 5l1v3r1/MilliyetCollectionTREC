<DOC>
<DOCNO> 286899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/sonspo11.html </URL>
<DATE> 2004/11/07/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Nobre Kadıköy'e damgasını vurdu... 
</HEADLINE>
<TEXT>

     Fenerbahçe'nin geçen sezon devre arasında kadrosuna kattığı Brezilyalı Marcio Nobre, Fenerbahçe Şükrü Saracoğlu Stadı'na adeta damgasını vurdu. 
     Golcü futbolcu, geldiğinden bugüne dek takımının kendi sahasında yaptığı 17 maçın 16'sında ilk 11'de forma giyerek rakip filelere attığı 16 golle, sarı-lacivertlilerin Kadıköy'deki en golcü oyuncusu oldu. 
     Geçen sezon Kadıköy'deki 10 maçta da ilk 11'de sahaya çıkarak 9 gol atan Nobre, bu sezon Şampiyonlar Ligi maçları da dahil olmak üzere 6 maçta 7 kez golle buluştu. 
     İstikrarlı performansıyla takımın vazgeçilmezleri arasına giren Nobre'yi, Kadıköy'de attığı gol sayısına göre geçen sezonun ikinci yarısından bu yana 11 golle Van Hooijdonk izliyor. Tuncay 4, Serhat ve Luciano 3'er, Ümit ve Mehmet 2'şer, Alex, Deniz, Semih ve Servet'in de 1'er golü bulunuyor. 
     
     GOLLERİ 

     Her golden sonra taraftarın ismini ''Lorke'' türküsüne uyarlayarak tezahürat yaptığı Marcio Nobre'nin Fenerbahçe Şükrü Saracoğlu Stadı'nda attığı goller ve maçlar şöyle 
     
     2003-2004 sezonu 

     1- Fenerbahçe-Çaykur Rizespor 4 - 1 2 . 
     2- Fenerbahçe-Trabzonspor.... 3 - 1 1 . 
     3- Fenerbahçe-Diyarbakırspor. 2 - 2 2 . 
     4- Fenerbahçe-Galatasaray.... 2 - 1 1 . 
     5- Fenerbahçe-Konyaspor...... 5 - 2 2 . 
     6- Fenerbahçe-Bursaspor...... 3 - 1 1 . 
     
     2004-2005 sezonu 

     7- Fenerbahçe-Malatyaspor.... 3 - 1 2 . 
     8- Fenerbahçe-Denizlispor.... 2 - 0 1 . 
     9- Fenerbahçe-Olympique Lyon. 1 - 3 1 . 
     10-Fenerbahçe-Sakaryaspor..... 6 - 0 2 . 
     11-Fenerbahçe-B.B. Ankaraspor 1 - 0 1 . 
     
</TEXT>
</DOC>
