<DOC>
<DOCNO> 254956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/guncel/gun13.html </URL>
<DATE> 2004/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Mülkiye dergisi yeniden piyasada 
</HEADLINE>
<TEXT>


ANKARA Milliyet 

Ankara Üniversitesi Siyasal Bilgiler Fakültesi mezunlarının oluşturduğu Mülkiyeliler Birliği MB , 2000'de ara verilen geleneksel dergiyi yeniden yayımlamaya başladı. Devlet bürokrasisinin çeşitli kademelerinde görev alan edebiyat, sanat, tarih gibi alanlarda tanınan birçok yazarın katkıda bulunduğu MB dergisi, 243 1 sayısıyla 80 sayfa olarak yayımlandı. 1965'ten beri yayımlanan dergide, "Aile içinde unvana gerek yoktur" denilerek yazarların yalnızca isimlerine yer verildi. Derginin bu sayısında, eski ABD Başkanı Roosevelt ve eski Sovyetler Birliği Başkanı Stalin'in BM'nin kuruluşuyla ilgili pazarlıklarından Türkiye'de yayımlanmamış bilgilerin yanı sıra, eski Hazine Müsteşarı Faik Öztrak, Gelirler Genel Müdürlüğü Daire Başkanı Yüksel Karaca ve İranlı düşünür Ekber Genci'nin yazıları ve Fransız entelektüel Jacques Derrida'yla yapılan söyleşi yer aldı. 


</TEXT>
</DOC>
