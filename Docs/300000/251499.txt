<DOC>
<DOCNO> 251499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/sontur25.html </URL>
<DATE> 2004/06/28/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Manavgat... Evinde ölü bulunan kadının katili komşusu çıktı 
</HEADLINE>
<TEXT>

     Antalya'nın Manavgat İlçesi'nde, evinde ölü bulunan 23 yaşındaki Kader Etik'in, karşı komşusu Bünyamin Yılmaz tarafından kravatla boğularak öldürüldüğü belirlendi. 
     Milli Egemenlik Mahallesi Güneylioğlu Caddesi'ndeki evinde ölü bulunan Kader Etik'in 23 öldürülmesiyle ilgili gözaltına alınan komşusu Bünyamin Yılmaz, genç kadını öldürdüğünü itiraf etti. 
     Bünyamin Yılmaz'ın poliste verdiği ifadede, evli olan komşusu Kader Etik ile iki yıldır ilişki yaşadığını söylediği öğrenildi. Yılmaz'ın ifadesinde, genç kadının kendisine son zamanlarda soğuk davrandığını belirterek, ''O'na bunun nedenini sordum. Benimle görüşmek istemediğini söyledi. Ben de Seni başkasına yar etmem. Yaşamak sana haram dedim. Sıcak olduğu için boynumdan çıkardığım ve o an elimde olan kravatla boğarak öldürdüm. Bir an için şuurumu kaybettim. Çok pişmanım'' dediği belirtildi. 
     Yılmaz, çıkarıldığı mahkemece tutuklandı. 
     
</TEXT>
</DOC>
