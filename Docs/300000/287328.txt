<DOC>
<DOCNO> 287328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/spor/spo06.html </URL>
<DATE> 2004/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Her şey ortada 
</HEADLINE>
<TEXT>


Futbolda doğru yolun ortadan geçtiği bu hafta bir kez daha kanıtlandı. Bu gerçeği gözardı edenler ya beklenmedik puanlar yitirdi ya da sadece şansının yardımıyla haftayı kurtardı 

TAMER BAĞLAN 


İstisnalar kaideyi bozmadığı sürece futbol, orta sahada kazanılır. Hem takım savunmasının, hem gol girişimlerinin başlangıç ve gelişme aşamaları, orta alanda yaşanır.. Ve burada zayıf kaldığınız, bu bölgeyi rakibe kaptırdığınız zaman kazanmanız, ya olağanüstü bireysel becerilere ya da topun yuvarlaklığıyla ilgili olasılıklara kalır... 
Daum'un, Kadıköy'deki Lyon maçının ilk yarısından ders almayışı, bu maçın ikinci yarısında ve İnönü'de bu bölgeyi dirençsiz bırakışının getirisi, daha doğrusu götürüsü ortadadır. Çarşamba akşamı Fransa'da Avrupa'nın en etkili takımlarından birine gösterilen direnç ve cumartesi akşamı Kadıköy'de Türkiye'nin kanatları kullanarak en iyi hücum eden takımlarından birine karşı kurulan hakimiyet ise, hem Daum'un kulağına küpe olması gereken bir ders hem de diğer teknik adamlara örnek olması gereken tercih doğrularıdır. Aurelio 22 , Selçuk 17 , Serkan 14 üçlüsünün 53 top kazandığı, Nobre'yi ve nihayet Alex'i öne çıkaran mücadeleci orta saha seçimi Fenerbahçe'nin Trabzon'a lider olarak gitmesini sağlayan çok basit ve vazgeçilmemesi gereken bir futbol mantığıdır. 
İşte, Galatasaray'a Diyarbakır'da hiç ummadığı kaybı yaşatan da, bu alanda Hagi'nin yanlış tercihleriyle oluşan akıl almaz top kayıpları ve mücadele zaafıdır. Sabri'yle takımı ileri taşımaya, Volkan'dan ön libero, Necati'den 10 numara ya da kanat oyuncusu yaratmaya çalışmak, Saidou ve Conceçiao gibi taze kuvvetler dururken, en kötü günlerini yaşayan Ergün'e 'kesici' muamelesi yapmak, üç puanlık kaybı getiren teknik adam yanlışlarıdır. Diyarbakır'daki Hakan Şükür için "Onu hiç bu kadar etkisiz görmedim" cümlesini kuranlar, başarılı her forvet oyuncusunun arkasında iyi bir orta saha olduğu gerçeğini atlamamalıdır. 
Ayhan, Yılmaz, Özgür, Faruk ve Birol gibi beş önemli eksiği bulunan ve son vuruşlarda zaten sorun yaşayan Ankaragücü'ne karşı, Trabzonspor'un sadece birkaç dakika süren iyi futbolunun ve verdiği onca pozisyonun nedeni de budur. Orta alan direncini bir kişi azaltan, Fatih ve Gökdeniz'i Yattara ile takviye tercihi, sadece koşan bir rakibe karşı bile Bordo - Mavililer'i karşılaşma öncesi hiç ummadığı, Ziya Doğan'ı zıvanadan çıkaran sıkıntılara sokmuştur. 
Basamakları yavaş yavaş çıkan Rizespor'a ve pazar akşamı 10 kişiyle Beşiktaş'a kök söktüren Konyaspor'un randımanına şaşıranlara, her iki ekibin sezon başından bu yana orta alanda verdiği mücadeleyi araştırmaları tavsiye olunur. Çalımbay'ın yarattığı ekibi, geride kalan 12 haftada ikinci yarılarda hiç gol yemeden yukarı taşıyan, fizik güç ve kondisyonla ilgili orta alandan geçen bir yoldur. Konyaspor'un ligdeki konumuna bakıp, "Hadi canım sen de " demeden önce Yeşil - Beyazlılar'ın ligin en az kaybeden beş takımından biri olduğunu bilmek gerekir. Onları üst sıralardan alı koyan tek neden de, gol kaçırma sorunudur. 

Haftanın portresi 

MARCİO NOBRE Fenerbahçe 
Yabancıların alışkanlık yapan kaprislerinden uzak, sadece futbola odaklanan bir beyni var. Ve saat gibi dakik vuruş zamanlaması, onlara kusursuz eşlik eden ayakları... Tilki gibi golün kokusunu alabilme ve hücum hattında dar alanda müthiş manevralar yapabilme meziyetleri de cabası. Kısacası bir gol silahının tüm özelliklerini bünyesinde barındırıyor Sambacı. Ankaraspor karşısında kilidi açmakta zorlanan takımının hücum girişimlerinin neredeyse yarısından fazlasına adını yazdırdı. Bakmayın bir gol attığına, kaçanları sayarsak şanssızdı. 24. yaş gününde kendisine nazar boncuğu takılmalıydı. 

Haftanın karması 

Petkoviç Trabzon 
Ali Tandoğan G.Birliği 
Burhan D.Bakır 
Serhat İst.Spor 
Yasin D.Bakır 
Alex F.Bahçe 
Hasan Konya 
Fahri Ç.Rize 
Jaziri G.Antep 
Fatih Tekke Trabzon 
Nobre F.Bahçe 

Haftanın takımı 

DİYARBAKIRSPOR Dile kolay, Galatasaray'ı yenerek 25 yıllık bir hasreti bitirdiler, bayramı erken getirdiler. Hırsları, inançları ve mücadele güçleriyle zirve yarışına ortak olan rakiplerinin nefesini kestiler. Kolektif futbolun örneklerini sunarak, pozisyon bile vermeden 90 dakikayı bitirdiler, sahayı alkışlarla terkettiler. 

Haftanın hocası 

ÜMİT KAYIHAN Diyarbakırspor Kendisini kabul ettirmişti, yoksa üçüncü kez aynı kulüpte teknik direktörlük yapmak her yiğidin harcı değildi. Sebat maçında Aslan'ı iyi tahlil etti, oyuncularına rakibin yumuşak karnını ezberletti. Tarihi galibiyetle üzerindeki baskıyı kırdı, rahatladı. Özeleştiri yapsa da zafer turu hakkıydı. 

Haftanın hakemi 

HÜSEYİN GÖCEK Ç.Rize - Sakarya İlk kez Süper Lig vitrinine çıkmasına rağmen istikrarlı çizgisini Rize'de zirveye taşıdı. Oyunun tek hakimiydi, çaldığı düdükler hiç göze batmadı. Mühendis olan Göcek, avantaj kurallarında doğru hesaplar yaptı, hiçbir itirazla karşılaşmadı. Üstelik yardımcılarının hatalarını bile kapattı. 

Gol krallığı Futbolcu Takım Maç Gol Fatih Tekke Trabzonspor 12 9 John Carew Beşiktaş 11 8 Van Hooijdonk Fenerbahçe 12 8 Marcio Nobre Fenerbahçe 12 8 Necati Ateş Galatasaray 12 8 Zafer Biryol Konyaspor 12 8 Gökdeniz K. Trabzonspor 12 8 

Gol Pası Futbolcu Takım Maç Gol Pası Fatih Tekke Trabzonspor 12 7 Alex de Souza Fenerbahçe 10 6 Celil Sağır Samsunspor 12 5 

Altın eldiven Futbolcu Takım Maç Gol Rüştü Reçber Fenerbahçe 8 5 Michael Petkovic Trabzonspor 12 7 Zdravko Zdravkov Ç.Rizespor 12 8 Kerem İnan Samsunspor 8 8 

Kart cezalıları 

Kırmızı Selçuk Fenerbahçe , Ernani Konya , Kerem Samsun , Tayfun Trabzon 
Sarı Adem, Baidoo Ankaragücü , Sinan D., Jupi Diyarbakır , Serkan Fenerbahçe , Erhan Konya , Krita Samsunspor 

Haftanın sonuçları 

Konyaspor - Beşiktaş 2 - 2 
Tayfun Dk.4 , Zafer Biryol Dk.51 Pen ve 56 Pen. , Carew Dk.89 Pen. 
Ankaragücü - Trabzonspor 2 - 0 
Gökdeniz Dk.2 , Fatih Dk.82 Pen. 
Çaykur Rizespor - Sakaryaspor 2 - 0 
Kürşat Dk.11 , Fahri Dk.67 
Kayserispor - Gençlerbirliği 1 - 2 
Ali Tandoğan Dk.19 , El Saka Dk.33 Ken.Kal. , Flip Dk.77 Pen. 
Samsunspor - Gaziantepspor 1 - 3 
Lazarov Dk.26 Pen. , Jaziri Dk.32 , Celil Dk.59 , Erhan Dk.90 
Akçaabat Sebatspor - Malatyaspor 1 - 1 
Yunus Dk. 52 , Orhan Dk.70 
İstanbulspor - Denizlispor 1 - 1 
Ahmet Dursun Dk.33 , Burak Dk.42 
Fenerbahçe - B.B.Ankaraspor 1 - 0 
Nobre Dk.35 
Diyarbakırspor - Galatasaray 2 - 0 
Yasin Dk.45 , Sylla Dk.90 

Haftanın maçları 

A Milli Takımımız'ın Dünya Kupası grup elemelerinde 17 Kasım'da Ukrayna ile yapacağı maç nedeniyle Süper Lig'de 
bu hafta müsabakalar oynanmayacak. 


</TEXT>
</DOC>
