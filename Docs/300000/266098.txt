<DOC>
<DOCNO> 266098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sontur39.html </URL>
<DATE> 2004/08/24/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Telekom, abonelere yol gösterecek... 
</HEADLINE>
<TEXT>

     Türk Telekom'un, Standarthatt ve Hesaplıhatt müşterilerinin faturalarını düzenlerken, her iki tarifeyi hesaplayarak uygun olanı tahsil edeceği bildirildi. 
     Türk Telekom'dan yapılan yazılı açıklamaya göre, abonelerin yanlış seçim yapabilme olasılıkları ve bundan kaynaklanabilecek mağduriyetleri düşünülerek, herhangi bir seçim yapmayan Standarthatt veya Hesaplıhatt seçiminde bulunan müşterilerin faturaları, yıl sonuna kadar hem Standarthatt hem de Hesaplıhatt tarifelerinden hesaplanacak ve hangisi daha uygun ise onun üzerinden faturalandırılacak. 
     Ayrıca birden fazla telefon hattı olan müşterilere de hangi hat için Hesaplıhatt tarifesini seçmesi gerektiği konusunda uzun süreli konuşma profillerini görerek karar vermelerini sağlamak amacıyla, 5 ay boyunca tek adreste birden fazla Hesaplıhatt sınırlaması uygulanmayacak. 
     
</TEXT>
</DOC>
