<DOC>
<DOCNO> 295466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sondun12.html </URL>
<DATE> 2004/12/07/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
ABD'nin Türkiye'ye desteğinde Kıbrıs koşul değil 
</HEADLINE>
<TEXT>

     ABD Dışişleri Bakanlığı Sözcü Yardımcısı Adam Ereli, AB'nin Türkiye'ye Kıbrıs Rum kesimini tanımadan müzakere tarihi vermesi konusunda, ABD'nin uzun süredir sahip olduğu tutumun değişmediğini, bunun da Türkiye'nin AB'ye girmesine destek vermek olduğunu belirtti. 
     Ereli, basın toplantısında AB'nin Türkiye'ye tarih vermesine ilişkin bir soruya yanıt verdi. AB'nin, "Türkiye Kıbrıs gibi bir AB üyesini tanımasa bile Türkiye ile müzakerelere başlama tarihi verip vermemesi gerektiği" yönündeki soruya Ereli, ABD'nin uzun zamandır açıklaya geldiği konumunun ötesinde ekleyecek bir şeyi olmadığını belirterek yanıt verdi. Ereli, ABD'nin AB üyesi olmadığını, ancak Türkiye'nin AB'ye girişini desteklediğini belirtirken, bunun koşulları ve esaslarının AB ile Türkiye arasındaki bir konu olduğunu vurguladı. 
     
</TEXT>
</DOC>
