<DOC>
<DOCNO> 270829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/guncel/gun07.html </URL>
<DATE> 2004/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüz kızartan iddialar 
</HEADLINE>
<TEXT>


Milli kadın haltercilerin kavgası çığırından çıktı. Taylan, Daşdelen'i lezbiyenlikle suçladı. Daşdelen ise, 'Antrenörüyle ilişkisi var' dedi 


Milli halterciler Aylin Daşdelen, Sibel Şimşek ve Atina'da dopingli çıkan Şule Şahbaz'ın Gençlik ve Spor Genel Müdürlüğü'ne dilekçe vererek antrenör Mehmet Üstündağ'ı cinsel tacizle suçlamalarının ardından başlayan kavgada peş peşe ağır iddialar dile getiriliyor. 
Antrenörü Üstündağ'ı savunan Nurcan Taylan Aylin Daşdelen, Şule Şahbaz ve Sibel Şimşek'in kendisini tehdit ettiklerini öne sürerek "Zaten üçü de hocaları Nurcihan Gönül'le yaşıyor. Lezbiyen ilişkileri var. İncinur Şahin pavyonda çalışıyor. Daşdelen ise, 14 yaşındayken Üstündağ'ın tacizine uğradığını iddia ederek, "Ondan kurtulmak için 2 yıl halteri bıraktım. 'Kızlık önemli değil. Başarı için bazı şeylere göz yumacaksın' diyordu. Esma Can onun yüzünden intihara kalkıştı. Nurcan'ın Üstündağ'la ilişkisi var" diye konuştu. 

Tacizin belgesi olur mu 
İncinur Şahin de 10 yıl önce tacize uğradığını ve Üstündağ'ı mahkemeye verdiğini belirterek, "Spor hayatımın bitmesine neden oldu" dedi. Televizyon ekranlarına yansıyan tartışma sırasında Üstündağ'ın "Tanığın var mı" sorusuna Şahin, "Tacizin belgesi olur mu hiç" karşılığını verdi. 


</TEXT>
</DOC>
