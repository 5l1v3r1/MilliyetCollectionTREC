<DOC>
<DOCNO> 299812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sondun43.html </URL>
<DATE> 2004/12/22/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Maymunlarla Bush portresi dev panoda 
</HEADLINE>
<TEXT>

     BBC 

ABD Başkanı George Bush'un maymun kafalarından oluşan tartışmalı portresi, bir ay süreyle New York'ta dev bir elektronik panoda sergilenecek. 
     Ressam Chris Savido'nun İngilizce'de çalı, çalılık alan anlamına gelen Bush söcüğünden yola çıkarak "Bush maymunları" adını verdiği akrilik tablosunun yer aldığı sergi geçen hafta neden belirtilmeksizin kapatılmış, bu olay sansür tartışmalarını gündeme getirmişti. 
     Ancak adı açıklanmayan bir kişinin mali desteğiyle Savido'nun çalışması, New York New Jersey arasında yer alan bir tünelin girişindeki dev panoda yansıtılacak. 
     Portreyi her gün ortalama 400 bin sürücü görecek. 
     Söz konusu sponsorun, çok beğendiği için bu portrenin daha geniş kitlelere ulaşmasını istediği açıklandı. 
     İlk sergiyi düzenleyen yetkililer, "Bu tablonun niçin tartışma konusu olduğunu anlayamadık. Bush maymunları, sanatçının Bush yönetiminden duyduğu rahatsızlığın uygar bir ifadesi" dediler. 
     Bush'un portresi yüzlerce maymundan oluşuyor. Portre internetteki müzayede şirketi eBay tarafından açık artırmaya çıkarıldı. 
     23 yaşındaki ressamın eserine şimdilik 4 bin dolar teklif edildi. Müzayededen elde edilecek gelir Irak'taki Amerikan askerlerinin ailelerinin kurduğu bir yardım kuruluşuna verilecek. 
     Söz konusu yardım kuruluşu, askerlere çelik yelek almak için para topluyor. 
     
</TEXT>
</DOC>
