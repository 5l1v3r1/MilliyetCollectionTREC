<DOC>
<DOCNO> 273162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/sontur08.html </URL>
<DATE> 2004/09/19/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Gece dereye düşüp sızdı, sabah bulundu 
</HEADLINE>
<TEXT>

     Adem GÜVEN İZMİR, DHA 
İZMİR'in Konak İlçesi'nde alkollü olduğu için yürürken gece dere yatağına düşen 52 yaşındaki Yusuf Çallı, sabah sesini duyan vatandaşların ihbarı üzerine harekete geçen AKS 110 ekipleri tarafından kurtarıldı. 
     Alkollü olan Yusuf Çallı, önceki gece saat 23.30 sıralarında Yeşildere yolundaki BESAŞ Köprüsü yakınlarında, dere kenarından evine doğru yürürken dengesini kaybedip üç metre yükseklikten düştü. Hafif yaralanan ve sesini kimseye duyuramayan Çallı geceyi fazla su olmayan derenin içinde geçirdi. Sabah saatlerinde Çallı'nın sesini duyurabildiği vatandaşlar itfaiyeyi aradı. 
     Ekipler Çallı'yı kısa sürede dereden çıkardı. Hafif yaralanan Çallı ambulansla Alsancak Devlet Hastanesi'ne kaldırıldı. Polise verdiği ifadede "Gece boyunca sesimi kimseye duyuramadım. Zaten alkollü olduğum için bir süre sonra sızmışım'' dedi. Tedavisi yapılan Yusuf Çallı taburcu edildi. 
     
</TEXT>
</DOC>
