<DOC>
<DOCNO> 265560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/guncel/gun04.html </URL>
<DATE> 2004/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Öcalan, aşkı için idamı göze almış 
</HEADLINE>
<TEXT>


Osman Öcalan, iki kez şık olduğunu, örgütün, temiz sevgisine ilgi göstermediğini söyledi 

NAMIK DURUKAN Ankara 

PKK KONGRA - GEL'den ayrılarak Yurtsever Demokratik Parti'yi kuran Osman Öcalan, iki kez şık olduğunu, bir aşkı için idamı göze aldığını söyledi. "Ayrılmak çözüm aramaktır" başlığıyla örgütten ayrılış nedeni konusunda uzun bir değerlendirme yapan Öcalan, hakkında 1995'te alınan idam kararının, 1997 ocak ayına kadar askıda tutulduğunu kaydetti. Birbirini sevenlerin idam gibi ağır cezalara çarptırıldığını vurgulayan Öcalan, kendisinin de şık olmasının idam cezası almasına etken olduğunu söyledi. Öcalan, ilişkilerini şöyle anlattı 

Sevgisine ilgi gösterilmemiş 
"1991 yazında Zehra Okçu arkadaşla ilişkilendim. Kurduğum ilişki cinsel bir tercih sonucu gelişmedi. Kişilik özellikleri ve güzelliği beni derinden etkilemişti. İlişkilenmemek için direndimse de, başarılı olamadım. Aşk denilen olayı ilk kez yaşıyordum. İlişkimi gizlemeyi ahlaki bulmadığımdan, açıkça sürdürdüm. Geliştirdiğim ilişki her ikimize de pahalıya patladı. Teşhir ve tecrit uygulamalarının yanı sıra, idam cezasını almamda da önemli bir etken oldu. Bu ilişki nedeniyle yaşam bizler için zindana dönüştürüldü. Zehra arkadaşın 1997'nin aralık ayında Gare Dağında şehit düşmesinin ardından, tövbek r oldum. 2003'ün mayıs ayına kadar bu tutumumu korudum. Keve Jiyan arkadaşı tanımam bu duruma son vermeme yol açtı. Keve arkadaşa derin bir duygu ile bağlandım." 
Öcalan, örgütün temiz sevgisine ilgi göstermediğini, ağabeyi ve örgütün bu olayı alabildiğine kullandıklarını belirtti. 


</TEXT>
</DOC>
