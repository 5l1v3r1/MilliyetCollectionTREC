<DOC>
<DOCNO> 250639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sontur39.html </URL>
<DATE> 2004/06/24/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Felçli ablasının eşiyle kaçtı... 
</HEADLINE>
<TEXT>

     Çorum'da 28 yaşındaki genç kız, çocuklarına bakmak için geldiği felçli ablasının eşiyle kaçtı. 
     Ulukavak Mahallesi Tekceviz 5. Sokak'ta bir gecekonduda kızları Satı 10 , Sibel 9 ve Seda 6 ile birlikte yaşayan Zülfiye Salman 41 , geçen yıl eşiyle tartışması sonucu sinir krizi geçirdiğini ve vücudunun sol tarafının felç olduğunu söyledi. 
     Zülfiye Salman, kız kardeşi Z.Ç'nin 28 kendisine yardım etmek amacıyla evlerine geldiğini ve bir süre kaldıktan sonra tekrar ailesinin yanına döndüğünü anlattı. Aynı dönemde eşi Nurettin Salman'ın da 41 çalışmak için şehir dışına gideceğini söyleyerek evden ayrıldığını ve bir daha dönmediğini ifade eden Zülfiye Salman, daha sonra 14 yıllık eşinin kız kardeşi Z.Ç. ile kaçtığını öğrendiğini belirtti. 
     Hiçbir maddi gelirinin ve sosyal güvencesinin olmadığını kaydeden Zülfiye Salman, ''Evimin 70 milyon liralık kirasını Sosyal Yardımlaşma ve Dayanışma Vakfı'ndan temin etmeye çalışıyorum. Çocuklarım için günlük bir öğün aşevinden yemek alıyorum. Komşularımın yardımıyla geçinmeye çalışıyorum. Hayırsever vatandaşlardan yardım bekliyorum'' dedi. 
     
</TEXT>
</DOC>
