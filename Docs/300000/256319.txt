<DOC>
<DOCNO> 256319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/son/sonsiy11.html </URL>
<DATE> 2004/07/18/ </DATE>
<TIME> 19.48 </TIME>
<AUTHOR>  </AUTHOR>
<HEADLINE>
Başbakan Erdoğan Antalya'ya gitti 
</HEADLINE>
<TEXT>

     Başbakan Recep Tayyip Erdoğan, özel uçak ''Ata'' ile saat 19.15'te Antalya'ya geldi. 
     Eşi Emine ve küçük kızı Sümeyye Erdoğan ile birlikte Antalya'ya gelen Erdoğan'ı, Antalya Havalimanı'nda Bayındırlık ve İskan Bakanı Zeki Ergezen, Antalya Valisi Alaaddin Yüksel, Garnizon Komutanı Tuğgeneral H. Bülent Matsar, Ak Parti Antalya milletvekilleri Mevlüt Çavuşoğlu, Fikret Badazlı, Osman Akman, Burhan Kılıç, Büyükşehir Belediye Başkanı Menderes Türel, Kepez Belediye Başkanı Erdal Öner, AK Parti Antalya İl Başkanı Hamza Taş ve partililer karşıladı. 
     Erdoğan, kendisini karşılayanlarla tokalaştıktan sonra VIP Salonu dışında kendisini bekleyen partilileri selamladı. 
     Erdoğan, ''Hepinize teşekkür ederim, Şimdi başka bir işimiz var'' dedikten sonra, Ergezen, Yüksel ve Türel'le birlikte apronda kendisini bekleyen Emniyet Genel Müdürlüğü'ne ait helikoptere bindi. 
     Erdoğan'ın, helikopterle Kundu Turizm Yolu, yapımı süren Antalya-Kemer duble yol inşaatı ve Antalya'da yapılması planlanan katlı kavşak noktalarını inceleyeceği öğrenildi. 
     Erdoğan'ın eşi Emine Erdoğan ve kızı Sümeyye Erdoğan ise Vali Yüksel'in eşiyle birlikte, bir otomobille kısa bir kent turu yapmak üzere havalimanından ayrıldılar. 
     
</TEXT>
</DOC>
