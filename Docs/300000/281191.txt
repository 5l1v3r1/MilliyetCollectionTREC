<DOC>
<DOCNO> 281191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sondun48.html </URL>
<DATE> 2004/10/18/ </DATE>
<TIME> 23.22 </TIME>
<AUTHOR>  </AUTHOR>
<HEADLINE>
Dünya satranç şampiyonu Kramnix unvanını korudu 
</HEADLINE>
<TEXT>

     Dünya Satranç Şampiyonu Rus Vladimir Kramnik, Macar rakibi Peter Leko ile yaptığı şampiyonluk maçında unvanını korudu. 
     İsviçre'nin Brissago kentinde oynanan maçın, 4 saat süren 14. ve son oyununda Kramnik rakibini yendi. 41. hamlede sona eren oyunda Leko'ya şampiyon olması için beraberlik yetiyordu. 
     Bu sonuçla 27 Eylül'de başlayan maçı, her iki oyuncu da 2 galibiyetle noktaladı. 10 oyun berabere bitti. Bu sonuçla son şampiyon Kramnik unvanını korudu. 
     Şampiyonada galibiyetlere 1, beraberliklere ise 0.5'er puan veriliyor. Tarafların berabere kalması halinde son şampiyonun unvanını koruması kuralı uygulanıyor. 
     Vladimir Kramnik, Rus Garry Kasparov'u 2000 yılındaki maçta yenerek dünya şampiyonu olmuştu. Kasparov'un öğrencisi olan 1,95 boyunda ve 100 kilo ağırlığındaki Kramnik 29 , soğukkanlılığı nedeniyle ''Buz Adam'' olarak adlandırılıyor. 
     Kramnik, müsabakanın ardından yaptığı açıklamada, ''Maç, Kasparov ile yaptığımdan daha zordu. Leko'ya başarılar dilerim. Onunla dünya şampiyonluğu unvanı için bir kez daha karşılaşacağımdan eminim'' dedi. 
     
</TEXT>
</DOC>
