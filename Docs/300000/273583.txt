<DOC>
<DOCNO> 273583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sondun08.html </URL>
<DATE> 2004/09/21/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Le Monde Türkiye, AB'nin 7 önemli gündeminden biri... 
</HEADLINE>
<TEXT>

     Fransa'da yayımlanan Le Monde gazetesi, ''AB Komisyonu'nun yeni Başkanı Manuel Barroso'nun gündemindeki yedi önemli konudan birinin, Türkiye'nin AB üyeliği olduğunu'' yazdı. 
     Le Monde gazetesi, istihdam sorunuyla ilgili Lizbon stratejisi, sürdürülebilir kalkınma, Kyoto protokolü, mali perspektif, euro para birimi kriterlerini belirleyen istikrar paktı ve genel toplum hizmetleri ile birlikte, Türkiye'nin AB üyeliğinin, yeni komisyon tarafından gündemdeki en önemli yedi sorun olarak saptandığını bildirdi. 
     ''AB Komisyonu'nun yeni üyelerinin gelecek hafta Avrupa Parlamentosu önünde çalışma programları konusunda sözlü sınavdan geçeceğini'' belirten Le Monde, ''Barroso'nun, bütün üyelere öncelikli gündemdeki sorunlarla ilgili birlik içinde ve tek ses halinde konuşmaları uyarısında bulunduğunu'' bildirdi. 
     Barroso ve yeni üyeler, 1 Kasım tarihinde göreve başlayacak. 
     
</TEXT>
</DOC>
