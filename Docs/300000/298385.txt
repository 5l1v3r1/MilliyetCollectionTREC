<DOC>
<DOCNO> 298385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/siyaset/siy03.html </URL>
<DATE> 2004/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıra tartışması yumrukla bitti 
</HEADLINE>
<TEXT>


TBMM'de bütçe görüşmeleri sırasında çıkan tartışmada, AKP'li Kaya, CHP'li Divan K tibi Küçük'e yumruk attı 

ANKARA Milliyet 


TBMM Genel Kurulu'nda görüşülecek 2005 bütçesi üzerinde konuşmak için TBMM Başkanlık Divanı'na isim yazdırmak isteyen milletvekilleri, sıra tartışması yüzünden sille tokat kavga etti. CHP'den Ağrı Milletvekili olarak seçildikten sonra AKP'ye geçen Cemal Kaya, Divan K tibi Ahmet Küçük'ü yumrukladı. 

Aslanoğlu darbe aldı 
Kavganın, Kaya'nın, aleyhte konuşmak isteyen CHP Manisa Milletvekili Ufuk Özkan'ın konuşma listesine yazılmasını istememesi üzerine çıktığı öğrenildi. 
Ahmet Küçük, lehte ve aleyhte konuşmak için sıra kaydı yaptırırken, "Beni unuttun, araya yaz" uyarısı yapan Özkan'ı 41. sıraya yazdı. Ancak Kaya buna itiraz etti. "Sen karışma" yanıtına sinirlenen Kaya, Küçük'e yumruk attı. CHP Malatya Milletvekili Mevlüt Aslanoğlu, kavgayı ayırmak için Kaya'nın beline sarıldığını, bu arada sol omzuna darbe aldığını, olay sırasında silah çekme ya da küfür gibi bir olayın yaşanmadığını söyledi. 

'Silah çekecekti' 
Kaya'nın haksız yere kendisine saldırdığını vurgulayan Küçük, şunları söyledi 
"Listeye eklemeler yapıyorduk. Özkan'ı unutmuşum. Hatamı fark ettim, 41. sıraya ekledim. Kaya, 'Yazamazsın' diye bağırdı. Ben de 'Zaten sen 32. sıradasın, seni ilgilendirmez' yanıtını verdim. Yumruk attı, ilkini tutturdu. Ayırdılar. Ama elini beline götürdü, silah çekecekti." 


</TEXT>
</DOC>
