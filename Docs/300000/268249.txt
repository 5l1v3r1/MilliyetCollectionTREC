<DOC>
<DOCNO> 268249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sontur36.html </URL>
<DATE> 2004/09/01/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Kayıp üniversite öğrencisinin cesedi 8 ay sonra bulundu 
</HEADLINE>
<TEXT>

     Eskişehir'de 8 ay önce kaybolduğu bildirilen iletişim bilimleri fakültesi öğrencisinin cesedi, bir ağaca asılı olarak bulundu. 
     Alınan bilgiye göre, jandarma ekipleri, vatandaşların ihbarı üzerine, Mihallıççık İlçesi'ne bağlı Sorkun Köyü Beşpınar mevkiinde, çam ağacında boynunda iple asılı bir şekilde, 20-25 yaşlarında olduğu tespit edilen bir kişinin çürümüş cesedini buldu. 
     Otopsi için Osmangazi Üniversitesi Tıp Fakültesi Hastanesi'ne kaldırılan cesedin, Anadolu Üniversitesi İletişim Bilimleri Fakültesi Reklamcılık Bölümü 3. sınıf öğrencisi İsmail Sel'e 25 ait olduğu belirlendi. 
     Sel'in yakınları, kendisinden haber alamadıkları için 8 ay önce Jandarma ve Emniyet güçlerine kayıp başvurusunda bulunduklarını belirttiler. 
     Okulda bölüm birincisi olduğu öğrenilen İsmail Sel'in, Kurban Bayramı'nda memleketi Karaman'a gitmek için Eskişehir'den ayrıldığı, o tarihten itibaren de kendisinden haber alınamadığı bildirildi. 
     
</TEXT>
</DOC>
