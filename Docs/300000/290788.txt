<DOC>
<DOCNO> 290788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/spor/spo15.html </URL>
<DATE> 2004/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Merkit 11. oldu 

DÜNYA Cross Country Şampiyonası'nın son ayağı olan Dubai Desert Challenge'da mücadele eden tek Türk olan Kemal Merkit, motosiklet klasmanında 68 sporcu arasında 11. oldu. 

Balkan buluşması 

BALKAN Spor Gazetecileri Birliği BASU Kongresi, TSYD'nin ev sahipliğiyle 19 - 21 Ekim tarihlerinde İstanbul'da yapılacak. Kongre'ye 11 ülkeden spor yazarları katılacak. 

Judoda iki yarı finalist 

MACARİSTAN'IN başkenti Budapeşte'de devam eden Dünya Gençler Judo Şampiyonası'nda dün tatamiye çıkan sporcularımızdan bayanlar artı 78 kiloda Gülşah Kocatürk ve erkekler 73 kiloda Ahmet Sarı rakiplerini yenerek yarı finale yükseldi. Erkekler 66'da Halil İbrahim Uzun ile 81'de Yunus Emre Bayındır ise rakiplerine mağlup oldular ve elendiler 

Güner 4-5 teklif var 

İSTANBULSPOR Asbaşkanı Orhan Seyfi Güner, Tasarruf Mevduatı Sigorta Fonu'na TMSF herkesin teklif verebileceğini vurguladı, Saffet Sancaklı ile birlikte birkaç yazılı teklif alındığını açıkladı. Güner, Fenerbahçe camiasından bir işadamından da öneri geldiğini ifade etti. 


</TEXT>
</DOC>
