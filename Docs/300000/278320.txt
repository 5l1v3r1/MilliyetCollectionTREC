<DOC>
<DOCNO> 278320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sondun09.html </URL>
<DATE> 2004/10/08/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Türkiye Raporu, Arap basınında manşetlerde 
</HEADLINE>
<TEXT>

     Dünya GÜRSOY SURİYE, DHA 

LÜBNAN Assafir Gazetesi, AB Komisyonu'nda alınan kararı, "Müzakerelerin başlamasına yeşil ışık yakıldı, Türkiye'nin AB'ye giriş garantisi yok'' başlığıyla duyurdu. Türkiye'nin AB'ye girmesi durumunda Avrupa'yı Suriye, İran ve Irak'a yakınlaştıracağı kaydederek Komisyonu'nun katı şartlar ileri sürdüğünü belirten gazete, katılım müzakerelerinin önünün açık olduğunu ve müzakere sonuçlarının önceden bilinemeyeceğini ifade etti. 
     Lübnan An Nahar Gazetesi "Avrupa Komisyonu Türkiye'ye koşullu evet dedi'' ve Katılım müzakerelerinin tarihi belli değil, müzakereler askıya da alınabilir'' başlıklarını kullandı. Önceden tahmin edildigi gibi Birliğ'in genişleme kararı çerçevesinde bir dizi tavsiye sunduğuna işaret eden haberde bu kararların en önemlisinin, Türkiye'nin AB'ye katılım sürecini kolaylaştırarak müzakerelere önümüzdeki yıl başlanması olduğu kaydedildi. Haberde Avrupa Komisyonu'nun Ankara'ya sunduğu katı koşulların' bazı üye ülkelerle Türkiye arasında uçurumların hala devam ettiği anlamına geldiği de belirtildi. 
     Londra'da Arapça yayımlanan El Hayat Gazetesi de, Türkiye-AB ve büyük sınav' başlığı altında Türkiye ile ilgili yorum yaparak Avrupa Komisyonu'nun müzakerelere başlamak için ilk etapta verdiği onayla Türkiye'nin yeni bir sürece girdiğini belirtti. Bu onayın beraberinde korku ve sorular getirdiği, Türkiye'nin önümüzdeki yıl Almanya nüfusuna ulaşacağı ve 20 yıl sonra geçeceği aktarılarak,"Avrupa ailesine katılmaya hazır hale gelmesi için, Birlik'in bu yoksul ülkeninin damarlarına trilyonlar akıtması gerekir'' denildi. 
     
</TEXT>
</DOC>
