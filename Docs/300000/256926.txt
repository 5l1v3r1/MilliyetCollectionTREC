<DOC>
<DOCNO> 256926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sonyas04.html </URL>
<DATE> 2004/07/20/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Doktor ameliyatta cinnet getirdi, hastanın penisini kesti 
</HEADLINE>
<TEXT>

     Her şey, testislerinden ameliyat olmak isteyen hastanın anatomi profesörü Naum Ciomu'ya başvurmasıyla başladı. Romanya'da gerçekleşen olayda, ameliyat sırasında cinnet getiren doktor, hastasının penisini doğradı, daha sonra hızını alamayarak penisi üçe böldü. 
     
     Hastanedekiler şok oldu 

     Bükreş Hastanesi yetkilileri ilk defa başlarına böyle bir olay geldiğini belirterek Şok geçirdik’ dedi. 
     Penisi kesilen hasta, Romanya’nın ünlü plastik cerrahı Ioan Lascar’a teslim edilirken, hakkında soruşturma açılan Ciomu adlı çılgın doktor iki ay açığa alındı. 
     34 yaşındaki hastanın eşi ise Ciomu hakkında dava açacağını söyledi. Yeniden ameliyata alınan talihsiz adamın idrar fonksiyonlarının düzeltilebileceği ancak penisinin cinsel işlevini yerine getirmesinin mümkün olmadığı açıklandı. 

     
</TEXT>
</DOC>
