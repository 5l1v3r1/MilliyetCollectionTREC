<DOC>
<DOCNO> 268813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sontur07.html </URL>
<DATE> 2004/09/03/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Çılgın aşık katliam yaptı Sevdiği kızın boğazını kesti, annesini öldürdü 
</HEADLINE>
<TEXT>

     Ali Ekber ŞEN- Mustafa İNSAN DHA 
MERSİN'de sol örgüt üyesi olan ve katıldığı eylemler nedeniyle bir süre cezaevinde yatan 31 yaşındaki Ergün Çelik, aşık olduğu amcasının kızı 30 yaşındaki Nermin Çelik evlenme teklifini kabul etmeyince dehşet saçtı. Ergün Çelik, evlenmelerine engel olduğu gerekçesiyle önce amcasının eşi 59 yaşındaki Safiye Çelik'i boğazını keserek, evlenme teklifini reddeden Nermin Çelik'i tabancayla öldürdü, ardından da aynı silahla kendi başına ateş etti. 
     Sol bir örgüte üye olan ve katıldığı eylemler nedeniyle kahmul olan Ergün Çelik, İstanbul Bayrampaşa Cezaevi'nde 8 yıl hapis yattı. 3 ay önce tahliye olan Çelik, bu kez askerlik görevini yapmak üzere Isparta'ya gitti. Askerlik görevi sırasında sağlık durumu bozulan, psikolojik tedavi gören Ergün Çelik, Askerliğe elverişli değildir' raporu verilerek terhis edildi. 
     10 gün önce memleketi Adana'ya dönen Ergün Çelik, önceki gün yaklaşık 10 yıldır aşık olduğu amcasının kızı Nermin Çelik ile annesi Safiye Çelik'in tatil yaptığı Davultepe Beldesi'ndeki Şoray- 2 Tatil Sitesi'ne geldi. Çelik, ilk eşinden 5 yıl önce geçimsizlik yüzünden boşanan ve 14 yaşında Cansu Aslan adında bir kızı olan amcasının kızı Nermin'e evlenme teklifinde bulundu. Ancak, Nermin Çelik bu teklifi reddederken, annesi Safiye Çelik de böyle bir evliliğin olamayacağını söyledi. 
     
     KATLİAM YAPTI 
     Evlilik teklifine olumsuz yanıt alan Ergün Çelik şoke oldu, ancak kimseye belli etmeden kafasında katliam planı hazırladı. Ergün Çelik, önceki akşam aşık olduğu kuzeni Nermin'in bahçede komşularıyla sohbet ettiği sırada, planını uygulamaya koydu. Önce, Nermin Çelik'in kızı Cansu'yu markete dondurma alması için gönderen Ergün Çelik, amcasının eşi Safiye Çelik'le evde yalnız kaldı. Ergün Çelik, yengesi Safiye'yi yere yatırıp mutfaktan aldığı bıçakla boğazını keserek öldürdü, cesedi de yatağın altına sakladı. 
     Ergün Çelik, bu sırada marketten dondurma alıp dönen Cansu'yu ellerinden iple bağlayarak banyoya kilitledi. Kısa süre sonra içeri bu kez amcasının oğlu 19 yaşındaki Volkan Çelik eve geldi. Ergün Çelik, annesinin öldürüldüğünden habersiz Volkan'ı da tabancasını çekip etkisiz hale getirdikten sonra, önceden hazırladığı kelepçeyle ellerini bağlayıp tuvalete kilitledi, sonra da sitenin bahçesinde arkadaşlarıyla oturan Nermin Çelik'in eve dönmesini bekledi. 
     Saat 02.00 sıralarında olan bitenlerden habersiz eve gelen Nermin Çelik, içerde annesini kızını ve kardeşini göremeyince Ergün Çelik'e onların nerede olduklarını sordu. Bu sırada tuvalette kilyitli Volkan ile banyoya kilitli Cansu, imdat' diye bağırmaya başladı. Ergün Çelik, üzerindeki tabancayı çıkartarak etkisi hale getirdiği Nermin Çelik'e, kendisini jandarmaya şikayet etmemesi halinde çocukları serbest bırakacağı sözü verdi. Kuzeninin istediği sözü vermesi üzerine Ergün, banyo ve tuvalete kilitlediği Cansu ile Volkan'ı serbest bırakıp, evden gitmelerini istedi. 
     
     İKİNCİ TEKLİF VE CİNAYET 
     Ardından, Nermin Çelik'le konuşarak evlenme teklifini yineleyen Ergün Çelik, bir kez daha red yanıtı aldı. Çılğına dönen Ergün Çelik, namluyu Nermin Çelik'e çevirerek, kurşun yağdırdı. Sevdiği kuzeni Nermin kanlar içinde yere yığılırken, Ergün Çelik de bu kez namluyu şakayığına dayayıp tetiği çekti. 
     Serbest kalan çocuklardan durumu öğrenin komşuların haber vermesi üzerine olay yerine gelen jandarma, evin kapısını kırarak içeri girdi. Jandarma, Ergün Çelik'in cesedini salonda yerde, Nermin Çelik'in cesedini kanepe üzerinde, Safiye Çelik'in cesedini ise yatak odasında karyolanın altında buldu. 
     
     CÜZDANINDA FOTOĞRAFI ÇIKTI 
     Olay yerinde inceleme yapan Cumhuriyet Savcısı ve jandarma, Ergün Çelik'in cüzdanında aşık olduğu kuzeni Nermin Çelik'in vesikalık fotoğrafını buldu. Ayrıca Ergün Çelik'e ait olduğu sanılan bir çantada da 50 mermi ile bir kelepçe bulundu. 
     Elde edilen ilk bulgulara göre, cinayet planıyla eve geldiği anlaşılan Ergün Çelik ile kurbanlarının cesetleri Mersin Devlet Hastanesi morguna götürülürken, katliam tatil sitesinde büyük panik ve korku yarattı. 
     
</TEXT>
</DOC>
