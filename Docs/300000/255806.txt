<DOC>
<DOCNO> 255806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/spor/spo05.html </URL>
<DATE> 2004/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Moncoutie siftah yaptı 
</HEADLINE>
<TEXT>



İlk kez kazandı 
FRANSA Bisiklet Turu'nda dün koşulan, 164 kilometrelik Saint Flour - Figeac arasındaki 11. etabın galibi Fransız David Moncoutie oldu. 29 yaşındaki Moncoutie, 3 54 58'lik derecesiyle 2000 yılından bu yana katıldığı mücadelede ilk kez etap birinciliğine uzanmış oldu. Moncoutie bu birinciliğin ardından genel klasmanda 60.'lıktan 28.'liğe yükseldi. Fransız pedalın 2 dakika 15 saniye gerisinde finiş gören İspanyol bisikletçi Juan Antonio Flecha ikinci diğer bir ispanyol Egoi Martinez ise üçüncü oldu. 

Voeckler geçilmiyor 
GENEL klasman lideri ve sarı mayonun sahibi Thomas Voeckler 14. bitirdiği dünkü etap sonunda liderliğini devam ettirdi. Tırmanma yarışlarının başlamasıyla atağa kalkması beklenen, Fransa Bisiklet Turu'nun en büyük favorisi ve son beş yılın şampiyonu Lance Armstrong ise dün de sessiz kaldı, dokuzuncu bitirdiği yarış sonunda genel klasmandaki altıncılığını sürdürdü. Bisikletçiler bugün Castelsarrasin-La Mongie arasındaki 197,5 kilometrelik parkurda yarışacak. 



</TEXT>
</DOC>
