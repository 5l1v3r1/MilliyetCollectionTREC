<DOC>
<DOCNO> 251454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/sonspo01.html </URL>
<DATE> 2004/06/28/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Daum Fenerbahçe'den ayrılmam söz konusu değil... 
</HEADLINE>
<TEXT>

     Almanya Milli Takımı teknik direktörlüğü için ismi geçen Fenerbahçe Teknik Direktörü Christoph Daum, sarı-lacivertli takımdan ayrılmasının söz konusu olmadığını bildirdi. 
     Kulübün resmi internet sitesinde yapılan açıklamada, Daum'un bugün Fenerbahçe Başkanı Aziz Yıldırım ile yaptığı görüşmede, Fenerbahçe'den ayrılmayı düşünmediğini söylediği belirtildi. 
     Görüşmede, Alman teknik adama önümüzdeki günlerde ülkesinin milli takımını çalıştırmak üzere gelebilecek teklif ve bu teklife vereceği cevabın konuşulduğu ve Daum'un Yıldırım'a şunları söylediği kaydedildi 
     ''Büyük hedefleri bulunan Fenerbahçe ile sözleşmem var. Sözleşmemin gereği olarak da Fenerbahçe'yi çalıştırmaya devam edeceğim. Tabii ki Alman Milli Takımı'nı çalıştırmak bir teknik direktör için gurur verici bir görev ama Fenerbahçe'den ayrılmam söz konusu değil. Fenerbahçe'nin de hedefleri büyük ve bu konuda şimdiye kadar önemli çalışmalar yaptık. Bundan sonra yapılan bu çalışmaların Fenerbahçe'yi daha büyük noktalara taşımasını hepimiz hedefliyoruz.'' 
     
     YILDIRIM BASIN TOPLANTISI YAPACAK 

     Bu arada, Aziz Yıldırım'ın, Daum'un Alman Milli Takımı'nı çalıştıracağı yolundaki haberler ve Fenerbahçe'nin yeni sezon çalışmalarına başlayacak olması nedeniyle Samandıra Tesisleri'nde basın toplantısı düzenleyeceği bildirildi. 
     
</TEXT>
</DOC>
