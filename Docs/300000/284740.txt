<DOC>
<DOCNO> 284740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/magazin/axmag01.html </URL>
<DATE> 2004/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Aslan Yürekli Adam'ı izlemedim' 
</HEADLINE>
<TEXT>


Gökhan Özen, cezaevinde geçirdiği 57 günü ve Sedat Peker'le olan ilişkisini Milliyet'e anlattı 

İLKNUR GÜLMEZ 

Kadıköy'de Mehmet Gülsüm'ün dövülmesi olayı nedeniyle 57 gün tutuklu kalan ve geçtiğimiz günlerde tahliye edilen Gökhan Özen, Sedat Peker için yazdığı iddia edilen "Aslan Yürekli Adam" adlı şarkısının, Peker'in villasında yapılan klip çekimine katılmadığını söyledi. 
Özen, cezaevinde geçirdiği günleri ve Peker'le olan ilişkisini Milliyet'e anlattı 

'Kendimle hesaplaştım' 
Cezaevinde psikolojimi ayakta tutmak için her gün spor yaptım, kitap okudum. Kendi içimde hesaplaştım. İçeri giren Gökhan'la dışarı çıkan Gökhan arasında büyük bir fark var. Cezaevi bana sabırla dost olmayı öğretti. Çünkü ben çok sabırsız bir insandım. 

'Arkadaşım örümcek' 
Koğuş arkadaşlarım oldu ama hiç tahmin edemezdim ki, kafamdan sarkan bir örümcek de benim arkadaşım olacak, ona isim vereceğim, dertleşeceğim. İçeri girince gördüm ki, büyük çoğunluk, her an herkesin başına gelebilecek türden olaylar nedeniyle orada. 

'Detaylara girmem' 
Hayatımda hiçbir şeyi zorlama sonucu yapmadım. 'Aslan Yürekli Adam' adlı klip çekilirken ben orada değildim. Klibi de izlemedim. Şarkıyı Peker için yazıp yazmadığımın detaylarına girmek istemiyorum. Bir arkadaşınıza sır verirsiniz ve manevi bir değeri vardır. 
Peker'le kaç yıldır tanıştığımı hatırlamıyorum. Villasına gidip konser verdiğim ya da onunla zaman geçirdiğim soruları benim özel hayatım. 


</TEXT>
</DOC>
