<DOC>
<DOCNO> 283534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sontur14.html </URL>
<DATE> 2004/10/26/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Mandalina yüklü kamyon devrildi .. 
</HEADLINE>
<TEXT>

     Sivas'ta, mandalina yüklü kamyonun devrilmesi sonucu, Sivas-Malatya Karayolu tek yönlü olarak trafiğe kapandı. 
     AA muhabirinin aldığı bilgiye göre, Mersin'den Sivas'a giden Mehmet Koca yönetimindeki mandalina yüklü 33 RD 948 plakalı kamyon, Sivas-Malatya Karayolu'nun Taşlıdere mevkiinde, yol ortasına devrildi. 
     Kasalarıyla birlikte çok miktarda mandalinanın yola saçıldığı kazadan, sürücü Koca, yara almadan kurtuldu. 
     Kaza nedeniyle önce çift taraflı olarak trafiğe kapanan Sivas- Malatya Karayolu, yapılan çalışmalar sonucu, tek yönü, kontrollü olarak ulaşıma açıldı. 
     Çevredeki bazı vatandaşların da yardımlarıyla toplanan mandalinalar tekrar kasalarına yerleştirildi, kamyon da yol kenarına çekildi. 
     Karayolunun trafiğe açılması için çalışmaların sürdüğü bildirildi. 
     
</TEXT>
</DOC>
