<DOC>
<DOCNO> 285317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/yazar/asik.html </URL>
<DATE> 2004/11/02/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Tiyatroya para 
</HEADLINE>
<TEXT>


Dikkatinizi çekmiştir... Bazı özel tiyatrolar bu sezon perdelerini h l açamadılar, bazıları ise geçen yılki oyunlarla açmak zorunda kaldılar. 
Neden mi 
Çünkü özel tiyatrolara devlet desteği öngören yönetmelik gereği, "Değerlendirme Kurulu"nun en geç eylül ayında toplanıp proje sunan tiyatrolara yapılacak yardımı belirlemesi gerekiyordu. Kasım ayına geldik, kurul h l toplanamadı. Kurulun toplanıp dağıtacağı para mı 
Topu topu 329 milyar lira... 
Türkiye'deki toplam 180 özel tiyatrodan 50 - 60 tanesi desteğe değer görülürse, tiyatro başına 3 - 5 milyar lira gibi komik rakamlar düşecek. Geçen yıl toplam miktar 1.5 trilyon lira idi. Bu yıl paranın beşte dördü kesiliyor. Verilecek beşte bir de ortada yok. Sebebi sorulduğunda Maliye Bakanı'nın parayı vermek istemediği söyleniyor. Herkes topu birbirine atıyor... 
Manzara, bu iktidarın sanatla ilgisinin derecesini de ifade ediyor... 

Başbakan Erdoğan, şimdiye kadar medya aleyhine toplam 1.5 trilyon liralık tazminat davası açmış. Demek ki, yağcılık ve dalkavukluk yapmayan epey meslektaşımız var... 
Haldun Ertem 

Musiki Mektebi Musiki Muallim Mektebi'nin kuruluşunun 80. yılı dün kutlandı. Türkiye'ye müzik öğreten okulun Cumhuriyet'in ilanından hemen bir yıl sonra kurulması, Cumhuriyet'in çağdaşlığa verdiği önemin göstergesiydi. Müzik Eğitimcileri Derneği Başkanı Refik Saydam ve Kültür Sanat Sendikası Başkanı Bilal Şimşir, dün ortak bir açıklama yaparak, Musiki Muallim Mektebi binasının müzik eğitim kurumlarına devrini istediler. Tarihi bina, Mamak Belediyesi tarafından gasp edilmiş bulunuyor. 

Burun farkıyla Kerry Amerikan Başkanlığı yarışının finaline Bush ve Kerry burun buruna giriyor. Acaba hangisi kazanacak Hüseyin Baş dostumuz 
- Burun farkıyla Kerry kazanır, diyor 
- Neden 
- Çünkü burnu Bush'tan daha büyük... 
Üstelik çenesi de daha uzun. Ama kafa olarak aralarında fazla fark yok. İkisi de dünyaya kan ve gözyaşı vaat ediyor... Dünya iki kötüden daha az kötü olanının seçilmesi için dua ediyor. Ne talih 

AŞTİ'den son haber Okurlarımız AŞTİ haberlerinin tiryakisi olmuşa benziyor... Yeni haber yok mu diye soran sorana. Olmaz olur mu Antalya Milletvekili Nail Kamacı, Başbakan Erdoğan'a yönelik soru önergesi vermiş... Soruyor... Terminalde, sırtlarında "Işıklı Taşımacılık" üniformasıyla yük taşıyan işçiler var. Müşteri başına 1.5 milyon lira alıyor, makbuz vermiyorlar. Bu işçiler şirkete günde 5 milyon lira verip günübirlik taşıma işi alıyormuş. Sigorta falan hak getire. Nail Kamacı, önergesinde bu şirketin kime ait olduğunu, ne kadar vergi verdiğini vs. soruyor. Yanıt alırsa bize de bildirecek... 

SeSeKa aşkı... "Bu hastaneleri size bırakırız ama kalkıp da devletten bundan sonra bir kuruş para isteyemezsiniz." 
Başbakan Tayyip Erdoğan, SSK hastanelerinin Sağlık Bakanlığı'na devrine karşı çıkan sendikacıları ve işçileri böyle tehdit etti... 
Eski SSK Genel Müdürü, CHP Milletvekili Kemal Kılıçdaroğlu, bu tehdidi yorumlarken diyor ki 
- SSK hastaneleri işçi ve işveren parasıyla kurulmuştur, üçüncü bir şahsın gelip ya bunları bana devredersiniz ya da sizi cezalandırırım diye tehdit etmesi Anayasa'ya aykırıdır... 
- Ben daha iyi hizmet vereceğim diyor ama... 
- SSK'lılar da, hayır, istemiyoruz, diyor. Zorla güzellik mi olurmuş Ayrıca Sayın Başbakan, önce Sağlık Bakanlığı'na bağlı hastanelerde daha iyi hizmetin nasıl verileceğini göstersin. En azından parasızlık nedeniyle hastane kapılarından geri çevrilmeyi önlesin. Ha, belki o zaman SSK'lılar kendiliğinden gelip alın bizim hastanelerimizi der 
- O zaman bu ısrarın sebebi nedir 
- Gözlerini SSK'nın yüzlerce trilyonluk mallarına diktiler. Örneğin, SSK'nın sadece Ankara'nın Kasalar semtinde 1 milyon metrekarelik paha biçilemeyen arazisi var. Pek çok şehrin en güzel yerlerinde hastaneleri, arsaları var. Zaten ağızlarından da kaçırdılar. Bu hastaneleri şehirlerin dışına taşıyıp arsalarını satacaklarmış. Ama hiç heveslenmesinler, böyle bir yasa Anayasa Mahkemesi'nden kesin döner. 



</TEXT>
</DOC>
