<DOC>
<DOCNO> 290475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sontur04.html </URL>
<DATE> 2004/11/20/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Kocaeli'nde de kötü hava koşulları hayatı olumsuz etkiliyor... 
</HEADLINE>
<TEXT>

     Kocaeli'nde etkili olan şiddetli lodos nedeniyle, Eskihisar-Topçular arasındaki feribot seferleri iptal edildi. 
     AA muhabirinin edindiği bilgiye göre, sabah saatlerinden itibaren etkili olmaya başlayan lodosun şiddetini daha da artırması üzerine, seferler saat 09.00'dan itibaren durduruldu. 
     Bu arada, son seferi yapan feribottaki araçların bir bölümü, şiddetli lodos ve denizdeki yüksek dalgalar nedeniyle indirilemedi. Araç sahipleri, hava koşullarının düzelmesini bekliyor. 
     
     ESKİHİSAR-TOPÇULAR ARASI FERİBOT SEFERLERİ YENİDEN BAŞLADI 

     Kocaeli'nde etkili olan şiddetli lodos nedeniyle iptal edilen Eskihisar-Topçular arası feribot seferleri yeniden başladı. 
     AA muhabirinin edindiği bilgiye göre, sabah saatlerinden itibaren etkili olmaya başlayan lodosun şiddetini artırmasıyla saat 09.00'da durdurulan seferler, hava koşullarının düzelmesiyle yeniden başlatıldı. 
     Bu arada, Gölcük ve Karamürsel ilçelerinin yüksek kesimlerinde yoğun kar yağışı başladı. Köy Hizmetleri İl Müdürlüğü'nün, köy yollarının açık tutulması için gerekli önlemleri aldığı bildirildi. 
     
</TEXT>
</DOC>
