<DOC>
<DOCNO> 277189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sonsiy17.html </URL>
<DATE> 2004/10/04/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
YTP Parti Meclisi de CHP'ye katılmaya "Tamam" dedi 
</HEADLINE>
<TEXT>

     YTP Parti Meclisi'nin, Genel Başkan İsmail Cem'in CHP Genel Başkanı Deniz Baykal'a ilettiği mektubun içeriğine tümüyle katıldığı ve birleşme teklifini görüşmek ve CHP'ye katılma kararı almak üzere YTP Büyük Kongresi'nin olağanüstü olarak en kısa zamanda yapılmasına karar verdiği bildirildi. 
     YTP'den yapılan yazılı açıklamada, Parti Meclisi'nin bugün Genel Başkan İsmail Cem başkanlığında toplandığı ve CHP Genel Başkanı Deniz Baykal'ın mektubunda önerilen CHP-YTP birleşmesi teklifini görüştüğü bildirildi. 
     Açıklamada, ''Parti Meclisi, Genel Başkan Cem'in CHP Genel Başkanı Baykal'a ilettiği mektubun içeriğine tümüyle katılmış ve birleşme teklifini görüşmek ve CHP'ye katılma kararı almak üzere YTP Büyük Kongresi'nin olağanüstü olarak en kısa zamanda yapılmasına karar vermiştir'' denildi. 
     Olağanüstü Büyük Kongre hazırlıkları için Genel Sekreterliğin görevli ve yetkili kılındığı bildirildi. 
     
</TEXT>
</DOC>
