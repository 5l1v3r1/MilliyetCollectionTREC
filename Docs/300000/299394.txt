<DOC>
<DOCNO> 299394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/yazar/guclu.html </URL>
<DATE> 2004/12/21/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
İstanbul Üniversitesi'nde seçim 7 Ocak'ta 
</HEADLINE>
<TEXT>


İstanbul Üniversitesi tarihi günler yaşıyor. Asistanından profesörüne kadar hemen herkesin ilgi odağı, 7 Ocak'ta gerçekleşecek rektörlük seçimi. Bu yüzden üniversitedeki rutin işler dışında her türlü faaliyet neredeyse durma noktasına geldi... 
İstanbul Üniversitesi, bu seçimle birlikte bir ilke de imza atıyor. Tarihinde belki de ilk kez, kazananı önceden belli olmayan bir seçim ortamına giriyor. Çok öncesini hatırlamıyorum ama son 22 yıla baktığımızda, üç rektör geldi. Cemi Demiroğlu girdiği seçimleri banko kazanıyordu. Ardından Bülend Berkarda seçildi. O da girdiği seçimin favorisiydi. Kemal Alemdaroğlu ise iki seçime girdi. İkisini de açık ara önde bitirdi. Kazanacağı da önceden belliydi. Oysa şimdi, bırakın 1000'in üzerinde oy alanı, 500'ü aşan bile muhtemelen rektör olacak. Neden bu noktaya gelindi Neden bu kadar çok aday var Herkesin kendine göre bir cevabı var. Ortak nokta ise herkesin üzerinde anlaşacağı güçlü bir adayın olmayışı. 
Mesut Parlak iki seçim kaybetti. Faruk Erzengin sürekli yıpratılmaya çalışılıyor. Yavuz Alongoya'nın bir ay sonra 67 yaş sınırını aşacağı belirtiliyor. Nur Serter, Alemdaroğlu'nun bir devamı olarak görülüyor. Seyfettin Uludağ'ı tanıyan yok gibi. Hasan Yazıcı, fırtına estirecek bir durumda değil. Kemal Kurtuluş için her şey zor gözüküyor. 
Bu saatten sonra yeni adaylar çıkar mı Çıksa bile kendisini ne kadar anlatabilir Görünen o ki kim seçilirse seçilsin, oyların en fazla üçte birini alabilecek. Yani yüzde 70'i kendisine karşı olacak. İşte bu yüzden rektörlük seçimlerinin iki turlu olması gerekiyor. En çok oy alan iki aday ikinci tura kalmalı ve yüzde 50'nin üzerinde oy alan o koltuğa oturmalıdır. Yoksa odasından çıkamayan bir rektör konumuna düşüyorlar. Örneklerini çok gördük... 

Neden öne çekildi 
YÖK'ün vek leten rektörlük koltuğuna oturttuğu Tankut Centel, en az 6 ay bu koltukta oturabilirdi. Ama aniden baskın seçime gidildi. Hem de Centel aday olmadan. Bu konuda iki gerekçe öne sürülüyor. 
İlki, Yavuz Alongoya'nın yaş haddi nedeniyle emekliye ayrılmadan seçimin gerçekleşmesi. İkincisi ise, Alemdaroğlu'nun açtığı davanın kendi lehine sonuçlanma olasılığının bulunmasıymış. Yani koltuğuna yeniden dönme durumunun ufukta görünüyor olmasıymış. 
İdare mahkemesinin nasıl bir karar alacağını önceden kestirmek mümkün değil. Kaldı ki böyle bir karar çıksa bile seçimin öne çekilmesi neyi değiştirir ki 

Önce kriterler belirlensin 
Rektörlük seçimlerinin kesinlikle siyasi seçimlerden bir farkı olmalı. Eş, dost, ahbap ilişkileri, ille de benim fakültemden olsun dayatması ve sınırsız vaatler belirleyici olmamalı. Peki neler öne çıkmalı O da her üniversitenin misyonu ve konumuna göre değişebilir. Gelişmekte olan bir üniversitenin kriterleri ile ilk 5'e oynayan bir üniversitenin kriterleri elbette farklı olur. Ama bazı kriterler var ki hiç değişmez. Örneğin 
l Akademik saygınlığı l Üniversiteye kazandırdıkları l Yönetim tecrübesi l Vizyonu l Sosyal saygınlığı 
Özetin özeti İstanbul Üniversitesi, öğrenci ve öğretim kadrosuyla 100 bin kişilik bir aile. Katrilyonluk bütçesiyle devasa bir işletme. Türkiye'nin ilk ve en büyük üniversitesi. Yüzlerce yıllık saygın bir geçmişe sahip. Bu nedenle, koltuğunu dolduracak bir rektör bekliyoruz... 



</TEXT>
</DOC>
