<DOC>
<DOCNO> 285517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sontur15.html </URL>
<DATE> 2004/11/02/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
'Kurtlar Vadisi'ne özenip haraç istediler 
</HEADLINE>
<TEXT>

     Kemal KAĞAN-Mustafa PEPEK DHA 

BURSA'da, izledikleri Kurtlar Vadisi' dizisindeki Pala' karakterine özenip, bir işadamından 200 bin dolar haraç isteyen 3 sabıkalı, polis tarafından yakalandı. Zanlılar, dizideki Pala' karakterinin istediği gibi adam öldürüp, istediğinden haraç almasından esinlendiklerini söyledi. 
     Gemlik İlçesi'nde benzin istasyonu ve birkaç market işleten işadamı Hayrettin Akcan'ın eline geçen bir mektup, ilginç olayı açığa çıkardı. İddiaya göre kendilerine Gemlik Değişen Dengeler Çetesi' adını veren Recep Ahmet Şeker 39 , Tamer Dündar 30 ve Serdal Pekmez 34 , bilgisayardan yazdıkları mektupla işadamı Hayrettin Akcan'dan 200 bin dolar haraç istedi. 
     Paranın 25 bin dolarının peşinat olarak 25 Ekim'de ödenmesinin şart olduğunu ileri süren 3 zanlının gönderdiği mektubu alınca şaşkına dönen işadamı Akcan, durumu hemen polise bildirdi. Polis soruşturmaya başladığı sırada, daha önce Akcan'ın yanında çalışmış olan Recep Ahmet Şeker, telefon ederek, mektubu alıp, almadığını sordu. 
     İşadamı Akcan'ın, eski çalışanı Şeker'in telefon edip mektubu sorduğunu bildirmesi üzerine polis harekete geçti. Akcan'ın telefonunu izlemeye alan polis, bir yandan da Şeker'in yerini tespit etti. Şeker'i kıskıvrak yakalayan polis, diğer iki sanığa ulaşmakta zorlanmadı. Gözaltına alınan 3 sanığın evlerinde yapılan aramalarda 2 adet tabanca, 1 adet gaz tabancası, 2 adet pompalı tüfek ile çok miktarda mermi elegeçirildi. 
     Sorgularında Kurtlar Vadisi' adlı diziyi izledikten sonra böyle bir eyleme giriştiklerini anlatan zanlılar, daha çok Pala' karakterini örnek aldıklarını söyledi. 4 farklı cep telefonu hattı aldıklarını ve her görüşmeden sonra hattı kanalizasyona attıklarını, tehdit için kullandıkları ankesörlü telefonlardaki parmak izlerini ise büyük bir dikkatle sildikleri anlatan zanlılar, dizinin havasına kendilerini çok kaptırdıklarını ifade etti. 
     Çeşitli suçlardan sabıkaları bulunduğu belirlenen zanlılar hakkında cürüm işlemek amacıyla teşekkül oluşturmak', Oluşturulan teşekkülün baskı ve tehdit unsurunu kullanarak şartlı tehditle haraç istemek' ve Ruhsatsız silah taşımak' suçlarından işlem yapıldı. Sorguları süren zanlıların adliyeye sevk edilecekleri bildirildi. 

     
</TEXT>
</DOC>
