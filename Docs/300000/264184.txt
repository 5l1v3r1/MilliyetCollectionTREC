<DOC>
<DOCNO> 264184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sontur31.html </URL>
<DATE> 2004/08/17/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Cezaevinde tünel kazarken yakalandılar .. 
</HEADLINE>
<TEXT>

     Denizli'nin Acıpayam İlçesi'nde, B Tipi Cezaevi'ndeki 6 mahkum, yemek kepçesi, tornavida ve keserlerle tünel kazarken yakalandı. 
     Alınan bilgiye göre, Acıpayam İlçesi'ndeki B Tipi Cezaevi'nden firar edileceği ihbarını alan İlçe Jandarma Komutanlığı'na bağlı ekipler, cezaevinin etrafında güvenlik önlemleri aldı. 
     Cezaevinde inceleme yapan ekipler, 6 kişilik koğuşlarda kalan mahkumlar Ahmet Çoban 23 , Mehmet Celal Başer 27 , Nevzat Doğan 45 , Göksel Gül 24 , Bünyamin Zengin 27 ve Cihan Soğan'ı 19 , ellerinde keser, 2 kesici alete dönüştürülmüş yemek kepçesi ve tornavidalarla tünel kazarken yakaladı. 
     Acıpayam Kaymakamı Mehmet Ali Özyiğit, AA muhabirine yaptığı açıklamada, cezaevinin çok eski bir yapı olduğunu, mahkumların kışın yapılan tamirler sırasında keserleri saklamış olabileceğini söyledi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
