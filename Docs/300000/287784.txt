<DOC>
<DOCNO> 287784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sonspo03.html </URL>
<DATE> 2004/11/10/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Emre Aşık ve Volkan'a 2 maç ceza... 
</HEADLINE>
<TEXT>

     Beşiktaş-F.Bahçe derbisinde yaşanan olayların ardından dün toplanan kurul, centilmenlik dışı harekette bulunan Emre Aşık ile Volkan Demirel’e 2’şer maç oynamama cezası verirken, Carew’e ceza tayinine yer olmadığı kanaatine vardı. 
     FUTBOL Federasyonu Profesyonel Futbol Disiplin Kurulu PFDK , dün yaptığı toplantısının ardından ceza yağdırdı. Kurul, geçtiğimiz haftasonu İnönü Stadı’nda oynanan Beşiktaş-Fenerbahçe derbisinde yaşanan tatsız olayların ardından Beşiktaşlı Emre Aşık ile sarı lacivertlilerin kalecisi Volkan Demirel’e, centilmenlik dışı hareketinden dolayı 2’şer maç ceza verdi. PFDK, yine aynı maçta centilmenliğe aykırı hareketten ötürü ceza kuruluna sevk edilen Beşiktaşlı Carew için ceza tayinine yer olmadığı kanaatine vardı. 

     
</TEXT>
</DOC>
