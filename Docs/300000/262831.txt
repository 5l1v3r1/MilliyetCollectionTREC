<DOC>
<DOCNO> 262831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sonspo23.html </URL>
<DATE> 2004/08/12/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Atina 2004... Açılış töreninde Türk Bayrağı'nı yelkenci Adakan taşıyacak 
</HEADLINE>
<TEXT>

     28. Yaz Olimpiyat Oyunları'nın yarın gece yapılak açılış töreninde milli takım kafilesinin Türk Bayrağı'nı yelkenci Ali Enver Adakan'ın taşıması kararlaştırıldı. 
     Konuyla ilgili A.A muhabirine açıklamada bulunan Gençlik ve Spor Genel Müdürü Mehmet Atalay, tüm Türk sporcularının olimpiyatlarda Türk Bayrağı'nı taşımaya layık olduğunu, ancak uzun bilgi alışverişinden sonra bayrağın Ali Enver Adakan tarafından taşınmasına karar verdiklerini söyledi. 
     Genel müdür Atalay, şöyle konuştu 
     ''Dün akşam yapmış olduğumuz toplantıda, ilk önce Türk Bayrağı'nı bir bayan sporcunun taşımasını konuştuk. Fakat 6 saatlik yorucu bir maraton olduğu için daha sonra bir erkek sporcunun taşıması yönünde karar verdik. Halil Mutlu'nun kısa zaman sonra müsabakası olduğu, Hamza Yerlikaya'nın da daha önceki oyunlarda Türk Bayrağı'nı taşıdığı için onlardan vazgeçtik. Güreşçi Mehmet Özal ve yelkenci Ali Enver Adakan üstünde durduk. Daha sonra Mehmet Özal'ın da Ali Enver Adakan'a göre müsabakaları daha önce olduğu için Ali Enver Adakan'ın taşımasına karar verdik.'' 
     
</TEXT>
</DOC>
