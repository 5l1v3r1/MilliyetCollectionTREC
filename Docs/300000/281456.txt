<DOC>
<DOCNO> 281456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/yazar/yilmaz.html </URL>
<DATE> 2004/10/19/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Ruhani zengin iftar sofrası 
</HEADLINE>
<TEXT>


Ramazan'ın ilk pazar günü iftar daveti vermeyi gelenekselleştiren Mehmet - İnci Gazioğlu çifti, bu yıl da aynısını yaptı ve Çırağan'da 100'e yakın konuğunu ağırladı. 
Geçtiğimiz yıl Başbakan Tayyip Erdoğan, "zengin sofralarını" yerince, iş dünyası görkemli salonlarda iftar programı yapmaktan kaçınıyordu. Bu yıl ise aldığım davetlerden görüyorum ki, "ruhani zengin" iftar sofraları ile yarıda kestikleri hayatlarına geri dönüyorlar. 

Arnon da katıldı İsrail Başkonsolosu Amira Arnon ve Gazioğlu'nun Musevi dinine mensup arkadaşları İslam Konferansı Örgütü İKÖ Genel Sekreteri Ekmelettin İhsanoğlu ve eşi, Mısır Konsolosu ve bone biçimindeki türbanı ile akşamın üç-dört başörtülü hanımından biri olan eşi davetin renkli simalarıydı. 
Davetin omurgasını, İstanbul sosyetesinden tanıdığımız isimler ve sık sık biraraya gelen Kayserili işadamları oluşturuyordu. Eşleri Galatasaray maçına takılan sosyetenin tanınmış kadınlarıyla, Ankaralı müteahhit Nadire İçkale, aynı masada yer alıyordu. Hatırlayacaksınız turizm şirketi sahibi de olan İçkale, 90 kadar ünlü kadını Umre için Suudi Arabistan'a götürmüştü. 
Son yıllarda tarımsal alanda büyük ölçekli yatırımlar yapan Saray Halı'nın sahibi Necati Kurmel ve torunu, işadamı Hüseyin Bayraktar ve eşi Nimet Hanım, AKP'nin "TÜSİAD vitrini" Cüneyt Zapsu'nun kayınpederi ve reklamcı Nihat Boytüzün ile aynı masayı paylaştım. Sohbetimiz doğal olarak eşi Türkan Hanım'ın da olduğu davette, Sakıp Ağa'ya ve tarıma odaklandı. 

"Dinde devrim yapıyor" Salonda yankılanan ezan sesi ile oruç açıldı. Kürsüye, Marmara Üniversitesi İlahiyat Fakültesi din sosyoloğu ve tefsir uzmanı Prof.Dr. Bayraktar Bayraklı çıktı. Bayraklı özel bir gündem ile konuklara seslendi İslam ve terör. 
Prof. Bayraklı, Arapça kökenli "İslam" kelimesinin "Sim" kökenli olduğunu ve bunun Türkçe karşılığının da "Barış" anlamına geldiğini belirtti. 
"Allah, 1400 yıl evvel savaşların hüküm sürdüğü Arap coğrafyasına adı "Barış" olan İslam dinini getirdi" diyen Prof. Bayraklı, Sim'in bir diğer anlamının da, "Emniyet, güven" olduğunu söyledi. 
Konuşmasında "İslam kelimesi dinde devrim yapıyor. Batı'da henüz insan hakları hukuku yokken, İslam suçu ferdileştirerek, töre ve aile cinayetlerini dışlamıştır" diyen Prof. Bayraklı, terör ile İslamın birlikte anılmasını bilgisizliğe bağladı. 
Gazioğlu, Yılmaz Ulusoy ile birlikte sponsor olduğu Prof. Bayraklı'nın 20 ciltlik "Yeni bir anlayışın ışığında Kur'an Tefsiri" kitabının birinci cildini konuklarına dağıttı. 
Ramazan yemekleri, Ramazan sohbetleri ile donanıyor. Gazioğlu'nun yemeğinde, eski bakanlardan DYP'li Hayri Kozakçıoğlu da kürsüye çıktı masalımsı bir öykü anlattı. Önümüzdeki günlerde, Çırağan'daki davette gördüğümüz isimlerin teker teker iftar davetleri olacak. 
Türk Kadınını Güçlendirme Vakfı Başkanı Semra Özal da Pera Palas'ta iftar verecek. Hayırlara vesile bir Ramazan ayını daha idrak ediyoruz vesselam .. 



</TEXT>
</DOC>
