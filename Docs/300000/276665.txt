<DOC>
<DOCNO> 276665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/guncel/gun05.html </URL>
<DATE> 2004/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İran, PKK'ya roket yağdırdı 
</HEADLINE>
<TEXT>


İran, PKK KONGRA-GEL'e karşı Türkiye sınırında operasyon başlattı. Harek tta, örgütün İran'da kurduğu PJAK kampları hedef alındı 

NAMIK DURUKAN Ankara 

PKK KONGRA-GEL'e yönelik tutumunu sertleştiren İran, Türkiye sınırında kapsamlı bir operasyon başlattı. 
Ankara ile koordineli yürütülen operasyonda, terör örgütünün, İran'daki Kürtler'i örgütlemek için kurduğu Özgür Yaşam Partisi PJAK kampları hedef alındı. 

Komşu rahatsız oldu 
Irak, Suriye ve İran'daki Kürtler'i etki altına almak isteyen PKK KONGRA-GEL'in kurduğu yeni örgütler, komşu ülkeleri rahatsız etti. 
Suriye'nin birçok PKK'lıyı yakalayarak Türikiye'ye teslim etmesinin ardından, İran da PJAK'a karşı yaklaşık 2000 askerle operasyon başlattı. 

Halktan destek isteği 
Terör örgütüne yakınlığıyla bilinen Mezopotamya Haber Ajansı'nın haberine göre, camilerdeki vaazlarda da halkın Geynalık çevresindeki operasyona destek vermesi istendi. 
Teröristlerin bulunduğu bölgeler, havan, kısa menzilli toplar ve Katyuşa roketleriyle bombardımana tutuldu. Teröristlerin Türkiye'ye sızmasını önlemek için de sınırda geniş güvenlik önlemleri alındı. 




</TEXT>
</DOC>
