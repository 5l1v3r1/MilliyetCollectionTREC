<DOC>
<DOCNO> 252687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/son/sonspo06.html </URL>
<DATE> 2004/07/03/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Ankaraspor'da ismi açıklanmayan Brezilyalı futbolcuyla görüşmeler sürüyor 
</HEADLINE>
<TEXT>

     Bolu'nun Gerede ilçesinde yeni sezona hazırlıklarını sürdüren Birinci Süper Futbol Ligi'nin yeni takımlarından Büyükşehir Belediyesi Ankaraspor'un transferler çalışmaları da devam ediyor. 
     Büyükşehir Belediyesi Ankaraspor'un 3 yıllık anlaşma sağladığı Çek kaleci Tomas Postulka'dan sonra bir Brezilyalı futbolcu ile de anlaşmak üzere olduğu öğrenildi. İsmi henüz açıklanmayan bu oyuncunun sağlık kontrolünden geçtiği ve takımla bir süre idmanlara çıkacağı belirtildi. Teknik Direktör Samet Aybaba'nın olumlu rapor vermesi durumunda bu oyuncuyla sözleşme imzalanacak. 
     Brezilya'nın Ituana takımından transfer edilen 23 yaşındaki Tita'nın ise yapılan antrenmanlarda takıma çok çabuk uyum sağladığı gözlendi. 
     Büyükşehir Belediyesi Ankaraspor'a imza atan Saffet Akbaş de kulübü Çaykur Rizespor ile çıkan pürüzlerin giderilmesinden sonra katıldığı Gerede kampında, yapılan çalışmalarda göz doldurdu. 
     7 Temmuz'a kadar Gerede'de hazırlıklarını sürdürecek başkent ekibi, aynı tarihte Çaykur Rizespor ile bir hazırlık maçı yaptıktan sonra ikinci kamp dönemi için Kızılcahamam'a geçecek. 
     
     YENİ TRANSFERLER 
     Büyükşehir Belediyesi Ankaraspor'un yeni transferleri şöyle 
     İsmail Güldüren Fenerbahçe , Ramazan Diyarbakırspor , Saffet Akbaş Çaykur Rizespor , Muhammet Yoldaş Belçika Mons , Ali Şen Kandil Trabzonspor , Hasan Yiğit Diyarbakırspor , Çetin Keçiörengücü , Hürriyet, Savaş, Serkan, Sinan ve Muzaffer ile de iç transferde sözleşme yenilendi. 
     
</TEXT>
</DOC>
