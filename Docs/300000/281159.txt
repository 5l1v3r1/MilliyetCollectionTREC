<DOC>
<DOCNO> 281159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sondun12.html </URL>
<DATE> 2004/10/18/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Bağdat'ta iki patlama 2 ölü 
</HEADLINE>
<TEXT>

     Irak'ın başkenti Bağdat, güne yine patlamalarla başladı. 
     Meydana gelen ilk patlamada bir Iraklı öldü. 
     Patlama, başkentin batısındaki Gazaliye mahallesinde Amerikan kafilesinin geçtiği yolda oldu. Sivil plakalı bir aracın patlamada havaya uçtuğu, şoförünün öldüğü kaydedildi. 
     Patlamanın Amerikan askerlerine zarar vermediği belirtildi. 
     
     BAĞDAT'TA İKİNCİ PATLAMA 
     Bağdat'ta bugün meydana gelen ikinci patlamada da bir kişi öldü. 
     Başkentin güneyindeki Cedriye mahallesinde patlayan bomba, otomobilinin direksiyonu başındaki bir üniversite öğrencisinin ölümüne yol açtı. Patlamada iki kişi de yaralandı. 
     Batıdaki Gazaliye mahallesinde Amerikan kafilesinin geçtiği yoldaki patlamada da bir kişi ölmüştü. 
     
</TEXT>
</DOC>
