<DOC>
<DOCNO> 254175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sonspo24.html </URL>
<DATE> 2004/07/09/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Fenerbahçe basketbol bayan takımı Şaziye, Nazlı ve Yulia ile anlaştı 
</HEADLINE>
<TEXT>

     Basketbolda transfer çalışmalarını sürdüren Fenerbahçe Bayan Takımı, Şaziye İvegin, Nazlı Güler ve Rus oyuncu Yulia Khasbulatova ile birer yıllık sözleşme imzaladı. 
     BOTAŞ Spor'dan transfer edilen Şaziye, Migrosspor'dan alınan Nazlı ve geçen sezon sakatlığı nedeniyle forma giyemeyen Yulia, kulüp binasında düzenlenen törenle birer yıllık sözleşmelere imza attılar. 
     İmza töreninde konuşan sarı-lacivertli kulübün bayan takım şube sorumlusu Işık Eyigüngör, 3 oyuncuyla takımlarının daha da güçleneceğini söyledi. 
     Işık Eyigüngör, Yulia'nın geçen sezon sadece bir maç oynayıp sakatlanmasına rağmen kulübün bu oyuncuyla ilgili bütün sorumluluklarını yerine getirdiğini kaydederek, ''Her zaman her yerde oyuncumuzun hakkını veririz'' dedi. 
     Oyunculardan Nazlı ise Türkiye'nin en büyük kulübüne geldiğini ve başarılı olmak istediğini ifade etti. 
     Bu arada, 22 yaşındaki Nazlı'nın 3 yıllık kulüp üyesi olduğu bildirildi. 
     
</TEXT>
</DOC>
