<DOC>
<DOCNO> 257128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/sonspo12.html </URL>
<DATE> 2004/07/21/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Chelsea, Benficalı Tiago Mendes ile anlaştı... 
</HEADLINE>
<TEXT>

     İngiltere Premier Ligi takımlarından Chelsea'nin, Portekiz'in Benfica takımında oynayan Tiago Mendes ile anlaştığı bildirildi. 
     Transfer ücreti açıklanmayan 23 yaşındaki futbolcuyla 3 yıllık sözleşme imzalandığı ve sağlık kontrollerinin tamamlandığı belirtildi. 
     Avrupa Şampiyonası'nda, aynı zamanda ev sahibi olan Portekiz Milli Takımı'nda forma giyen Mendes, Chelsea'nin, Fildişi Kıyısı'ndan Olympique Marsilyalı golcü oyuncusu Didier Drogba ile yaklaşık 44 buçuk milyon dolara anlaşmasından birkaç saat sonra İngiliz kulüp için imza attı. 
     Mendes, Didier Drogba, Sırbistan-Karadağ Milli Takımı'ndan Mateja Kezman ve Portekiz Milli Takımı'ndan takım arkadaşı Paulo Ferreira'dan sonra, Chelsea'nin, yeni menajer Portekizli Jose Mourinho denetiminde gelecek sezon için yaptığı 4. transfer oldu. 
     
</TEXT>
</DOC>
