<DOC>
<DOCNO> 284044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sondun44.html </URL>
<DATE> 2004/10/28/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
İslamabad'da bir otelde patlama... 5 kişi yaralandı 
</HEADLINE>
<TEXT>

     Pakistan'ın başkenti İslamabad'da bir otelde patlama olduğu bildirildi. 
     Görgü tanıkları, İslamabad'ın merkezinde bulunan Marriott Otel'de meydana gelen patlamada ölen ve yaralananların olduğunu söylediler. 
     Görgü tanıkları, patlamadan sonra otelin önünün cam parçaları ve diğer enkazla dolduğunu belirttiler. 
     
     5 KİŞİ YARALANDI 

     Pakistan'ın başkenti İslamabad'da bir otelde meydana gelen patlamada 5 kişinin hafif yaralandığı bildirildi. 
     İçişleri Bakanı Şeyh Raşid Ahmed, patlamanın meydana geldiği Marriott Otel'de yaptığı açıklamada, endişe edilecek bir durumun olmadığını, patlamanın elektrik kısa devresinden meydana geldiğinin sanıldığını, yine de soruşturmanın sürdüğünü söyledi. 
     Ahmed, patlamanın, terörist bir eylem sonucu olduğuna ilişkin herhangi bir bulgu olmadığını da belirtti. 
     Yetkililer, yaralananlardan ikisinin yabancı, üçünün de otel çalışanı olduğunu kaydetti. 
     
</TEXT>
</DOC>
