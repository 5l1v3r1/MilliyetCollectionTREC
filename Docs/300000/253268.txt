<DOC>
<DOCNO> 253268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sondun41.html </URL>
<DATE> 2004/07/06/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
ABD konvoyunu sollamaya çalışan kişi öldürüldü 
</HEADLINE>
<TEXT>

     Irak'ın başkenti Bağdat'ta, Amerikan konvoyunu sollamaya çalışan bir Iraklının öldürüldüğü bildirildi. 
     Ailesi, başkentteki büyük otellerden birinin önünde öldürülen kişinin, Perşembe günü yapacağı düğün için otelden salon kiralamaya gittiğini anlattı. 
     Görgü tanıkları, aracının içinde bulunduğu sırada başından vurulan Iraklı sivilin aracının otelin karşısındaki bir duvara çarparak durduğunu, Amerikan askerlerinin yakın mesafeden 3 el ateş ettiğini söylediler. 
     Olay yerindeki Amerikan askerleri açıklama yapmazken, bir Iraklı polis yetkilisi, askerlerin ateş açma nedeninin Iraklının aracında el bombası bulunduğunu sanmaları olduğunu, ancak araçta el bombasına rastlanmadığını belirtti. 
     
</TEXT>
</DOC>
