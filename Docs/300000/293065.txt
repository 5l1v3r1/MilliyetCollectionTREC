<DOC>
<DOCNO> 293065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/soneko26.html </URL>
<DATE> 2004/11/29/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
ERDEMİR'den hisse satışı... 
</HEADLINE>
<TEXT>

     Ereğli Demir ve Çelik Fabrikaları ERDEMİR , bağlı ortaklığı Erdemir Madencilik'in yüzde 10 hissesini Karabük Demir Çelik'e satacak. 
     Ereğli Demir ve Çelik'ten Borsa'ya gönderilen açıklamada, yönetim kurulunun 27 Kasım Cumartesi günkü toplantısında, şirketin bağlı ortaklığı Erdemir Madencilik Sanayi ve Ticaret A.Ş'nin yüzde 10 hissesinin Karabük Demir Çelik Sanayi ve Ticaret A.Ş'ye satışına karar verildiği bildirildi. 
     Açıklamaya göre, yapılan pazarlık sonucunda şirketin bahse konu hisselerinin 5 milyon 500 bin dolar bedelle satışı konusunda mutabakata varılarak, hisselerin satışı ve diğer şartları içeren hisse satış anlaşmasının imzalanması kararlaştırıldı. 
     
</TEXT>
</DOC>
