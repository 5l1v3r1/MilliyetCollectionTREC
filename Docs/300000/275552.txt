<DOC>
<DOCNO> 275552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sondun20.html </URL>
<DATE> 2004/09/28/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Rusya'dan Kırgız vatandaşlarını yakın takip 
</HEADLINE>
<TEXT>

     Rusya Federasyonu'nun, bu ayın başında Kuzey Osetya'nın Beslan kentindeki trajediden sonra, ülkede bulunan Kırgız vatandaşlarını sıkı denetim altına aldığı bildirildi. 
     Kırgız Parlamentosu Temsilciler Meclisi milletvekili Canış Rustenbekov ile Rusya ve Kazakistan'daki Kırgız azınlıkları birliği yönetim kurulu başkan yardımcısı Cuma Abdullayev, düzenledikleri basın toplantısında, Moskova yönetiminin, Rusya'da çalışan Kırgız vatandaşlarına karşı sert tedbirler aldığını açıkladılar. 
     Rustenbekov ile Abdullayev, Moskova yönetiminin ülkedeki Kırgız işgücünü büyük bir dikkatle denetim altına aldıklarını ve bir evde birden fazla kişinin kaydının yapılmasını yasaklayan karar aldığını dile getirdi. 
     Resmi rakamlara göre 300 bin civarında Kırgız vatandaşı, Rusya'da ekmek peşinde koşarken, Kırgızistan bütçesine, bu işgücünden yılda 30 milyon dolar katkı sağlanıyor. Rusya'nın, yabancı işgücü nedeniyle uğradığı yıllık zararınsa 8 milyar dolara yakın olduğu ifade ediliyor. 
     
</TEXT>
</DOC>
