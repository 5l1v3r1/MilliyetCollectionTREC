<DOC>
<DOCNO> 292116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sontur11.html </URL>
<DATE> 2004/11/25/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Yankesici kızlar kaçarken kameraya yakalandı 
</HEADLINE>
<TEXT>

     Zafer TOKUŞ- Hakan TURHAN DHA 

ADAPAZARI'ndaki Çark Caddesi'nde bir kadının cüzdanını çalan 3 yankesici kız, iş sonrası kaçarlarken kameralar tarafından görüntülendi. 
     Özellikle İzmit, Bursa'dan gruplar halinde Adapazarı'na geldikleri belirtilen biri 6-7, diğerleri 11-12 ve 15-16 yaşlarında olan kız yankesiciler Çark Caddesi'nde 39 yaşındaki Seher Saniye Bayer'in içinde 30 milyon lira bulunan çantasını alıp kaçtı. Yankesicilik ardından bu kaçış anı orada bulunan televizyon kameraları tarafından görüntülendi. Karşılarında kameraları gören yankesici kızlar peşlerindeki gazetecilerden bir süre kaçtı. Daha sonra kalabalığın arasına gidrerek izlerini kaybettirdi. 
     Kaçan yankesicilerin iki hafta kadar önce Ayşe Kazdağ'ın çantasından cüzdan çalınması olayına karıştıkları ileri sürüldü. Polis, kaçan kızların 2 hafta önce İzmit'ten Adapazarı'na gelerek yankesicilik yaptıkları için gözaltına alındığını, suçüstü yakalanan 15 yaşındaki E.A. ile 16 yaşındaki D.A. oldugunu tespit etti. Polis, zanlıların yakalanması için araştırmalara başladı. 
     
</TEXT>
</DOC>
