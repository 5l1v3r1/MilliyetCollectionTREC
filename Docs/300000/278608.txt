<DOC>
<DOCNO> 278608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/siyaset/siy07.html </URL>
<DATE> 2004/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'İç Hizmet Kanunu'nu değiştiririz' 
</HEADLINE>
<TEXT>



Başbakan Recep Tayyip Erdoğan, Türk Silahlı Kuvvetleri'nin TSK yaptığı darbelere dayanak olan TSK İç Hizmet Kanunu'nun gerekirse değiştirilebileceğini söyledi. Show TV'de dün akşam soruları yanıtlayan Erdoğan, Türkiye'nin AB'ye üyeliği için askerlerin de önemli katkıları olduğunu birkez daha anımsattı. "Atılması gereken adımları Genelkurmay'la görüşerek attık. Bundan sonra da aynı anlayışla çözeriz" dedi. Erdoğan, "İç Hizmet Kanunu'nda değişiklik gerekirse yapar mısınız " sorusuna da "Tabii" yanıtını verdi. Erdoğan'ın, diğer açıklamaları da özetle şöyle 

'Biz aynı takımdayız' 
"AB'ye üye olmada veya müzakere süreciyle ilgili onay almada ortada olmayan bazı kriterler çıkarsa, bu kriter tabii ki bizim kırmızı çizgilerimiz durumuna düşer. Biz aynı takımın oyuncularıyız, aynı takımın oyuncuları birbirlerine çalım atmaz. Emeğin serbest dolaşımı, askıya alma gibi konularda muğlaklık var. Hem bir aile oluyoruz, kapıları açıyoruz, ama Türkiye'ye açmıyoruz. Böyle bir adım atıldığı anda oturulur, konuşulur. Öyle zannediyorum ki böyle bir yanlışın içine girmeyeceklerdir." 


</TEXT>
</DOC>
