<DOC>
<DOCNO> 274319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sonspo08.html </URL>
<DATE> 2004/09/23/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Milan'a büyük şok Emreli Inter nefes kesti, Juventus fırtınası sürüyor 
</HEADLINE>
<TEXT>

     Hüseyin NARİN 

İtalya Serie A'da 3. hafta maçları dün akşam oynanırken, Emre'li Inter Atalanta deplasmanında 87. dakikada bulduğu golle galibiyete ulaştı. Geçen hafta Roma'yı 4-3 yenerek dikkatleri üzerine çeken Messina, bir sürpriz de Milan'a yaptı lige fırtına gibi giren Juventus ise Sampdoria'yı 3-0'la geçti. 
     Geçen sezonun şampiyonu Milan, San Siro'da ağırladığı Messina'ya 2-1 yenilerek büyük hayal kırıklığı yaşadı. Kaka ile 54. dakikada öne geçen kırmızı-siyahlı takım, hemen bir dakika sonra Giampa ve 59. dakikada da Zampagna'nın gollerine engel olamayınca sahayı boynu bükük terk etti. Geçen hafta Roma'yı 4-3 yenerek dikkatleri üzerine çeken Messina, Milan'ı da yenerek 7 puana yükseldi. 
     
     Emre göz doldurdu 

     İlk iki maçında iki beraberlik alan Inter, konuk olduğu Atalanta'da zor da olsa galibiyetle tanıştı. Milli futbolcumuz Emre Belözoğlu'nun 90 dakika forma giydiği maçta ev sahibi Atalanta 26. dakikadada Budan'la 1-0 öne geçti. İkinci yarıda Stankovic'in kafasıyla 54. dakikada durumu 1-1'e getiren Inter, 80'de Emre'nin pasıyla topla buluşan Recoba fileleri havalandırmasıyla skoru 2-1 yaptı. Ancak Atalanta maçı bırakmadı ve Pazzini ile 85'te tekrar beraberliği yakaladı. Ve son sözü 87. dakikada Milano ekibinin Brezilyalı golcüsü Adriano söyledi. 
     Serie A'da ilk iki haftayı lider kapatan Juventus, bu hafta Sampdoria deplasmanında da hız kesmedi. Rakibini Del Piero penaltı , Zlatan İbrahimoviç ve Trezeguet'nin sayılarıyla mağlup eden siyah-beyazlılar üçte üç yaparak 9 puana yükseldi. 
     Serie A'da üçüncü haftanın toplu sonuçları şöyle 
     

Roma 2 2 Lecce Brescia 0 2 Lazio Cagliari 2 0 Siena Chievo 0 0 Udinese Palermo 0 0 Fiorentina Parma 1 2 Bologna Reggina 2 1 Livorno      

     
</TEXT>
</DOC>
