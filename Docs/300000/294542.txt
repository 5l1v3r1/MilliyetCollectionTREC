<DOC>
<DOCNO> 294542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sontur12.html </URL>
<DATE> 2004/12/03/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Nikahsız yaşadığı eşinin kardeşini öldürdü Şeytana uydum 
</HEADLINE>
<TEXT>

     Murat EREN DHA 

İZMİR'in Kadifekale semtinde Necla Çelikgilden, kendisine küfrettiğini söylediği nikahsız eşinin kardeşi Berkan Özırmaktepe'yi bıçaklayarak öldürdü. Soruşturma başlatan polis, "Şeytan öldür dedi, öldürdüm'' diyen Çelikgilden'i ve birlikte yaşadığı Hikmet Özırmaktepe'yi gözaltına aldı. 
     Olay, önceki gün saat 23.45 sıralarında 737 5 sokak 72 numarada meydana geldi. Berkant Özırmaktepe 33 10 gün önce ağabeyi Hikmet Özırmaktepe 45 ve birlikte yaşadığı Necla Çelikgilden'i 44 ziyaret için İstanbul'dan İzmir'e geldi. İddiaya göre alkol alan Berkant Özırmaktepe yengesi Necla Çelikgilden'e küfretti. Bunun üzerine mutfaktan bıçak alan Çelikgilden, Özırmaktepe'yi göğsünden bıçakladı. 
     Özırmaktepe kanlar içinde yere yığılırken, Kadifekale Polis Karakolu'nu arayan Çelikgilden nikahsız eşinin kardeşi Özırmaktepe'yi yaraladığını söyledi. Polisle birlikte eve gelen sağlık görevlilerinin yaptığı kontrolde Özırmaktepe'nin kalbine isabet eden bıçak darbesiyle can verdiği belirlendi. Polis, Necla Çelikgilden'i ve aynı evi paylaştığı Hikmet Özırmaktepe'yi gözaltına aldı. Çelikgilden'in ifadesinde, "Çok sarhoştu, küfredip üzerime yürüdü. İçimdeki şeytan Öldür' dedi, öldürdüm'' dedi. Olayla ilgili soruşturmanın sürdüğü belirtildi. 
     
</TEXT>
</DOC>
