<DOC>
<DOCNO> 296371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sonyas12.html </URL>
<DATE> 2004/12/09/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Beyler dikkat Lap top'lar kısır yapıyor 
</HEADLINE>
<TEXT>

     Dizüstü bilgisayarların, genç ve ergen erkeklerde üremeyi olumsuz yönde etkilediği bildirildi. 
     New York üniversitesi üroloji uzmanı Yefim Şeynkin, dizüstü bilgisayarların, skrotumu testislerin bulunduğu karnın altında ve penisin arkasındaki deri torba ısıtarak spermlerin nitelik ve niceliğini etkilediğini söyledi. 
     Şeynkin, dizüstü bilgisayarların nasıl sağlıklı bir şekilde kullanılabileceğini tahmin etmenin güç olduğunu belirterek, günde birkaç kez bu bilgisayarları kullanan genç ve ergen erkeklerin 15-20 yıl sonra büyük bir üreme sorunuyla karşı karşıya kalacağını kaydetti. 
     Yefim Şeynkin ve ekibinin, dizüstü bilgisayar kullanan, yaşları 21 ila 35 olan 29 sağlıklı erkek üzerinde yaptığı ve ''Human Reproduction'' dergisinde yayınlanan araştırma sonucunda, bilgisayar kapalıyken skrotumda 2.1 dereceye kadar ısı artışının gözlendiği, bilgisayar açıkken bu artışın sol tarafta 2.6, sağda 2.8 dereceye ulaştığını bildirdi. 

     
</TEXT>
</DOC>
