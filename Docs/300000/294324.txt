<DOC>
<DOCNO> 294324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/siyaset/siy06.html </URL>
<DATE> 2004/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam hatipe irtica soruşturması 
</HEADLINE>
<TEXT>


POLATLI DHA 


Yüksek Askeri Ş ra'nın önceki gün yapılan toplantısında askerler irticai faaliyetlere ilişkin gelişmeler için Polatlı İmam Hatip Lisesi'nde kuruluş yıldönümü nedeniyle 13 Ekim'de sahnelenen tiyatro oyununu örnek gösterdi. Ankara Üniversitesi İlahiyat Fakültesi mezunlarının oluşturduğu tiyatro grubunun, oyun sırasında ilçedeki Polatlı Topçu ve Füze Okulu'na gönderme yaparak "Topçular topçular marş marş", "Topuna tüfeğine, topuna" sloganlarıyla hakaretvari sözler kullandığı öne sürüldü. Etkinlikte ayrıca 10. Yıl Marşı'yla da alay edildiği iddialar arasında yer aldı. Polatlı Kaymakamı Hüseyin Eker, Ankara Valiliği'ne bir yazı yazarak etkinliğin soruşturulmasını istedi. Milli Eğitim Bakanlığı, konuyla ilgili soruşturma açıp ilçeye müfettiş gönderdi. Lise müdürlüğüne vek let eden Ali Özcan, görevinden alınarak Polatlı Kız Meslek Lisesi Müdür Yardımcılığı'na atandı. Savcılık da soruşturma başlattı. 



</TEXT>
</DOC>
