<DOC>
<DOCNO> 299269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sontur34.html </URL>
<DATE> 2004/12/20/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Babasının kulağını ısırarak kopardı 
</HEADLINE>
<TEXT>

     Bursa'nın merkez Osmangazi İlçesi'nde bir kişi, çocuğunu döverken kendisine engel olmak isteyen babasının kulağını ısırarak kopardı. 
     Alınan bilgiye göre, Demirkapı Mahallesi Yayla Sokak'ta oturan Ahmet A. 42 , aşırı alkollü olarak gittiği evinde, 4.5 yaşındaki kızı Büşra'yı dövmek istedi. Bu sırada eve gelen babası Osman A. 75 , oğluna engel olmak istedi. 
     Babasının kendisine engellemesine sinirlenen Ahmet A, saldırıya geçerek, babasının sol kulağını ısırdı. 
     Kulağının yarısı kopan Osman A, Bursa SSK Bölge Hastanesi'nde tedavi altına alındı. Osman A'nın kulağının kopan parçasının bulunamadığı öğrenildi. 
     Olayın ardından polis tarafından gözaltına alınan ve alkollü olduğu bildirilen Ahmet A, ''Darp, ısırma sonucu yaralanma ve tehdit'' suçlarından adliyeye sevk edildi. 
     
</TEXT>
</DOC>
