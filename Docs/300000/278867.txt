<DOC>
<DOCNO> 278867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/son/sondun08.html </URL>
<DATE> 2004/10/10/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Ebu Garip'teki işkencelere ilişkin fotoğrafların sergisi açıldı... 
</HEADLINE>
<TEXT>

     Amerikan askerlerinin Bağdat yakınlarındaki Ebu Garip cezaevinde Iraklı tutuklulara yönelik işkence ve kötü muamelelerin dünyada şok yaratan fotoğrafları, New York'ta sergileniyor. 
     New York'taki Uluslararası Fotoğrafçılık Merkezi ile Pittsburgh'daki Warhol Müzesi tarafından ortaklaşa düzenlenen sergide, internetten edinilen Ebu Garip fotoğraflarından 17'si yer alıyor. 
     ''Münasebetsiz Delil'' adını taşıyan serginin, modern savaş ile fotoğrafçılık arasındaki derin ilişkiyi de gözler önüne sermeyi amaçladığı kaydediliyor. 
     Serginin, dünyayı şok eden bir fotoğrafın bile çağdaş dünyada ne kadar hızlı tüketildiğine dikkat çekmeyi de hedeflediği belirtiliyor. 
     Serginin, New York'taki Uluslararası Fotoğrafçılık Merkezi'nde 28 Kasım'a kadar açık kalacağı bildiriliyor. 
     Bu arada, sergi hakkında etik tartışmasının başladığı kaydediliyor. Bazı kesimler, bu serginin açılmasının işkenceler ve kötü muamelerle aşağılanan tutukluların bir kez daha teşhir edilerek aşağılanmalarına yol açacağı yorumlarında bulunuyor. Bir kesim ise yine internetten indirilerek sergilenebilecek Irak'taki baş kesme eylemleri duruyorken, Ebu Garip cezaevindeki işkencelerin fotoğraflarının sergilenmesinin arkasında bir kasıt olduğunu düşünüyor. 
     
</TEXT>
</DOC>
