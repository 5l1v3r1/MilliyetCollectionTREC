<DOC>
<DOCNO> 259747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/son/soneko05.html </URL>
<DATE> 2004/08/01/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Hazine bu hafta 193.8 milyon dolarlık dış borç ödeyecek... 
</HEADLINE>
<TEXT>

     Hazine, bu hafta 193.8 milyon dolarlık dış borç ödeyecek. Bu yılki toplam ödemeler 8.2 milyar dolar düzeyine yükselecek. 
     Hazine'nin verilerine göre, bu haftaki ödemelerin en büyük bölümü perşembe günü yapılacak. Yarın 3.3 milyon dolar, salı günü 0.3 milyon dolar, çarşamba günü 0.1 milyon dolarlık dış borç ödeyecek olan Hazine, perşembe günü 189.3, cuma günü ise 1 milyon dolarlık ödemede bulunacak. 
     Bu haftaki ödemeyle birlikte Hazine'nin yılbaşından 6 Ağustos'a kadar olan dönemdeki toplam dış borç ödemelerinin tutarı 8 milyar 168.9 milyon dolara ulaşacak. 
     Bu yıl ocak ayında 996.3 milyon dolarlık dış borç ödeyen Hazine, ödemelerin 2 milyar 69.8 milyon dolarla en büyük bölümünü şubat ayında yapmıştı. Mart ayında 1 milyar 837 milyon dolar, nisanda 601.3 milyon dolar, mayısta 647 
     milyon dolar, haziranda 660.9 milyon dolar, temmuzda 1 milyar 162.8 milyon dolarlık ödeme gerçekleştirilmişti. 
     
</TEXT>
</DOC>
