<DOC>
<DOCNO> 278431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sonspo09.html </URL>
<DATE> 2004/10/08/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Ersun Yanal siftah peşinde... 
</HEADLINE>
<TEXT>

     Milli Takımlar Teknik Direktörü Ersun Yanal, yarınki Kazakistan maçında, A Milli Futbol Takımı'nın başında resmi karşılaşmalardaki ilk galibiyetini almayı hedefliyor. 
     Türkiye, Yanal yönetiminde oynadığı ilk 2 resmi maçta Gürcistan ve Yunanistan ile berabere kalmıştı. 
     Öte yandan A Milli Futbol Takımı, Kazakistan ile yarın yapacağı maçla birlikte, Milli Takımlar Teknik Direktörü Ersun Yanal yönetiminde 9. sınavına çıkacak. 
     Şenol Güneş'in yerine göreve getirilen Yanal yönetiminde şimdiye dek 6'sı özel, 2'i resmi toplam 8 maç yapan Türkiye, 4'ünü kazanıp, 2'sinde yenildi, 2 maçta da eşitliği bozamadı. 
     Son 4 maçında galip gelemeyen Türk Milli Takımı, Yanal yönetimindeki 8 maçında toplam 11 gol atarken, kalesinde 8 gol gördü. 

     
</TEXT>
</DOC>
