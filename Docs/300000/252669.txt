<DOC>
<DOCNO> 252669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/son/sonsiy07.html </URL>
<DATE> 2004/07/03/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Erdoğan Meslek liselerinde yavrularını okutanlar duruma sahip çıkmadılar 
</HEADLINE>
<TEXT>

     Başbakan Recep Tayyip Erdoğan, ''Özellikle meslek liselerinde yavrularını okutanlar, çocuklarının durumuna sahip çıkmamışlardır. Bunun karşısına dikilenlere toplum gereken cevabı vermemiştir'' dedi. 
     Başbakan Recep Tayyip Erdoğan, kendilerine göre toplumun en büyük talebinin adalet olduğuna işaret ederek, ''Adaleti toplumdan esirgeyerek demokrasiyi geliştirmeniz mümkün değil. Bütün icraatlarımızın kaynağı, her attığımız adımdaki hareket noktamız adalet duygusunu tesis etmektir'' diye konuştu. 
     ''Bu konuda toplumdan gelen taleplerle hükümetin icraatlarının tam bir paralellik içinde olduğunu'' anlatan Başbakan Erdoğan, şunları kaydetti 
     ''Yeter ki toplum, bu noktada duyarlılığını sürekli tutsun, sürekli geliştirebilsin. 
     Yaşanan son bazı olaylar var. Bu olaylar karşısında ben toplumumuzun daha duyarlı olmasını beklerim, beklerdim de... Nedir bu . 
     Örneğin meslek liseleri konusunda hocamın kendisinden önce konuşan Prof. Dr. Şefik Dursun düşüncelerini paylaşmıyorum. Meslek liseleri olayında, özellikle meslek liselerinde yavrularını okutanlar, çocuklarının durumuna sahip çıkmamışlardır. Bunun karşısına dikilenlere toplum gereken cevabı vermemiştir. Şunu da hatırlatmak isterim, biz bunun ikincisini de yaparız, yapardık. Ama bunun bedelini siz ödemeye hazır mısınız Bunun bedeli var. Biz hükümet olarak bu bedeli ödemeye hazır değiliz. Niye Çünkü daha önce ödenen bedeller var. Biz şimdi bu meslek liselerinde okuyanlara da aynı bedeli ödetemeyiz. Bunun için de bu adımı atamayız. Toplum buna hazır olduğu zaman bu adım atılır.'' . 
     
</TEXT>
</DOC>
