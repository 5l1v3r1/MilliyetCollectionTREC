<DOC>
<DOCNO> 287254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sonyas05.html </URL>
<DATE> 2004/11/08/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Derya Tuna Tatlıses'in üstüne fazla gitmesinler 
</HEADLINE>
<TEXT>

     Oktay ENSARİ KAYSERİ, DHA 

İBRAHİM Tatlıses ile oryantal Asena arasında olup bitenler gündemden düşmezken, Tatlıses'in eski hayat arkadaşı Derya Tuna, "Bu konuda çok da fazla yorum yapmak istemiyorum ama İbrahim Bey'in fazla üstüne gelindi. İbrahim Bey'in fazla üstüne gitmesinler'' dedi. 
     Aile dostlarının daveti üzerine Kayseri'ye gezmeye gelen Derya Tuna, DHA'nın sorularını yanıtladı. Tuna, 20 yılını paylaştığı hayat arkadaşı İbrahim Tatlıses ve Asena'nın ayrılığıyla ilgili soruyu şöyle yanıtladı 
     
     ÜSTÜNE FAZLA GİTMESİNLER 
     "Daha önce de söyledim, hep de söylüyorum. Bu konuda çok da fazla yorum yapmak istemiyorum. Ama İbrahim Bey'in fazla üstüne gelindi. Bu olaylarla ilgili olarak yorum yapmaktan da kaçınıyorum. Yapmak da istemiyorum. Bana yakışmaz. Hiç kimsenin hayatı için yorum yapmam, benim hayatımla ilgili yorum yapılmasına da üzülürüm. Medya beni seviyor. Bu olayların içinde görmek istemiyor. Beni üzmek de istemiyorlar. İbrahim Bey'in yaşadığı son olay konusunda kimseyle röportaj yapmadım. İstersem yaparım ama, yapmam. Ancak, şu kadarını söyleyeyim ki, yeter artık. İbrahim Bey'in üstüne bu kadar gitmesinler. Her yazılan çizilen de doğru değil'' Kayserispor İstanbul Temsilcisi Uğur Bıçaker ve ailesinin konuğu olarak Kayseri'ye gelen, kenti gezip, Bıçaker ailesiyle birlikte mantı yiyip, ziyaretler yapan Derya Tuna, Kayseri'deki yerel Kay- TV'nin Sohbet' programına katıldı. 
     
     "OĞLUMLA MUTLUYUM'' 
     Derya Tuna, özel yaşamıyla ve geleceğiyle ilgili olarak şunları söyledi 
     "Oğlum İdo ile çok mutluyum. O özel bir çocuk. Oğlumla yaşıyorum. Annem de bizimle birlikte. Hemen hemen günüm oğlumla geçiyor. Ama, birşeyler yapmayı planlıyorum. Örneğin Ulusal bir tv kanalında kadınlara yönelik TV programı sunmayı istiyorum. Kadın programını sunmak ve hazırlamak istememdeki asıl amacım, onların yaşadıklardından bir şeyler ögrenmektir. Öğrenmenin yaşı yoktur.'' 
     
     SAHNEYE ÇIKMAM 
     Sesinin güzel olduğunu herkesin söylediğini ancak sahneye çıkmayı ve kaset yapmayı düşünmediğini söyleyen Tuna, "20 yıl Türkiye'nin en ünlü starıyla birlikte oldum. Sesim de fena değil ama, sahneye çıkmayı düşünmüyorum. Kaset yapmayı da düşünmüyorum Müzik eserleri arasında ayırım yapmıyorum ama türküler beni çok etkiliyor. Türküleri çok seviyorum'' dedi. 
     
     EKMEĞİMİ YOĞURDUMU KENDİM YAPIYORUM 
     Boş zamanlarında mutfağa girerek birbirinden leziz yemekler pişirdiğini söyleyen Derya Tuna, en çok nohutlu tarhana çorbasını sevdiğini söyledi. Derya Tuna, "Formumu koruyorum. Çocukluğumdan beri rejim yapmadım. Ekmeğimi de yoğurduma da kendim yapıyorum. Televizyonlarda izlediğim fırın görüntülerden sonra dışardan ekmek almıyorum. Şimdi kendi ekmeğimizi kendim yapıyorum'' diye konuştu. 
     
</TEXT>
</DOC>
