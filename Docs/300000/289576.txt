<DOC>
<DOCNO> 289576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sonspo16.html </URL>
<DATE> 2004/11/17/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Liderlik bize yakışır, bu maçı almalıyız... 
</HEADLINE>
<TEXT>

     A Milli Takım Kadıköy’de grup lideri Ukrayna’yı ağırlıyor Kazanıp, grupta zirveye çıkmak istiyoruz. Ancak 3 puanı cebe koymak o kadar kolay değil, dikkatli olmak zorundayız. Mesela Shevchenko... Milan’lı yıldız Ukrayna’nın yüzde 50’si, onu mutlaka durdurmalıyız. Liderlik bize yakışır, bu maçı almalıyız... 
     
     Yıldıray'ı ilk kez oynatacak 

     DÜNYA Kupası Grup Elemeleri'nde bugün Ukrayna'yı ağırlayacak olan A Milli Takımımız'ın ideal on birinde sürpriz değişiklik gündeme geldi. Teknik Direktör Ersun Yanal'ın, uzun bir sakatlık dönemi nedeniyle daha önce şans veremediği Yıldıray Baştürk'ü ilk on birde görevlendireceği öğrenildi. Yanal'ın oyun sistemindeki anahtar ismin gurbetçi oyuncu olacağı belirtildi. 
     TÜRKİYE Rüştü, Ümit, Tolga, Servet, Deniz, Emre, Yıldıray, Hüseyin, Okan , Gökdeniz, Nihat, Fatih. 
     UKRAYNA Shovkovsky, Nesmachin, Federov, Husin, Yezersky, Vorobey, Gusev, Rusol, Bielik, Voronin, Shevchenko. 
     Stat Şükrü Saracoğlu. 
     Saat 20.30. 
     Hakem Cortez Batista Portekiz . 
     Yayın Kanal D. 
     
     Kart alarmı 

     Ukrayna maçı öncesinde Milli Takımımız'daki bazı oyuncuların sarı kart sınırına dayanması teknik kadroyu düşündürüyor. Geride kalan 4 maçta daha önce birer sarı kart gören Nihat, Emre Belözoğlu, Servet Çetin ve Fatih Tekke bugünkü karşılaşmada da kart görmeleri durumunda cezalı duruma düşecekler ve 26 Mart 2005'teki Arnavutluk sınavında forma giyemeyecekler. 

     
</TEXT>
</DOC>
