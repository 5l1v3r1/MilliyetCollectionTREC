<DOC>
<DOCNO> 275851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sondun05.html </URL>
<DATE> 2004/09/29/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
İsveç'te fuhuş yasası kadın ticaretini azalttı... 
</HEADLINE>
<TEXT>

     İsveç'te 5 yıl önce yürürlüğe giren ''fuhuş yasası''nın kadın ticaretini azalttığı bildirildi. 
     Güvenlik yetkilileri, daha çok Baltık ve doğu Avrupa ülkelerinden gelen kadınların İsveç'te fahişelik yaptığını, 1999'da yürürlüğe giren yasa ile bu kadınların sayısında belirgin bir düşüş görüldüğünü belirtti. 
     Yetkililer, geçen yıl fuhuş amacıyla söz konusu ülkelerden yaklaşık 500 kadının İsveç'e geldiğini, bu sayının düşük olduğunu ifade ettiler. 
     Genelevlerin bulunmadığı İsveç'te erkeklerin para karşılığı bir kadınla beraber olmaları yasak. Yakalanması halinde erkek eğer suçunu itiraf ederse para cezasıyla kurtuluyor, ancak olay mahkemeye yansır ve burada suçlu olduğu kanıtlanırsa erkeğe 6 aya kadar hapis cezası verilebiliyor. 
     Kadın için yasada herhangi bir yaptırım öngörülmüyor. 
     
</TEXT>
</DOC>
