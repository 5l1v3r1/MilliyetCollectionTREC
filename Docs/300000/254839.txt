<DOC>
<DOCNO> 254839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sonspo13.html </URL>
<DATE> 2004/07/12/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Kaya Peker de NBA yolunda... Yaz ligindeki oyunuyla tam not aldı .. 
</HEADLINE>
<TEXT>

     San Antonio Spurs formasıyla NBA yaz liginde yeteneklerini sergileyen Kaya Peker, güzel oyunuyla beğeni topladı. 
     Geçen sezon Efes Pilsen'de oynayan giyen 23 yaşındaki oyuncu, San Antonio formasıyla Los Angeles Lakers'ın yaz ligi takımına karşı oynadı. 
     Maç boyunca kendisine bol bol faul yaptırmayı başaran Kaya, pota altındaki etkili ve istekli oyunuyla tam puan aldı. 
     
     UZUN ADAM SIKINTISI 

     Lakers'ın Spurs'ü 75-69 mağlup ettiği karşılamada Kaya, 9 sayı, 5 ribaundluk bir performans gösterdi. Kaya'nın, başarılı performansı ile uzun adam sıkıntısı çeken San Antonio yöneticilerinin de gözüne girmeyi başardığı öğrenildi. Yorumcular, San Antonio'nun Kaya'yı ciddi bir seçenek olarak gözönünde bulundurduğunu belirtti. 
     Maçın en başarılı ismi ise San Antonio forması ile playoffta başarılı bir performans gösteren Devin Brown oldu. 26 sayısına 12 de ribaund ekleyen genç Brown gelecek yıl Spurs'ün bir başka önemli kozu olacak. 

     
</TEXT>
</DOC>
