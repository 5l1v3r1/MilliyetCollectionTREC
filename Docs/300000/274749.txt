<DOC>
<DOCNO> 274749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/siyaset/siy04.html </URL>
<DATE> 2004/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen'e Başbakan sitemi 
</HEADLINE>
<TEXT>


ABDULLAH KARAKUŞ 


Başbakan Erdoğan ile AB Komiseri Verheugen arasında Brüksel'deki görüşmede 'zina diyalogları' yaşandı. Başbakan, Verheugen'e zinaya ilişkin şunları söyledi "Bana, Ankara'da zina düzenlemesiyle ilgili bir şey söylemediniz. O düzenlemeyle kadınların haklarını korumayı amaçladık. Başka nedeni yoktu. Meclis'ten geçen tasarıda öyle bir madde yok." Verheugen de Erdoğan'ın "Bana Ankara'da söylemediniz" sitemine karşılık, "Bu benim için sorun değil. Düzenlemeyi Avrupa kamuoyu ismiyor" ifadesini kullandı. Erdoğan, sözlerini şöyle sürdürdü "Tasarıyı, bağlantılı diğer yasalarla çıksın diye çektik. Eğer başka şart yoksa zinasız TCK'yı hemen Meclis'ten geçiririz." Verheugen de "Tarihe geçecek bir lider olarak yerinizi garantilediniz. Liderliğiniz beni etkiledi. Türkiye, müzakere tarihi almayı hak etti" dedi. 




</TEXT>
</DOC>
