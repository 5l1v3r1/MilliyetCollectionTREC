<DOC>
<DOCNO> 289594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sontur11.html </URL>
<DATE> 2004/11/17/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Uludağ'a ilk kar düştü 
</HEADLINE>
<TEXT>

     KAR olmaması nedeniyle Ramazan Bayramı'nı sessizliğe bürünerek geçiren Uludağ'a yılın ilk karı önceki gün düştü. Sabah saatlerinde başlayan kar yağışı gün içinde yerini yağmura ve karla karışık yağmura bıraktı. 
     Türkiye'nin en önemli kış turizm merkezi Uludağ'a yılın ilk karı, önceki sabah saatlerinde yağdı. Kar yağışı özellikle zirvede etkili oldu. Zirve kara teslim oldu, ancak oteller bölgesinde kar tutmadı. 
     Uludğa Meteoroloji yetkileri sabah saatlerinde karla karışık yağmur yağarken Oteller Bölgesi'nde bugün yoğun kar beklendiğini açıkladı. Uludağ'da halen 2 derece olan hava sıcaklığının daha da düşeceği, yarın ve cuma günü bölgede parçalı bulutlu havanın hakim olacağını, ancak 20 Kasım'dan itibaren 4 gün süreyle yeniden kar yağışının beklendiği açıklandı. Kış mevsiminin bu yıl Beyaz cennet'e geç geldiğini açıklayan Meteoroloji yetkilileri, "Geçen yıl 5 Eylül'de yağan ilk karın ardından 20 Ekim'de beyaz örtüsüne bürünmüş, oteller de misafirlerini ağırlamaya başlamıştı. Bu yıl kar geç düştü'' dedi. 
     Bugün aralıklarla kar yağışı devam ederken poyrazın etkili olacağı ve kar yağışının artacağı tahmininde bulunuldu. 
     
</TEXT>
</DOC>
