<DOC>
<DOCNO> 283009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/ekonomi/eko05.html </URL>
<DATE> 2004/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
TAİ'nin yüzde 42 hissesi TUSAŞ'a satılacak 
</HEADLINE>
<TEXT>


ANKARA Milliyet 

Milli Savunma Bakanı Vecdi Gönül, F16 savaş uçaklarını üreten TAİ'nin Türkiye Havacılık ve Uzay Sanayii Amerikan Lockheed Martin Şirketi'ne ait yüzde 42 hissesinin TUSAŞ tarafından satın alınacağını bildirdi. 
TAİ'nin ortaklık sözleşmesinin sona ereceği 15 Mayıs 2009'a kadar şirketin sözleşmeyi uzatma hakkı bulunduğunu belirten Gönül, sözleşme uzatılmadığı takdirde TAİ'nin üstlendiği projelerde sıkıntı yaşanabileceğini kaydetti. Gönül, havacılık sektörünün milli şirketler eliyle yürütülmesinin önemine işaret ederek, TAİ'nin satın alınmasıyla havacılık sektörünün daha istikrarlı duruma kavuşacağını söyledi. 
TAİ'nin bugünkü yıllık cirosunun 70 milyon dolar olduğunu belirten Gönül, TUSAŞ'ın Lockheed Martin hisselerini satın almasıyla bu rakamın daha da artacağını ifade etti. Gönül, Lockheed Martin ile yapılan görüşmelerde mutabakata varıldığını ve belirlenecek rakamlar üzerinden görüşmelere devam edileceğini kaydetti. 


</TEXT>
</DOC>
