<DOC>
<DOCNO> 296682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sonyas09.html </URL>
<DATE> 2004/12/10/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Televizyon şişmanlatır .. 
</HEADLINE>
<TEXT>

     Arzu ÇETİK DHA 

EGE Obez Hasta Derneği Başkanı Prof. Dr. Candeğer Yılmaz, günde 2 saatten fazla televizyon seyreden kişilerin aşırı kilolu olma riskinin yüzde 52, obezite olma riskinin ise yüzde 28 olduğunu söyledi. 
     Ege Üniversitesi EÜ Endokrinoloji ve Metabolizma Hastalıkları Bilim Dalı, Ege Obez Hasta Derneği, Ege Osteoporozlu Hasta Derneği, Ege Diyabetle Yaşamı Kolaşlaştırma Derneği, İzmir İl Sağlık Müdürlüğü, Tabip Odası ve Eczacı Odası işbirliğiyle bu yıl üçüncüsü düzenlenen Halk Kongresi' Atatürk Kültür Merkezi'nde başladı. Obezite şişmanlık , diyabet şeker hastalığı , osteoporoz kemik erimesi hastalıkları konusunda halkın bilgilendirileceği kongre 11 Aralık Cumartesi günü sona erecek. 
     Kongrenin açılış konuşmasında Ege Obez Hasta Derneği Başkanı ve EÜ Endokrinoloji ve Metabolizma Hastalıkları Bilim Dalı Öğretim Üyesi Prof. Dr. Candeğer Yılmaz, Türkiye ve dünyada giderek obezite hastalığının arttığına dikkat çekti. Obezitenin nedeninin tam olarak ortaya konamadığını belirten Prof. Dr. Candeğer Yılmaz, obezitede yüzde 15 genlerin, yüzde 35 kalıtsal, yüzde 50 çevresel etkenlerin neden olduğunu ifade etti. Günde 2 saatten fazla televizyon izleyen kişilerin aşırı kilolu olma riskinin yüzde 52, obezite olma riskinin ise yüzde 28 olduğunu belirten Prof. Dr. Yılmaz şöyle devam etti 
     "Obezite estetik kaygısı değil. Hastalık oluşturacak oranda yağ kültesine sahip olmamız demek. Dünyanın yüzde 64.5'i kilolu ya da obez. 1.1 milyar insan obez ya da kilolu. 2002 yılında 23 bin 888 kişi üzerinde yapılan yapılan Türkiye Obezite ve Hipertansiyon Taraması'nda toplumun yüzde 41'inin aşırı kilolu, yüzde 25.2'sinin ise obez olduğu ortaya çıktı. Günde 2 saatten fazla televizyon seyredenlerde de obezite ve aşırı kilolu olma riski artıyor. Televizyon seyrederken çok fazla tüketiyoruz ve bunun farkına varmıyoruz.'' Prof. Dr. Candeğer Yılmaz, anne ve babası aşırı kilolu olan çocuklarda da yüzde 80 oranında obezite riski olduğunu kaydetti. 
     
     100 KİŞİDEN 7'Sİ DİYABETLİ 
     EÜ Endokrinoloji ve Metabolizma Hastalıkları Bilim Dalı Öğretim Üyesi Prof. Dr. Mehmet Tüzün ise, diyabet hastalığı hakkında bilgi verdi. Kongrenin amacını, toplumda sağlıklı beslenme biçimlerinin yerleştirilmesi olarak açıklayan Prof. Dr. Mehmet Tüzün, "Toplumda 100 kişiden 7'sinde diyabet görülüyor. Diyabet öyle bir hastalık ki, çok sık rastlanıyor ve yaşam kalitesini düşürerek, kısaltıyor. Diyabet sonucunda, görme kaybı ve körlük, kronik böbrek hastalığı, ayakta gangren, kalp ve damar hastalıkları, felç gibi arızalar meydana gelebiliyor. Tedavisinde ise eğitimin önemi çok büyük. Diyet, egsersiz, ilaç ve sürekli izlem de önemli yer tutuyor'' dedi. 
     Açılış konuşmalarının ardından Ege Obez Hasta Derneği tarafından obezite' konulu düzenlenen 1. Uluslararası Resim Yarışması ödül töreni gerçekleştirildi. 120 eserin katıldığı yarışmada, ressam Mehmet Boztaş birinci, ressam Oğuz Deniz ikinci, ressam Feriha Turan üçüncü oldu. Bunun yanında üç kişiye mansiyon ve juri özel ödülü verildi. 
     
</TEXT>
</DOC>
