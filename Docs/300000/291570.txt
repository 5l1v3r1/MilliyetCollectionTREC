<DOC>
<DOCNO> 291570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sonyas07.html </URL>
<DATE> 2004/11/23/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Elle tacizin başkenti Tokyo 
</HEADLINE>
<TEXT>

     Japonya'nın başkenti Tokyo'da 20-30 yaş arası kadınların yüzde 64'ünün trenlerde, metro trenlerinde ve istasyonlarında elle tacize uğradığı bildirildi. 
     Yomiuri gazetesinin haberine göre, Tokyo Belediyesi ve Trenyolları İdaresi'nin yaptığı ankete katılan kadınların yaklaşık üçte ikisi transit sistemle yolculuk yaparken tacize uğradığını söyledi. 
     Elle taciz Tokyo'nun kalabalık banliyö ve metro trenlerinde uzun yıllardır önemli bir sorun olarak yaşanıyor. Özellikle Aralık ayında yıl sonu partilerinden dönen sarhoş ve serkeş erkeklerden kadınları korumak için sadece kadınların binebildiği vagonlar bulunuyor. 
     Elle tacizciler 7 yıla kadar hapis veya 50 bin yen 485 ABD Doları para cezasına çarptırılabiliyor. 
     Ancak ya utandığı ya da şikayetinin ciddiye alınmayacağını düşündüğü için çok az kadın şikayetçi oluyor. 
     
</TEXT>
</DOC>
