<DOC>
<DOCNO> 269005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/son/soneko09.html </URL>
<DATE> 2004/09/04/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Hisse senetleri geçen hafta ortalama yüzde 4.63 değer kazandı 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 4.63 oranında değer kazandı. 
     Türkiye ile Uluslararası Para Fonu IMF arasında imzalanacak yeni stand-by anlaşmasına ilişkin olumlu beklentiler, Ekim ayında yayınlanacak ilerleme raporu öncesinde Türkiye'nin AB üyeliğine yönelik umutlar ve petrol fiyatlarının rekor seviyelere ulaştıktan sonra gerilemesi, hisse senedi piyasasının haftalık bazda yükselmesini sağladı. Böylece cari işlemler açığının beklentilerin üzerinde gerçekleşeceğine ilişkin endişelere karşın IMKB-100 Endeksi yaklaşık 5 aylık aradan sonra 20,000 puan seviyesini aştı. İMKB-100 endeksi hafta içinde en düşük 19,7, en yüksek 20,800 puanı gördü. 
     Uzmanlar, Ağustos ayı enflasyon verilerinin önümüzdeki hafta piyasa üzerinde etkili olmasının beklendiğini belirterek, Hazine'nin ihale takvimi, Eylül ortalarında yapılacak Petrol İhraç Eden Ülkeler Örgütü OPEC toplantısı ve IMF-Türkiye ilişkileriyle ilgili gelişmelerın yanı sıra, Eylül ayının sonlarına doğru ABD Merkez Bankası'nın faiz oranlarına ilişkin yapacağı toplantının piyasalar tarafından yakından izleneceğini kaydediyor. 
     Borsanın önümüzdeki hafta AB Komisyonu'nun genişlemeden sorumlu üyesi Günther Verheugen'in ziyaretini takip etmesi ve yapacağı açıklamalardan etkilenmesinin beklendiğini ifade eeden uzmanlar, ayrıca önümüzdeki hafta da petrol fiyatları ve ABD Merkez Bankası FED'in faiz artırımına yönelik sinyallerin de yakından takip edileceğini vurguluyor. 
     
     ÖZETLE PİYASALAR 
     Borsadaki yükselişin yanında İMKB Tahvil ve Bono Piyasası'nda sakin bir seyir gözlendi. Altın fiyatlarında düşüş, dövizde de hareketsiz sayılabilecek bir hafta yaşandı. Mevduat faizlerinin ortalamalarında da herhangi bir değişiklik olmadı. 
     Hisse senetleri haftalık bazda ortalama yüzde 4.63 oranında değer kazandı. 24 ayar külçe altının gram satış fiyatı yüzde 1.01, Cumhuriyet altınının satış fiyatı da yüzde 1.49 düşüş kaydetti. Türk Lirası karşısında dolardaki artış yüzde 0.13, eurodaki artış da yüzde 0.27'de kaldı. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.98 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.34, haftalık reponun net getirisi yüzde 0.32 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası'nda İMKB , Pazartesi günü 30 Ağustos Zafer Bayramı nedeniyle işlem yapılmadı. Borsa haftanın tüm günlerini artışla kapattı. Hisse senetleri Salı günü ortalama yüzde 1.83, Çarşamba günü ortalama yüzde 1.45, Perşembe günü ortalama yüzde 0.07 ve Cuma günü de ortalama yüzde 1.21 oranında değer kazandı. 
     Endeks, hafta boyunca 919.75 puanlık artışla 19,855.25 puandan 20,775.00 puana çıktı. Hisse senetlerindeki haftalık ortalama artış yüzde 4.63 oldu. 
     İMKB Ulusal-Mali Endeksi 1,291.35 puan artışla 27,387.43 puandan 27,678.78 puana, İMKB Ulusal-Sanayi Endeksi 798.37 puan artışla 17,918.21 puandan 18,716.58 puana ve İMKB Ulusal-Hizmetler Endeksi de 347.85 puan artışla 10,087.87 puandan 10,435.72 puana yükseldi. 
     Böylece, mali grup hisseleri ortalama yüzde 4.72 oranında, sanayi grubu hisseleri ortalama yüzde 4.46 oranında ve hizmetler grubu hisseleri ortalama yüzde 3.45 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 302 hisse senedinden 238'i değer kazanırken, 42 hisse senedi değer yitirdi, 22 hisse senedinin değeri değişmedi. 
     Geçen hafta en yüksek oranlı artış yüzde 45.41 ile İzmir Demir Çelik hisselerinde gerçekleşti. Yüzde 20.97'lik artışla Plastikkart hisseleri ikinci ve yüzde 14.88'lik artışla Kardemir D hisseleri üçüncü oldu. 
     En yüksek oranlı düşüş ise yüzde 9.87 ile Doğusan hisselerinde oldu. Yüzde 8.28'lik düşüşle Avrasya Yatırım Ortaklığı hisseleri ikinci ve yüzde 5.79'luk düşüşle de Borusan hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 170 milyar 434.1 milyon adet hisse senedi işlem gördü ve karşılığında 3 katrilyon 261.6 milyar liralık işlem hacmi gerçekleşti. 
     
     DÖVİZ 
     Geçen hafta Türk Lirası karşısında İngiliz Sterlini dışındaki döviz türleri değer kazandı. 
     İstanbul serbest döviz piyasasında alınıp satılan ABD Doları Türk Lirası karşısında yüzde 0.13, euro da yüzde 0.27 oranında artış kaydetti. 
     Önceki hafta sonuna göre ABD Doları'nın Türk Lirası satış fiyatı 2 bin lira artarak 1 milyon 510 bin liraya, Euronun satış fiyatı da 5 bin lira artarak 1 milyon 826 bin liraya çıktı. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı haftalık bazda yüzde 0.81 düşerek 2 milyon 694 bin liraya gerilerken, İsviçre Frangı'nın satış fiyatı yüzde 0.76 artarak 1 milyon 192 bin liraya yükseldi. 
     Bugün öğle saatlerinde ise İstanbul serbest piyasada ABD Doları 1 milyon 510 bin liradan, Euro 1 milyon 820 bin liradan, İngiliz Sterlini 2 milyon 685 bin liradan ve İsviçre Frangı da 1 milyon 190 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış yüzde 1.01, Cumhuriyet altınının satış fiyatı da yüzde 1.49 oranında düşüş gösterdi. 
     Külçe altının gram satış fiyatı 19 milyon 600 bin liraya, Cumhuriyet altınının satış fiyatı da 132 milyon liraya geriledi. 
     İstanbul Altın Borsası'nda İAB geçen hafta içindeki işlemler sonucunda 24 ayar altının gram fiyatı ise yüzde 1.03 artış göstererek, 19 milyon 676 bin liraya ulaştı. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.98 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 5,018 puan artarak 513,061 puandan 518,079 puana çıktı. 
     Geçen haftanın en çok değer kazanan katılma belgeleri, yüzde 5.'lük artışla Turkish Yatırım A Tipi Değişken Fon, yüzde 5.47'lik artışla İş A Tipi Mali Endeks Fon ve yüzde 5.23'lük artışla Yapı Kredi Yatırım A Tipi İMKB-30 Endeks Fon olarak sıralandılar. 
     Haftanın en çok değer yitiren katılma belgeleri ise yüzde 0.23'lük düşüşle Sanko Menkul Değerler B Tipi Likit Fon, yüzde 0.20'lik düşüşle İş B Tipi Karma Fon ve yüzde 0.19'luk düşüşle Eczacıbaşı Menkul Değerler B Tipi Tahvil-Bono Fon oldu. 
     
     TAHVİL-BONO-FAİZ-REPO 
     Hazine geçen hafta ihale düzenlemedi. İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.34 ile yüzde 0.52 arasında gerçekleşti. 
     Mevduat faizlerinin ortalamalarında geçen hafta herhangi bir değişim olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.34 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 22.1 dolayında bulunan haftalık reponun net getirisi de yüzde 0.32 oldu. 
     
</TEXT>
</DOC>
