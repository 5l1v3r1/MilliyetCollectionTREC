<DOC>
<DOCNO> 277502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sonspo17.html </URL>
<DATE> 2004/10/05/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Beşiktaş'ın rakiplerini yakından tanıyalım... 
</HEADLINE>
<TEXT>

     Beşiktaş'ın UEFA Kupası'ndaki rakiplerinden Athletic Bilbao, İspanya'da 6. haftası geride kalan 20 takımlı ligde 5 puanla 15. sırada yer alıyor. 
     Athletic Bilbao, UEFA Kupası 1. turunda Trabzonspor'a ilk maçta 3-2 yenilmesine karşın rövanş maçını 2-0 kazanarak gruplara kaldı. 
     Fernando Lamikiz Garai'nin başkanlığındaki Athletic Bilbao'nun teknik direktörlüğünü de Erneste Valverde yapıyor. Takımda yabancı oyuncu yok ve 32 futbolcunun tamamı da İspanyol. 
     Avrupa kupalarına bugüne kadar 17 kez katılan Athletic Bilbao, yaptığı 77 maçın 32'sini kazanırken, 29'unu kaybetti, 16'sında da berabere kaldı. Bu maçlarda 110 gol atan İspanyol takımı, kalesinde 102 gol gördü. 
     
     Trabzonspor'u elemişti 

     Athletic Bilbao, Türk takımlarıyla Avrupa kupalarında daha önce 3 kez eşleşti. 1985-86 sezonunda UEFA Kupası 1. turunda Beşiktaş ile karşılaşan İspanya takımı, sahasında 4-1, deplasmanda da 1-0 kazanarak turu geçti. 1998-99 sezonunda Şampiyonlar Ligi'nde Galatasaray ile aynı grupta yer alan Athletic Bilbao, İstanbul'da 2-1 yenilirken, evinde 1-0 galip geldi. İspanyol takımı son olarak bu sezon UEFA Kupası 1. turunda Trabzonspor'u deplasmanda 3-2 yenildiği maçın ardından sahasında 2-0 yenerek grup maçlarına kaldı. 
     
     Kadro 

     Athletic Bilbao'nun kadrosunda şu futbolcular yer alıyor 
     

Kaleciler 1- Ignacio Lafuente, 13 Daniel Aranzubia, 28 Roberto Pampin Savunma 2 Javier Casas, 3 Asier Del Horno, 4 Aitor Karanka, 6 Oscar Vales, 12 Jesus Maria Lacruz, 14 Luis Prieto, 19 Ander Murillo, 24 Cesar Fernandez, 29 Alex Goikoetxea, 30 Fernando Amorebieta, 35 Mikel Martins Orta saha 5 Felipe Gurendez, 7 Endika Bordas, 8 Julen Guerrero, 11 Javi Gonzalez, 16 Pablo Orbaiz, 18 Carlos Gurpegui, 23 Tiko, 27 Aritz Solabarrieta, 31 Ibon Gutierrez, 33 David De Paula, 34 Joseba Garmendia Forvet 9 Santiago Ezquerro, 10 Francisco Yeste, 15 Andoni Iraola, 17 Joseba Etxeberria, 20 Ismael Urzaiz, 21 Jonan, 22 Joseba Arriaga, 25 Gorka Azkorra, 26 Igor Angulo, 32 Fernando Llorente      PARMA 
     Beşiktaş'ın rakibi AC Parma, İtalya'da oynadığı 5 maçta galibiyet yüzü göremezken, 3 beraberlik, 2 yenilgi ile 3 puan topladı ve 20 takımlı ligde 18. sırada yer alıyor. 
     Maçlarını, 29 bin 149 kişilik Emio Tardini Stadı'nda yapan İtalyan takımı UEFA Kupası 1. turunda Slovenya'nın Maribor takımını evinde 3-2 yenip, deplasmanda golsüz berabere kalarak eledi. 
     Avrupa kupalarına 17 kez katılan Parma, oynadığı 100 maçın 58'ini kazanırken, 21 beraberlik, 21 yenilgi alıp, 159 gol attı ve kalesinde 82 gol gördü. 
     
     Türk takımları ile 3 kez eşleşti 

     Parma, daha önce Türk takımları ile Avrupa kupalarında 3 kez eşleşti. 
     İtalyan takımı bu eşleşmelerde oynadığı 6 maçın 2'sini kazanırken, 3'ünü kaybetti ve 1'inde de berabere kaldı. 
     İlk olarak 1997-98 sezonunda Avrupa Şampiyonlar Ligi'nde Galatasaray ile eşleşen Parma, sahasında 2-0 galip gelip, İstanbul'da 1-1 berabere kaldı. 
     1998-99 sezonunda UEFA Kupası 1. turunda Fenerbahçe ile eşleşen Parma, bu kez İstanbul'da 1-0 yenilip, sahasında 3-1 kazanarak turu geçen taraf oldu. 
     Parma son olarak 2003-04 sezonunda UEFA kupası 3. turunda Gençlerbirliği ile eşleşti ve Ankara'da 3-0, İtalya'da da 1-0 yenilerek kupanın dışında kaldı. 
     
     Kadro 

     Teknik direktörlüğünü Silvio Baldini'nin yaptığı Parma'nın kadrosu şöyle 
     

Kaleciler 1-Gianluca Berti, 31- Alfonso de Lucia, 17- Sebastien Frey Fransız , 22- Giordano Vanin Defans 5-Daniele Bonera, 29- Ibrahima Sory Camara Gine , 4- Cesare Bovo, 28- Paolo Cannavaro, 3- Giuseppe Cardone, 14- Matteo Contini, 26- Damiano Ferronetti, 25- Alberto Galuppo 77- Alessandro Potenza Orta saha 6- Jorge Bolano Kolombiya , 3- Mark Bresciano Avustralya , 8- Alessandro Budel, 33- Vincenzo Grella Avustralya , 32- Marco Marchionni, 10- Domenico Morfeo, 20- Alessandro Rosina, 15-Filippo Savi, 30- Fabio Enrico Simplicio Brezilya , 7- Ianis Zicu Romanya Forvet 13- Daniele Degano, 24- Alex Mansfield Gibbs, 11- Alberto Gilardino, 21- Gaetano Grieco, 9- Massimo Maccarone, 19- Andrea Pisanu 18- Francesco Ruopolo, 27- Tonino Sorrentino      STEAUA BÜKREŞ 
     Romanya Ligi takımlarından Steaua Bükreş'ın teknik direktörlüğünü İtalyanlar'ın eski ünlü kalecisi Walter Zenga yapıyor. 
     Maçlarını, Ghencea Stadı'nda oynayan Rumen takımı, 9. haftası geride kalan ligde oynadığı 8 maçta 16 puan toplayarak, National Bükreş ve Rapid Bükreş'in ardından 3. sırada yer alıyor. Steaua Bükreş, ligde yaptığı 8 maçta 5 galibiyet, 1 beraberlik, 2 yenilgi alırken, 16 gol atıp, 7 gol yedi. Steaua Bükreş'in Romanya Birinci Ligi'nde toplam 21 şampiyonluğu bulunuyor. 
     UEFA Kupası 2. ön eleme turunda Sırbistan-Karadağ'ın Zeleznik takımını kendi evinde 4-2 yenip, deplasmanda 2-1 yenilerek eleyen Rumen takımı, 1. turda ise Bulgaristan'ın CSKA Sofya takımını ilk maçta kendi sahasında 2-1 yenip, rövanşta deplasmanda 2-2 berabere kalarak eledi ve gruplara kaldı. 
     Avrupa kupalarına 38 kez katılan Rumen takımı oynadığı 161 maçta 61 galibiyet, 44 beraberlik, 56 yenilgi alırken 227 gol atıp, 222 gol yedi. Rumenlerin efsanevi takımı, 1986 yılında o zamanki adıyla Avrupa Şampiyon Kulüpler Kupası ile 1987 yılındaki Süper Kupa'yı kazandı. 
     
     Galatasaray ve Fenerbahçe'yi eledi 

     Steaua Bükreş, Avrupa kupalarında daha önce eşleştiği Galatasaray ve Fenerbahçe'yi elemişti. 
     1988-89 sezonunda Avrupa Şampiyon Kulüpler Kupası yarı finalinde Galatasaray ile karşılaşan Steaua Bükreş, ilk maçı kendi evinde 4-0 kazanıp, rövanşta 1-1 berabere kalarak finale yükselmişti. 
     1997-98 sezonunda UEFA Kupası 1. turunda Fenerbahçe ile karşılaşan Steaua Bükreş, kendi evinde 0-0 berabere kaldığı rakibini deplasmanda 2-1 yenerek tur atlamıştı. 
     
     Kadro 

     Steaua Bükreş'in bu sezonki kadrosu şöyle 
     

Kaleciler Florin Dobre, Martin Tudor, Vasili Hamutovski Belarus Savunma Catalin Eugen Baciu, Daniel Balan, George Ogararu, Mihai Nesu, Mirel Radoi, Petre Marin, Sorin Ghionea, Tiberiu Curt, Valeriu Rachita Orta Saha Adrian Pitu, Dorinel Munteanu, Florentin Dumitru, Florin Lovin, Gabriel Bostina, Nana Falemi Kamerun , Nicolae Dica, Sorin Paraschiv Forvet Adrian Neaga, Andrei Cristea, Cristian Ciocoiu, Daniel Oprita, Laurentiu Dinita      STANDARD LİEGE 
     Belçika Ligi takımlarından Standard Liege'i Dominique D'onofrio çalıştırıyor. 
     Belçika Ligi'nde geride kalan 8 maçta 4 galibiyet, 2 beraberlik, 2 yenilgi alıp, 14 puanla averajla 5. sırada yer alan Standard Liege, UEFA Kupası 1. turunda Almanya'nın Bochum takımını, kendi evinde 0-0 biten maç sonrası deplasmanda 1-1 berabere kalarak averajla saf dışı bırakıp ve gruplara kaldı. 
     Avrupa kupalarında bugüne dek Türk takımlarıyla sadece 1 kez eşleşen Standart Liege, 1967-68 sezonunda Kupa Galipleri Kupası'nda Altay'ı deplasmanda 3-2 yenip, kendi evinde 0-0 berabere kalarak saf dışı bırakmıştı. 
     Öte yandan, Avrupa kupalarına bugüne dek 25 kez katılan Belçika temsilcisi, oynadığı 129 maçta 65 galibiyet, 22 beraberlik, 42 yenilgi alırken, 220 gol atıp, 158 gol yedi. 
     
     Kadro 

     Belçika takımının bu sezonki kadrosu şöyle 
     

Kaleciler Vedran Runje, Michael Turnbull, Jeremy Devriendt, Steve Berger Savunma Eric Deflandre, Ivica Dragutinovic, Oguchi Onyewu, Denis Souza, Gonzague van Dooren, Philippe Leonard, Maxime Baijot,Jorge Wiston, Fabrice Mavinga-Poba Orta saha Aleksandar Mutavdzic, Wamberto, Juan Ramon Curbelo, Laurent Gomez, Jonathan Walasiak, Michel, Miljenko Mumlek, Karel Geraerts, Carlos Alberto, Gilles Colin, Yanis Papassarantis, Erdem Ucar, Devy Scattone, Kadir Bekmezci Forvet Sergio Conceiçao, Alexandros Kaklamanos, Sambegon Bangoura, Jari Niemi, Mohamed Tchite, Frederic Bosak, Aleksif Pasaoglu      Gurbetçi oyuncu Kadir Bekmezci'nin de forma giydiği Belçika takımının en önemli futbolcularından Sergio Conceiçao'nun sakat olduğu bildirildi. 
     
</TEXT>
</DOC>
