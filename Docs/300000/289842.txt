<DOC>
<DOCNO> 289842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/soneko38.html </URL>
<DATE> 2004/11/18/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
İngiltere, şirket yöneticilerinin gözdesi... 
</HEADLINE>
<TEXT>

     Sterlinin değerli olması ve ekonomisinin gücü nedeniyle üst düzey şirket yöneticilerin son yıllarda İngiltere'ye akın ettiği bildirildi. 
     BBC televizyonunun haberine göre, çalışmak için İngiltere'yi seçen şirket yöneticilerinin sayısı, son 10 yılda yüzde 110 artış kaydetti. 
     Yatırım bankası Coutts'un araştırmasına dayandırılan haberde, denizaşırı şirket yöneticilerinin İngiltere ekonomisine geçen yıl 9 milyar sterlin katkı sağladığı belirtildi. 
     Çalışmak için İngiltere'yi seçen şirket yöneticileri arasında Fransızlar başı çekiyor. İngiltere'deki yabancı kökenli yöneticilerin yüzde 18'ini oluşturan Fransızları, yüzde 17 ile Almanlar, yüzde 11 ile Amerikalılar ve yüzde 10 ile Hollandalılar izliyor. 
     İngiltere'de ortalama 3 yıl kalan yabancı yöneticilerin bu sürede ortalama 547 bin sterlin 1 milyon dolar harcadığı tahmin ediliyor. 
     
</TEXT>
</DOC>
