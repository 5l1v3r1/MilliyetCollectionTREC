<DOC>
<DOCNO> 286838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/sondun06.html </URL>
<DATE> 2004/11/07/ </DATE>
<TIME> 02.10 </TIME>
<AUTHOR>  </AUTHOR>
<HEADLINE>
Arafat komada değil, yoğun bakımda tedavi görüyor... 
</HEADLINE>
<TEXT>

     Filistin lideri Yaser Arafat'ın komada olmadığı, ancak yoğun bakımda tedavisinin sürdüğü bildirildi. 
     Arafat'ın yardımcılarından Nebil Ebu Rudeyna, Arafat'ın bir haftadır yattığı Paris'in Clamart banliyösündeki Percy Askeri Hastanesi'nin önünde bekleyen gazetecilere yaptığı açıklamada, ''Arafat komada değil, hala yoğun bakım ünitesinde bulunuyor'' dedi. 
     Arafat'ın yoğun tıbbi gözetimden geçtiğini söyleyen Rudeyna, ''Birkaç gün içinde hastalığının ne olduğunu tam olarak öğrenebileceğiz. Şu ana kadar hiç kimse duruma teşhis koyamadı'' dedi. 
     Rudeyna, Arafat'ı görüp görmediğiyle ilgili soruya ise yanıt vermedi. 
     Filistin'in Paris Büyükelçisi Leyla Şahid, önceki gün yaptığı açıklamada, komaya giren 75 yaşındaki liderin, ''yaşamla ölüm arasında kritik bir noktada olduğunu'' söylemişti. 

     
</TEXT>
</DOC>
