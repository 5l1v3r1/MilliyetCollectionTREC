<DOC>
<DOCNO> 259143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/dunya/axdun01.html </URL>
<DATE> 2004/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir kek verin, her şeyi anlatayım 
</HEADLINE>
<TEXT>


The Independent gazetesi, Irak'ta Saddam'ın sorgulanması sonucunda da kitle imha silahı bulunamamasını, dün yayımladığı mizahi sorgu raporuyla tiye aldı 

DIŞ HABERLER SERVİSİ 


İngiliz Independent gazetesi, devrik Irak lideri Saddam Hüseyin'in sahip olduğu iddia edilen ama valıkları bir türlü kanıtlanamayan kitle imha silahları hakkında, sonuç alınamadığı anlaşılan sorgusunu tiye aldı. Gazetenin orta sayfadan Brian Sack imzasıyla yayımladığı yazıda hayali bir sorgucunun sözde raporu yer alıyor. Saddam bu hayali sorguda, Amerikalı sorgucularıyla bol bol dalga geçiyor. İşte, "rapor"dan bazı bölümler 
Bugün Saddam Hüseyin'le "iyi polis - kötü polis" oynadım. Odaya "kötü polis" olarak girdim ve SH'ye bağırdım. Kahkaha atmaya başladı, geçen hafta iyi polis olarak gelip ona sandviç vermiştim. Ben de midem rahatsızmış gibi davranarak tekrar iyi polis oldum.SH'ye, bize kitle imha silahları için "Maymun Vadisi" ve "Deve Gerisi Test Sahası"na bakmamızı söylemesinin komik olmadığını söyledik. Araştırmalarımız sonucu böyle yerler olmadığını öğrenmiştik. Bizi kandırdığı için televizyon izlemesini yasakladık. O da, televizyonun zaten sıkıcı olduğunu, çünkü artık kendisiyle ilgili şarkılar söylenmediğini söyledi.Şaşkınlığından faydalanmak için SH'yi sabah erken saatte uyandırdım. Ona, "Ön adın ne " diye sordum. "Saddam" dedi. Yine "Ön adın ne " dedim. "Saddam" dedi. Ritmi tutturunca bu kez, "Kitle imha silahları nerede " diye sordum. O yine "Saddam" dedi.SH'nin maneviyatını kırmak için ona kendisinin cezalandırılmasını isteyen bir haberin olduğu gazeteyi gösterdim. SH, gazetenin psikolojik operasyon için bizim tarafımızdan hazırlanan sahte bir gazete olduğunu söyledi. Ben de gazeteyi üssün dışındaki bir kafeden aldığımı söyledim. O da bana, "O zaman beni de o kafeye götür, ben de gazeteyi göreyim. Oradayken bir de muffin kek yiyebilir miyim " dedi.Bugün çok sıkıcıydı, çünkü SH her söylediğimi tekrarladı. Ona çocuk gibi davrandığını söyledim, o da bana çocuk gibi davrandığımı söyledi. Böyle yaparsa gideceğimi söyledim, o da gideceğini söyledi. Ona gidemeyeceğini çünkü tutsak olduğunu söyledim. O da bana gidemeyeceğimi çünkü tutsak olduğumu söyledi. General Farley'e sordum, ben tutsak değilmişim. 

</TEXT>
</DOC>
