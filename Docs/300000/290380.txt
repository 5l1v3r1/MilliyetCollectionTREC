<DOC>
<DOCNO> 290380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/yazar/toruner.html </URL>
<DATE> 2004/11/20/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Gözden kaçmayan küçük şeyler 
</HEADLINE>
<TEXT>


Barbara Pachter, iş hayatında gözden kaçırılmaması gereken küçük ama önemli davranış biçimlerini bir kitapta toplamış. Gerçekten de, bu küçük şeyler sayesinde hakkınızda verilen veya verilecek olan karar değişebiliyor. 
İşte onlardan bazıları 
Birisiyle tanıştıracağınız iş arkadaşınızı cinsiyetinden bahsetmeden ve mümkünse en iyi yaptığı işten bahsederek tanıştırın.El sıkışırken eliniz ne çok sert ne çok hafif olsun ve her el sıkıştığınız kişiye "memnun oldum", "sizinle tanışmak güzel" gibi bir şey söyleyin.Her görüşmeden önce konuşacağınız konuları hazırlayın. Hatta, "Bu trafikte nasıl zamanında gelebildiniz " gibi konuşmaya başlangıç cümlelerini bile gözden geçirin.Dinlemeyi öğrenin. Gerekirse, dinlemenizin engellenmemesi için tedbirler alın. Örneğin, kapıyı ve telefonları kapatın. Vücut dilinize dikkat edin. Karşınızdakinin sözünü kesmeyin. İlginizi başka şeye vermeyin. Karşınızdaki hakkında önyargılı olmayın, onun söyledikleri hakkında sorular sorun. Size anlatılan şeylerin "diyorsunuz ki.." veya "anladığım kadarıyla" diye başlayarak bir özetini yapın.İş arkadaşlarınızla konuşurken nazik kelimeler seçin. Başarılarını içtenlikle tebrik edin. Dedikodu yapmayın. Her şeyden şikayetçi olan bir kişilik sergilemeyin. İş arkadaşlarınızın ve müşterilerinizin telefonlarına ve elektronik postalarına zamanında cevap verin.İş sırasındaki davranışlarda açık ve yardımsever olun. Bir konu üzerinde ihtisaslaşın. O konu sizden sorulur olsun. İşiniz konusundaki her fırsatı değerlendirin. Odanızı birkaç kişi ile paylaşıyorsanız, başkalarının misafirlerine "hoş geldiniz" demeyi ihmal etmeyin.Kendiniz içim bir kart bastırın ve her iş görüşmesinde kartınızı verip karşınızdakinin kartını isteyin. Kartların üzerine nerede ve nasıl tanıştığınızı kısaca not edin. Aldığınız kartları değerlendirecek bir sistem hazırlayın ve yılbaşlarında, bayramlarda kart sahiplerini hatırlayın.Çalışanın patronuna hediye vermesi gerekmez ama patron çalışanına hediye verebilir. Basit şeyler, pastalar iyi hediyelerdir. Bu konuda şirket geleneklerine uyulur. Müşterilere verilecek hediyelerde de şirket gelenekleri önemlidir. Diğer şirketlerden hediye kabullerinde de şirket gelenekleri esas alınmalıdır. Birçok şirkette gelen hediyeler çalışanlar arasında paylaştırılır. Gelen hediyelerden patronun haberi olması gerekir. Çiçekler, çikolatalar, pastalar bu geleneklerin dışındadır. Hediye vermede veya almada kesinlikle aşırıya kaçılmamalıdır. Hediye sonrasında mutlaka teşekkür notu gönderilmelidir. 

Bu enteresan konuya devam edeceğim. 



</TEXT>
</DOC>
