<DOC>
<DOCNO> 289907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sontur10.html </URL>
<DATE> 2004/11/18/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Tecavüzcü imam .. 14 yaşındaki öğrencisiyle defalarca ilişkiye girmiş 
</HEADLINE>
<TEXT>

     İsmail AKDUMAN DHA 

SAMSUN'un Kavak İlçesi'nde 4 yıl önce Kuran öğrettiği İlköğretim Okulu 8'inci sınıf öğrencisi 14 yaşındaki D.G.'ye tecavüz ettiği iddiasıyla yargılanan imam Ferhat Öğme, 10 yıl 10 ay ağır hapis cezasına çarptırıldı. Tecavüz olayı, iki yıl sonra D.G.'nin günlüğünü okuyan bir arkadaşının ihbarı üzerine ortaya çıkmıştı. 
     Kavak'ın Karayusuf Köyü'nde imamlık yapan evli ve iki çocuk babası 30 yaşındaki Ferhat Öğme, hafta sonları Kuran öğrettiği D.G.'ye tecavüz etti. 2 yıl bu sırrı saklayan D.G. daha sonra liseyi okumak için yatılı olarak Samsun'a geldi. 
     Aynı yurtta kalan bir kız arkadaşı, D.G.'nin günlüğünü okuduğunda tecavüze uğradığını öğrenince yurt müdürüne anlattı. "... Yıl 1999, Mayıs'ın 6'sı. Günlerden Pazar. Bir Hıdrellez günü ona kendimi teslim ettim. Ferhat ile ilişkiye girdim. İlk defa bu duyguyu onunla yaşadım...'' yazılı günlüğü okuyan müdür de konuyu genç kızın ailesine bildirdi. Ailenin ve D.G.'nin şikayeti üzerine köy imamı Ferhat Öğme hakkında alıkoymak, zorla ırza geçmek, kızlık bozmak' suçlarından Samsun 1'inci Ağır Ceza Mahkemesi'nde dava açıldı. 
     
     EŞİNİ GÖNDERİP EVİNDE İLİŞKİYE GİRMİŞ 

     Şimdi 18 yaşında olan D.G., duruşmada verdiği ifadede, imam Ferhat Öğme'nin kendisine evinde tecavüz ettiğini belirterek şöyle dedi "O zaman Mahmutbeyli Köyü İlköğretim Okulu 8'inci sınıfa gidiyordum. Hafta sonları, köyün imamı olan Ferhat Öğme, köyün çocuklarına Kuran dersi veriyordu. Ben de gidiyordum. Bir gün diğer öğrencileri gönderdikten sonra yanıma gelerek, Senin kabiliyetin iyi. Seninle özel ilgileneyim' diyerek beni evine çağırdı. Ben de gittim. Evde olan eşini, sen tavuklara bak' diyerek gönderdi. Eşi çıkınca kapıyı kilitleyip, yanıma oturdu. Konuşurken saçlarımı, göğüslerimi okşamaya başladı. Yapmamasını söyledim ama beni dinlemedi. Eteğimi kaldırıp ırzıma geçti. Ardından birşey olmaz' diyerek beni gönderdi. Bu olay daha sonra da bir kaç kere devam etti.'' Şikayetçi olacağını söyleyince imam Ferhat Öğme'nin "Çocuklarım babasız mı büyüsün '' diyerek ağladığını anlatan D.G., "Ben de ona acıyarak bu olayı sakladım. Ancak yaşadıklarımı günlüğüme yazıyordum. Önceki yıl okula ara verdikten sonra Valilik kanalıyla yatılı olarak özel bir liseye başladım. Kaldığım yurtaki arkadaşım günlüğümü okumuş. Konuşmalardan olup bitenleri de yurt müdürü öğrenince, günlüğü okuyarak aileme bildirmiş. Onun yüzünden okulumdan oldum, şikayetçiyim'' dedi. 
     Duruşmaya gelmeyen ve halen Samsun'un Tekkeköy ilçesi Çayırçökek Köyü'nde imamlık görevini sürdüren Ferhat Öğme de talimatla alınan ifadesinde D.G. ile ilişkisi olmadığını iddia ederek, "Ben herhangi bir şekilde onun ırzına geçmedim. Hakkımda söyledikleri ve günlüğünde yazdıklarının hepsi bir hayal ürünüdür. İddialar asılsızdır. Bu kızı sadece aynı köyde aynı mahallede olduğumuz için tanırım. Bana iftira atıyor'' sözleriyle kendini savundu. 
     Ancak mahkeme heyeti, 15 yaşından küçük kızla kendi rızasıyla ilişkiye girmek, alıkoymak ve kızlık bozmak suçlarından imam Ferhat Öğme'ye 10 yıl 10 ay hapis cezası verdi. 

     
</TEXT>
</DOC>
