<DOC>
<DOCNO> 272525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/guncel/gun90.html </URL>
<DATE> 2004/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 
Özlenen üslup... 

Politikamızın geleceği, çok şeylere gebe. Bir yıldız doğuyor, kimse fark etmiyor. Ey Türk basını, bırak Sayın Binali Yıldırım'ın yakasını .. "Ben çok rahatım canım, bir şey yok. Kazanın hızlandırılmış tren uygulamasıyla hiçbir alakası yok. Niye adam makinist 80'le gitmesi lazım gelirken 130'la gittin arkadaş diye sormuyorsunuz O direksiyonu ben kullanmıyorum ki kardeşim..." demiş, 38 kişinin öldüğü Pamukova'daki tren kazası hakkında. Adam daha ne desin Anlamayanlara için biraz "açıklık" getirelim "açıklamaya"... 
1 Trenler, direksiyonla idare ediliyormuş, bilmeden konuşmayın .. 
2 Sayın Ulaştırma Bakanı, Sayın Başbakan gibi kabiliyetli olmadığı için deniz otobüsü ve forklift dahi kullanmıştır Tayyip Bey "tren direksiyonuna" geçmemekte haklıdır... 
3 30 bin kişinin öldüğü depremlerde de, çürük çarık evlere izin veren binlerce kişinin cezalandırılması gerekirdi ama olmadı. Onlar mı kardı o harçları, onlar mı döktü o betonları 
4 47 milyar doları hortumlayanlar ve bu hortumun olmasına izin verenler de cezalandırılmalıydı onlar mı verdi o paraları diyeceğiz de, e kim verdi 
5 Yunanistan'da meydana gelen ve bir grup din adamı ve askerin öldüğü helikopter kazasında da Hava Kuvvetleri Komutanı kullanmamıştı helikopterin "direksiyonunu", ama kendisini balık tutmaya, resim yapmaya göndermek suretiyle emekli ettiler Ulaştırma Bakanı istifa etti, kabul etmediler... 
"Benzin vaadı da biz mi içtik " derdi Sayın Demirel. Her ne kadar biz Maliye Bakanı Sayın Unakıtan'ı, yaptığı esprili açıklamalarla Demirel'in yerine aday göstermişsek de, kurduğu tuhaf ve sıra dışı mantıkla Sayın Yıldırım'ı da listeye eklemek zorunda kaldık. Valla iyi olan kazansın, biz yine kaybedelim... 

Bir gün herkes buluşumun kıymetini anlayacak ve göreceksiniz bu sıvıyı koltukaltlarına bile sürecekler... 
Theodor Ant 

Uyaralım da... 

Geçen sene, BJK Teknik Direktörü Lucescu'ya "Bak FB Teknik Direktörü Daum'a da biraz feyz al, adam İstiklal Marşı'nı söktü, sen senelerdir buradasın, tek kelime Türkçe konuşmuyorsun" demiştik. O da bize "Ben istesem çatır çatır konuşurum, ama o zaman röportajlara yetişemem, o yüzden konuşmuyorum" diye cevap vermişti. Biz de "iyi valla, sen bilirsin" demiştik. Daum şampiyon oldu, Lucescu tarih... Halbuki bizi dinlese, 3-5 Türkçe konuşsa, sempati toplasa, taraftarın gönlünü alsa, belki de kovulmayacaktı .. Şimdi Lucescu'nun yerine gelen Hagi de aynı hatayı yapıyor. Senelerce Türkiye'de top oynadığı halde, o da öğrenmemiş Türkçe. Halbuki, senelerdir Türkiye'de antrenörlük yapan ve bülbül gibi de şakıyan bir çok yabancı antrenör ve futbolcu var. Ama bu Romenler demek ki böyleler, inatçılar. Hagi'yi de bir uyaralım istedik, ikinci kez de uyarmayacağız... Hayır, sonra bir de bakmışsın uçağa binip gidiyorsun... 

Türk televizyonlarının en gereksiz programı Ünlüler Çiftliği'nden sıcak sıcak Top10 

1 "Benim kronik boğaz ağrısım var, boğaz ağrısım olunca ne yapmam gerektiğini refleks olarak biliyorum .." 
</TEXT>
</DOC>
