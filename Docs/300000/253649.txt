<DOC>
<DOCNO> 253649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sonspo35.html </URL>
<DATE> 2004/07/07/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Ankaraspor'da yeni transferler Kızılcahamam kampına katılacak... 
</HEADLINE>
<TEXT>

     Yeni sezon hazırlık çalışmalarını Gerede'de sürdüren Ankaraspor'un Gerede kampı sona erdi. 
     Gerede kampından ayrılmadan önce açıklamalarda bulunan teknik direktör Samet Aybaba, kampın çok verimli olduğunu anlatarak, ''Kamp süresince kondisyon ve teknik ağırlıklı çalışmalar yaptık. Futbolcularda bir uyum sorunu yaşanmadı. Kampa katılanların performansları beni sevindirdi'' dedi. 
     Yeni transferlerin ikinci etap kamp çalışmalarının yapılacağı Kızılcahamam kampına katılacağını da ifade eden Aybaba, ''Kızılcahamam kampı iki günlük dinlenmeden sonra başlayacak. Çaykur Rizespor ile yaptığımız hazırlık maçı bize oyuncuları tanıma fırsatı verdi. Kızılcahamam'da da hazırlık maçları yapacağız'' diye konuştu. 
     Ankaraspor, Çaykur Rizespor ile yapılan hazırlık maçı sonrasında Ankara'ya hareket etti. 
     
</TEXT>
</DOC>
