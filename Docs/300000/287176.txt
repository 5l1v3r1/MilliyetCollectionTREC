<DOC>
<DOCNO> 287176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sonspo20.html </URL>
<DATE> 2004/11/08/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Adanaspor TMSF'yi bekliyor... 
</HEADLINE>
<TEXT>

     İkinci Futbol Ligi A Kategorisi'nde mücadele eden ve içinde bulunduğu maddi sorunlar nedeniyle zor günler geçiren Adanaspor, TMSF'nin uzatacağı eli bekliyor. 
     AK Parti Adana İl Başkanı Abdullah Doğru, AA muhabirine yaptığı açıklamada, Devlet Bakanı ve Başbakan Yardımcısı Mehmet Ali Şahin ile Gençlik ve Spor Genel Müdürü Mehmet Atalay'ın Adanaspor'un kurtulması yönünde başlatılan çalışmalara olumlu yaklaştıklarını söyledi. 
     Tasarruf Mevduatı Sigorta Fonu'nun TMSF bağımsız bir kurum olduğundan talepte zorlandıklarını belirten Doğru, ''Adana milletvekillerimiz de kulübün içinde bulunduğu durumdan kurtulması için çalışmalarını sürdürüyor. Ancak, TMSF kulübü devralma konusunda oldukça duyarsız'' dedi. 
     Doğru, TMSF'nin tüccar gibi hareket edip kulübü biran önce devralması, ardından da Adanalılara devretmesi gerektiğini kaydederek, ''Adanaspor için biz elimizden geleni yapmaya devam ediyoruz, gelecekte de yönetmeye talibiz. Yeterki TMSF hantal davranmasın. Eğer 15-20 gün sonra el atarsa da çok geç kalınmış olur'' diye konuştu. 
     
</TEXT>
</DOC>
