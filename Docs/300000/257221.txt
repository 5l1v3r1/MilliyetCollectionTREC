<DOC>
<DOCNO> 257221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/guncel/agun.html </URL>
<DATE> 2004/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
32 bin kişi sıfır çekti 
</HEADLINE>
<TEXT>


ÖSS'de kızlar yine erkekleri geçti. 1 milyon 362 bin 208 öğrencinin barajı aştığı sınavda, geçen yılın aksine, bütün soruları eksiksiz bilen aday çıkmadı 

ANKARA Milliyet 

Öğrenci Seçme Sınavı'na ÖSS katılan 1 milyon 728 bin 76 adaydan 1 milyon 362 bin 208'i, 160 ve üzerinde puan alarak barajı aştı. Kızların yine erkeklerden daha başarılı olduğu sınavda, 32 bin 177 aday "sıfır" çekti. İmam hatipli İHL adayların yüzde 72'si ile meslek liselilerin yüzde 33.7'si 185 ve üzeri puan aldı. Böylece 42 bin 623 İHL'li ile 156 bin 285 meslek liseli 4 yıllık lisans programlarına girmeye hak kazandı. 2003 - ÖSS'de İHL'lilerin yüzde 73.9'u, meslek liselilerin de yüzde 39.5'i 185 ve üzeri puan almıştı. 
ÖSYM Başkanı Savaş Küçükyavuz'un verdiği bilgiye göre, ÖSS'ye başvuran 1 milyon 786 bin 963 adaydan 1 milyon 728 bin 76'sı sınava girdi. 58 bin 807 aday ise, başvurduğu halde sınava katılmadı. Sınavı geçerli sayılan adayların yüzde 78.8'i başarılı oldu. 2004 ÖSS'de dikkat çeken bazı sonuçlar, özetle şöyle 

Geçen yılın aksine, bu sene bütün soruları eksiksiz bilen bir aday çıkmadı. 977 bin 382 aday 185 ve üzerinde puan alarak 4 yıllık lisans programlarını tercih etme hakkı kazandı. Puanı 160 - 185 arası olanlar da iki yıllık meslek yüksekokulları önlisans programlarıyla İngilizce öğretmenliği dışında Açıköğretim Fakültesi bölümlerini tercih edebilecek. 119 adayın sınavı geçersiz sayıldı. 12'si giriş ve kimlik belgesi olmadan sınava alındı. Bir aday, yerine başkasını soktu. Sekizi kopyaya karıştı. 98'i de kurallara uymadı. 
32 bin 177 adayın sayısal ve sözel ham puanlarının her ikisi de 0.5'in altında olduğu için ÖSS puanları hesaplanamadı. 2003 - ÖSS'de bu rakam 26 bin 448'di. 
1143 engelli adaydan yüzde 71.5'i sınavı kazandı. Yüzde 50.2'si 185 ve üzeri puan aldı. 

155 öğrencinin cinsiyeti yok 
ÖSS'yi 741 bin 381 kız adaydan yüzde 84.6'sı, 986 bin 421 erkek adaydan yüzde 74.4'ü kazandı. 155 aday cinsiyet hanesini doldurmadı. 2003 - ÖSS'yi kız adaylardan yüzde 85.9'u, erkek adayların da yüzde 76.9'u kazanmıştı. 

İŞTE ŞAMPİYONLAR... 
Fen liseleri ÖSS'de yine fark attı 

Serhat Karahan İstanbul Atatürk Fen Lisesi Sayısal birincisi, sözel ve eşit ağırlık üçüncüsü.Fatma Başak Aydemir Adana Fen Lisesi Eşit ağırlık birincisi, sözel ikincisi.Eren Eraslan Ankara Yıldırım Beyazıt Anadolu Lisesi Sözel birincisi, sayısal 27'incisi.Binnur Balkan İzmir Fen Lisesi , Çağrı Sarıgöz Trabzon Yomra Fen Lisesi Sayısal ikincisi.Akansel Coşgun Ankara Çankaya Milli Piyango Anadolu Lisesi , Onur Ergün Ankara Atatürk Anadolu Lisesi , Erdal Sağ Kütahya Fen Lisesi , Deniz Ural Bursa Ali Osman Sönmez Fen Lisesi Sayısal üçüncüsü.Yusuf Bulut İzmir Karşıyaka Anadolu Lisesi , Veli Tayfun Kılıç Adana Fen Lisesi , Betül Küçükakarsu Karabük Safranbolu Anadolu Lisesi Eşit ağırlık ikincisi.Sibel Aydın İstanbul Saint Joseph Fransız Lisesi , Dilek Gergin Galatasaray Lisesi , Eray Karakuzu Manisa Fatih Anadolu Lisesi , Sevim Hande Uğur Antalya Adem Toluay Anadolu Lisesi Yabancı dil birincisi.Burak Yurtsever Galatasaray Lisesi Yabancı dil ikincisi.Selma Savlak Aydın Süleyman Demirel Anadolu Lisesi Yabancı dil üçüncüsü. 

Ankara sayısalda Kırşehir sözelde 

SAYISALDA Ankara, Konya, Eskişehir sözelde Kırşehir, Aksaray, Aydın eşit ağırlıkta Konya, Ankara, Antalya en başarılı ilk üç il oldu. Sınavı kazanma oranına göre sırasıyla Antalya, Kayseri ve Aydın ilk üçü paylaştı. En başarısız ilk beş il Hakk ri, Ardahan, Şırnak, Bitlis, Bingöl oldu. Sayısal puan ortalamasına göre Ankara birinci, Antalya dördüncü, İzmir 10., Bursa 13., Batman 18. İstanbul 29. oldu. Kırşehir ve Aksaray'ın, sözelde geçen yılda ilk iki sırayı paylaşması dikkat çekti. 

En başarılı fen liseleri 

EN BAŞARILI okullar yüzde 97.7 ile yine devlet fen liseleri oldu. Devlet fen liselerini özel fen yüzde 94.3 , Anadolu yüzde 93.8 , Anadolu öğretmen yüzde 93.3 , askeri yüzde 91.8 , yabancı dil ağırlıklı yüzde 86.1 , yabancı dilde eğitim yapan özel yüzde 82.3 , imam hatip yüzde 72.0 , özel yüzde 71.1 ve güzel sanatlar liseleri yüzde 70.7 izledi. Genel liselerin 2003 - ÖSS'de yüzde 64.2 olan başarı oranı yüzde 59'a geriledi. 

'Annem kahrımı çok çekti' 

ANKARA Milliyet 
ÖSS'nin sayısal üçüncülerinden Çankaya Milli Piyango Anadolu Lisesi öğrencisi Akansel Coşgun, sonuçlar açıklanırken, uyuduğunu, sonucu babası Hüseyin Akansel'den öğrendiğini söyledi. Coşgun, "Boş zamanlarımda gitar çalarak stres atıyordum. Kız arkadaşım yok. Ayıracak zamanım olmadı" dedi. Annesi Zeynep'in kahrını çok çektiğini, stresli zamanlarında hep alttan aldığını belirten Akansel, ODTÜ ya da Bilkent Üniversitesi elektrik - elektronik bölümüne girmek istediğini söyledi. 

Hedefi çevirmenlik 

Yıllar önce üniversite sınavında birinci olacağını söyleyen Manisa Fatih Anadolu Lisesi mezunu Eray Karakuzu, yabancı dilde 300 puanla ilk sırada. Karakuzu, "İngilizceye ilgim var. Basketbol ve dersi birlikte yürüttüm. Hedefim Boğaziçi veya Bilkent mütercim tercümanlık bölümleri" dedi. 

Denemek için girmiş 

Yabancı dil birincisi Sibel Aydın, şansını denemek için sınava girdiğini belirtti. Saint Joseph Lisesi'nden mezun olan Aydın, "7 yıl Fransızca okudum. YDS'ye kendimi denemek için girdim. Ancak Galatasaray Üniversitesi'nde işletme okumayı düşünüyorum" dedi. 

Elektroniğe meraklı 

Sayısal ikincisi Çağrı Sarıgöz, okumayı beş yaşında öğrendi. Yomra Fen Lisesi'nden mezun olan Sarıgöz, Bilkent, Sabancı ya da Boğaziçi üniversitelerinden birinin elektrik-elektronik bölümünü istiyor. Baba Asım Sarıgöz, "Oğlum beni öyle gururlandırdı ki, gözlerimden akan yaşı tutamadım" dedi. 

İkinci kez girdi yine ikinci oldu 

BURCUM DEVREZ İstanbul 
İlk kez geçen yıl girdiği üniversite sınavında yabancı dil alanında Türkiye ikincisi olan Burak Yurtsever, kendini denemek için ikinci kez girdiği sınavda rekorunu egale etti. 
Galatasaray Lisesi mezunu Yurtsever, yabancı dil alanında bu yıl da Türkiye ikincisi oldu. Geçen yıl ODTÜ İktisat bölümüne giren Yurtsever, amacının bölümünü değiştirmek değil, kendini denemek olduğunu söyledi. Fransızcadaki başarısını ölçmek isteyen Yurtsever, şöyle konuştu "Okuduğum üniversite ve bölümümden çok memnunum. Bölümümü değiştirmeyi hiç düşünmüyorum. Sadece kendimi denemek için girdim." 


</TEXT>
</DOC>
