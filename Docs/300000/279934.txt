<DOC>
<DOCNO> 279934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/spor/axspo02.html </URL>
<DATE> 2004/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanal yerinde duramadı 
</HEADLINE>
<TEXT>


Milli Takım'ın teknik patronu, ikinci yarıda kaçan pozisyonlar sonrası büyük bir endişeye kapıldı, gerginliği yüzüne yansıdı. Soğuk terler döken Yanal beraberliğe rağmen sahadan üzgün ayrıldı 


'Geceyi futbol ısıttı' 
AY - Yıldızlı ekibimizin teknik patronu Ersun Yanal, oldukça stresli bir 90 dakika yaşadı. Yanal maç sonrası ise "Sıcak bir geceydi, futbol ısıttı. Yüksek düzeyde futbol oynadık. Her iki yarıda da üstündük. İyi takımız, daha da iyi olacağız. Kazanamadığımıza üzülüyorum. Pozisyona girdik, ancak değerlendiremedik. Futbolcularıma teşekkür ederim. Penaltı kaçırmak futbolun içinde var. Kırmızı kart ise hakemin taktiri" değerlendirmesini yaptı. 

Olsen Eğlenceliydi 
DANİMARKA'NIN hocası Morten Olsen ise, maçın hakkının 1 - 1 olduğunu savundu. Tecrübeli çalıştırıcı, "Bireysel ve teknik becerileri yüksek bir takıma karşı oynadık. Gronkjaer hata yaptı. Ama Okan'ın hareketi fair - play'e uygun değildi. Türkiye hızlı ve akıllı oyunculardan kurulu. Sinirlerin gerildiği, ancak eğlenceli bir maç oldu. Muhteşem bir hava vardı. Son bir saati 10 kişi oynadığımızı düşünürsek, 1 - 1 bizim için iyi sonuç" dedi. 


</TEXT>
</DOC>
