<DOC>
<DOCNO> 283726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sondun55.html </URL>
<DATE> 2004/10/27/ </DATE>
<TIME> 21.53 </TIME>
<AUTHOR>  </AUTHOR>
<HEADLINE>
Annan'dan Şaron'a kutlama... 
</HEADLINE>
<TEXT>

     Birleşmiş Milletler BM Genel Sekreteri Kofi Annan, Gazze'den ve Batı Şeria'nın kuzey kesimlerinden çekilme girişiminin İsrail Parlamentosu Knesset'te oy çoğunluğuyla kabul edilmesinden dolayı İsrail Başbakanı Ariel Şaron'u kutladı. 
     Oylamayı ''tarihi'' olarak niteleyen Annan, sözcüsü Fred Eckhard aracılığıyla yaptığı açıklamada, Gazze Şeridi'nde işgali sona erdirecek çekilmenin tamamlanması yönünde tam destek vereceğini de söyledi. 
     Annan açıklamasında, İsrail'in Gazze ve Batı Şeria'dan çekilmesinin BM, Avrupa Birliği, Rusya ve ABD'den oluşan Dörtlü Grup tarafından desteklenen Ortadoğu Yol Haritası'nda öngörülen barış planına dayalı olması gerektiğini söylediği barış çabalarını canlandıracağını kaydetti. 
     Açıklamada ayrıca, Batı Şeria'da nihai olarak İsrail işgalini sona erdirecek olan çekilmenin, güvenlik içindeki bir İsrail ile yan yana ve barış içinde yaşayacak egemen ve demokratik bir Filistin devletinin kurulması sürecinde önemli bir adım olduğu da ifade edildi. 
     
</TEXT>
</DOC>
