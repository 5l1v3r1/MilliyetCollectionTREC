<DOC>
<DOCNO> 270323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sondun03.html </URL>
<DATE> 2004/09/09/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Irak'ta bombardıman Telafar'da ölü sayısı 26'ya yükseldi... 
</HEADLINE>
<TEXT>

     Irak'ın kuzeyindeki Telafar'da, Amerikan uçaklarının düzenlediği bombardımanda ölü sayısının 26'ya yükseldiği bildirildi. 
     Irak Sağlık Bakanlığı yetkilisi Rabih Yasin, dün geceki bombardımanda 26 kişinin öldüğünü, 71 kişinin de yaralandığını açıkladı. 
     Telafar'daki operasyonların, geçici hükümetin bu kentteki denetimini yeniden sağlaması için düzenlendiği açıklanmıştı. 
     Bu arada, Felluce'de 3 gündür süren bombardımanda ölenler arasında Ezzerkavi'nin militanlarının bulunduğu açıklandı. 
     Bir internet sitesinde Ezzerkavi'nin grubunca yayınlanan açıklamada, Felluce'ye salı günü düzenlenen Amerikan bombardımanında 4 militanın öldüğü bildirildi. Açıklamada, bu saldırının karşılıksız kalmayacağı tehdidinde bulunuldu. 
     Ezzerkavi'nin lideri olduğu Tevhid ve Cihad grubu, Irak'ta birçok saldırı eylemi ile yabancıların kaçırılmasını üstlenmişti. 
     Felluce'de dün gece yarısından sonra başlayan bombardımanda da 12 kişinin öldüğü açıklanmıştı. 
     
</TEXT>
</DOC>
