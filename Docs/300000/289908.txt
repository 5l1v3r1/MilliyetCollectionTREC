<DOC>
<DOCNO> 289908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sontur11.html </URL>
<DATE> 2004/11/18/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Eşine kızdı evini yaktı, komşulardan dayak yedi .. 
</HEADLINE>
<TEXT>

     
     Hatice ÇETİNKAYA ALANYA Antalya , DHA 
     

ANTALYA'nın Alanya İlçesi'nde 48 yaşındaki Ali Kufa, kendisini terk eden eşinine sinirlenerek evini yaktı. Komşularının linç etmek istediği Kufa, tutuklandı. 
     Mahmutlar Beldesi'nde eşi Ali Kufa ile tartışan Ayşe Kufa, geçtiğimiz hafta evi terk ederek babasının evine yerleşti. Tüm yalvarmalarına ve yakınlarının girişimine rağmen dönmeyen eşine sinirlenen Ali Koca, dün sabah Mavi Ay Sitesi'nin 2'nci katında oturdukları daireyi yaktı. Evdeki eşyanın üzerine benzin döküp ateşe veren Kufa, yangının büyümesinin ardından dışarı çıkarak evinin yanışını seyretti. 
     
     KOMŞULARI DÖVDÜ 
     İtfaiyeye haber veren komşuları, daha sonra kendi evini yaktığını öğrendikleri Kufa'yı linç etmek istedi. Öfkeli komşuların tartakladığı Kufa, jandarma tarafından gözaltına alındı. Adliyeye sevk edilen Ali Kufa, Savcılıkta verdiği ifadenin ardından çıkarıldığı mahkemece tutuklandı. 
     
</TEXT>
</DOC>
