<DOC>
<DOCNO> 279398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sondun54.html </URL>
<DATE> 2004/10/12/ </DATE>
<TIME> 23.08 </TIME>
<AUTHOR>  </AUTHOR>
<HEADLINE>
Nijerya'da 2 kadına recm cezası... 
</HEADLINE>
<TEXT>

     Nijerya'daki şeriat mahkemeleri, 2 kadının evlilik dışı cinsel ilişkiye girdikleri gerekçesiyle taşlanarak öldürülmesine karar verdi. 
     Aynı mahkemelerde, kadınların birlikte olduklarını söyledikleri iki erkeğin ise delil yetersizliğinden beraatlerine karar verildi. 
     Yetkililer, ülkenin kuzeyindeki Bauchi eyaletinde verilen mahkumiyet kararlarının uygulanmasından önce eyalet valisi tarafından onaylanması gerektiğini belirttiler. 
     Mahkeme kararlarının üst mahkemeye başvuruya açık olduğu kaydedildi. 
     Nijerya'nın kuzeyindeki 12 eyalette 2000 yılında şeriat kanunlarının kabul edilmesinden bu yana henüz kimseye yasal olarak recm cezası uygulanmadığı kaydediliyor. 
     Zina suçlamasıyla 2002 ve 2003 yıllarında verilen recm cezaları, uluslararası çağrıların ardından yüksek şeriat mahkemeleri tarafından bozulmuştu. 
     
</TEXT>
</DOC>
