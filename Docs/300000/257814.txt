<DOC>
<DOCNO> 257814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/yasam/ayas.html </URL>
<DATE> 2004/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Firmalar ne ister 
</HEADLINE>
<TEXT>


Şirketler artık en az bir yabancı dile h kim olan, tercihen ikinci bir dil de bilen çalışanlar istiyor. Öğrenimdeki başarı düzeyi dikkate alınıyor, özel beceri testleri de uygulanıyor 

YENİ İŞ KAPILARI - 4 
ŞÜKRAN PAKKAN - PINAR ÇELİK 

Mehmet Öner, hafta başında yayımlanan, "ADAYanlar ve ARAYANlar için İş Başa Düştü" isimli kitabında, "İş arayan grubun hik yelerini incelediğimizde, insanların bir amaç uğruna hayatlarını adadıklarını, iyi bir iş ve iyi bir gelecek için ömürlerinin önemli bir bölümünü feda ettiklerini ve arayışlarını hep sürdürdüklerini gördüm" diyor. Gerçekten, hayatınızı 'en iyisini' bulmak için adadığınız işi bulmak ne kadar zor 
Yıllarca personel yönetimi adı altında çalışanlarını idare eden şirketler kurumsallaşma yolunda, önemli adımlar attı ve insan kaynakları yöneticiliği adı altında 'aday' seçiminde çok farklı ve özel kriterleri dikkate almaya başladı. 

Yabancı dil çok önemli 
Koç Bilgi Grubu İnsan Kaynakları Müdüresi Senay Kızılkaya, işe alınacak yöneticilerin ekibini yönlendiren, sonuç odaklı, çevresinde etki yaratan kişiler olması gerektiğini söylüyor. Kızılkaya, çalışanların ise toplumsal sorumluluk sahibi, müşteri duyarlılığına sahip, takım ruhu ve dayanışmayı çalışma ortamına taşıyabilen dinamik kişiler olmasını beklediklerini dile getiriyor. 
Şirkette çalışacak tüm eleman ve yöneticilerin, görev yapacakları bölümün fonksiyonel yetkinliklerine sahip olmalarının yanı sıra yabancı dil seviyelerinin de iyi olmasını hedeflediklerini söyleyen Kızılkaya, çalışanlarda dürüstlük ve sürekli gelişme çabasının da önemini vurguluyor. Kızılkaya'nın anlattığına göre, Koç şirketlerindeki işe alımlarda 'Yetkinlik Bazlı Alım Süreci' uygulanıyor. Bu süreçte yeni mezun veya en çok 2 yıl tecrübeli adaylara 'İngilizce Sınavı' ve 'Kişilik Testleri' sonrasında yetkinlik bazlı mülakatlar uygulanıyor. 

Bilgisayar bilgisi şart 
Eczacıbaşı Holding İnsan Kaynakları Müdürü Utku İlik ise memur olarak çalışacaklarda en az lise mezuniyeti, uzmanlık gerektiren bölümlerde ise konusunda iyi eğitim veren üniversitelerden mezuniyet şartı koşuyor. İlik, bazı görevler dışında tüm kadrolarda İngilizce, tercihen ikinci bir dil bilen, ödül, burs kazanarak veya yüksek derecelerle mezun olarak başarısını kanıtlamış kişilere öncelik verdiklerini söylüyor. 
İlik, uzmanlık kadrolarında görev alacak kişilerin ise bilgi sistemleri ile ilgili araçları PC-Windows uygulamaları, Internet vb. etkin bir şekilde kullanmalarının önemli olduğuna değiniyor. 
Roche AŞ İnsan Kaynakları Müdürü Belgin Boydak da, işe alımlarda başvuran adaylara farklı beceri testleri uyguladıklarını uygun bulunan adayların ilgili bölüme yönlendirildiğini söylüyor. 
Boydak, işe alımlarda en çok dikkat ettikleri unsurun, adayların şirket kültürüne uygunlukları, aldıkları eğitimin kalitesi ve yabancı dil olduğunu ifade ediyor. Pozisyonlara göre, ağırlıklı olarak 4 yıllık üniversite mezunu adayların tercih edildiğini, erkek adaylarda askerliği yapmış olma şartının arandığını anlatan Boydak, gerek idari pozisyonlar gerek satış kadroları için çok iyi derecede bilgisayar bilgisinin aranan temel özelikler içinde yer aldığını belirtiyor. 

Baba mesleğinden zincir mağazalara 

Fotoğrafçılığı 10 yaşında kaybettiği babasından devralan Hakan Yalçın, küçük bir dükk nla başladığı fotoğrafçılık mesleğini bugün zincir mağazalar olarak devam ettiriyor. Kardeşleriyle ortak olarak başladığı işe kendi dükk nını açarak ayrılan Yalçın, bugün Türkiye'de ilk zincir fotoğraf mağazalarının kurucusu. İstanbul, Ankara ve Konya'da toplam 36 mağazasında 210 çalışanıyla klasik fotoğraf mağazalarından farklı bir konsept yaratan firma konsept çiziyor. Firma plazma TV, bilgisayar, müzik sistemleri ve dijital fotoğraf makineleri satışlarına ağırlık vermeye hazırlanıyor. Copal ve Agfa firmasının da mümessilliğini yapan Yalçınlar'ın iç piyasada yüzde 60 pazar payı var. 1998 yılında Minolta'nın da mümessilliğini alan firma, ev elektroniğinde SONY firmasının en büyük showroom'unu yakın bir tarihte Etiler'de açacak. 

Görüşmede dürüst ve samimi olun 

Firmalar, iyi derecede yabancı dil bilgisi ve bilgisayar donanımının yanı sıra işe alacakları elemanlarda şu özellikleri arıyor 
4 yıllık üniversite eğitimiİş tecrübesiAldığı ödül ve derecelerTakım ruhuna sahip olduğuna referans olabilecek faaliyetlerErkek adaylar için askerliğin tamamlanmış olmasıİşe girişlerde yapılan testlerden yüksek puan alınması Bu testler hızlı problem çözme yeteneği, mantıklı düşünebilme ve matematik zek sını ortaya çıkarır nitelikte testler Güvenilir referanslarDürüstlük ve samimiyet 

İş ararken plan program yapın 

İşinizi rastlantılara bırakmayın, listeler tutarak, planlayarak 'profesyonelce' iş arayın. İşte bazı öneriler 
1. Kaynaklarınızı belirleyin İşkur, gazete ilanları, meslek odaları, dernekler ve sendikalar, en son bitirdiğiniz okulun mezunlar derneği, akraba ve komşular 
2. Size iş verebilecek kişilerin bir listesini yapın. 
3. Bir günde başvuracağınız işyerlerinin birbirine yakın olmasına dikkat edin. 
4. Hedef olarak günde 5-8 arası başvuru belirleyin ve bunları tamamlayıncaya kadar o gün girişimlerinize devam edin. 
5. Kendinize bir tablo hazırlayın ve görüşmelerinizin ardından o tabloya notlar düşün. 
6. Kendi mesleğinizden farklı olan iş tekliflerine karşı esnek olun ve düşünmek için zaman isteyin. 
7. Son işinizden daha az para kazanacağınız işleri göz ardı etmeyin. 
8. Her gün en az bir saatinizi başvuru mektubu yazmaya ayırın. 
9. İşverenlerle bağlantı kurabilmek için telefon rehberi ve telefonu kullanın. 

Ürün eksperleri rahat iş buluyor 

Türkiye'nin en büyük sıkıntılarından biri ara işgücü ihtiyacını kapatamaması. Bu sorunu aşmak amacıyla, çeşitli üversitelerde 'ürün eksperliği' bölümleri açıldı ve mezun olan öğrenciler de rahatça iş bulabiliyorlar. 
İşte bazı eksperlik dalları 
Çay eksperliği Karadeniz Teknik Üniversitesi Rize Meslek Yüksekokulu'nda 'çay eksperliği bölümü' var, Fabrikalara ait yaş çay alım yerlerinde, standartlara uygun körpe yaş çay alımını, muhafazası ve fabrikaya nakliyesini sağlayan kişi eksper olarak nitelendiriliyor. Eğitim süresi 2 yıl. Okul bitince, kamu kuruluşlarında tekniker, özel kuruluşlarda teknik ara elemanı olarak çalışıyor. Tütün eksperliği Manisa Celal Bayar Üniversitesi'ndeki tütün eksperliği tütün bitkisinin yetiştirilmesinden, içilecek hale gelinceye kadar geçirdiği evrelerde yapılması gereken tüm işlemlerde çalışacak teknik insan gücünü yetiştiriyor. Mezunlar Tekel Genel Müdürlüğü'ne bağlı kuruluşlarda çalışma olanağı buluyorlar.Fındık eksperliği Karadeniz Teknik Üniversitesi Giresun Meslek Yüksekokulu'nda bulunan bölümünde toprağın bakımı, fidanların dikilmesi, bakımı ve toplanması konularında eğitim veriliyor. Mezunlar Fisko Birlik, Orman, Tarım ve Köy İşleri Bakanlıkları'na bağlı kuruluşlarda, Başbakanlık Hazine ve Dış Ticaret Müsteşarlığı'na bağlı İhracat Baş Kontrolörlüklerinde görev alabiliyorlar.Pamuk eksperi Harran Üniversitesi Akçakale Meslek Yüksekokulu ve Kahramanmaraş Sütçü İmam Üniversitesi'nde okutulan pamuk eksperliği bölümünde pamuk ipliği işletmelerinde, çırçır fabrikalarında ve iplik borsalarında çalışacak elemanlar yetiştiriliyor. 

Türkiye'de en çok bu sektörler eleman peşinde Danışmanlık yüzde 22.28 Bilişim yüzde 9.46 Medya yüzde 6.65 Fuar ve organizasyon yüzde 6.57 Reklam yüzde 5.93 Banka yüzde 5.37 Tekstil yüzde 4.33 Petrol - kimya yüzde 3.93 İnşaat yüzde 3.61 Hizmet yüzde 2.88 

En çok hangi iş alanlarına eleman aranıyor Satış yüzde 15.80 Bilgi teknolojileri yüzde 6.82 Halkla ilişkiler yüzde 6.74 Medya planlama yüzde 6.26 Reklam yüzde 5.77 Mühendislik yüzde 4.73 Üretim yüzde 4.01 Pazarlama yüzde 4.01 Operasyon yüzde 3.21 
Kaynak yenibir.com 

YARIN 
Kadınlar iş başınaKEDV, kendini geliştirmek isteyen kadınlara nasıl destek veriyor KAGİDER'den kadın girişimcilere destekİnternet kapısı umut olduGirişimcilerin yeni gözdesi e - ticaretin yolları 

</TEXT>
</DOC>
