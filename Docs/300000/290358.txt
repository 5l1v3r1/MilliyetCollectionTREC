<DOC>
<DOCNO> 290358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/yasam/axyas01.html </URL>
<DATE> 2004/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyuncak düştü, hırsız öldü 
</HEADLINE>
<TEXT>


Hırsızlık için girdiği villada, yere oyuncak düşürüp evin çocuğunu uyandıran Ali Kantarcı, kaçmak için camdan atladı ama koruma tarafından kalbinden vuruldu 

DİNÇER ŞEREF İstanbul 

Özel Çevre Hastanesi'nin ortaklarından Mustafa Aşıcıoğlu'nun Emirg n'daki 4 katlı villasına, 2. kattaki çocuk odasının penceresinden giren Ali Kantarcı 23 , odadaki oyuncaklardan birini yere düşürdü. Çıkan gürültüye uyanan Aşıcıoğlu'nun 10 yaşındaki oğlu, Kantarcı ile göz göze gelince korkup ağlamaya başladı. 2. kattan bahçeye atlayarak kaçmaya çalışan Kantarcı'nın önüne, villanın güvenlik görevlisi emekli polis memuru Ali Türkel çıktı. Boğuşma sırasında Türkel'in silahı ateş aldı ve Kantarcı, kalbinden vurularak öldü. 

Bu ikinci girişiydi 
Polis, Kantarcı'nın üzerinde Volkswagen marka otomobile ait bir kontak anahtarı ve bir tornavida buldu. Yetkililer, sabıka kaydı olmayan Kantarcı'daki otomobil anahtarının da çalıntı olabileceğini belirtti. Güvenlik görevlisi Türkel gözaltına alındı. Kantarcı'nın villaya ağustosta da aynı yöntemle girdiği, 2 cep telefonu çaldığı ve kapıcıyı darp ederek kaçtığı öne sürüldü. 



</TEXT>
</DOC>
