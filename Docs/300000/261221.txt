<DOC>
<DOCNO> 261221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sontur43.html </URL>
<DATE> 2004/08/06/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Uzmanın tayini çıkınca şüpheli pakete itfaiye eri müdahale etti 
</HEADLINE>
<TEXT>

     Kırıkkale'de bulunan şüpheli pakete, bomba imha uzmanının tayinin çıktığı öğrenilince, itfaiye eri müdahale etti. 
     Kırıkkale Belediyesi Temizlik İşleri Müdürlüğü önünde şüpheli paket bulunduğu ihbarı üzerine, emniyet güçleri olay yerine geldi. Çevreyi güvenlik şeridi içine alarak vatandaşların bölgeye yaklaşmasını önleyen ekipler, bomba uzmanının gelmesini beklemeye başladı. Kırıkkale Emniyeti'nde görevli tek uzmanın, tayininin çıktığı öğrenilince Ankara'dan bomba uzmanı istendi. 
     Uzun süre beklendikten sonra olay yerine gelen itfaiye erlerinden Tuncay Sencer, uzun bir halat atarak, şüpheli paketi hareket ettirdi. Yere devrilen paketin peynir tenekesi olduğu anlaşıldı. 
     Bu arada, Ankara'dan istenen bomba uzmanı da olay yerine geldi. 
     Bomba olma ihtimaline karşı kapatılan Ankara-Samsun karayolunun Ankara girişi daha sonra trafiğe açıldı. 
     
</TEXT>
</DOC>
