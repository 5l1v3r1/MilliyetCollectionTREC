<DOC>
<DOCNO> 252724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/son/sontur18.html </URL>
<DATE> 2004/07/03/ </DATE>
<TIME> 19.16 </TIME>
<AUTHOR>  </AUTHOR>
<HEADLINE>
Çakıcı soruşturmasında 4 kişi gözaltına alındı 
</HEADLINE>
<TEXT>

     Alaattin Çakıcı'nın yasadışı yollardan yurtdışına çıktığı iddiasına ilişkin yürütülen soruşturma kapsamında 4 kişi gözaltına alındı. 
     İstanbul Emniyet Müdürlüğü'nden alınan bilgiye göre, Çakıcı'nın yurtdışına kaçtığı iddiasına yönelik Organize Suçlar Şube Müdürlüğü ekiplerinin soruşturması sürüyor. 
     Soruşturma kapsamında daha önce gözaltına alınan ve İstanbul DGM'ce serbest bırakılan, Çakıcı'nın yeğeni Adem Çakıcı ile Cem Akarsu, Murat Aydın Şakir ve Ozan Güngören dün gece Beşiktaş'ta gözaltına alındı. 
     Bu kişilerle birlikte 4 adet ruhsatsız tabanca da ele geçirildiği belirtildi. 
     Şubedeki sorguları devam eden 4 kişiden Adem Çakıcı'nın, Alaattin Çakıcı ile telefon ve elektronik posta yoluyla iletişim kurduğu ileri sürüldü. 
     
</TEXT>
</DOC>
