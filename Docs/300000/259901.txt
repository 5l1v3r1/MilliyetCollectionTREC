<DOC>
<DOCNO> 259901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/sondun07.html </URL>
<DATE> 2004/08/02/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Aynı aileden 7 kişi bıçaklanarak öldürüldü... 
</HEADLINE>
<TEXT>

     Japonya'nın batısında aynı aileden 7 kişinin bıçaklanarak öldürüldüğü, polisin, olay yerinden kaçarken trafik kazası geçiren ve hastaneye kaldırılan şüpheliyi gözaltına alacağı bildirildi. 
     Yaşları 26 ile 80 arasında değişen 4 erkek ve 3 kadının Japonya'nın Kobe kenti yakınlarında birbirine çok yakın evlerde ölü bulunduğu, 50 yaşında bir kadının karnına aldığı bıçak darbeleriyle ağır yaralandığı belirtildi. 
     Kurbanlardan birinin yeğeni olduğu bildirilen 47 yaşındaki şüphelinin, olay yerinden kaçarken geçirdiği trafik kazasında yaralanarak hastaneye kaldırıldığını belirten polis, zanlının hastaneden taburcu edilir edilmez gözaltına alınacağını ifade etti. 
     Yerel medya, zanlının, cinayetleri ''aile üyelerine uzun zamandır beslediği kin yüzünden'' işlediğini itiraf ettiğini bildirirken, Kyodo haber ajansı şüphelinin kendi evini de yakmaya kalkıştığını kaydetti. 
     
</TEXT>
</DOC>
