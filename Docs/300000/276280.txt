<DOC>
<DOCNO> 276280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sonspo26.html </URL>
<DATE> 2004/09/30/ </DATE>
<TIME> 23.56 </TIME>
<AUTHOR>  </AUTHOR>
<HEADLINE>
Athletic Bilbao 1 - Trabzonspor 0 ilk yarı sonucu 
</HEADLINE>
<TEXT>

     Trabzonspor, UEFA Kupası 1. tur rövanş maçında, deplasmanda İspanya'nın Athletic Bilbao takımına 2-0 yenilerek kupaya veda etti. 
     Trabzonspor, karşılaşmanın ikinci yarısına daha kontrollü başlasa da, rakip kalede bir türlü etkili olamadı. Bordo-mavililer, kalesinde gördüğü ikinci golden sonra rakip ceza alanına daha etkili gelse de sonucu değiştirecek golleri bulamayınca, UEFA Kupası'na ilk turda veda etmek zorunda kaldı. 
     
     İLK YARI 

     6. dakikada sol taraftan Trabzonspor ceza alanına giren Ezquerro, çapraz pozisyondaki vuruşunda topu Petkoviç'in solundan ağlara yolladı 1-0. 
     8. dakikada, Etxeberria sağ taraftan ortaladı. Ceza alanında iyi yükselen Ezquerro'nun kafa vuruşunda yerden seken top üstten auta gitti. 
     20. dakikada sağ taraftan Athletic Bilbao ceza alanına giren Yattara, son çizgiden ortaladı. Kale alanında pozisyona giren Lee'den önce araya giren defans tehlikeyi uzaklaştırdı. 
     34. dakikada Lee'nin pasında topla buluşan Gökdeniz, ceza alanı dışından vurdu. Aranzubia, sol tarafından kaleye giden topu yatarak uzaklaştırdı. 
     44. dakikada, Trabzonspor ceza alanı girişinde sol çapraz pozisyonda Arriaga'nın yaptığı vuruşta, top yandan auta gitti. 
     Karşılaşmanın ilk yarısı, ev sahibi ekibin 1-0'lık üstünlüğüyle sona erdi. 
     
     İKİNCİ YARI 

     55. dakikada sol taraftan Trabzonspor ceza alanına giren Arriaga'nın yerden ortasında, kaleye paralel giden topa hiçbir Athletic Bilbaolu futbolcu dokunamadı. 
     62. dakikada şık çalımlarla Trabzonspor ceza alanına giren Yeste, sert bir vuruşla Petkoviç'in müdahalesine karşın topu ağlara gönderdi 2-0. 
     68. dakikada Yattara'nın sağ taraftan ortasında, Fatih'ten seken topa Tolga uygun pozisyonda iyi vuramayınca, meşin yuvarlak üstten auta gitti. 
     71. dakikada Yattara'nın serbest vuruştan ceza alanına ortasında iyi yükselen Fatih'in kafa vuruşunda, top yandan auta çıktı. 
     75. dakikada Athletic Bilbao ceza alanının sol çaprazında topla buluşan Mehmet Yılmaz sert vurdu. Top uzak direğin yanından auta gitti. 
     80. dakikada Gökdeniz ceza alanı dışından, sağ çapraz pozisyonda topu kaleye gönderdi. Aranzubia, kaleye giden topu son anda kornere tokatladı. 
     KÜNYE 
     

ATHLETIC BILBAO 2 - TRABZONSPOR 0 Stat San Mames Hakemler Tom Henning Ovrebo xxx, Arild Sundet xxx, Geir Age Holen xxx Norveç Athletic Bilbao Aranzubia xxx, Iraola xxx, Murillo xxx, Prieto xx, Del Horno xx, Etxeberria xxx Dk. 83 Javi Gonzales x , Gurpegi xx, Orbaiz xxx, Yeste xxx, Ezquerro xx Dk. 44 Arriaga xx , Urzaiz xx Dk. 88 Azkorra Trabzonspor Petroviç xx, Emrah xx, Erdinç xx, Tolga xx, Volkan x, Hüseyin x, Adem xx, Lee xx, Yattara xx, Gökdeniz xx, Fatih x Goller Dk. 6 Ezquerro, Dk. 62 Yeste Sarı kartlar Dk. 23 Erdinç, Dk. 33 Hüseyin, Dk. 48 Adem Trabzonspor      
</TEXT>
</DOC>
