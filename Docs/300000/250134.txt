<DOC>
<DOCNO> 250134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/siyaset/siy06.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron'dan yayında mesaj 'Geri adım atma' 
</HEADLINE>
<TEXT>


GÜLAY FIRAT İstanbul 


Mithat Bereket'in 26 Mayıs'taki "Anahtar" programına konuk olan İsrail Enerji ve Altyapı Bakanı Joseph Paritzky'in canlı yayında İsrail Başbakanı Ariel Şaron'dan "Geri adım atma" mesajı aldığı ortaya çıktı. 
Paritzky'yi Türkiye'de görüştüğü Başbakan Erdoğan, Filistin politikası nedeniyle sert bir dille eleştirilmişti. Paritzky, bu görüşmeden bir gün sonra 26 Mayıs'ta Bereket'in NTV'deki programına konuk oldu. Canlı yayında, İsrail'in Gazze şeridindeki Refah mülteci kampını cehenneme çevirmesini sorgulayan Bereket'in soruları Paritzky'yi sıkıştırdı. Bereket'in "Filistin'de yaşananlar İsrailli Bakan Ladip'e göre, 2. Dünya savaşını hatırlatıyor" sözleri üzerine tansiyon arttı. Program sürerken heyetten bir danışman Paritzky'ye, İbranice yazılı bir A4 kağıdı kamera arkasından gösterdi. Bereket'in İbranice olduğu için anlayamadığını belirttiği notu, Başbakan Şaron göndermişti ve bakanına "Geri adım atma" diyordu. 


</TEXT>
</DOC>
