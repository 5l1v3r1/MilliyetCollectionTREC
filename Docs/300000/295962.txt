<DOC>
<DOCNO> 295962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sonspo38.html </URL>
<DATE> 2004/12/08/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Gençlerbirliği'nde Filip ve Sedat anrenmana katılmadı... 
</HEADLINE>
<TEXT>

     Gençlerbirliği, Denizlispor maçının hazırlıklarını bugün yaptığı antrenmanla sürdürdü. 
     Beştepe İlhan Cavcav Tesisleri'nde, Teknik Direktör Oğuz Çetin yönetiminde gerçekleştirilen idman yaklaşık 1,5 saat sürdü. Antrenmana, ameliyat olan Sedat ile Filip katılmadı. Futbolcular idmanda özellikle hücum organizasyonları ve gol vuruşu üzerinde çalıştı. 
     Öte yandan, kırmızı-siyahlıların Belçikalı futbolcusu Filip'in eşi, dün ülkesinde bir erkek çocuğu dünyaya getirdi. Filip'in bu nedenle ülkesine gittiği için bugünkü idmanda yer almadığı bildirildi. 
     
     DEVRE ARASI KAMPI ANTALYA'DA 
     Gençlerbirliği, devre arası kamp çalışmaları için Antalya'yı seçti. 
     Kırmızı-siyahlıların devre arası kampı, 2-15 Ocak tarihleri arasında Belek'te gerçekleştirilecek. 
     
     ARKADAŞLARI HAKAN'IN ACISINI PAYLAŞTI 
     Takım arkadaşları, Hakan Arslantaş'ın papağanının ölmesi nedeniyle, genç futbolcunun acısını paylaşmak için antrenmana siyah bantla çıktılar. 
     Futbolcuların bazıları siyah bandı kollarına takarken, bazı oyuncuların da başına ve bacağına takmaları dikkati çekti. 
     
</TEXT>
</DOC>
