<DOC>
<DOCNO> 286819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/yazar/asik.html </URL>
<DATE> 2004/11/07/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
"Her şey dahil" 
</HEADLINE>
<TEXT>


Turizm'de son yılların hem modası hem yaygın şik yeti "Her şey dahil" sistemi. Turist otele giriyor, sabahtan akşama dek yiyor içiyor, dışarı çıkıp para harcamıyor diye turistik ilçelerin esnafından yoğun şik yet var... 
Alanya Sanayi ve Ticaret Odası, ODTÜ'lü hoca ve öğrencilerle birlikte, bu şik yeti giderecek ilginç bir proje üzerinde çalışıyor... 
Projeye göre... Her şey dahil sistemiyle çalışan bir otelin veya tatil köyünün müşterileri içeri tıkılı kalmayacak. Gün içinde dışarı çıkıp ilçeyi dolaşabilecek, büfelerden alışveriş edebilecek, kafe ve lokantalarda oturup yiyip içebilecek... Turistlerin otel dışında yiyip içtikleri ellerindeki kartlara işlenecek, bu harcamanın bedelini oteller her ay sonu o büfe, kafe veya lokantalara ödeyecek. 
Böylece bütün ilçe "her şey dahil" sisteminin içine sokulmuş olacak. 
Alanya Ticaret Odası Genel Sekreteri Servet Ünlü diyor ki 
- Alanya, Kuşadası, Bodrum gibi turistik merkezlerinin esnafı bu şekilde "her şey dahil" usulünden gördüğü zararı telafi edecek. Dışarı çıkan turist harcamasını artıracak. Sistem, otelleri de memnun edecek. Çünkü turist otel dışında oteldekinden daha az tüketecek. Turiste gelince bu sistemden o da memnun kalacak. Çünkü öğlen veya akşam yemeğini kaçırmayayım diye otelde oturmak yerine çevreyi dolaşabilecek... Gezebilecek. Otelin belirli mönüsüne ve damak tadına mahk m olmayacak. Nereden baksanız, çok yararlı... 

İslam Özel Sektörü Geliştirme Kurumu'na üye olan hükümet, "Ticaretin dini olmaz" diyor. 
O zaman kurumun adında neden "İslam" var 
Haldun Ertem 

Gurme kime denir Ramazan başında Sabah gazetesi Engin Akın, Ahmet Örs gibi ünlü gurmeleri lezzet uzmanı iftar çadırına göndermiş, iftar yemeğiyle ilgili yorum yazdırmıştı. O gün iftar çadırının önündeki kuyrukta da bir gurme sohbeti oluşmuş... Kuyruktakilerden biri demiş ki 
- Gurme diye onlara demezler hemşerim, sana bana derler... 
- Neden 
- Karnımız gurul gurul ötüyor da ondan... 

Şehnaz'ı uğurlarken Radikal Gazetesi Sanat muhabiri Şehnaz Pak 29 , göreve giderken gazetenin aracına kamyon çarpması sonucu hayatını yitirdi. Şehnaz, her gün güle oynaya geldiği gazetemizin önünden dün çalışanların gözyaşlarıyla son yolculuğuna uğurlandı. Tanıdık bir ölüm bu... Hepimiz her gün cehalet, görgüsüzlük, magandalık, ihmal ve tedbirsizliğin yarıştığı yolda, teneke arabalar içinde işe gidip geliyoruz... Bu tür ölüme hepimiz adayız... AB adaylığı hayal ama bu adaylık gerçek... Ve bu gerçeği yok edecek kadar uygarlık henüz bu ülkeye gelmedi... Üzüntüyle... Sevgiyle, saygıyla... 

Bir köşe yazarı artık okunmuyorsa, ya zengin olmuştur ya ünlü, ya da ikisi birden... 
James C. Hagerty 

"Şu Bizim Medya" Yıllardır aynı gazetenin sütunlarını paylaştığımız Nail Güreli'nin, "Şu Bizim Medya" adlı kitabından söz etmekte geç kalmış sayılırız ama Nail Ağabey'i anlatmanın vakti geçmiş değil... Gazeteciler Cemiyeti Yayınları'ndan çıkan "Şu Bizim Medya", günümüz medyasının tartışmalı konularını ele alıyor, o konulardaki ilkeleri anımsatıyor, "doğru"ları ortaya koyuyor. Her medya mensubu ve iletişimci adayı mutlaka okumalıdır... 
Gazeteciler Cemiyeti'nin bir önceki Başkanı olan Nail Güreli, meslek titizliğini ve yurttaşlık ilkelerini bütün hayata yaymış örnek bir gazetecidir... 
Onunla aynı odada çalışmış Nazım Alpman anlatır 
- Bir zamanlar Nail Güreli'nin "Gür Yayınları" vardı. Yılbaşında tebrik gönderirken kartları yazıp imzalar sonra da gazete idaresine verirdik. Oradan da postaya giderdi. Nail Güreli, Gür Yayınları adına yazdığı üç beş yılbaşı kartını gazetenin idaresine vermez, gider Sirkeci'de Büyük Postane'den kendisi atardı. Zamanı hep değerli biri olduğu için, "Ağabey, versene şunları da buradan atsınlar" dediğimizde birden ciddileşirdi 
"Bunlar Milliyet yazarı olarak gönderdiğim şeyler değil, benim özel mektuplarım, niçin gazete ödesin ki " 
Güreli'nin, Türkiye Gazeteciler Cemiyeti Başkanlığı yaptığı dönemde de benzer uygulamaları vardı. Örneğin TGC Başkanı olarak kendisine tahsis edilen makam otomobiline sadece Cemiyet'le ilgili görevler sırasında binerdi. Katıldığı bir panelin hemen ardından oğlunun nik hına makam aracıyla değil hemen oracıkta çevirdiği bir taksiyle gitmişti. Altı aylık üst düzey görevle tripleks villaya konanlara sıkça rastlanan bir medya ortamında, Nail Ağabey'in bordrosu, yaşam standardı ve ilkeli meslek yaşamı arasındaki eşsiz uyum iftihar vesilesidir. Gazeteci iyi yaşayan değil, iyi ve doğru yazan adamdır. 



</TEXT>
</DOC>
