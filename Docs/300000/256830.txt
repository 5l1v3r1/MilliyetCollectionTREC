<DOC>
<DOCNO> 256830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sonsiy10.html </URL>
<DATE> 2004/07/20/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Erdoğan Türkiye, Aralık'ta en ciddi desteği Fransa'dan beklemektedir 
</HEADLINE>
<TEXT>

     
     Adem Kadam bildiriyor 

     

Başbakan Recep Tayyip Erdoğan, Türkiye'nin AB'ye entegrasyonunun, medeniyetler arasında bir soğuk savaş başlatmak isteyenlere karşı en uygun ve en etkili cevabı teşkil edeceğini belirtti. 
     Türkiye'yi batı medeniyetinden, İslam dünyasını da çağdaş medeniyetten ayırmak isteyenlere imkan tanınmaması gerektiğini kaydeden Erdoğan, ''Türkiye, aralık ayındaki zirvede en ciddi desteği Fransa'dan beklemektedir'' dedi. 
     Başbakan Erdoğan, Fransız işadamlarının yapılanması olan MEDEF'te ''Türkiye-Fransa Etkili bir ortaklık için yeni perspektifler'' konulu bir konuşma yaptı. 
     Türkiye'nin AB'ye tam üyelik sürecine değinen Erdoğan, şu değerlendirmelerde bulundu 
     ''Bazı çevrelerde hala Türkiye'nin AB'ye bırakın tam üyeliğini, müzakere süreciyle ilgili onay almasının tartışılması bile, hemen hemen bütün reform paketleri bilindiği halde gerek bizleri gerekse Türk halkını üzmektedir. Kamuoyu anketlerinde, Fransız halkının yüzde 50-60 arasında Türkiye'nin AB müzakere sürecine olumlu baktığını biliyorum. Fransız yatırımcı dostlarımızdan, bu konuda özenle destek istiyoruz. Türkiye'nin, müzakere sürecini Aralık 2004'te alması suretiyle Fransız yatırımcıların Türkiye'deki ivmesi çok farklı bir noktaya taşınacaktır. 
     Artık AB bir kömür, çelik birliği, bir ekonomik birlik değildir. AB, bir Avrupa Ekonomik Topluluğu da değildir. AB, medeniyetlerin uzlaştığı, buluştuğu bir siyasi değerler bütünüdür.'' 

     
</TEXT>
</DOC>
