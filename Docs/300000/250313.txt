<DOC>
<DOCNO> 250313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sontur15.html </URL>
<DATE> 2004/06/23/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Bursa'da sağanak yağış yüzünden trafik felç oldu 
</HEADLINE>
<TEXT>

     Bursa kent merkezinde aniden bastıran sağanak yağış, yaşamı olumsuz etkiliyor. Yağışın etkili olduğu bölgelerde trafik akışı güçlükle sağlanıyor. 
     AA muhabirinin aldığı bilgiye göre, sağanak yağış yüzünden kentin alçak kesimlerindeki bazı ev ve işyerlerini su bastı. Yağışa hazırlıksız yakalanan vatandaşlar, otobüs durakları veya çatı altlarında korunmaya çalışırken, trafik akışı da bazı arterlerde kilitlendi. 
     Meteoroloji yetkilileri, sağanak yağışların, kentin çeşitli bölgelerinde, değişik zamanlarda etkili olduğunu söylediler. 
     Yağmurun, etkisini azaltarak yarın da devam etmesinin beklendiğini belirten yetkililer, yağışın doluya dönüşebileceği uyarısında bulundular. 
     Bursa Afet Yönetim Merkezi Başkanı Abbas Soğucal da yağışın yol açabileceği sorunlara ilişkin gerekli önlemleri aldıklarını ifade ederek, itfaiye ekiplerinin, su baskınına uğrayan ev ve işyerlerine anında müdahale ettiklerini bildirdi. 
     
</TEXT>
</DOC>
