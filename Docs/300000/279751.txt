<DOC>
<DOCNO> 279751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sonsiy06.html </URL>
<DATE> 2004/10/13/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Erdoğan'dan sigara ve alkole zam yorumu Onayladığım birşey yok 
</HEADLINE>
<TEXT>

     Başbakan Recep Tayyip Erdoğan, ''İstanbul'daki çirkin ve planı olmayan yerlerin hem kendilerini hem de valilik ve belediyeyi rahatsız ettiğini'' söyledi. 
     Başbakan Erdoğan, Lütfi Kırdar Uluslararası Kongre ve Sergi Sarayı'nda ''Perakende Günleri 2004''ün açılışına katılmadan önce basın mensuplarının gündeme ilişkin sorularını yanıtladı. 
     Bir gazetecinin, ''Sigara ve alkole yüzde 15 zam öngörülüyormuş. Bunun doğruluk payı var mı Varsa öngörülen bir süre söz konusu mu '' şeklindeki sorusu üzerine Erdoğan, ''şu an bütçe çalışmalarının yapıldığını'' belirtti. Başbakan Erdoğan, ''bütçe çalışmaları yapılırken gerek dünyadaki gelişmelerin, gerekse bütçe dengelerinin değerlendirildiğini'' anlatarak, ''Daha önce açıkladığımız ilkeler çerçevesinde adımlar atılacaktır. Ama ilgili arkadaşım bunları açıklayacak. Daha henüz bir şey yok, onayladığım bir şey yok'' diye konuştu. 
     Bir gazetecinin, ''Metin Kaplan'ın Türkiye'ye iadesi için uzunca bir süre uğraşıldığını'' belirterek, ''Sizin bir çabanız oldu mu '' demesi üzerine Başbakan Erdoğan, şunları kaydetti 
     ''Bu bir hukuk süreci. Söyleyeceğim bir şey yok. Uluslararası hukuka giriyor. Şu anda hukuk süreci başlamıştır, devam ediyor. Dolayısıyla bizim yürütme olarak burada bir şey söyleyecek herhangi bir sözümüz söz konusu değil.'' 

     
</TEXT>
</DOC>
