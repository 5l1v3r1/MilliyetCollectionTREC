<DOC>
<DOCNO> 268878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sonyas09.html </URL>
<DATE> 2004/09/03/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
İnsanoğlu 6 milyon yıl önce iki ayağı üzerine kalkmış... 
</HEADLINE>
<TEXT>

     İnsanoğlunun, sanıldığı gibi 3 milyon yıl önce değil, bundan çok daha önce, 6 milyon yıl önce iki ayağı üzerinde yürümeye başladığı belirlendi. 
     Science dergisinde bugün yayımlanan makaleye göre, şempanze boyunda, 6 milyon yıl önce yaşamış bir canlıya ait fosiller, Kenya'da bulundu. 
     Bulunan fosilin uyluk kemiğinin CAT olarak adlandırılan özel bir X-ray taraması sonucunda, insanın bu atasının iki ayağı üzerinde yürüdüğü kesinleştirildi. 
     Pennsylvania Devlet Üniversitesi'nden Dr. Robert Eckhardt, kemiğin yapısının karşılaştırmalı incelemesi sonucunda, ''insanın iki ayağı üzerinde, dik olarak yürüdüğüne dair kesin bulgular elde ettiklerini'' bildirdi. 
     Genetik bilimine göre şempanzeler ve insanın, ortak atasından 7 milyon yıl önce ayrıldığı belirtiliyor. 
     
</TEXT>
</DOC>
