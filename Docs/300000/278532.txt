<DOC>
<DOCNO> 278532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sonyas03.html </URL>
<DATE> 2004/10/08/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Bu köpeği manavın önünde görürseniz şaşırmayın .. 
</HEADLINE>
<TEXT>

     Fatih DALDAL ÇANAKKALE, DHA 

ÇANAKKALE'nin Bayramiç İlçesi'ne bağlı Kurşunlu Köyü'nde çiftçilik yapan 60 yaşındaki Selami Kırmızı'ya ait Beyaz' adlı köpek, sadece sebzeyle besleniyor. 
     Bayramiçli çiftçi Selami Kırmızı "Köydeki evimde yalnız yaşıyorum. İki ay önce hastalanıp Çanakkale'ye hastaneye gittim. Beyaz o sırada iki aylık yavruydu. Bakacak kimse yoktu. Bir ay kadar hastanede yattım. Köpeğim aç kalınca bahçede ekili meyve ve sebzeleri yiyerek yaşamını sürdürmüş. Köye döndüğümde karnını doyurması için et verdim ama, yemedi. Tok olduğunu zannettim. Bahçede salatalıkları yerken görünce de çok şaşırdım. Beyaz zorunluluktan vejetaryen olmuş'' dedi. 
     Selami Kırmızı, köpeğinin havuç, salatalık, karpuz, kavun gibi yiyeceklerle beslendiği için çevrede vejetaryen köpek' olarak bilindiğini sözlerine ekledi. 
     
</TEXT>
</DOC>
