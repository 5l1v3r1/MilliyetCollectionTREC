<DOC>
<DOCNO> 271470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sontur23.html </URL>
<DATE> 2004/09/13/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Kızgın baba oğlunu öldürdü 
</HEADLINE>
<TEXT>

     DHA 
KIRKLARELİ'nin Babaeski İlçesi'nde çiftçilik yapan 82 yaşındaki Ömer Düşova, kendisinden habersiz olarak traktör römorkunu satan oğlu 54 yaşındaki Cahit Düşova'yı öldürdü. Katil baba tutuklandı. 
     Babaeski İlçesi Ağayeri Köyü'nde oturan Ömer Düşova, Tarım Kredi Kooperatifi'nden 3 milyar lira borç aldı. Ancak vadesi gelmesine rağmen borcunu ödeyemedi. Bunun üzerine 54 yaşındaki Cavit Düşova traktörün römorkunu satarak babasının kooperatife olan borcunu ödedi. 
     Kendisinden izinsiz römorkun satılmasına sinirlenen Ömer Düşova, ruhsatsız av tüfeği ile evin bahçesinde duran oğluna ateş ederek öldürdü. Daha sonra da jandarmaya teslim olan katil zanlısı baba çıkarıldığı mahkeme tarafından tutuklandı. 
     Köylüler, katil zanlısı Ömer Düşova'nın eşi Elmas'tan çocuk sahibi olamayınca kardeşi Hasan Düşova'nın oğlu Cavit'i 1952 yılında evlatlık alıp nüfusuna kaydettirdiğini söyledi. 
     
</TEXT>
</DOC>
