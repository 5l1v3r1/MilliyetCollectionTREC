<DOC>
<DOCNO> 252633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/son/sondun11.html </URL>
<DATE> 2004/07/03/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Uçak, oje şişesinden yayılan koku nedeniyle acil iniş yaptı... 
</HEADLINE>
<TEXT>

     Hollanda'nın başkenti Amsterdam'dan Almanya'nın Bremen kentine giden ve biyokimyasal saldırı endişesiyle Bremen havaalanına acil iniş yaptırılan uçağın, oje şişesinden sızan koku üzerine indirildiği ortaya çıktı. 
     Polis yetkilileri, acil iniş yaptırılan uçaktaki 45 yolcudan bazılarının koku nedeniyle fenalaştığını ve kriz geçirdiğini söylediler. 
     Biyokimyasal saldırı endişesiyle havaalanı terminalinin bir bölümünün yetkililer tarafından boşaltıldığı ve buraya çok sayıda itfaiye görevlisi gönderildiği kaydedildi. Yolcuları muayene eden doktorlar, yolcuların durumunun ağır olmadığını teşhis etti. 
     Uçağı arayan polislerin iyi kapatılmamış bir oje şişesi buldukları ve kokunun havalandırma sisteminden uçağa yayıldığı kaydedildi. 
     
</TEXT>
</DOC>
