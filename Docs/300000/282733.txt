<DOC>
<DOCNO> 282733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/sonsiy17.html </URL>
<DATE> 2004/10/23/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Arınç BM evrensel barışa katkılarını 59 yıldır başarıyla sürdürmektedir 
</HEADLINE>
<TEXT>

     TBMM Başkanı Bülent Arınç, Birleşmiş Milletler'in BM evrensel barışa, dünyanın global güvenliğine ve kalkınma çabalarına katkılarını 59 yıldır başarıyla sürdürdüğünü bildirdi. 
     Arınç, BM'nin 59. kuruluş yıldönümü nedeniyle bir mesaj yayımladı. 
     Savaşları önlemek, uluslararası barış ve güvenliği korumak, dünya devletlerinin refahını sağlamak amacıyla 1945 tarihinde kurulan BM'nin, bugün dünyanın en büyük ve gelişmiş bir örgütü olarak çalışmalarına devam ettiğini kaydeden Arınç, ''Bu niteliği itibariyle BM, evrensel barışa, dünyanın global güvenliğine ve kalkınma çabalarına katkılarını 59 yıldır başarıyla sürdürmektedir'' dedi. 
     BM'nin, barışı koruma çabalarının yanısıra, sağlık, çalışma hayatı, tarım, nüfus, çevre, insan hakları başta olmak üzere birçok alanda yaşanılan sorunlara çözüm üretmek üzere çalıştığını belirten Arınç, şunları kaydetti 
     ''Türkiye, kurucu üye olarak BM'nin amaçlarına ulaşması için üzerine düşen her türlü görevi geçmişte olduğu gibi bundan sonra da yerine getirmeye devam edecektir. BM'nin yürüttüğü faaliyetlerin dünya ülkeleri tarafından desteklenmesi, insanlığın geleceği bakımından çok önemlidir.'' Arınç, tüm insanlığa barış ve refahın egemen olduğu bir hayat temenni etti. 
     
</TEXT>
</DOC>
