<DOC>
<DOCNO> 289424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/spor/spo02.html </URL>
<DATE> 2004/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım döktürdü 
</HEADLINE>
<TEXT>


YUSUF DURSUN 


Tesislerde buluştular 
FENERBAHÇE'DE bayramlaşma töreni dün Faruk Ilgaz Tesisleri'nde yapıldı. Başkan Aziz Yıldırım tüm branşların, sporcu ve teknik adamları ile tek tek bayramlaşırken, neşeli tavırlarıyla dikkat çekti. Oldukça keyifli olduğu gözlenen Yıldırım'ın ard arda yaptığı espriler davetlileri kahkahaya boğdu. Fenerbahçe Başkanı önce Alex'e, "Sana at alacağım" diye takıldı. 

'Saçlarını beğendim' 
AURELİO'YU görünce başını okşayan Aziz Yıldırım, "Saçların çok güzel olmuş, beğendim" ifadesini kullandı. Ardından uzakta duran Daum'a seslenerek, "Aman fazla uzaklaşma, sonra aralarında soğukluk var diye yazarlar" dedi. Yıldırım bir ara gazetecilere dönerek, "Bize çok zarar veriyorsunuz. Trabzonspor maçı sonrası yalan yazanları Samandıra'ya almayacağım" dedi. 

Nobre ve Alex coştu 

Çift idman yaptılar 
TRABZONSPOR maçının hazırlıklarını dün çift antrenmanla sürdüren Fenerbahçe'nin sabahki idmanında Nobre ve Alex adeta şov yaptı. Teknik Direktör Christoph Daum yönetiminde Samandıra'da iki saate yakın bir çalışma yapan Sarı - Lacivertli ekipte kafasını sıfıra vurduran Alex, birbirinden güzel paslar ve goller attı. 

Oyuncuları uyardı 
HASTALIKTAN yeni kurtulan Serhat ile Brezilyalı golcü Nobre de hırsları ve attıkları gollerle göz doldurdular. Alman çalıştırıcı zaman zaman çalışmayı durdurup, futbolcularını daha dikkatli olmaları ve ofsayta düşmemeleri konusunda uyardı. Antrenman boyunca diğer futbolcular da 11 kişilik Trabzonspor maçı kadrosuna girmek için olağanüstü çaba sarfettiler. 


</TEXT>
</DOC>
