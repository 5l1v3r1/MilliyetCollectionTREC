<DOC>
<DOCNO> 284476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sontur58.html </URL>
<DATE> 2004/10/29/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Erdoğan, Roma'da İspanya Başbakanı Zapatero ile görüştü 
</HEADLINE>
<TEXT>

     Avrupa Anayasası imza törenine katılmak üzere Roma'da bulunan Başbakan Recep Tayyip Erdoğan, İspanya Başbakanı Rodriguez Zapatero ile görüştü. 
     Başbakan Erdoğan, İtalya Cumhurbaşkanı Carlo Azeglio Ciampi'nin Avrupa Anayasası imza törenine katılan devlet ve hükümet başkanları ile bakanlar onuruna verdiği öğle yemeğinin ardından Hotel Excelsior'a geçti. 
     Erdoğan, burada İspanya Başbakanı Zapatero ile biraraya geldi. 
     Basına kapalı gerçekleşen görüşmenin başında kısa bir görüntü alınmasına izin verildi. 
     Görüşmeye, Dışişleri Bakanı ve Başbakan Yardımcısı Abdullah Gül, AK Parti Genel Başkan Yardımcısı Şaban Dişli ile Erdoğan'a gezisinde eşlik eden milletvekilleri katıldı. 
     Türkiye'nin Roma Büyükelçisi Necati Utkan da görüşmede hazır bulundu. 
     
</TEXT>
</DOC>
