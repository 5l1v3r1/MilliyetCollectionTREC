<DOC>
<DOCNO> 289118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/magazin/amag.html </URL>
<DATE> 2004/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Atlet rolü yüzünden balayım zehroldu 
</HEADLINE>
<TEXT>


Son rolü nedeniyle balayını ağrı çekerek geçiren Ünsal, "İyi ki evlenmişim. Durdum durdum, turnayı gözünden vurdum" diyor 

İlknur Gülmez 

Başrolünü oynadığı 'Vizontele Tuuba' filmiyle Hollywood Film Festivali'ne katılan Tuba Ünsal, 22 yaşında bu atmosferi yaşamanın harika bir duygu olduğunu söyledi. Kendisini Los Angeles'ta dünya vatandaşı gibi hissettiğini belirten Ünsal, şöyle konuştu "Kendime güvenim geldi. Eğer onlar kadar iyi dil konuşabiliyorsan ve iyi bir oyuncuysan, yurtdışına açılmanın o kadar zor olmadığını gördüm." 
Bayramın ilk gününü eşi Cem Cantaş ile Wanna'da eğlenerek geçiren Ünsal, başrolünü oynadığı 'Hızlı Adımlar' isimli televizyon filmi yüzünden balayının k bus gibi geçtiğini dile getirdi. Filmde atlet bir kızı canlandıran Ünsal, yaşadıklarını şöyle anlattı 

Yemeği eşi yapıyor 
"Filmin çekimlerine ara verildiği dönem evlendim. Balayına gittiğimizde vücudum hamlamıştı ve ağrıdan balayının tadını çıkaramadım ama evlendiğim için çok mutluyum. Durdum durdum, turnayı gözünden vurdum. Aslında nazar değer diye evliliğim hakkında fazla konuşmak istemiyorum. Eşim ayrı masleklerden olmamıza rağmen bana çok yardımcı oluyor. Yemekleri bile evde daha çok Cem yapıyor. Zaten benim misyonum evde yemek yapmak değil." 


</TEXT>
</DOC>
