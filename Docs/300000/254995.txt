<DOC>
<DOCNO> 254995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/yasam/yas03.html </URL>
<DATE> 2004/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
170 milyarını çalıp öldürdüler 
</HEADLINE>
<TEXT>


GÖKHAN KARAKAŞ İstanbul 

Ümraniye'de toptancılık yapan Hüsamettin Canan 47 , 3 kişi tarafından gasp edilip öldürüldü. Canan'ın İzmit'teki müşterilerinden tahsil ettiği 170 milyar lirayı alan gaspçılar, cinayetin ardından kayıplara karıştı. Bahçelievler Mahallesi Çamlıktepe Caddesi'nde önceki gün saat 22.00 sıralarında meydana gelen olayda Cihan Tüketim Malları adlı dükk nına gelen Canan, otomobilinden indiği sırada kimlikleri henüz belirlenemeyen 3 kişinin saldırısına uğradı. İçinde 170 milyar lira bulunan çantasını vermek istemeyen Canan, kurşun yağmuruna tutuldu. Vücuduna isabet eden 5 kurşunla yere yığılan Canan olay yerinde yaşamını yitirirken, gaspçılar ise çantadaki 170 milyar lirayı alarak kaçtı. 
3 çocuk babası Canan'ın yaklaşık 20 yıldır toptancılık yaptığı ve her hafta sonu İzmit'e giderek mal verdiği müşterilerinden tahsilat yaptığı öğrenildi. Canan'ın yakınları ise olayın önceden planlanmış olabileceğini söyledi. 
Canan'ın cesedi otopsi için Adli Tıp Kurumu morguna kaldırılırken, polis olayla ilgili geniş çaplı soruşturma başlattı. 



</TEXT>
</DOC>
