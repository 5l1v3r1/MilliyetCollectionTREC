<DOC>
<DOCNO> 263094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/son/sondun41.html </URL>
<DATE> 2004/08/13/ </DATE>
<TIME> 20.28 </TIME>
<AUTHOR>  </AUTHOR>
<HEADLINE>
İrlandalı mühendisin öldürülmesini El Kaide üslendi 
</HEADLINE>
<TEXT>

     El Kaide'ye bağlı yerel bir örgüt olan ''Arap Yarımadası'ndaki El Kaide Örgütü'', Suudi Arabistan'ın başkenti Riyad'da bir İrlandalının öldürülmesini üstlendi. 
     İslami bir internet sitesinde yayınlanan ''Savt El-Cihad'' dergisinin 22. sayısında, ''Arap Yarımadası'ndaki Mücahit Tugayları, İrlandalı mühendisi Riyad'daki ofisinde öldürdü'' ifadesini kullandı. 
     Grup, ''Arap Yarımadası'ndaki mücahitlerin eylemlerini azaltmakta başarılı olduğunu ifade eden Suudi Arabistan hükümetinin iddiaları üzerine bu büyük operasyon düzenlenmiştir'' açıklamasını yaptı. 
     Silahlı kişilerce 3 Ağustos'ta Riyad'daki ofisinde öldürülen Anthony Christopher Higgins, 6 Haziran'da, bir militanın ailesinin Riyad'daki evinde çekim yaptığı sırada öldürülen 36 yaşındaki BBC kameramanı Simon Cumbers'ten sonra, son iki ay içinde Suudi Arabistanlı militanlarca öldürülen ikinci İrlanda vatandaşı oldu. 
     
</TEXT>
</DOC>
