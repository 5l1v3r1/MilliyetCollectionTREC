<DOC>
<DOCNO> 293404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/soneko28.html </URL>
<DATE> 2004/11/30/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Deutsche Bank Türkiye ile IMF birkaç hafta içinde anlaşabilir 
</HEADLINE>
<TEXT>

     Uluslararası yatırım bankası Deutsche Bank, Türkiye ile Uluslararası Para Fonu IMF heyeti arasındaki sorunların yüksek düzeyde çözülmesinin ardından, birkaç hafta içinde yeni stand-by konusunda anlaşmaya ulaşılabileceğini bildirdi. 
     Deutsche Bank tarafından, IMF ile görüşmelerin yeniden başlaması konusunda yapılan analizde, bugün başlayan görüşmelerde, ''Bankacılık Sektörü Reformu, Sosyal Güvenlik Reformu ve Gelir İdaresi'nin yeniden yapılandırılması'' konularının detaylarının ağırlıklı olarak ele alınacağı kaydedildi. 
     Birçok konu üzerinde, daha önceki görüşmelerde anlaşma zaten varıldığının hatırlatıldığı analizde, anlaşma öncesindeki kalan bazı sorunların ise yüksek düzeyde çözülmesinin ve belli bürokratik engellerin ortadan kaldırılmasının ardından yeni anlaşmanın gerçekleştirebileceği vurgulandı. 

     
</TEXT>
</DOC>
