<DOC>
<DOCNO> 282380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/yasam/ayas.html </URL>
<DATE> 2004/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Osmanlı, ABD'ye 300 lira hibe etti 
</HEADLINE>
<TEXT>


Aralarında, ABD'ye hibe edilen 300 liranın fermanının da bulunduğu 'Osmanlı Belgeler Sergisi', padişahların hoşgörü ve adil devlet anlayışını ortaya koyuyor 

Şükran Özçakmak 

Bütün semavi dinlerin kutsal kenti Kudüs'te, yüzyıllar boyu yaşanan barışın Fatih Sultan Mehmet'in fermanı sayesinde olduğunu, fermana uymayanların lanetlendiğini biliyor muydunuz 
Ya da orman yangınından zarar gören Amerikalılara 1894'te 300 lira yardımda bulunduğumuzu, Roma'da yaşayan Marunilere okul yapımı için Hazine'den para aktardığımızı, Rusya'ya iltica ettikten sonra rahat edemedikleri gerekçesiyle Osmanlı topraklarına dönmek isteyen 30 Rum ailesine geri dönüş izni verdiğimiz gibi, yol harçlıklarının dahi karşıladığımızı 
Tüm bu bilgiler, Osmanlı Arşiv Daire Başkanlığı ile Maltepe Belediyesi'nin açtığı 'Belgelerin Diliyle Osmanlı Hoşgörüsü ve Medeniyetler Uzlaşması' konulu sergide yer alıyor. 15. yüzyıldan 20. yüzyıla, padişahların insan haklarından hayvan haklarına kadar hoşgörü ve adil devlet anlayışını gösteren sergi, bugün Maltepe Belediyesi Sanat Galerisi'nde ziyarete açılıyor. 
28 Ekim'e kadar sürecek 'Osmanlı Belgeler Sergisi'nde, padişah fermanlarının da yer aldığı 32 belge bulunuyor. 

Kudüs'e barış fermanı 

Fatih'in, Kudüs ruhbanlarının dini hayatlarını serbestçe sürdürebilmeleri hakkındaki fermanı şöyle "Makamıma gelip yüz sürerek ellerinde mevcut olan Hz. Peygamber ve Hz. Ömer'den bu yana Kudüs-i Şerif'teki Hz. İsa'nın doğduğu Beytüllahim Kilisesi, Kamame Kilisesi vb. kutsal mek nlar ile ilgili sahip oldukları hak ve imtiyazları yeniden talep eden Kudüs Rum Patriği Atnasyos ve ruhbanlarına aynı imtiyazları verdim. Bunlar kimseyi rencide etmesin. Kim ki bu hükmümün feshini murad ederse, Allah'ın ve Resulünün hışmına uğrasın." 


</TEXT>
</DOC>
