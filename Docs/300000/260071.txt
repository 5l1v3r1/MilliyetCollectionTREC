<DOC>
<DOCNO> 260071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/sonyas13.html </URL>
<DATE> 2004/08/02/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Almanca'nın en güzel kelimesi hangisi 
</HEADLINE>
<TEXT>

     Almancayı dünya çapında tanıtmayı amaçlayan Alman Dil Kurumu'nun açtığı yarışmada 20 binden fazla kelime aday gösterildi. 
     BBC'den Ray Furlong'un haberine göre, Alman dilinin en güzel kelimesi namzetleri arasında alışılmadık ve harika sözcükler de var. Örneğin "Ohrwurm," ki kulak ve solucan anlamına gelen iki sözcükten oluşuyor, insanın aklından çıkmayan bir melodiye verilen ad. 
     Ya da "Eisenbahnknoten" bu da demiryolu ve düğüm kelimelerinden oluşuyor ve demiryolundaki makas noktası demek. 
     "Kulturbeutel," ya da kültür çantası da, tatile giderken yanınıza aldığınız ve şampuan, diş fırçası gibi tuvalet eşyalarını koyduğunuz küçük çanta için kullanılıyor. 
     Almancanın tanıtımından sorumlu olan Alman Dil Kurumu, kazanan kelimeyi önerene Hint Okyanusu'ndaki Moritus Adası'nda iki haftalık bir tatil vaat ediyor. 
     Adayları değerlendirecek jüride ise yazarlar, müzisyenler ve sinemacılar var. Bir de Almanya'nın en zarif futbol antenörü olarak tanımlanan Volker Finke. 
     Yarışma, Almanya'da birkaç yıl önce yürürlüğe giren yeni yazım kuralları tartışmasının hala sıcak olduğu bir döneme rastlıyor. 
     Ülkenin önde gelen gazeteleri, şiddetle karşı çıktıkları yeni yazım kurallarına uymayacaklarını açıklamıştı. 
     Yarışmayı kazanan "liebe", sevgi gibi basit bir sözcük mü olacak, yoksa "Geheimratsecken", gerileyen saç çizgisi gibi zor bir kelime mi Jüri sonbaharda karar verecek. 
     
</TEXT>
</DOC>
