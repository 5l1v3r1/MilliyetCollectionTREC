<DOC>
<DOCNO> 298739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sonspo06.html </URL>
<DATE> 2004/12/18/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Mehmet Okur 21 sayı attı ama Jazz yenildi, İbrahim yedeklerde... 
</HEADLINE>
<TEXT>

     ABD Profesyonel Basketbol Ligi'ne NBA , TSİ bu sabaha karşı yapılan 11 maçla devam edildi. 
     Mehmet Okur'un takımı Utah Jazz, deplasmanda Boston Celtics'e 114-106 yenildi. Okur, sahaya ilk 5'de çıkarak 30 dakika oyunda kaldı. Bu süre içinde 21 sayı, 3'ü hücum 5'i savunma olmak üzere 8 ribaunt ve 1 asistlik performans sergileyen ve takımının 2. en skorer ismi olan Okur'un bu çabaları, galibiyet için yeterli olmadı. Okur, 2 sayılık atışlarda 11'de 5, 3 sayılık atışlarda 1 ve serbest atışlarda 8'de 8 ve isabet buldu. 
     Jazz'da, double-double yapan ve takımın en skorer ismi Carlos Boozer'in 25 sayı ve 12 ribauntu ile Carlos Arroyo'nun 20 sayı ve 5 asisti de yenilgiyi engelleyemedi. 
     Son 4 maçında 3. galibiyetini alan Boston'da ise, bu sezonki en yüksek rakamına ulaşan Gary Payton, 27 sayı, 6 ribaunt ve 11 asistle double-double yaparak, Mark Blount ise 18 sayı, 5 ribaunt ve 3 asistle galibiyeti getiren isimler oldular. 
     İbrahim Kutluay'ın yedek çıktığı maçta Seattle Supersonics, sahasında Phoenix Suns'a 112-110 yenildi. 
     Seattle'da, 32 sayı, 5 ribaunt ve 3 asistle maçın yıldızı olan Ray Allen ile 26 sayı, 7 ribaunt ve 2 asistle Rashard Lewis'in çabaları galibiyeti getiremedi. 
     Üst üste 7. galibiyetini alan Phoenix'de ise double-double yapan Joe Johnson'ın, 24 sayı, 10 ribaunt ve 5 asist, Shawn Marion'un 22 sayı ve 6 ribaunt, double-double yapan Steve Nash'in 21 sayı, 6 ribaunt ve 12 asist, Amare Stoudemire'in de 20 sayı ve 9 ribauntluk oyunları, galibiyeti getirdi. 
     Phoenix böylece, bu sezon 20. galibiyetini alan ilk takım oldu. 
     
     Günün diğer maçlarında alınan sonuçlar şöyle 
     Indiana Pacers-Toronto Raptors 89-86. 
     New York Knicks-Philadelphia 76'ers 113-107 uzatmada . 
     Portland Trail Blazers-Atlanta Hawks 100-84. 
     Miami Heat-Denver Nuggets 107-100. 
     Memphis Grizzlies-New Jersey Nets 89-84. 
     San Antonio Spurs-New Orleans 83-67. 
     Minnesota Timberwolves-Los Angeles Clippers 113-86. 
     Houston Rockets-Golden State Warriors 100-83. 
     Washington Wizards-Los Angeles Lakers 120-116 uzatmada . 
     Lige, TSİ yarın sabaha karşı yapılacak 9 maçla devam edilecek. 
     
</TEXT>
</DOC>
