<DOC>
<DOCNO> 257200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/sonyas11.html </URL>
<DATE> 2004/07/21/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Katalonya'yı çekirge istila etti 
</HEADLINE>
<TEXT>

     İspanya'nın doğusundaki Katalonya bölgesinde sıcakların etkisiyle ortaya çıkan çekirgeler Cabo de Creus kasabasını adeta istila etti. 
     Uzunlukları 10 santimetre kadar olan binlerce çekirgenin, son 2 gündür başta Cabo de Creus olmak üzere Katalonya bölgesinin doğusundaki yerleşim yerlerinde sokakları istila ettiği bildiriliyor. 
     Bar ve lokantaların sıcaklara rağmen çekirgeler yüzünden kapılarını kapattığı, sokağa masa koyamadığı, çekirgelerin sokakta ellerinde yiyecek olan insanların üzerine atladığı belirtiliyor. 
     Yetkililer, kışın yağan yağmurlar ve sonrasındaki iyi havanın bu yaz döneminde çekirgelerin sayısını artırdığını söylüyor. 
     Belediye görevlileri, bir yandan buharla sokakları dezenfekte etmeye, diğer yandan küreklerle vurarak çekirgeleri öldürmeye çalışıyor. 
     
</TEXT>
</DOC>
