<DOC>
<DOCNO> 259489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/siyaset/siy12.html </URL>
<DATE> 2004/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkanları Cumhuriyet Başsavcıları soruşturacak 
</HEADLINE>
<TEXT>


ANKARA Milliyet 


Cumhurbaşkanı Ahmet Necdet Sezer, dün "Memurlar ve Diğer Kamu Görevlilerinin Yargılanması Hakkında Yasa"yı onaylayarak Başbakanlığa gönderdi. Sezer'in daha önce veto ettiği yasa uyarınca, Belediye başkanları haklarındaki hazırlık soruşturmalar artık Yargıtay Cumhuriyet Başsavcılığı'nca değil Cumhuriyet Başsavcılığı'nca yürütülecek. Başkanların davasına da Yargıtay değil, yetkili mahkeme bakacak. Ancak, Cumhurbaşkanlığı Genel Sekreteri, TBMM Genel Sekreteri, Müsteşarlar ve Valiler için Yargıtay'ın ilgili Ceza Mahkemesi, kaymakamlar içinse o ilin ceza mahkemeleri yetkili olacak. Yasayla, memurlar ve kamu görevlileri hakkında yapılacak ihbar ve şikayetlerde de ciddi belge ve bulgu şartı aranacak. 



</TEXT>
</DOC>
