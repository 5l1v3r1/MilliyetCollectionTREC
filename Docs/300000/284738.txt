<DOC>
<DOCNO> 284738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/guncel/gun90.html </URL>
<DATE> 2004/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Batan böyle batsın 

Hülya Avşar'ın son dönem karnesi epey zayıf... 
1 Televizyon Programı İzlenme oranı düştüğü ve son derece pahalı bir yayın olduğu için yayından kaldırıldı. Her ne kadar kendisi bunu kabul etmese de 2 kere 2 hala 4 ettiği için durum bu... 
2 Dizisi... 3-4 hafta yayınlandıktan sonra, reyting canavarı tarafından yutuldu ve izlenme oranı kötü olduğu için yayıncı kanal tarafından bitirildi... 
3 Albümü... Hülya Avşar'ın batı cephesi olan albümler tarafında bir değişiklik zaten olmamıştı. "Belki bu defa olur" düşüncesiyle art arda yapılan önceki albümleri de satmamıştı, sonuncu da "ben niye satayım ki " diyerek ötekilere ihanet etmedi... 
E olamaz mı Olabilir, gayet normaldir, her insan böyle bir düşüş yaşayabilir. Ne mutlu ki, Hülya Avşar dünyalığını fazlasıyla yaptıktan sonra bu gerileme devrine girdiği için pek de üzülecek bir durum yok. Ancak, şaşılacak bir durum var Yukarıda sıraladığımız başarısızlıklar, herkes tarafından bilinen, sır olmayan şeyler. Yani tüm medya, Hülya Avşar'ın son dönemlerde "başarısız" olduğu konusunda hemfikir ve bu konuda sayısız yazı, yorum yayımlanmış durumda. Sonra ne oluyor... Bu "başarısız" kişi, bir gün kafasına bir şapka takıyor, "görsel" olarak Jennifer Lopez'den, "müzikal" olarak da Beyonce'dan bir şeyler araklayıp yakından uzaktan alakası olmadığı halde "repçi" olarak adlandırıldığı bir reklam filmi çekiyor. Sonuç... Sonuç şu... 
O "başarısız" insanın reklam çekimine sayısız kamera ve gazeteci hücum ediyor, ortalık karışıyor, kıyamet kopuyor...Vatandaşın programlarını izlemediği, kasetlerini almadığı bir kişiye akıl almaz bir ilgi gösteriliyor...İnsanın, tabir-i caizse, böyle batası geliyor...Gülben Ergen evlenirken de medyada aynı patırtı kopartılmamış mıydı Bunun üzerine Gülben Ergen, Esra Ceyhan'ın yerine Atv'ye geçmemiş miydi O programın reytingi de yerlerde sürünüyor. Ama önceki tecrübelerimizden biliyoruz ki, o da kafaya bir kep taksa, biraz hoplayıp zıplasa ilgi ve alaka aynı yoğunlukta olacak. Bir terslik var ama nerde .. 

Höh 
"Sen önce git abdest almasını, taharet almasını öğren .." b b 
</TEXT>
</DOC>
