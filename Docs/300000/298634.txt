<DOC>
<DOCNO> 298634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/magazin/yazdud.html </URL>
<DATE> 2004/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bas bas paraları popçulara 
</HEADLINE>
<TEXT>


Süper Star'la süper bir gece, Vira Vira'da balık keyfi, Mezzanine lounge bar, People, Paper Moon, Centro, zirvede bir isim Deniz Akkaya zirvedeki eğlence yeri Cahide On5'i anlattı, son dedikodular, CD'ler, filmler ve şimdi moda Gülşen, Hande, Serdar, Yıldız... 


Efendim yine yoğun bir hafta geçirdim. Hemen her gece samimi söylüyorum dışarıda yemekteydim. Üstelik bunların çoğu da iş yemeğiydi. Yine popüler 
yerlere gittim. Cemiyet hayatının ünlü isimleriyle karşılaştım. Bütün bir hafta 
tek keyif aldığım yer ise Süper Star Ajda Pekkan, ünlü yönetmen Ayşe Ersayın, sırdaşım İsmail Akkaya ve Anadolu İnşaat Makina Sanayii ve Dış Ticaret Anonim Şirketi Yönetim Kurulu Başkanı, benim gurur duyduğum dostum Okan Tapan ile Vira Vira'da yediğimiz yemek ile Hyatt Regency'deki muhteşem geceydi. Uzun süredir sevgili Ajda Pekkan ile görüşememiştik. O gece Ayşe Ersayın'ın doğum günüydü. Geceye Ortaköy'de Vira Vira Balık Restaurant'ta başladık. Buranın ortaklarından sevgili Zafer Malkoç yine yaptı yapacağını. Biz gelmeden masayı donatmış. Şef Nihat sağolsun bir dakika başımızdan eksik olmadı. Lakerda, ızgara ve tava ahtapot, balık böreği, kılıç şiş, derken balığa geçtik. Ben levrek fileto, diğer konuklar lüfer yediler. Gerçekten her şey taze ve iyiydi. Bu arada Vira Vira'nın karşısında yer alan Aspava Mantı Evi'nin patroniçesi Melahat Çevikkol geldiğimizi duymuş. Bir tepsi mantı ve ev baklavasını masaya getirip sürpriz yaptı. Vira Vira'nın ardından hep birlikte sevgili Okan Tapan'ın eğlence konusunda neredeyse ikinci adresi sayılan Hyatt Regency'nin Mezzanine lounge bar'ına gittik. Bize İpek Tuzcuoğlu da son anda dahil oldu. Bu arada tesadüf POSTA Gazetesi'nin Genel Yayın Yönetmeni sevgili Rifat'ım Ababay'ım ile güzel gözlü zevceleri Süheyla da oradaydı. Masaları birleştirdik. Muhteşem ve de çok keyifli bir gece oldu. Ayşe'nin, benim en sevdiğim çeşit olan kestaneli, çikolatalı pastasından en büyük dilimi ben yedim. Müdür yardımcısı Erol Sarıdikmen, garsonlar Yasemin Çelik ve Mahir Yılmaz sağ olsunlar saat 03.40'a kadar kusursuz bir hizmet verdiler. Bu arada piyanoda Ümit Tiftikçier ile solist Seyhan Önem geçmişten günümüze yerli ve yabancı muhteşem bir repertuar sundular. İki müzisyen de fanatik bir Ajda Pekkan hayranı olarak bol bol da Süper Star'ın şarkılarını çalıp, söylediler. Keyiflenen sevgili Ajda da bir ara piyanonun başına geçip minik bir müzik ziyafeti verdi. Kısacası öyle anlatılacak değil, yaşanılacak bir geceydi sizin anlayacağınız. 

People, Paper Moon, Centro ve şimdi moda popçular 
Efendim, havanın da güzel olması nedeniyle hafta sonu Nişantaşı ve Etiler gerçekten çok hareketliydi. Nişantaşı'nın popüler yerleri arasında Panini, Grissini, Niş, Anadolu yakasının sükseli adreslerinden şimdilerde Milli Reasürans Pasajı'nın girişinde hizmete giren Midpoint ve Centro geçtiğimiz haftanın en başarılı mekanları arasındaydı. Bu arada Centro'da kendine yeni bir diyetisyen bulan ve 25 kilo veren Nilgün Delikan'ın yemeği vardı. Eşi Ülkan ile konuklarını karşılayan Nilgün'ün davetine kardeşi Sema-Levent Kızıl da Bursa'dan katılmışlardı. Yine Tuba Peksayar çok sevgili arkadaşı Müge Arnor'a sürpriz doğum günü partisi düzenlemişti. Katılanlar arasında Sezai Taşkent de vardı. İlerleyen saatlerde Tuba'nın annesi Gülbin Simitçioğlu ve eşi de katıldılar. Yine benim yaşamımda olmazsa olmazlar arasında olan Levent People'da Dünya Göz Hastanesi'nin yakışıklı patronu Eray Kapıcıoğlu, Nazım Durak, Grunbergler konuklarını ayrı masalarda ağırlıyorlardı. Ulus Paper Moon'da ise Osman Çarmıklı, Hakan Çiftçi, Saba Tümer, Eren Talu, Sema Öztürk, Duygu Eren, İlhan Ekşioğlu, Faruk Erdoğan, Varol Kaynar, Mustafa Özilhan değişik gruplarlaydı. Efendim yeni yıl geliyor. Şöyle bir araştırma yaptım, 'Sahne dünyamızda en çok kime teklif geldi ' diye. İnanır mısınız popçular paylaşılmıyor. Tabii bunların arasında da en başta son albümleriyle müzik listelerini alt üst eden dört isim var. Hande Yener, Gülşen, ve Yıldız Tilbe. Serdar'a dedikodular doğruysa Levent Scala 13'ten beş günlüğüne eline 100 milyar nakit para saymışlar. Yılbaşı için de 75 milyar istiyormuş. Hande ve Gülşen ise 60 milyardan kapı açıyorlarmış. Yıldız ise "50 milyar" demiş. Yani sizin anlayacağınız bu yıl popçular zirvede. Bu arada yılbaşında sahnesi kesinleşen ünlülere gelince İbrahim Tatlıses Almanya Bremen'de, Yıldız Tilbe Ankara Dedeman'da, Muazzez Ersoy Polat Oteli'nde, genç assolist Petek Dinçöz Kumburgaz Princess Otel'de sahneye çıkacaklar. Ve de bir süredir araları açık olan küsler sanırım, ama artık barışacaklar Seda Sayan ile Mehmet Ali Erbil Kıbrıs Rocks'da aynı sahneyi paylaşacaklar. 

Kümeli'nin kitabı, minik bir kültür turu 
fendim cemiyet hayatının son iki yıldır en gözde Beslenme ve Diyet Uzmanı olan Taylan Kümeli 'Sentez Diyeti' isimli kitabıyla kısmetse 14 Aralık Salı günü okurlarıyla buluşacak. Kümeli Türkiye'de ilk kez dünya çapında bir diyet kitabının çıktığını iddia ediyor. 'Sentez Diyeti' kitabıyla uzun ve deneyimli meslek yaşamının bütün birikimlerini okurları ile paylaşmaya hazırlanan Kümeli 'Sentez Diyeti' ile ilgili şöyle konuştu "Dünyada ilk kez benim tarafımdan ortaya koyulan bu diyet genellikle batılı yaşam tarzını benimsemiş ve sosyal yaşamlarında geleneksel beslenme alışkanlıklarını sürdüren kişi ve toplulukları içine alıyor. Türk toplumu, dünyada sentezli bir yaşama biçimine sahip olması bakımından Sentez Diyeti'nin gerçek muhatabı." Efendim bu hafta İstinye CineMALL'da başrollerini Charlize Theron, Penelope Cruz ve Stuart Townsend'in paylaştıkları 'Head in the Clouds-Bulutların Üzerinde' adlı romantik bir dram izledim. Ben beğendim, sizlere de öneririm. Hafta içi sevgili Nil Ünal ara verdiği müzik çalışmalarına döndüğünü haber verdi. Üstelik de şu an müzik marketlerde yerini alan maxi-single'ında iki de kendi bestesine yer vermiş. Serter Bağcan'ın müzik yönetmenliğini yaptığı bu çalışmada aranjör olarak Yılmaz Karayalın'dan destek alan Nil söz ve müziği kendisine ait 'Ah Bu Sevda' ve 'Takvim' adlı şarkılarını seslendirmiş. Yine genç seslerden Banu Zorlu yepyeni albümü 'AŞK' ile müzik marketlerde yerini aldı. Şu sıralar dizi seti ve stüdyo arasında mekik dokuyan Banu Zorlu'nun albümü 'Aşk', DMC etiketiyle çıktı. Albümde söz, müzik ve düzenlemeleri Mustafa Sandal, Metin Özülkü, Özgür Yedievli ve Kerem Ökten'e ait şarkılar yer alıyor. Neden Kitap'tan çıkan Ziya Elitez'in derlediği 'Mevlana'dan Altın Öğütler'i mutlaka alın ve kütüphanenize koyun. Evet efendim yine yaşamdan kesitler sundum sizlere. Dilerim memnun edebilmişimdir. İyi pazarlar, sevinçleriniz okyanuslar, üzüntüleriniz ise kum tanesi kadar olsun. 




</TEXT>
</DOC>
