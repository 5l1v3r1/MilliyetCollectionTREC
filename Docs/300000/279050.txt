<DOC>
<DOCNO> 279050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sondun16.html </URL>
<DATE> 2004/10/11/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Ürdünlü rehineler için fidyede indirim 
</HEADLINE>
<TEXT>

     Irak'ta 2 Ekim'de Hişam Talib el Ezze adlı bir Ürdünlüyü kaçıran grubun, istedikleri fidyede indirim yaptıkları ve fidyenin ödenmesi için verdikleri süreyi uzattıkları bildirildi. 
     Kaçırılan Ürdünlünün kardeşi Muhammed Talib el Ezze, kardeşini kaçıranların istedikleri fidyeyi 500 bin dolardan 100 bin dolara indirdiklerini ve bu fidyenin ödenmesi için süreyi perşembe gününe kadar uzattıklarını belirtti. 
     El Ezze, ''Fidyeyi denkleştirip denkleştiremediğimizi öğrenmek için perşembe günü bizimle irtibata geçeceklerini söylediler, aksi halde kardeşimi öldürecekleri uyarısında bulundular'' dedi. 
     Hişam Talib el Ezze'yi kaçıranların 500 bin dolarlık fidyenin ödenmesi için cumartesi gününe kadar süre verdiklerini ve ailece bu parayı bir araya getirebilmek için yaklaşık bir haftadan beri çaba sarf ettiklerini kaydeden el Ezze, geçen hafta sonundan bu yana ancak 15 bin dolardan biraz fazla toplayabildiklerine dikkat çekti. 
     
</TEXT>
</DOC>
