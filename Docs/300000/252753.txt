<DOC>
<DOCNO> 252753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/ekonomi/eko01.html </URL>
<DATE> 2004/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF'nin batık kredileri 1.3 katrilyon lira azaldı 
</HEADLINE>
<TEXT>


TMSF'ye devredilen batık krediler, yılbaşından bu yana 621.5 trilyon, Fon bankalarının batık kredileri de 735.7 trilyon liralık düşüş gösterdi 

ANKARA ANKA 

Tasarruf Mevduatı Sigorta Fonu TMSF bünyesine alınan batık kredilerde yılbaşından bu yana 1.3 katrilyon liralık azalma yaşandı. 
Tasfiye edilen ya da satılan bankalardan Fon'a devredilen takipli alacaklar 11.6 katrilyon, Fon bankalarının batık kredileri de 206.7 trilyon lira oldu. 
Bankalar ile Fon bünyesine alındıktan sonra kapatılan, tasfiye edilen ya da birleştirilen bankalardan TMSF'ye devredilen tasfiye olunacak krediler, 18 Haziran itibariyle 19 katrilyon 371.5 trilyon lira oldu. Batık kredilerde, 2003 yılı sonundaki 20 katrilyon 964.4 trilyon lira düzeyine göre 1 katrilyon 592.9 trilyon liralık düşüş yaşandı. 

TMSF'nin batıkları 
Batık kredilerin, 11 katrilyon 799.2 trilyon lirayla en büyük bölümünü TMSF ile bünyesindeki bankaların batık kredileri oluşturuyor. 
TMSF'ye devredilen batık krediler, yılbaşından bu yana 621.5 trilyon, Fon bankalarının batık kredileri 735.7 trilyon lira geriledi. 
Diğer bankaların toplam tasfiye olunacak alacakları ise yılbaşından bu yana 971.4 trilyon lira azalarak 7 katrilyon 779 trilyon liraya indi. Bunun 4 katrilyon 333.9 trilyon lirayla en büyük bölümünü kamu bankalarının batık kredileri oluşturuyor. Kamu bankalarının batık kredileri, söz konusu dönemde yalnızca 59.7 trilyon lira azaldı. Fon bankalarının da içinde yer aldığı özel bankaların batık kredileri, 893.2 trilyon lira azalarak 3 katrilyon 154.2 trilyona indi. 
Kalkınma ve yatırım bankalarının batık kredileri de 22 trilyon lira azalarak 161.7 trilyon liraya gerilerken, yabancı bankaların batık kredileri ise 3.5 trilyon lira artarak 129.2 trilyon liraya çıktı. 

Batık kredi toplamı 19.4 katrilyon lira milyar lira Tasfiye olacak krediler 18 Haziran 2004 26 Aralık 2003 Bankaların batık kredileri 7.779.028 8.750.379 - Kamu bankaları 4.333.882 4.393.556 - Özel bankalar 3.154.230 4.047.475 - Yabancı bankalar 129.215 125.680 - Kalkınma ve yatırım bankaları 161.701 183.668 TMSF'deki batık krediler 11.799.236 13.156.463 - TMSF'ye devrolunan alacaklar 11.592.510 12.214.051 - Fon bankalarının batık kredileri 206.726 942.412 
Fon bankalarının batık kredileri, bankaların batık kredileri içinde yer alıyor. 

</TEXT>
</DOC>
