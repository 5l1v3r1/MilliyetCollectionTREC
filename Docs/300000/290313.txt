<DOC>
<DOCNO> 290313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/ekonomi/eko09.html </URL>
<DATE> 2004/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çukurova'ya yardım edebiliriz' 
</HEADLINE>
<TEXT>


REUTERS 

Turkcell'in ortağı TeliaSonera, TMSF'ye olan borçları konusunda Çukurova Grubu'na yardım etmeye hazır olduğunu açıkladı. TeliaSonera, daha önce de defalarca, gelişmekte olan önemli piyasalarda hisse oranlarını artırma planlarının bir parçası olarak, Rus cep telefonu şirketi MegaFon'da yüzde 43.8 ve Turkcell'de ise yüzde 37.1 olan hisselerini daha da artırmak istediğini dile getirmişti. TeliaSonera'nın CEO'su Anders Igel, Barcelona'da Morgan Stanley'in düzenlediği yatırımcı konferansında, şirketin, Turkcell'deki ortağı Çukurova Grubu ve MegaFon'daki kilit yatırımcı Telecominvest ile yakınlaştığını söyledi. 
Igel, "Türkiye ve Rusya'da bu faaliyetlerimizdeki iştirak paylarımızı artırmak için fırsat aramamız konusunda, altına bakılmadık taş bırakmıyoruz. Ancak bir satıcı olmadı, bir fırsat doğması gerekiyor ve biz de her fırsatı inceliyoruz. Borçları konusunda Çukurova Grubu'na yardım etmeye hazırız. Ortaya çıkmak ve bir dizi adım atmak için finansal araçlarımız var" diye konuştu. 


</TEXT>
</DOC>
