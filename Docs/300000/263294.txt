<DOC>
<DOCNO> 263294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/guncel/gun06.html </URL>
<DATE> 2004/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan'ın 'suç duyurusu' dönüşü 
</HEADLINE>
<TEXT>


ANKARA Milliyet 

Yargıtay Başkanı Eraslan Özkaya, MİT'çi Kaşif Kozinoğlu'nun, Alaattin Çakıcı'nın dosyasıyla ilgili olarak kendi üzerinden girişimde bulunmasını neden "şik yet" konusu yapmadığı yolundaki eleştirilere yanıtını dün değiştirdi. 
Milliyet'te dün çıkan demecinde "Kozinoğlu devlet görevlisi olduğu için suç duyurusunda bulunmadığını" belirten Özkaya, dün CNN Türk'te, dosyalar için Yargıtay'a gelen vatandaşlara "Siz bize nüfuz mu etmeye çalışıyorsunuz" diyemeyeceklerini söyledi. Özkaya, "Milliyet Gazetesi Genel Yayın Yönetmeni Mehmet Yılmaz yazısında bir hatırlatmada bulunmuş. TCK'nın 232. maddesini anımsatıyor. H kimlere emir, tahakküm ve iltimas edenlerin hapis cezasıyla cezalandırılması öngörülüyor. Bunu yapan devlet memuruysa meslekten ömür boyu men ediliyor. Bu durum, aynı çerçeveye girmez mi " sorusuna şu yanıtı verdi 
"İltimas değil. Bize gelirler 'Öldüm, bittim, yandım, yanlış karar verildi, bu dosyam iyi okunsun' derler. Biz de 'Bu dosya bütün dosyalar gibi iyi okunur, senin endişelenmene lüzum yok' deriz. Hemen bu adamın, 'Efendim sen benim yanıma nasıl geldin de, derdini bu şekilde açıklıyorsun, sen bana nüfuz etmek mi istiyorsun ' diyemeyiz" 


</TEXT>
</DOC>
