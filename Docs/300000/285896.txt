<DOC>
<DOCNO> 285896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sonyas15.html </URL>
<DATE> 2004/11/03/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Eric Clapton'a terfi nişanı 
</HEADLINE>
<TEXT>

     İngilizlerin ünlü gitarcısı Eric Clapton'a, ''İngiliz Kraliyeti Komutanı'' CBE nişanı verildi. 
     ''Rock'n roll''un efsanevi ismi, terfi ettiğini gösteren nişanı Buckingham sarayında bugün düzenlenen törenle aldı. 
     ''Asi döneminin üstüne sünger çeken'' gitarcı Clapton, ''Gençken böyle bir nişanı almazdım. Çünkü o zamanlar kurulu düzene karşıydım'' dedi. 
     ''O zamanlar isyankar dönemden geçiyordum'' diyen Clapton, ''artık büyüdüğünü'' belirtti. ''Örnek olmanın önemli olduğunu düşünüyorum artık'' diyen sanatçı, bugün gerçek bir ''kralcı'' olduğunu, kraliyet hanedanına büyük saygı duyduğunu söyledi. 
     59 yaşındaki müzisyen, nişanı Prenses Anne'nin elinden aldı. 
     Clapton, 10 yıl önce müziğe katkılarından dolayı ''şövalye'' nişanıyla taltif edilmişti. 
     Dünyada hemen herkesin çok büyük gitarcı olarak kabul ettiği Clapton, 60'larda Yardbirds ve Cream gruplarıyla üne kavuşmuş, 70 ve 80'lerde ise solo çalışmalarıyla ön plana çıkmıştı. 
     
</TEXT>
</DOC>
