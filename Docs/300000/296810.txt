<DOC>
<DOCNO> 296810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/son/sondun34.html </URL>
<DATE> 2004/12/11/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
AP Başkanı Türkiye AB üyeliği öncesi daha çok ilerleme sağlamalı 
</HEADLINE>
<TEXT>

     Avrupa Parlamentosu Başkanı Josep Borrell, ''Türkiye'nin AB üyeliği öncesi daha çok ilerleme sağlaması gerektiğini'' söyledi. 
     Fransız RFI radyo kanalının sorularını yanıtlayan Borrell, ''Türkiye'de meclisin çıkardığı yasalarla teorik olarak çok önemli gelişmeler sağlandığını'' bildirdi. 
     ''Bununla birlikte genelgelerle toplumun hemen değişmesinin beklenemeyeceğini'' ifade eden Borrell, üyelik öncesi bütün alanlarda daha bir çok ilerlemenin sağlanması gerektiğini'' belirtti. 
     
     MÜZAKERELER BAŞLASIN 
     ''AB'nin Türkiye ile tam üyelik müzakerelerine başlamasına destek verdiğini'' kaydeden Borrell, tam üyeliğin 10 ile 15 yıldan önce gerçekleşmeyeceğini söyledi. 
     Borrell, ''Şimdi üyelik için değil, müzakerelerin başlaması için karar verilecek, müzakereler şüphesiz uzun sürecek, bunu uzun dönemde 10 veya 15 yıllık dönemde görmek gerekir ve üyeliğin tam gerçekleşip gerçekleşmeyeceğini de şimdiden bilemeyiz'' dedi. 
     Borrell, Avrupa Parlamentosu'nun gelecek hafta oylayacağı ve müzakerelerin başlamasını öneren tavsiye karar tasarının büyük çoğunlukla geçmesinin beklendiğini bildirdi. 
     
</TEXT>
</DOC>
