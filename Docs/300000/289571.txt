<DOC>
<DOCNO> 289571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sonspo11.html </URL>
<DATE> 2004/11/17/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Sağlam İstanbulspor maçına mutlak galibiyet için hazırlanıyoruz 
</HEADLINE>
<TEXT>

     Gaziantepspor'da, İstanbulspor maçının hazırlıkları galibiyet hedefiyle sürüyor. 
     Bayram izninin ardından çalışmalara başlayan kırmızı-siyahlı ekipte, ülkelerinden önceki gün dönen Bouazizi ve Jaziri de takımdaki yerlerini alırken, Lazarov ve Bekir ise yarın Gaziantep'e dönüp, çalışmalara başlayacak. 
     Teknik Direktör Nurullah Sağlam, zorlu İstanbulspor maçına mutlak galibiyet için hazırlandıklarını söyledi. 
     İstanbulspor maçı hazırlıklarının keyifli bir ortamda geçtiğini ve morallerin yüksek olduğunu ifade eden Sağlam, ''Günde çift antrenman yaparak İstanbulspor maçına hazırlanıyoruz. Futbolcularım hırslı ve istekli çalışıyor. Tek düşüncemiz galibiyet, başka bir sonucu düşünmek dahi istemiyoruz'' dedi. 
     İstanbulspor maçının çok zorlu geçeceğini belirten Sağlam, şöyle devam etti 
     ''Rakibimiz, ligde alt sıralarda bulunuyor. Şiddetle puana ihtiyaçları var. Bir çıkış yakalamak için sahaya 3 puan için çıkacaklarını biliyoruz. Kısacası, işimiz hiç de kolay olmayacak. Bizim hedefimiz de mutlak 3 puan olacak. Samsunspor maçı ile başlayan olumlu havayı devam ettirip, yeniden istikrarlı bir çıkış yakalamak için mutlaka galip gelmemiz gerekiyor. Tüm hesaplarımız galibiyete yönelik. Taraftarlarımızın da desteği ile sahadan gülen taraf olarak ayrılmak istiyoruz.'' 
     
</TEXT>
</DOC>
