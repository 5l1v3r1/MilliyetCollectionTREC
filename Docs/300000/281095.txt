<DOC>
<DOCNO> 281095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/siyaset/siy02.html </URL>
<DATE> 2004/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'KKTC'de hukuk bizden daha fazla' 
</HEADLINE>
<TEXT>


SEFA KARAHASAN Lefkoşa 


Güney Kıbrıs'ta yayımlanan Cyprus Mail gazetesi, KKTC'nin Rumlar'dan daha fazla hukuk devleti olduğunu ve Avrupa Birliği'nin Rumları üyeliğe alarak hata yaptığını yazdı. 
Gazetede dün Lukas G. Haralambus imzası taşıyan makalede, Rum tarafındaki yolsuzluklara yer verildi. KKTC Cumhurbaşkanı Rauf Denktaş'ın oğlunun dünürü Salih Boyacı'nın bile KKTC mahkemelerinde yargılandığı anlatılan makalede, Rum lideri Papadopulos'un bütün yolsuzluklara göz yumduğu bilgisine yer verildi. 
Makalenin satır başları şöyle 
"Değerli okuyucularım, size basit bir soru soracağım, 'Kıbrıs'ta gerçek sahte devlet kimdir ' Rum toplumunun bir ferdi olmama rağmen, bunun Kuzey Kıbrıs olmadığını söyleyebilirim. Kuzey'de bir çürümüşlük olabilir, ancak AB üyeliğinin gerektirdiği bir hukuk düzeni mevcuttur. Mayıs öncesinde, AB'nin devletimizi üye yapmakta büyük hata yapacağını çok kez yazdım. Bizim devletimiz sahte bir devlettir ve Avrupa'nın siyasi değer ve ilkeleriyle hiçbir ilgisi yoktur." 




</TEXT>
</DOC>
