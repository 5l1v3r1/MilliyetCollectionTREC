<DOC>
<DOCNO> 291889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/magazin/amag.html </URL>
<DATE> 2004/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Televole filmler' Kıraç'a göre değil 
</HEADLINE>
<TEXT>


Beyazperdeye adım attığından beri 'kalburüstü' yapımlarda oynayan, son yıllarda dünyaya açılan Güven Kıraç, "Filmlerim az ama öz olsun" diyor 

Alin Taşçıyan 

Sinemaya 'Masumiyet'teki başrolüyle başladığından beri kalburüstü yapımlarda rol alan Güven Kıraç için, 2004 bereketli geçti. 
'Mucizeler Komedisi'nde 'bir televizyonun yırtık, arsız, fütursuz magazin müdürü ve yarışma programı sunucusu' olarak sahneye çıkan Kıraç, biri Alman yapımı 3 filmde birden oynadı. 5 yönetmenli 'Anlat İstanbul'un Selim Demirdelen imzalı 'Külkedisi' bölümünde Yavuz Turgul'un 7 Ocak'ta gösterime girecek 'Gönül Yarası'nda ve Fatih Akın'ın yazdığı 'Kebab Connection'da rol aldı. Almanya'nın Hoff Festivali'nde prömiyeri yapılan 'Kebab Connection' martta vizyona girmeden, Kıraç'la söyleştik. 

Başrollerinden birini üstlendiğiniz Alman yapımı 'Kebab Connection' hakkında yanlış haberler çıkıyor. Doğrusunu anlatır mısınız 
Senaryosunu Fatih Akın'ın yazdığı, Alman yönetmen Anno Saul'un yönettiği bir film. Fatih çekecekti, ama 'Duvara Karşı'nın yoğun trafiği yüzünden yapamadı. 

Filme Fatih Akın çekeceği zaman mı dahil oldunuz, daha sonra mı 
Fatih ile 'Duvara Karşı'dan önce tanışıyorduk. Sıkı bir dostluğumuz var. Bundan sonraki her projesinde benimle çalışmak istiyor. Mart'ta 'Soul's Kitchen'ı çekeceğiz, 2006'ya bir proje hazırlıyoruz. 'Kebab Connection'ı çekemeyeceğini ama Anno Saul'a güvendiğini söyledi. Filmde Almanca oynamam gerekti. 2 buçuk - 3 ay ders aldım. 

Nasıl bir karakter canlandırıyorsunuz 
Mehmet, Hamburg Altona'da yaşayan, taksicilik yapan bir adam. Bir komedi filmi bu. Kardeşimin Hasan Ali Mete bir kebapçısı var oğlum İbo Dennis Moschitto sinema okumuş. Kebapçıda işler iyi gitmeyince amcasına bir reklam filmi çekmeyi teklif ediyor. Bir gece arkadaşlarıyla kebapçıya giriyor ve bir Kung Fu filmi çekiyor. İbo'nun hayali Almanya'nın ilk Kung Fu filmini çekmek Başvurduğu yapımcılar kabul etmemiş. Reklam filmi izni ve bütçesi koparınca hemen ikisini birleştiriyor. Amcanın kızıp köpürmesine rağmen film yayımlanınca herkes kebapçıya akın ediyor 

Kekilli konuk oyuncu 
Sibel Kekilli'nin rolü nedir 
Sibel konuk oyuncu. Bir İtalyan anneyi oynuyor. 

Uluslararası projelere kaymanızın nedeni bunların daha avantajlı olması mı 
Başından beri oyuncu olarak tercihim, evrensel işlerde, ortak yapımlarda rol almak uluslararası bir oyuncu haline gelmekti. Türkiye'de de iyi projeler seçmeye gayret ediyorum. Birbirinden değerli yönetmenlerle çalıştım. Sinema serüvenim zaten çok iyi başladı. Zeki Demirkubuz gibi çok önemli bir yönetmenle çalışarak adım attım sinemaya. Az ama öz olsun filmlerim. Televole filmlerinde olmak istemem. 



</TEXT>
</DOC>
