<DOC>
<DOCNO> 293562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sontur42.html </URL>
<DATE> 2004/11/30/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Ret cevabı aldığı kızın boğazını kesmek istedi .. 
</HEADLINE>
<TEXT>

     Denizli'de bir genç, arkadaşlık teklifini kabul etmeyen 17 yaşındaki kızın boğazını sokak ortasında kesmek istedi. 
     Alınan bilgiye göre, cep telefonu tamircisi Mehmet T, bir mağazada tezgahtarlık yapan S. Ç'yi 17 , görüşmek istediğini belirterek, Ulu Cami yanındaki bir kafeye davet etti. 
     Kafeye gelen Ç, Mehmet T'nin kendisine arkadaşlık teklif etmesi üzerine gitmek isteyince, iki genç arasında tartışma çıktı. 
     Tartışmayı caminin önündeki banklarda sürdüren gençlerden S.Ç, bir daha kendisiyle görüşmek istemediğini söyleyip hızla uzaklaşırken, ret cevabına sinirlenen Mehmet T, caminin önündeki yolda bıçakla genç kıza saldırıp boğazını kesmek istedi. Boğazının iki tarafından, çenesinden ve omzundan bıçak darbeleriyle ağır yaralanan S.Ç, Denizli Devlet Hastanesi Acil Servisi'ndeki ilk müdahalenin ardından ameliyata alındı. 
     Yetkililer, Çakmak'ın sağlık durumunun ciddiyetini koruduğunu, olaydan sonra kaçan Mehmet T'nin arandığını belirtti. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
