<DOC>
<DOCNO> 292630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sonspo03.html </URL>
<DATE> 2004/11/27/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Bir Daum klasiği Önce söyledi, sonra kıvırdı... 
</HEADLINE>
<TEXT>

     Prag maçı sonrası, sezon sonunda ayrılabileceği imasında bulunan Daum, sözleri ters tepince, upuzun bir açıklamayla durumu düzeltmeye çalıştı. 
     
     Başka yöne çekildi’ 
     Daum, iki senedir birçok kez yaptığı gibi, yine ortaya bir laf attı, baktı ki oklar kendisine dönüyor, Çevir kazıö yapıp, medyayı suçlayarak kurtulmaya çalıştı. Sparta Prag maçı sonrası, Sezon sonunda sözleşmem sona eriyor. Bunu değerlendirip bir karar vermeliyimö diyen Alman hoca, dün kulübün resmi internet sitesine upuzun bir açıklama yaptı. Sözleşmesini gündeme getirmesiyle ilgili sözlerinin başka yöne çekildiğini ileri süren tecrübeli teknik adam, şunları söyledi 
     
     Ortak hedefimiz var’ 
     Şunu herkesin bilmesini istiyorum ki, sözleşmemle ilgili görüşmeleri sadece Fenerbahçe Başkanı ve Yönetim Kurulu üyeleriyle yaparım, kamuoyu aracılığıyla değil. Çünkü Aziz Yıldırım ve benim ortak bir hedefimiz var. Bu, Fenerbahçe’nin mümkün olan en büyük başarıyı yakalamasına yönelik bir hedeftir. Herkesin bildiği gibi, uzun dönem başarılı bir şekilde çalışmak üzere planlarımızı yaptık. Bunun dışında yapılan tüm haber ve yorumlar gerçeği yansıtmamaktadır.ö 
     
     Kulüpte hava süper’ 
     Aziz Yıldırım ve Yönetim Kurulu üyeleri, son 18 ay içinde futbol takımının başarılı bir geleceğe sahip olabilmesi için çok iyi bir temel oluşturdu ve başarılı olmamız için bize tüm imkanları sağladı. Bunun için kendilerine ancak teşekkür edebiliriz. Takım, bilinçli bir şekilde hedefe yönelik gerçekleştirildi, güçlendirildi ve başarılı yola girdi. Kulüpte, görülmeye değer, mükemmel bir hava var. Ulusal ve uluslararası anlamda daha başarılı olabilecek potansiyele sahibiz.ö 
     
     Hatasız değilim’ 
     Türk futbolunun daha iyi yerlere gelmesi için saatler boyu çalışıyorum. Bunun Türk medyası tarafından aşağı çekilmemesi gerekiyor. Türkiye’nin ikinci vatanım olduğunu her fırsatta söylüyorum. Ama maalesef, dışarıdaki basın mensuplarına Türkiye’deki olayların, gösterildiği kadar olumsuz, dramatik olmadığını izah etmek zorunda kalıyorum. Ben de hatasız değilim. Her zaman olumlu veya düzeltici eleştiriye açığım. Herşeye rağmen sorumluluk sahibi basın mensupları var.ö 
     
</TEXT>
</DOC>
