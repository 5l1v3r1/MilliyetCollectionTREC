<DOC>
<DOCNO> 289634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sonyas10.html </URL>
<DATE> 2004/11/17/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Sesten 10 kat hızlı uçak 
</HEADLINE>
<TEXT>

     İhsan DÖRTKARDEŞ, DHA 

ABD Ulusal Havacılık ve Uzay Dairesi NASA sesten 10 kat daha hızlı giden bir uçağı deneyeceğini açıkladı. 
     Amerika'nın Sesi Radyosu'nun haberine göre, X-43-A adlı 3 buçuk metre uzunluğunda 1.5 buçuk metre genişliğindeki insansız uçağın saatte 11 bin kilometre hız yapması bekleniyor. Uzaktan kumanda edilecek jet uçağı, içindeki yakıtı dışardan aldığı oksijenle birleştirerek yakan özel bir jet motoruyla çalışıyor. Test uçağıyla üzerine yerleştirildiği roket şu anda BE-52 tipi bir bombardıman uçağının içerisinde bulunuyor. İki araç bombardıman uçağından ayrıldıktan sonra roket, X-43-A'yı yeryüzünden 33 kilometre yükseğe taşıyacak. 
     Bu irtifada roketten ayrılacak olan deneme uçağının 10 saniye kadar uçtuktan sonra Büyük Okyanus'a düşerek parçalanması bekleniyor. X-43-A'nın Mart ayında yapılan ilk denemesi başarılı olmuştu. 

     
</TEXT>
</DOC>
