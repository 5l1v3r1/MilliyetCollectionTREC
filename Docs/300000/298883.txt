<DOC>
<DOCNO> 298883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sondun15.html </URL>
<DATE> 2004/12/19/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Papadopulos Veto etseydim, sorunun çözümüne yardımcı olmazdı 
</HEADLINE>
<TEXT>

     Züleyha Karaman bildiriyor 

Güney Kıbrıs Rum yönetimi lideri Tasos Papadopulos, Türkiye'nin Gümrük Birliği anlaşmasını AB'nin 10 yeni ülkesini de kapsayacak şekilde genişletmesinin, ''üyelik müzakerelerinin 3 Ekim 2005'te başlayabilmesi konusunda zorunlu bir önkoşul teşkil ettiğini'' ifade ederek, ''2 Ekim 2005'e kadar Türkiye'nin Gümrük Birliği protokolünü imzalayıp hayata geçirmemesi halinde 'Kıbrıs Cumhuriyeti'nin, Türkiye'nin Avrupa Birliği ile üyelik müzakerelerinin başlamasına rıza göstermeme hakkına sahip olduğunu'' söyledi. 
     Avrupa Birliği AB zirvesinin sonucundan ''genel olarak memnun olduğunu'' belirten Papadopulos, ''Önemli ve olumlu bir adım attık. Elbette fazlasını istedik, ancak mevcut şartlar altında, elde edebileceğimizin azını başardık'' dedi. 
     Papadopulos, ''Türkiye'nin Avrupa perspektifini, yıllardır değişmeyen politikaları mantığında, AB'ye ve dolayısıyla 'Kıbrıs'a karşı olan yükümlülüklerini tam olarak yerine getireceği mantığıyla desteklediklerini'' ifade etti. 
     

     
</TEXT>
</DOC>
