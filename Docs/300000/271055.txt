<DOC>
<DOCNO> 271055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/guncel/gun01.html </URL>
<DATE> 2004/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu çile bitmez 
</HEADLINE>
<TEXT>


İnşaat çalışmaları, tatilcilerin dönüşü ve okulların açılmasıyla İstanbul trafiği yeniden içinden çıkılmaz hale gelecek 

ŞENOL DEMİRCİ İstanbul 

Hoş geldin k bus... Tatilciler döndü, kavşaklarda yol yapım çalışmaları bitmedi ve İstanbul'da trafik içinden çıkılmaz hale geldi. Yarın da okullar açılıyor. Yetkililer yaz sezonunun bitmesiyle birlikte İstanbul trafiğine 500 bin aracın daha eklendiğini belirtti. 
İstanbul Büyükşehir Belediyesi Ulaşım Koordinasyon Daire Başkanı Doç. Dr. Rafet Bozdoğan, özellikle son 10 gün içinde yaşanan trafik işkencesinin okulların açılmasından bir hafta sonra normale döneceğini öne sürüyor. İstanbul trafiğine günde 1 milyon 500 bin ile 1 milyon 700 bin aracın çıktığını belirten Bozdoğan, "Okul servislerinin de eklenmesiyle önümüzdeki bir hafta daha da yoğun bir trafik yaşanacak. İstanbullular'dan ricamız 10 gün özel araçlarıyla trafiğe çıkmamalarıdır. İlk günlerde yaşanacak tıkanıklıklar 10 günde normale dönecektir" dedi. 

250 noktada çalışma var 
Yollardaki kavşak ve onarım çalışmalarının, yoğunluğu söylendiği kadar etkilemediğini savunan Bozdoğan, "İstanbul trafiğinin değişik 250 noktasında onarım ve inşaat çalışmaları var. Bu onarımların okulların açılmasına bir gün kala kesinlikle tamamlanmasını emrettik" diye konuştu. Trafiği olumsuz düzeyde etkilediği öne sürülen kavşak yapımlarının ise okulların açılmasıyla birlikte yeni bir düzene sokulacağını bildiren Bozdoğan, şöyle konuştu 
"Kavşakların yapım nedeni o noktalardaki trafik tıkanıklığıdır. O noktalar zaten tıkanıyordu. Ekstra bir tıkanmaya neden oldukları düşüncesi yanlış." 

Yetişmemiz imk nsız 
Bozdoğan, İstanbul'da yaşanan ulaşım sorunlarının çözümü için gereken miktarın da 2 ile 3 milyar dolar arasında olduğunu bildirdi. Bozdoğan, şöyle devam etti 
"İstanbullunun özel aracına gerek duymayacağı bir ulaşım sistemine ihtiyacımız var. Metro, hafif metro, daha modern toplu taşıma araçlarıyla entegre edilmiş deniz ulaşımını çözüm olarak görüyoruz. İstanbul trafiğine her gün 300 ile 400 yeni araç dahil oluyor. Bu da yılda 150 bin yeni aracın trafiğe katılması demek oluyor. 10 yıl sonra trafikteki araç sayısı ikiye katlanarak 3 milyon düzeyine ulaşacak. Bunlar için yeni yollar ve kavşaklar yapmak zorundayız. Bir kavşak 2 yılda tamamlanıyor. Buna yetişmemiz mümkün değil." 

Çalışmalar ne zaman bitecek 

İstanbul trafiğinde şişmelere neden olan tramvay çalışmalarını İETT, kavşak inşaatlarını Büyükşehir Belediyesi Fen İşleri Daire Başkanlığı yürütüyor. Tramvay ve kavşak inşaat çalışmaları ve bitiş tarihleri şöyle 
Kabataş - Taksim finiküleri 27 Mart 2005Edirnekapı - Sultançiftliği Tramvay Hattı Aralık 2005Avcılar Kavşağı Nisan 2005Kadife Kavşağı Mart 2005Eminönü-Kabataş Tramvay Hattı 15 Ekim 2004 Güneşli Kavşağı Aralık 2004Altunizade Kavşağı Kasım 2004Dudullu Kavşağı Aralık 2004 

Trafikte tıkanmanın nedenleri 

Bozdoğan, İstanbul yollarında sıkıntı yaratan 6 büyük inşaat çalışması bulunduğunu bildirdi. Bu çalışmaları, trafiğe nefes aldıracak büyük projeler olarak nitelendiren Bozdoğan şöyle konuştu, "Karaköy-Kabataş hattındaki tramvay çalışması, Kabataş-Taksim finiküler çalışması ile Edirnekapı - Sultançiftliği tramvay hattı çalışmaları sürüyor. Bu projeler trafik sorununun çözümüne yönelik. Yine, Altunizade, Avcılar, Kadife, Güneşli ve Dudullu kavşakları da tıkanmalara neden oluyor. Kavşak inşaatlarındaki çalışmalar da pazar gününden itibaren trafiği yüzde 1 düzeyde etkileyecek şekilde sürdürülecektir." 


</TEXT>
</DOC>
