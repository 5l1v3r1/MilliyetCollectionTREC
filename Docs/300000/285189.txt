<DOC>
<DOCNO> 285189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sontur11.html </URL>
<DATE> 2004/11/01/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Kesik bacaktan sonra kesik kol bulundu 
</HEADLINE>
<TEXT>

     DHA 

SAKARYA Nehri'nde bir hafta önce bulunan kesik kadın bacağından sonra aynı bölgede dün de omuz hizasından kesilmiş bir kadın kolu bulundu. 
     Sakarya Nehri'nde avlanan balıkçılar bir hafta önce Adapazarı merkeze bağlı Köprübaşı Köyü civarında bir kadın bacağı buldu. Bulunan bacak İstanbul Adli Tıp Kurumu'na gönderildi. Aynı bölgede avlanan balıkçılar dün de bacağı buldukları noktaya 200 metre uzaklıkta, omuz hizasından kesilmiş bir kadın kolu buldu. Jandarmaya teslim edilen kol da İstanbul Adli Tıp Kurumu'na gönderildi. 
     Bölgede geniş çaplı araştırma yapan Jandarma, bulunan parçaların bir kişiye ait olduğu üzerinde dururken, cinayeti aydınlatmak izin yakınları kaybolanların başvurularını bekliyor. Jandarma yetkilileri, ceset parçalarının bulunduğu bölgede dalgıçlarla geniş çaplı bir araştırma yapacaklarını söyledi. 
     
</TEXT>
</DOC>
