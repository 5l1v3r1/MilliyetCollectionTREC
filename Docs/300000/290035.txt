<DOC>
<DOCNO> 290035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/spor/aspo.html </URL>
<DATE> 2004/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Altıntop patladı 
</HEADLINE>
<TEXT>


Almanya'nın Schalke 04 Kulübü'nde forma giyen Hamit Altıntop, Milli Takımlar Teknik Direktörü Ersun Yanal'a sert bir mesaj yolladı. Genç futbolcu, oynatılmamasını "Küstahça bir davranış" olarak nitelendirdi 

MEHMET DEMİRCAN 


Çok öfkelendi 
DÜNYA Kupası Eleme Grubu'ndaki en zorlu rakiplerimizden Ukrayna karşısında elde edilen 3 - 0'lık yenilginin yankıları sürerken, Milli Takım'ın içinden öfkeli bir ses yükseldi. Almanya'nın Schalke 04 kulübünde forma giyen ve başarılı futboluyla yıldızı parlayan Hamit Altıptop, Teknik Direktör Ersun Yanal'a sert bir mesaj yolladı ve "Bence, A Milli Takım'da oynamamam küstahça bir davranış" ifadesini kullandı. 

"Forma bekliyordum" 
ÜMİT Milli Takım'dan, A takımı yükselen ve her maçın kadrosuna çağrılan Hamit Altıntop, kendisine hiç şans verilmediğine dikkat çekti. Genç futbolcu, "Buna bir türlü anlam veremiyorum. Aslında fazla söze gerek yok. Ama Ukrayna maçında forma giymeyi bekliyordum. Yapacak bir şey yok. Tabii ki oynamama üzüldüm, ama böyle bir skorla kendi sahamızda mağlup olmamıza daha çok üzüldüm" diye konuştu. 


'Ayağım çime takıldı' 

Kendini savundu 
UKRAYNA'NIN Shevchenko ile kazandığıı ikinci golde yaptığı hata ile leştiri toplayan ve oyun dışına da alınan Fenerbahçeli Servet kendini savundu. Ay - Yıldızlı oyuncu, "Shevchenko ile bire bir kaldığım zaman kimse benim ayağımın çime takıldığını görmedi. Sanki Shevchenko elini kolunu sallaya sallaya ceza alanına girmiş gibi gözüktü. O pozisyondan sonra gol yedik. Kesinlikle bir kademe hatası yapmadım" dedi 

"Kızgın değilim" 
SERVET, oyundan alındığı için kızarak soyunma odalarına gittiği iddilarını da yalanladı. Genç oyuncu, "Ben eğer kızsam, koşarak değil, yürüye yürüye giderdim. Sol taraftaydım ve oyundan çabuk çıkmak için o yöne, yani soyunma odasına gittim. Çünkü bize zaman lazımdı. Kimseye kızgınlığım yok. zaten haddime düşmez. Önemli bir maç kaybettik, ama herşey bitmedi. Herkes işini yapıyor. Ersun Yanal da öyle" diye konuştu 

Deniz bitti 

MİLLİ Takım'ın çalıştırıcısı Ersun Yanal'ın, Ukrayna karşısında büyük hatalar yapan Deniz'e neşter vuracağı ileri sürüldü. Yanal'ın, tıpkı Hakan Şükür gibi, Fenerbahçeli futbolcuyu artık Milli Takım kadrosuna çağırmayacağı iddia edildi. Bu arada Ay - Yıldızlı Teknik Direktör'ün özellikle Nihat konusunda büyük hayal kırıklığı yaşadığı, Gökdeniz'in perfomansına da şaşırdığı bildirildi. 

Yıldıray kıl payı 

İlk on birdeydi 
AY - Yıldızlı ekibin hocası Ersun Yanal'ın, Ukrayna maçı öncesinde Yıldıray Baştürk konusunda büyük tereddütler yaşadığı öğrenildi. Yanal'ın, uzun süredir milli forma giymeyen yıldız oyuncuyu, 17.30'a kadar oluşturduğu kadroda ilk on bire aldığı, ancak daha sonra Okan'ı tercih ettiği bildirildi. Milli hocanın, Yıldıray'ı bundan sonraki maçlarda kesinlikle ilk onbire alacağı vurgulandı. 

'Eve gidip, düşünün' 

Oyunculara uyarı 
ERSUN Yanal'ın, maç sonrası otelde yaptığı toplantıda oyunculara tepkili konuşmalar yaptığı öğrenildi. Milli hocanın, "Şimdi hepiniz evinize gidin ve bugün dün neden yenildiğinizi düşünün. Ama bu işinz daha bitmediğini de aklınızdan çıkarmayın ve umudunuzu kırmayın" dediği bildirildi. 

Radikal kararlar 
YANAL'IN, eleştirilerden çok bunaldığı, bu nedenle kendi durumunu bir kez daha gözden geçireceği de ileri sürüldü. Ancak Ay - Yıldızlı ekibin patronunun, bundan sonraki karşılaşmalar için radikal kararlar almayı planladığı, kadroda büyük değişiklikler yapabileceği de belirtildi. 

Avrupa da şokta 

FIFA'nIn internet sitesinde, A Milli Takım'ın 55 bin kişilik muhteşem seyircinin hayallerini yıktığı görüşü yer aldı. Site, "Türkiye'nin baskısına dayanacak çok takım yok ama birçok takımın da Shevchenko'su yok" yorumunu yaptı. Sitede Emre maçın adamı ilan edildi. UEFA sitesinde ise Blokhin'in kontratak taktiğinin tuttuğu dile getirildi. Danimarka basını "kabus gerçekleşti" değerlendirmesini yaptı. Yunanlılar da "Ukrayna İstanbul'u feth etti, Türkler'in umutları azaldı" diye yazdı. 

Otele marş marş 

Ersun Yanal, Fenerbahçeli futbolcuların, karşılaşma sonrası eve gitmek için arabalarını otoparka getirttiklerini öğrenince, bütün takımı kampa götürdü 

Kadıköy yakındı 
A Milli Takım'ın, Ukrayna karşısındaki bozgunu sonrası gerilim dolu dakikalar yaşandı. Fenerbahçeli futbolcular, maçın Şükrü Saracoğlu Stadı'nda oynanmaması nedeniyle, çoğu Kadıköy yakasında oturduğu için, arkadaşları kanalıyla özel arabalarını otoparka getirtmişler, eve dönüş hazırlığını tamamlamışlardı. Ancak Volkan, Rüştü, Deniz, Servet, Ümit Özat ve Tuncay'ın bu planları karşılaşma sonunda tutmadı. 

Hoca sinirlendi 
90 dakika bitiminde soyunma odalarına büyük üzüntü ve gerilim hakim olurken, Teknik Direktör Ersun Yanal, Sarı - Lacivertli futbolcuların eve gitmek için arabalarını otoparka çektirdiklerini öğrenince sinirlendi ve tüm takımı Polat Otel'e götürdü. Böylece Fenerbahçeliler'in otoları parkta kaldı. Bu arada otelde toparlanan oyuncular son anda Menajer Can Çobanoğlu'nun cabasıyla toplantıda bir araya geldiler. 

8 yılın en kötüsü 

Yanal sınıfta kaldı 
ERSUN Yanal yönetimindeki A Milli Takım, 1996'dan bu yana Avrupa Şampiyonası ve Dünya Kupası Eleme Grubu maçlarına en kötü başlangıcı yaptı. Yanal yönetiminde 5 maçta 6 puan toplayan milliler, en başarısız dönemini geçiriyor. Sepp Piontek döneminde 1994 Dünya Kupası elemelerinde 5 maçta 1 galibiyet ve 4 yenilgi alan Ay - Yıldızlı ekip, aradan geçen dönemde en başarısız dönemini Ersun Yanal yönetiminde yaşıyor. 

İlk 5 maç tablosu Organizasyon O G B M A Y P S.Piontek 1994 Dün.Kup.Ele.Gru. 5 1 0 4 6 12 3 F.Terim 1996 Avr.Şam.Ele.Gru. 5 3 1 1 12 6 10 M.Denizli 1998 Dün.Kup.Ele.Gru. 5 2 1 2 10 5 7 2000 Avr.Şam.Ele.Gru. 5 4 0 1 11 5 12 Ş.Güneş 2002 Dün.Kup.Ele.Gru. 5 3 2 0 7 3 11 2004 Avr.Şam.Ele.Gru. 5 4 0 1 11 3 12 E.Yanal 2006 Dün.Kup.Ele.Gru. 5 1 3 1 6 5 6 

Golleri de tahmin etti 

Hoca kroki çizdi 
ERSUN Yanal maç öncesi yaptığı taktik toplantılarda, Ukrayna'nın ve özellikle Shevchenko'nun gol planlarını krokilerle çizmiş ve savunmayı uyarmıştı. Milan formasıyla sürekli gelen uzun topları gole çeviren Shevchenko'nun koşu yollarını bile tarif eden Yanal'ın bu tahmini, yediğimiz iki golde tuttu. Bu arada hocanın, oyunculara verdiği hiçbir taktiği sahaya yansıtamadıkları için de kızdığı öğrenildi. 


</TEXT>
</DOC>
