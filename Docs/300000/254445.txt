<DOC>
<DOCNO> 254445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sontur26.html </URL>
<DATE> 2004/07/10/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Tunceli'de PKK operasyonu.. 10 kişi tutuklandı 
</HEADLINE>
<TEXT>

     İzmir'de yakalanan ve terör örgütü PKK Kongra-Gel'in bombacısı olduğu belirlenen Ali Çabuk'un ifadeleri doğrultusunda, örgüte yardım ve yataklık ettiği belirlenen 10 kişi tutuklandı. 
     Bir süre önce İzmir'de yakalanarak, Tunceli'de yer gösterimi yaptırılan Ali Çabuk'un, ifadesi doğrultusunda Hozat, Avacık ve Pertek İlçeleri'nde örgüte yardım ve yataklık ettiği belirlenen 10 kişi yakalandı. 
     Çabuk'un ifadeleri doğrultusunda yakalanan Seyit Ali K, Erdal K, İsmail A, Hasan A, Deniz Ş, İsmail Y, Baki K, Veli B, Hüseyin Ş. ve Yusuf E'nin ifadelerinin ardından çıkarıldıkları Sulh Ceza Mahkemesi'nce, tutuklanarak Tunceli Kapalı Cezaevi'ne konuldukları bildirildi. 
     İzmir'de yakalanan ve tutuklu yargılanmak üzere Malatya Ağır Ceza Mahkemesi'ne sevk edilen Ali Çubuk'a, Tunceli'de yapılan yer göstermesi sonucunda, tahrip gücü yüksek 10 adet bomba bulunarak, etkisiz hale getirilmişti. 
     
</TEXT>
</DOC>
