<DOC>
<DOCNO> 280227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/siyaset/siy07.html </URL>
<DATE> 2004/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'dan 'AB harek tı' 
</HEADLINE>
<TEXT>


UTKU ÇAKIRÖZER Ankara 


Dışişleri Bakanlığı, Türkiye'nin Avrupa Birliği sürecinde, 17 Aralıkta'ki AB zirvesinde müzakerelerin hemen başlatılması ve bu süreçteki yavaşlatıcı koşulların kaldırılması için harekete geçti. Dışişleri Bakanı Abdullah Gül, Türkiye'nin AB Daimi Temsilcisi Oğuz Demiralp ile AB Dönem Başkanı Hollanda'daki Büyükelçi Tacan İldem ve bürokratlarla dün Ankara'da yaptığı toplatısında, 17 Aralık'a kadarki süreçte, Brüksel'de ve AB başkentlerinde uygulanacak stratejiyi belirledi. Hedefler de şöyle belirginleşti "Komisyon'un 'müzakerelere başlansın' tavsiyesinin zirvede kabul edilerek, müzakerelerine 2005'in ilk yarısında resmen başlanacağının açıkça ifade edilmesinin sağlanması, raporda öngörülen tarama sürecinin kaldırılması, müzakere süreciyle ilgili diğer adaylardan farklı olarak sadece Türkiye'nin önüne konan koşulların kaldırılması, müzakere sürecini yavaşlatacak koşulların kaldırılması, Serbest dolaşıma getirilen 'kalıcı kısıtlamaların' kaldırılması." 


</TEXT>
</DOC>
