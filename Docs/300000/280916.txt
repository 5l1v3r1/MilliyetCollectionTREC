<DOC>
<DOCNO> 280916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/yasam/axyas01.html </URL>
<DATE> 2004/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınların çoğu, 'iktidar' için işletme okuyor 
</HEADLINE>
<TEXT>


Kariyer peşindeki Türk kadınlarının yüzde 43'ünün erkek egemenliğine karşı işletme okuduğu anlaşıldı 

SİBEL KAHRAMAN İstanbul 

Dünyanın en büyük eğitim organizasyonlarından World MBA Tour'un araştırmasına göre, Türk kadınları ağırlıklı olarak işletme okumak istiyor. İtalya'da yüzde 23, İngiltere'de yüzde 25, İspanya'da yüzde 27, Almanya'da yüzde 31, Fransa'da yüzde 15 olan oran, Türkiye'de yüzde 43. 
World MBA'in araştırmasına göre, kadınlar, kariyer olasılıklarını yükseltmek için işletme okullarına gidi- 
yor. MBA sahibi kadınlar, bu yolla erkeklerin engellemelerine karşı kariyerlerinde emniyet sağlıyor. 

'World MBA Tour' geliyor 
Kadınlar öğrenim giderleri için burslara ve ailelerine güvenirken, seçimlerini etkileyen faktörlerin başında yüzde 65'le uluslararası tanınma geliyor. Adayların yüzde 52'si güçlü MBA isterken, yüzde 19'u maliyete önem veriyor. Dünyadaki en gözde işletme okulları ve yöneticilerinin bir araya geldiği '11. World MBA Tour', 24 Ekim'de İstanbul Conrad Otel'de olacak. 


</TEXT>
</DOC>
