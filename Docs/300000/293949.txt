<DOC>
<DOCNO> 293949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sonyas08.html </URL>
<DATE> 2004/12/01/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Ünlüler ve lakapları... Pitbul Brad, gitar Jennifer... 
</HEADLINE>
<TEXT>

     İlk bakışta birşey çağrıştırmayan bu kelimeler, sinema, müzik ve podyum dünyasının birbirinden ünlü isimlerine ait lakaplar. Ünlülerin internet sitelerinde yer alan bilgiler, onların yakın çevrelerinde ilginç takma isimlerle anıldığını ortaya koydu. Buna göre, işte ünlülerin lakapları 
     - Nicole Kidman Nic Ünlü yıldızın isminin kısaltması olan ''Nic'', özellikle eski eşi Tom Cruise tarafından sıkça kullanılıyordu. 
     - Gisele Bündchen Aslında ''Gisele Carolina Nonnenmacher Bündchen'' şeklinde kraliyet ailesi mensuplarını andıran uzun bir isme sahip olan Brezilyalı mankene arkadaşları ''Gise'' diye sesleniyor. 
     - Naomi Campbell Dünyaca ünlü siyah mankene önce yakın çevresi, şimdi tüm dünya ''Siyah Panter-Black Panther'' diyor. 
     - Brad Pitt Sinema dünyasının ünlü aktörü Brad Pitt'in lakabı lise yıllarından kalma. Halen eşi aktris Jennifer Aniston ve yakın arkadaşlarının kullandığı bu lakap, soyadından esinlenilerek konulan ''Pitbul''. 
     
     KEDİ KADIN... 

     - Angelina Jolie Her ne kadar ''Kedi Kadın-Catwoman'' denildiğinde akla artık Halle Berry gelse de arkadaşları Angelina Jolie'yi bu lakapla çağırıyor. Yemyeşil gözleri ve delici bakışlarıyla kediyi çağrıştıran güzel yıldızın bir başka takma ismi de ''Angie''. 
     - Jennifer Lopez Magazin dünyasında ''J.Lo'' takma ismiyle tanınan Lopez'in bir başka lakabı da ünlü olmadan önceki yıllarından kalma. Şöhrete kavuşmadan önce bir spor salonunda dans dersleri veren sanatçıya öğrencileri vücut şeklinden esinlenerek ''Gitar-La Guitarra'' dedi. Halen yakın çevresi Jennifer'ı ''gitar'' diye çağırıyor. 
     - Britney Spears Genç şarkıcının arkadaş çevresindeki ismi ''Brit''. 
     - Julia Roberts Şu günlerde ikiz bebek annesi olmanın mutluluğunu yaşayan ''Julie Fiona Roberts''ın lakabı uzun yıllardır ''Jules''. 
     - Bruce Willis Arkadaşlarının ''Bruno'' dediği aktör, bu isimle albüm bile çıkardı. 
     
     LAKAP ZENGİNİ 

     - Madonna Namı diğer ''Madonna Louise Veronica Ciccone'', isminin uzunluğu kadar fazla lakaba da sahip. ''Nonnie'', ''Maddy'', ''Mo'', ''The Material Girl'', ''Madge'' ve son olarak da annesinden aldığı ''Esther''. Bunların tümü Madonna'nın takma isimleri. 
     - Cameron Diaz Eski model, şimdi oyuncu olan Cameron Diaz'a ''Cami'' deniliyor. 
     - Sandra Bullock Ünlü aktrisin lakabı ''Sandy''. 
     - Orlando Bloom ''Truva'' filminin yakışıklı ''Parisi''ne arkadaşları kısaca ''Orli'' diyor. 
     - Beyonce Beyonce Knowles'a yakın çevresinde ''JuJu'', ''Mothe'' ve ''bal arısı'' deniliyor. 
     - Leonardo DiCaprio Kamuoyuna malolan lakaplardan biri de ''Titanic'' filminin ünlü aktörüne ait. Leonardo DiCaprio'dan hakkında çıkan haberlerde bile ''Leo'' diye söz ediliyor. 
     - Charlize Theron Oscar ödüllü güzel sarışının takma ismi ''Charlie''. 
     - Halle Berry Bir başka Oscar ödüllü güzel Halle Berry'yi de ''Küçük Hannah'' diye çağırıyorlar. 
     - Al Pacino Ünlü aktörün lakabı ''Sonny''. 
     - Pamela Anderson ''Sahil Güvenlik'' dizisiyle üne kavuşan yıldızın lakabı ise isminin kısaltılmışı olan ''Pammy''. 
     - Christina Aguilera Lakap bolluğu olan ünlüler arasında Aguilera da bulunuyor. Güzel şarkıcıya, ''Chrissy'', ''X-Tina'' ve ''Christi'' deniliyor. 
     - Keanu Reeves Lisede buz hokeyi oynayan yıldıza ''duvar-the wall'' adı yakıştırıldı ve hala o lakabı taşıyor. 
     - Arnold Schwarzenegger California Valisi'nin ''Arnie'', ''Conan'' ve ''Terminator'' şeklinde üç takma ismi var. 
     - Robert de Niro Sinema efsanesi De Niro'ya nedendir bilinmez ama ''Bobby Milk'' deniliyor. 
     - Renee Zellweger Beyazperdenin sempatik Bridget Jones'una ''Zelly'' diye sesleniliyor. 
     
</TEXT>
</DOC>
