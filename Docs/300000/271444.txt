<DOC>
<DOCNO> 271444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonspo29.html </URL>
<DATE> 2004/09/13/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
UEFA yetkilileri, Şükrü Saracoğlu'nu inceliyor... 
</HEADLINE>
<TEXT>

     Fenerbahçe'nin 15 Eylül Çarşamba günü Sparta Prag ile yapacağı Avrupa Şampiyonlar Ligi maçı öncesi, UEFA yetkilileri, Fenerbahçe Şükrü Saracoğlu Stadı'nda çalışmalara başladı. 
     Fenerbahçe stat yönetimi, numaralı tribünün bulunduğu bölümde yetkililer için tam donanımlı bir büro hazırladı. 
     Dün İstanbul'a gelen UEFA tırının, Belçika'dan özel olarak getirdiği malzemelerle reklam alanlarının değiştirildiği bildirildi. Stadın her yanına Şampiyonlar Ligi logolarının ve resmi sponsorların reklamlarının yer aldığı tabelalar konuldu. 
     Kulübün internetteki resmi web sitesinde, taraftar gruplarının, stattaki gösterileri için hazırlıklarını sürdürdüğü, okul tarafındaki kale arkası tribününe ''Atam İzindeyiz'' yazılı dev bir pankart asıldığı belirtildi. 
     
</TEXT>
</DOC>
