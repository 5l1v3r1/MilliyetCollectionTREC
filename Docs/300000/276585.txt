<DOC>
<DOCNO> 276585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sontur18.html </URL>
<DATE> 2004/10/01/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
YÖK'ten KKTC'de eğitim alacak öğrencilere uyarı... 
</HEADLINE>
<TEXT>

     Yükseköğretim Kurulu Başkanlığı YÖK , Kuzey Kıbrıs Türk Cumhuriyeti'nde KKTC eğitim alacak öğrencileri, önkayıt başvurularının 8 Eylül 2004 tarihinde bittiği ve ''ÖSYM dışında herhangi bir kayıt bürosuna veya üniversiteye önkayıt yaptıranların diplomalarına denklik belgesi verilmeyeceği'' yönünde uyardı. 
     YÖK'ten yapılan yazılı açıklamada, dün bir ulusal gazetede, KKTC'deki Yakın Doğu Üniversitesi'ne ''önkayıt ile öğrenci alınacağına'' dair ilanının tespit edildiği belirtildi. ÖSYM'nin aldığı önkayıt başvurularının 8 Eylül 2004 tarihinde sona erdiği vurgulanan açıklamada, şunlar kaydedildi 
     ''Yayınlanan ilan nedeniyle ilanı veren üniversitede eğitim almak isteyen öğrencilerin uyarılması zorunluluğu doğmuştur. ÖSYM dışında herhangi bir kayıt bürosuna veya üniversiteye önkayıt yaptırmak suretiyle eğitim alan öğrencilerin diplomalarına kesinlikle denklik belgesi verilmeyecektir. KKTC'deki üniversitelerin boş kalan kontenjanlarına yalnızca ek yerleştirme yoluyla öğrenci alınacaktır. Gençlerimizin bu konuyu dikkate almalarının gelecekleri açısından büyük önemi vardır.'' KKTC makamlarında konu ile ilgili girişimlerde bulunulduğu ifade edilen açıklamada, YÖK'ün ''bir yazı ile ilanda belirtildiği gibi önkayıtla öğrenci alınmasının mümkün olmayacağını, yalnızca ÖSYM tarafından 4-8 Ekim 2004 tarihleri arasında alınacak ek yerleştirme başvuruları sonucunda öğrenci yerleştirileceğinin KKTC makamlarına duyurulduğu'' bildirildi. 
     
</TEXT>
</DOC>
