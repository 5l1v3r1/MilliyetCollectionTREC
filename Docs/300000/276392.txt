<DOC>
<DOCNO> 276392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/spor/spo05.html </URL>
<DATE> 2004/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlik elden gitti 1-1 
</HEADLINE>
<TEXT>


Kırmızı-Siyahlılar, UEFA Kupası ilk turunda deplasmanda 1-0 boyun eğdiği Yunan Egaleo karşında evinde de bekleneni veremedi, Avrupa'ya veda etti 


Penaltıyı çalmadı 
GENÇLERBİRLİĞİ, Yunan Egaleo karşısında rövanşta da kötü bir futbol ortaya koyarak, Avrupa'ya mendil salladı. Şuursuz bir baskı kuran Gençlerbirliği, rakibinin 41'de Barkoglou ile bulduğu gol karşısında şoka girdi. Kırmızı - Siyahlılar, 54'te Frıesenbıchler'in kendi kalesine attığı golle biraz olsun umutlanmalarına rağmen daha sonra geliştirdikleri ataklardan sonuç çıkaramadılar. İtalyan hakem, 56'da Youla'nın ceza alanı içinde düşürülüşünü es geçerek, büyük bir hata yaptı. 

Arıca bırakıyor 

MAÇIN son bölümünde bir grup taraftar, kulübün tarihinde görülmemiş bir şekilde Başkan İlhan Cavcav, yönetim ve Teknik Direktör Erdoğan Arıca'yı istifaya davet etti. Arıca'nın, dün gece yapılan görüşmeler sonrası istifa kararını aldığı ve bugün görevi bırakacağı öğrenildi. Başkan İlhan Cavcav'ın, Arıca'nın yerine Sakıp Özberk'i düşündüğü, Beşiktaş'ın eski hocası Toshack ile de temasa geçtiği bildirildi. 


</TEXT>
</DOC>
