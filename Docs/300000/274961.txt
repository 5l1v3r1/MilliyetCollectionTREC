<DOC>
<DOCNO> 274961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/magazin/amag.html </URL>
<DATE> 2004/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir gece için 'servet' alıyor 
</HEADLINE>
<TEXT>


Bir yıl sonra gece kulübünde sahneye çıkan Hande Yener ve orkestrası, gecede 20 milyar lira kazanıyor... 

Deniz Altuntaş 

Yeni albümü "Aşk Kadın Ruhundan Anlamıyor" ile iyi bir çıkış yapan Hande Yener, bir yıl aradan sonra gece kulüplerine döndü. 
Yener, işletmesini Ali Sayar'ın yaptığı Levent'teki La Scala 13'te sahneye çıkmaya başladı. Yener, ilk gecesinde barı dolduran hayranlarını şarkılarıyla coşturdu. 
İlk gecesinde sahneye "Acele Etme" şarkısıyla çıkan Yener'in uzun ve bol renkli kostümü dikkati çekti. Yener'in her hafta cuma ve cumartesi geceleri sahneye çıkacağı bardan, orkestra giderleri dahil gecelik 20 milyar lira aldığı belirtildi. 

'Çok heyecanlıyım' 
İlk gecesinde çok heyecanlı olduğunu söyleyen Hande Yener, "Çok güzel bir yaz geçirdim. Beni her yerde dinlediniz. Ama sahnede dinlemediniz. Şimdi buradayım" dedi. 
Yener'i ilk gecesinde izlemeye gelenler arasında eski Fenerbahçe Başkanı Metin Aşık, Elif - Cengiz Karlı ve Pınar Tezcan - Talip Öztürk gibi isimler de vardı. 


</TEXT>
</DOC>
