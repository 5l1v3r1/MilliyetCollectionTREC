<DOC>
<DOCNO> 282698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/sondun26.html </URL>
<DATE> 2004/10/23/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Arap televizyonları, militanların tehdidi üzerine bir diziyi kaldırdı 
</HEADLINE>
<TEXT>

     Arap televizyonları, ''Kabil'e Giden Yol'' adlı diziyi, aşırı dinci militanlardan gelen tehdit üzerine kaldırdılar. 
     Körfez ülkelerindeki medya kaynakları, dizinin ana finansörü Katar devlet televizyonunun, diziyi yayınlayan televizyonlara saldırıda bulunulacağı yolunda gelen tehdit üzerine, filmin dağıtımının durdurulduğunu söylediler. 
     Katar televizyonu ise Ürdün yapımı dizinin ''teknik olarak tamamlanmamış'' olduğu ve içeriğinin gözden geçirilmesi gerektiği için bu kararın alındığını bildirdi. 
     Ancak bir kaynak, kararın, militanların internet üzerinden yaptıkları tehdit üzerine bu alındığını söyledi. 
     Suriye ve Irak'taki Mücahit Tugayları, Taliban'a hakaret ettiği ve yanıltıcı olduğu gerekçesiyle diziyi eleştirmişlerdi. 
     Dizide Sovyet işgali, Taliban rejimi ve 2001'deki ABD işgali döneminde geçen bir aşk hikayesi anlatılıyor. 
     
</TEXT>
</DOC>
