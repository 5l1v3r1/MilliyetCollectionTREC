<DOC>
<DOCNO> 251847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sondun03.html </URL>
<DATE> 2004/06/30/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Afganistan, bir an önce asker göndermesi için NATO'ya baskı yapıyor 
</HEADLINE>
<TEXT>

     ABD'nin, Afganistan'a bir an önce takviye güç göndermeleri için NATO üyesi ülkelere baskı yaptığı bildirildi. 
     Washington yönetiminden üst düzey bir yetkili, ABD'nin baskısıyla NATO ülkelerinin eylül ayında yapılacak seçimlerin güvenliğinin sağlanması için acilen takviye asker göndermeyi düşündüklerini söyledi. 
     Takviye askerlerin Afganistan'a gönderilmesi için daha fazlasını yapmaya çalışacaklarını söyleyen Amerikalı yetkili, ABD'nin, eylül ayındaki seçimlerden önce askerlerin erkenden konuşlanmasını istediğini ifade etti. 
     Girişimlerinin İstanbul'da yapılan NATO zirvesinden alınan karar doğrultusunda olduğunu söyleyen yetkili, askerlerin birkaç hafta içinde gönderilebileceğini, bunun için uğraştıklarını kaydetti. 
     NATO'nun Afganistan'da halen 6500 askeri bulunuyor. 
     
</TEXT>
</DOC>
