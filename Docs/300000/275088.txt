<DOC>
<DOCNO> 275088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/son/sonsiy20.html </URL>
<DATE> 2004/09/26/ </DATE>
<TIME> 22.03 </TIME>
<AUTHOR>  </AUTHOR>
<HEADLINE>
Hatemi Başbakan Erdoğan'la telefonla konuştu... 
</HEADLINE>
<TEXT>

     İran İslam Cumhuriyeti Cumhurbaşkanı Muhammed Hatemi, Başbakan Recep Tayyip Erdoğan'ı bu akşam telefonla arayarak, 28-29 Eylül 2004 tarihlerinde Türkiye'ye yapmayı öngördüğü ziyareti ertelemek zorunda kalmasından dolayı duyduğu üzüntüyü ifade etti. 
     Başbakanlık'tan yapılan açıklamaya göre, Hatemi, Erdoğan'a, ziyareti en kısa sürede gerçekleştirmek istediğini bildirdi. 
     Türkiye ile İran arasında sarsılmaz bir dostluk bulunduğunu belirten Hatemi, bu dostluğun daha da pekişmesi ve ticari ilişkilerin daha sağlam bir zemine oturması için böyle bir gecikme olduğunu söyledi. 
     Hatemi, bu dostluğun ilelebet devam edeceğini ümit ettiğini bildirdi. 
     Başbakan Erdoğan ise Hatemi'ye, ziyaretin ertelenmesinden duyduğu üzüntüyü ifade etti, ancak anlayışla karşıladığını söyledi. 
     Erdoğan, ''Sizi en kısa sürede aramızda görmek ve misafir etmek istiyoruz'' dedi. 
     
</TEXT>
</DOC>
