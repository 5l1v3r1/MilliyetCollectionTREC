<DOC>
<DOCNO> 269207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/son/soneko01.html </URL>
<DATE> 2004/09/05/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Kadının elinin değmediği iş kalmadı... 
</HEADLINE>
<TEXT>

     İş hayatında kendini her alanda gösteren kadının, yatırım ve risk almada da başarılı olduğu bildirildi. 
     İnternet üzerindeki analiz sitelerinden ''Digitallook. com''un araştırmasına göre, yatırımda kadınlar daha başarılı. 
     Britanya'nın Londra Borsası'nda 100 bin hisse senedi portföyünün incelendiği araştırmada, son 12 ay içinde kadınların daha akıllıca yatırımlar yaptığı ve bu çerçevede portföylerinin yüzde 10 oranında geliştiği ortaya kondu. 
     Araştırmada, aynı zamanda Londra Borsası Financial Times Hisse Senedi Endeksi'nde kadınların erkeklerden daha çok yol aldığı kaydedildi. 
     Uzmanlar ise kadınların daha isabetli yatırım yapabilmesinin sebebinin daha tedbirci davranmaları, riskli stratejiler geliştirmemeleri ve daha az hisse senedine yoğunlaşmaları olduğunu belirtiyor. 
     Yapılan araştırmada, ayrıca erkeklerin şirketlerin detaylı bilgileri yerine hisse senedi verilerine takıldıklarına ve sezgilerini önemsemediklerine dikkat çekiliyor. 
     
     ERKEKLER RİSKİ SEVİYOR 
     Araştırmaya göre, erkekler daha çok riskli olan teknoloji ve biyoteknoloji alanında hisse senedi alıyor. 
     Daha dengeli bir portföy sahibi olan kadınların ise perakende ve bankacılık gibi bildikleri alanlarda yatırım yapmayı seçiyor. 
     Kadın yatırımcıların grubu ''Wily Wye Women'' da, kadınları başarısını ''sağduyu ve araştırma birlikteliği olduğunu, tüyolara körü körüne inanmamalarına'' bağlıyor. 
     
</TEXT>
</DOC>
