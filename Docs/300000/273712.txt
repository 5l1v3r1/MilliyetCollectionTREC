<DOC>
<DOCNO> 273712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sontur17.html </URL>
<DATE> 2004/09/21/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Eşini rahatsız eden kişiyi av tüfeğiyle vurdu .. 
</HEADLINE>
<TEXT>

     Nevşehir'de bir kişi, eşini rahatsız ettiğini iddia ettiği genci av tüfeğiyle öldürdü. 
     AA muhabirinin aldığı bilgiye göre, Nevşehir'in Akarca Beldesi'nde Murat Akkuş 31 , Avanos İlçesi'ne bağlı Kalaba Beldesi'ndeki fırın işletmecisi Feyzullah E. ve yanında çalışan İbrahim K. ile bir tarlada alkol almaya başladılar. Feyzullah E, daha sonra eşini rahatsız ettiği gerekçesiyle tartıştığı Murat Akkuş'u av tüfeğiyle ayağından vurdu. 
     Fırın işletmecisi Feyzullah E, yaralanan Murat Akkuş'u bir saat araçla dolaştırdıktan sonra başından vurarak öldürdü, cesedi de İbrahim K. ile Bayramhacılı Kaplıcaları bölgesinde Kızılırmak'a attı. 
     Murat Akkuş'un cesedi daha sonra bölgede koyun otlatan bir çoban tarafından bulundu. 
     Jandarma ekiplerinin yaptığı araştırma sonucu gözaltına alınan Feyzullah E'nin ifadesinde, suçunu itiraf ettiği ve Murat Akkuş'u eşini rahatsız ettiği için av tüfeğiyle vurarak öldürdüğünü söylediği öğrenildi. 
     
</TEXT>
</DOC>
