<DOC>
<DOCNO> 293704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/yazar/gureli.html </URL>
<DATE> 2004/12/01/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Çeşitleme 
</HEADLINE>
<TEXT>


Eskiden bir bunalımla alafranga sözcükle söylersek, krizle karşılaşıldığında seçeneksizlikten Frenkçesiyle alternatifsizlikten yakınılırdı. 
Şimdi seçenekten bol ne var Seç seç al ABD Tayyip Erdoğan sayesinde her yerimize burnunu sokmaya başladığından beri alternatif bolluğundan neredeyse mide fesadına uğrayacağız. 
Deniz Baykal'a alternatif mi arıyorsunuz Mustafa Sarıgül'e buyurun 
Tayyip Erdoğan'a ve ABD'ye dur diyecek seçenek mi bulamıyorsunuz 
Alın size Erbakan Ve de "ucu açık" cuma mitingleri .. 
Anlayın artık da seçenek aramaktan vazgeçin. Yoksa seçenek ararken hepten belanızı bulacaksınız. 

Bir sponsor 
Statlarda şiddeti önlemek için amigolara bedava bilet verilmeyecekmiş. 
Peki, amigonun alternatifi ne 
Sponsor 
Zengin birkaç kulüp taraftarı peyleyeceksiniz. Onlar kendi paralarıyla tomar tomar biletleri alıp dostlarına hediye edecek. 
Hani var ya, bize piyangodan bi para çıksa, 100 amigoya bilet alıp stada soksak hiç değilse devre arasında lehimize iki slogan attırsak 

Bir kitap 
Geçenlerde, gazeteciler tarih yazıyor demiştik. 
Polis - adliye muhabirlerinin kıdemli ustası duayenlik modası bu yiğit gazeteciye hafif gelir Doğan Katırcıoğlu altıncı kitabını çıkardı Aşka Veda. 
Katırcıoğlu, 50 yıllık mesleğinin gözlemleriyle toplumsal yaşamımıza tanıklık ediyor. Toplumun kılcal damarlarının yumaklaştığı adliye koridorlarında düğümlenip çözülen olayları rahat anlatımıyla öyküleştiriyor. Aşka Veda'da "yiğit mi yiğit, kahpe mi kahpe, alim mi alim, cahil mi cahil zalim mi zalim, sevecen mi sevecen her şeyiyle varlıklı mı varlıklı, zavallı mı zavallı, gariban" insanların tümü gerçek olan 44 öyküsü yer alıyor. Kısacası, topluma tutulan bir ayna Aşka Veda.İstek için tel 0212 528 18 24. 

Bir şiir 
Yarın, Zeki Ömer Defne'yi 89 yaşında yitirişimizin 12. yıldönümü. "Tesadüfler Dünyası" şiirinden dizelerle anıyoruz Defne'yi 
"Bütün lambalara çizdim resmini, Tekmil ışıklara yazdım ismini. Sildim halılardan nakışlarını, İşledim üstüne hallerimizi. Gayri şundan bundan beyitler neme Sen yetmiyor musun ki canevime " 



</TEXT>
</DOC>
