<DOC>
<DOCNO> 274834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/son/soneko08.html </URL>
<DATE> 2004/09/25/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Uluslararası borsalarda dolar değer kaybetti... 
</HEADLINE>
<TEXT>

     Uluslararası borsalarda geçen hafta ABD Doları, Japon Yeni hariç önemli para birimleri karşısında değer kaybederken, altın fiyatları yükseldi. 
     Tokyo Borsası'nda ABD Doları Japon Yeni karşısında haftaya düşüş trendi içinde 109.80 yenden başladı. Cuma kapanışta ABD Doları Japon Yeni karşısında günlük olarak değişmemesine karşın Pazartesi gününe göre 0.58 yen değer kazanarak 110.38 yenden haftayı tamamladı. 
     ABD Doları'nın Avrupa döviz borsalarında önemli para birimleri karşısında hafta başı ve sonu kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 109.80 110.38 İsviçre Frangı 1.2720 1.2564 Kanada Doları 1.2977 1.2791 
     Londra Borsası'nda pazartesi 1.2149 dolardan kapanan euro, cuma kapanışta 1.2315 dolara yükseldi. 
     Aynı borsada haftanın ilk günü 1.7862 dolardan kapanan İngiliz Sterlini ise hafta sonunda 1.8014 dolara çıktı. 
     
     ALTIN FİYATLARI 
     Altının ons fiyatı bazı borsalarda pazartesi ve cuma kapanışları itibariyle şöyle 
     
     
BORSA PAZARTESİ CUMA Londra 404.50 409.45 Zürih 403.65 409.50 Hong Kong 404.75 407.35 
     Londra Borsası'nda pazartesi 6.27 dolardan satılan gümüşün onsu ise cuma kapanışta 6.39 dolara çıktı. 
     
     MENKUL KIYMET BORSALARI... 
     İşlem hacmi bakımından dünyanın en büyük borsası konumunda olan New York'ta işlem gören şirketlerin, yükselen petrol fiyatları nedeniyle öngörülen karlarını tutturamayacakları korkusu, endekslerin hafta başında düşüş trendi içinde açılmasına neden oldu. 
     Dow Jones Endeksi 10,244.49, teknoloji endeksi Nasdaq ise 1,904.08 puandan haftaya girdi. 
     Hafta sonunda yeni ekonomik verilerin yatırımcılara güven vermemesi yanında tarihi zirvesine yakın seyreden ve bir türlü gerilemeyen petrol fiyatları, alıcıların isteksiz görünmesine neden oldu. 
     Cuma günü kapanışta, Dow Jones endeksi yükseliş trendi içinde olmasına karşın Pazartesi gününe göre değer kaybetti. Dow Jones Endeksi 10,047.24 puandan, Nasdaq ise 1,879.48 puandan haftayı kapattı. 
     Tokyo Borsası'nda da Nikkei Endeksi ''Yaşlılara Saygı'' günü nedeniyle Pazartesi kapalıydı. Salı günü haftaya düşüş trendi içinde 11,082.49 puandan giren Nikkei Endeksi, 187.33 puan gerileyerek yeni haftayı, Cuma günkü kapanışı olan 10,895.16 puandan beklemeye koyuldu. 
     
</TEXT>
</DOC>
