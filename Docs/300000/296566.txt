<DOC>
<DOCNO> 296566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/soneko38.html </URL>
<DATE> 2004/12/10/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Dünya Bankası'nda Türkiye'yi temsil eden icra direktörü değişti... 
</HEADLINE>
<TEXT>

     Dünya Bankası'nda Türkiye'yi temsil eden İcra direktörü değişti. 
     A.A muhabirinin edindiği bilgiye göre, Türkiye'nin de aralarında bulunduğu ülkeler grubundan sorumlu İcra Direktörlüğüne Kurt Richard Bayer'in yerine, Belçikalı Gino Pierre Alzetta getirildi. 
     Yeni İcra Direktörü Gino Pierre Alzetta, Türkiye'nin IMF'deki İcra direktörü gibi Belçika vatandaşı... 
     İcra direktörleri, temsil ettikleri ülkeler adına, Kurul toplantılarına giriyor, temsil ettikleri ülkeler adına, IMF ve Dünya Bankası gibi kurumların uzmanlarıyla görüş alışverişinde bulunarak, oylamalara katılıyorlar. 
     Gino Pierre Alzetta'nın Türkiye ekonomisini uzun süredir yakından takip ettiği, Türkiye'nin AB ile olan ilişkileri konusunda da oldukça bilgi sahibi olduğu kaydediliyor. 
     Dünya Bankası, üç yıllık bir süreç için Ülke Yardım Stratejisi çerçevesinde Türkiye'ye 4.5 milyar dolarlık mali yardımda bulunacak. 
     
</TEXT>
</DOC>
