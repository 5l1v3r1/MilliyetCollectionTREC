<DOC>
<DOCNO> 253451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/guncel/gun06.html </URL>
<DATE> 2004/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Komutan terörü lanetledi 
</HEADLINE>
<TEXT>


VAN DHA 

Genelkurmay Başkanı Orgeneral Hilmi Özkök, Van Valisi Hikmet Tan'a düzenlenen saldırıdan büyük üzüntü duyduğunu, her türlü terör eylemini lanetlediğini söyledi. Tan'ın geçiş yaptığı güzerg ha da park yasağı getirildi. 

'Gözleri oyulacak'' 
3 kişinin öldüğü patlama nedeniyle Tan'a "geçmiş olsun" ziyaretinde bulunan Özkök, valiliğe gelişinde törenle karşılandı. Ardından hastaneye giderek yaralılarla görüşen Özkök, Van'a özellikle gelmek istediğini söyledi. "Her türlü terörist faaliyeti lanetlediğimi bilmenizi isterim" diyen Özkök, şöyle konuştu "Esasen Van halkı da buna başkaldırmıştır. Bu işlerin bir daha tekerrür etmemesi için, halkın davasına sahip çıkması çok önemli." 
Tan da, Vanlılar için hayatını seve seve feda edebileceğini söyledi. Geçmişte halkın terörle sindirildiğini anımsatan Tan, şöyle konuştu "Vatandaşlarımız teröristleri boğacak, gözlerini oyacak. Burada Kürt kökenli vatandaşlara karşı cephe aldılar. Halkımız iş, aş ve huzur istiyor. Artık terör, gözyaşı istemiyor. Halkımız bizi yalnız bırakmadı." 


</TEXT>
</DOC>
