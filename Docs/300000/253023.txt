<DOC>
<DOCNO> 253023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/soneko29.html </URL>
<DATE> 2004/07/05/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa günü 138 puanlık artışla tamamladı... 
</HEADLINE>
<TEXT>

     İMKB Bileşik Endeksi, 2. seansı 9.05 puan yükselerek 18,554.81 puandan tamamladı. 
     Hisse senetleri 2. seansta, ortalama yüzde 0.05 oranında değer kazandı. 
     İlk seanstaki 129.37 puanlık artış dikkate alındığında, Borsa endeksi günün tamamında 138.42 puan yükseldi. Hisse senetlerinin günlük ortalama değer kazancı yüzde 0.75 oldu. 
     Endeks 2. seansa, 21.56 puan düşerek 18,524.20 puan seviyesinde başladı. Seansın ilk yarısını 18,511.19 puandan geçen endeks, seans içinde en düşük olarak 18,491.30 puanı, en yüksek olarak da 18,707.87 puanı gördü. 
     2. seans kapanışında, mali endeks 9.91 puan yükselerek 25,562.94 puan, sanayi endeksi 18.50 puan yükselerek 16,065.21 puana çıkarken, hizmetler endeksi 71.44 puan gerileyerek 10,448.71 puan oldu. 
     Böylece ilk seansa göre mali grup hisseler ortalama yüzde 0.04, sanayi grubu hisseler ortalama yüzde 0.12 oranında değer kazanırken, hizmet grubu hisseler ortalama yüzde 0.68 değer yitirdi. 
     2. seansta işlem gören toplam 302 hisse senedinden 86'sı değer kazandı, 133'ü değer yitirdi, 83'ünün fiyatında değişiklik olmadı. 
     Seansta, 382 trilyon 116 milyar 463 milyon liralık işlem hacmi kaydedildi. Günlük işlem hacmi 640 trilyon 845 milyar 522 milyon lira olarak hesaplandı. 
     2. seansta Doğan Holding, İş Bankası C , Yapı Kredi Bankası, Sabancı Holding ve Net Holding en yoğun işlem gören hisse senetleri olarak belirlendi. 
     
</TEXT>
</DOC>
