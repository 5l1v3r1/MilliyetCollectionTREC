<DOC>
<DOCNO> 281927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sontur05.html </URL>
<DATE> 2004/10/20/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Erol Evcil, yeni TCK'dan yararlanmak için başvurdu... 
</HEADLINE>
<TEXT>

     İşadamı Nesim Malki'nin öldürülmesiyle ilgili davada ömür boyu hapis cezasına çarptırılan Erol Evcil, avukatı aracılığıyla, yeni TCK’daki lehine düzenlemelerden yararlanmak için başvuruda bulundu. 
     Evcil'in avukatı Kemal Kumkumoğlu, Yargıtay'da bulunan dava dosyasının, kendi talepleri üzerine yeniden Bursa 2. Ağır Ceza Mahkemesi'ne gönderildiğini söyledi. 
     Aynı mahkemeye, müvekkilinin yeni TCK'daki lehlerine düzenlemelerden yararlanması için başvuruda bulunduklarını ifade eden Kumkumoğlu, ''davayla ilgili yeni bir ek karar verildi. Biz de bu ek karara yönelik başvurumuzu yaptık. Dosya yeniden Yargıtay'a gönderilecek. Biz gerekli prosedürü yerine getirmiş olduk'' dedi. 
     
</TEXT>
</DOC>
