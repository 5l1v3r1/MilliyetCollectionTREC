<DOC>
<DOCNO> 260575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sonspo35.html </URL>
<DATE> 2004/08/04/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Totti ameliyet olmayacak... 
</HEADLINE>
<TEXT>

     İtalya Birinci Ligi Serie A takımlarından AS Roma'nın kaptanı Francesco Totti'nin idmanlar sırasında sakatlanan sol dizi için şu an itibarıyla ameliyata gerek duyulmadığı açıklandı. 
     Sakatlık sorunu nedeniyle AS Roma'nın kampta bulunduğu ABD'den Roma'ya dönen Totti, özel doktoru Prof. Mariani başkanlığındaki ekip tarafından bugün sağlık kontrolünden geçirildi. Prof. Mariani, Totti'nin sol dizinde hafif bir burkulma ve menüsküste yanma saptadıklarını söyledi. Ameliyata gerek görmediklerini belirten Mariani, Totti'nin sahalardan ne kadar uzak kalması gerekeceği konusunda ise herhangi bir açıklama yapmadı. 
     1993'te sol dizinden menüsküs ameliyatı olan Totti, iki yıl önce de Ağustos ayında aynı dizinden sakatlanarak bir ay boyunca dinlenmek zorunda kalmıştı. 
     
</TEXT>
</DOC>
