<DOC>
<DOCNO> 298984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sonyas09.html </URL>
<DATE> 2004/12/19/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Kalp için özel diyet 
</HEADLINE>
<TEXT>

     Demet ÖZTÜRK DHA 

KALP Hastalığından korunmak için yemek çeşidini sınırlamak yerine, besinlerin özellikleri göre tercihte bulunulması gerektiği hatırlatıldı. Dengeli ve sağlıklı beslenmenin, kalp hastalığını büyük ölçüde önleyeceğini belirten Prof. Dr. Ali Ergin, "Sağlıklı kalp, doğru beslenmeyle görevini yapabilir'' dedi. 
     Özel Kayseri Kalp Hastanesi Anjiyo Bölüm Şefi Prof. Dr. Ali Ergin, kalp hastalıklarından korunmak için sağlıklı beslenmenin şart olduğunu söyledi. Prof. Dr. Ergin, besinlerin özelliklerinin bilinerek tercih edilmesi ve uzak durulması gereken yiyeceklerin dikkate alınmasının sağlıklı kalp için yeterli olduğunu söyledi. Prof. Dr. Ergin, sağlıklı bir kalbin, sağlıklı beslenmeyle görevini yapabileceğni anlatırken, tercih edilecek ve uzak durulacak besinleri ise şöyle sıraladı 
     Yağlı etler, sakatat, salam ve sosisten uzak durulmalı, derisi çıkartılmış tavuk, hindi ve balık eti tercih edilmelidir. 
     Tam yağlı süt, krema, krem peynir ve mayonezden uzak durulmalı, az yağlı süt, kaymaksız yoğurt ve yağsız peynir tercih edilmeli. 
     Yumurtanın sarısı yerine beyazı yenilmelidir. 
     Ayçiçek yağı, zeytin, susam, soya ve mısırözü yağları tercih edilmeli. Hayvansal yağ, tereyağı ve katı yağlardan uzak durmalı. 
     Pasta ve hamur işlerinden uzak durmalı, ekmek, yağ içermeyen krakerler, tahıllar, makarna ve bakteriler tercih edilmelidir. 
     Krema ve sosla hazırlanmış sebze yerine haşlanmış sebze yenmeli. 
     Dondurma, çikolata, patates cipsinden uzak durmalı, meyve suyu, yağsız patlamış mısır tercih edilmelidir. 
     
</TEXT>
</DOC>
