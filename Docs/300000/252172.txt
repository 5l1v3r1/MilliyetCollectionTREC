<DOC>
<DOCNO> 252172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/soneko36.html </URL>
<DATE> 2004/07/01/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
BDDK Çukurova Grubu teklifine verilmiş bir karar bulunmuyor 
</HEADLINE>
<TEXT>

     Bankacılık Düzenleme ve Denetleme Kurumu'nca BDDK , Kurumun yetkili organınca Çukurova Grubu teklifine ilişkin olarak verilmiş herhangi bir onay veya kararın bulunmadığını bildirdi. 
     BDDK tarafından yapılan açıklamada, bugün basında yer alan Çukurova Grubu kredilerinin yeniden ödeme planına bağlanmasına ilişkin haberle ile ilgili olarak açıklama yapılmasına gerek duyulduğu belirtildi. 
     Açıklamada, Çukurova Grubu'nun Tasarruf Mevduatı Sigorta Fonu'na TMSF ve Yapı Kredi Bankası'na olan borçlarının yeniden yapılandırdılmasına ilişkin olarak Kurum ile söz konusu Grup arasında Aralık 2003 tarihinden itibaren görüşmelerin yapıldığını ifade edildi. 
     Bugün basında yer alan Çukurova Grubu kredilerinin yeniden ödeme planına bağlanmasına ilişkin haberle ile ilgili olarak açıklama yapılmasına gerek duyulduğuna işaret edilen açıklamada, Bankalar Kanununa uygunluğu sağlanamayan ilk teklifin Kurum'un yetkili organınca kabul edilmediği, fakat BDDK'nın yapılacak yeni tekliflere ve görüşmelere açık olduğunun belirtildiği kaydedildi. 
     Sonraki süreçte ise söz konusu teklifin Kurul'un gerekçe ve ilkelerine uygun hale getirilmesi için müteaddit defa görüşmelerin yapıldığı ifade edilen açıklamada, şöyle denildi 
     ''Ancak bugüne kadar yetkili organımızca bu konuda verilmiş olumlu olumsuz yeni bir karar bulunmamaktadır. Kurumumuz, Yapı Kredi Bankası ve Türkcell gibi halka açık şirketlerin özel durumlarını da dikkate alarak bugüne kadar üzerine düşen hassasiyeti gereğince yerine getirmiş ve adı geçen şirket hisse senetleri üzerinde spakülasyon yapılmasına zemin hazırlayacak her türlü beyan ve değerlendirmelerden uzak durmuştur. 
     Bu bilinç ve anlaşıyla Kurumumuz yetkili organınca Çukurova Grubu teklifine ilişkin olarak verilmiş herhangi bir onay veya kararın bulunmadığını kamuoyuna duyrulur.'' 
     
</TEXT>
</DOC>
