<DOC>
<DOCNO> 281656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonyas07.html </URL>
<DATE> 2004/10/19/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Klasik müzik oskarları dağıtıldı... 
</HEADLINE>
<TEXT>

     Klasik müzik dünyasının Grammy ile birlikte en önemli ödüllerinden sayılan "Gramophone Ödülleri" açıklandı. 
     İngiltere'de 1923 yılından bu yana yayınlanmakta olan Gramophone dergisinin düzenlediği yarışmada "Yılın Kaydı" ödülünü Rene Jacobs yönetimindeki Concerto Köln-Ghent Collegium Vocale'nin doldurduğu Mozart'ın "Figaro'nun Düğünü" operası aldı. 
     Çek mezzosoprano Magdalena Kozena "Yılın Sanatçısı" seçilirken, John Williams'ın film müziklerinden bir çok klasik kayıt ve konserlerle 101 yıldır varlığını sürdüren Londra Senfoni Orkestrası "Yaşam Boyu Başarı" ödülüne layık görüldü. 
     Klasik müzik dünyasının çeşitli kesimlerinden seçilen jürinin 31 Mayıs 2002-1 Temmuz 2003 tarihleri arası yaptığı 
     değerlendirmede verilmesini kararlaştırdığı diğer ödüller de şöyle Yılın Plak Şirketi Telarc, Classical FM Dinleyici Tercihi Bryan Terfel Bariton , Özel Başarı Ödülü Peter Alward EMI Başkanı , En İyi Erken Dönem Müziği Gibbons Consorts for Viols-Phantasm Yaylı Çalgılar Grubu ve Asako Korikawa-Susanna Pell, En İyi Barok Vokal Vivaldi Vespri Solenni-Rinaldo Alessandrini Concerto Italiano, En İyi Konçerto Yorumu Grieg, Schumann Piyano Konçertoları, Leif Ove Andsnes-Mariss Jansons Berlin Filarmoni O., En İyi Tarihsel Yenidenbasım Chausson, Debussy, Duparc, Ravel Melodies, Gerard Souzay-Jacqueline Bonneau-Orchestre de la Societe des Concerts du Conservatoire Eduard Lindenberg, En İyi Orkestra Kaydı Bax, The Symphonies-BBC Philarmonic Vernon Handley. 
     
</TEXT>
</DOC>
