<DOC>
<DOCNO> 274015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sonspo23.html </URL>
<DATE> 2004/09/22/ </DATE>
<TIME> 20.27 </TIME>
<AUTHOR>  </AUTHOR>
<HEADLINE>
Filenin sultanları Hollanda'ya takıldı 3 - 0 
</HEADLINE>
<TEXT>

     Voleybolda Dünya Bayanlar ''Grand Prix'' Avrupa elemelerinde Türkiye, 2. maçında Hollanda'ya 3-0 yenilerek ilk yenilgisini aldı. 
     Maça tutuk başlayan A milliler, ilk setin ilk teknik molasına 8-2 geride girdi. Daha sonra Aysun'un başarı smaçları ve üstüste 2 sayı getiren servisleriyle milliler farkı 1 sayı indirdi. Ancak rakip takımın bloklarına engel olamayan ay-yıldızlılar 2. teknik molayı da 16-12 geride tamamladı. Milli takım, bu dakikadan sonra aradaki farkı bir türlü kapatamayınca, ilk set 25-17 Hollanda'nın oldu. 
     2. sete daha iyi başlayan milli voleybolcular, 1. teknik molayı 8-6 geride kapadı. Ancak bu sette de rakibine üstünlük sağlayamayan A Mili Takım, ilk sette olduğu gibi farkı kapatamadı ve bu seti de 25-18 yitirdi. 
     Milliler, maç boyunca ilk kez 3. sette 4-2'lik skorla öne geçti. Natalia'nın smaçlarıyla farkı 4 sayıya dek çıkaran ay-yıldızlı ekip, 1. teknik molayı 8-4 önde tamamladı. Milli takım, Özlem ve Natalia'nın başarılı blokları ve Bahar'ın paslarını sayıya çeviren Seda'nın güzel oyunuyla rakibine bir ara 13-9 üstünlük sağladı. Ancak sayı konusunda istikrarını sürdürümeyen A milliler, 2. teknik molayı 16-15 geride tamamladı. Bu dakikadan sonra bir türlü toparlanamayan milli takım, 21-17 geriye düştü. Daha sonra farkı 1 sayıya indiren ve skoru 24-23'e getiren millilerin çabaları seti almaya yetmedi ve bu set de 25-23 Hollanda lehine bitti. 
     Böylece Türkiye, Hollanda'ya 3-0 yenilerek ilk yenilgisini aldı. 
     Bu arada günün diğer maçlarında Polonya, Romanya'ya 25-18,25-14 ve 25-17, Almanya da Bulgaristan'a 25-20, 25-19 ve 25-17'lik setlerle 3-0 üstünlük sağladı. 
     KÜNYE 
     

HOLLANDA 3 - TÜRKİYE 0 Salon ASKİ Hakemler Fabrizio Saltalippi xx İtalya , Volodymyr Biber xx Ukrayna , Philippe Vereecke xx Fransa Hollanda Huurman xxx, Staelens xx, Flier xxx, Fledderus xx, Visser xxx, Stam xx Wijnhoven xxx Blom xx Türkiye Bahar xx, Aysun xx, Özlem xx, Natalia xx, Deniz xx, Gözde xx Gülden xx, Seda x, Mesude x, Elif x Setler 25-17, 25-18, 25-23 Süre 72 Dakika 22, 25, 25      
</TEXT>
</DOC>
