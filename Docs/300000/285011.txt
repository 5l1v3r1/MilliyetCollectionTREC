<DOC>
<DOCNO> 285011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/yasam/yas04.html </URL>
<DATE> 2004/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Duş al gel' diyerek erkekleri uyutuyordu 
</HEADLINE>
<TEXT>


Erkekleri ilaçla uyutup soyduğu gerekçesiyle hapis yatan Çiğdem Tandoğan, yine aynı suçtan yakalandı 

ELVAN EZBER İstanbul 

Tanıştığı kişilerin içeceklerine hap koyup uyuttuktan sonra soyduğu öne sürülen Çiğdem Tandoğan 31 yakalandı. 
İnşaat mühendisi M.Y., Ortaköy'de tanıştıktan hemen sonra evine davet ettiği bir kadın tarafından uyutularak soyulduğunu söyleyip polise şik yette bulundu. 
Asayiş Şube Müdürlüğü'ne giderek sabıkalıların resimlerine bakan Yakut, 2 yıl önce 'Uyutarak adam soymak' suçundan kaydı bulunan Çiğdem Tandoğan'ı teşhis etti. Bunun üzerine harekete geçen polis, Tandoğan'ı önceki akşam Ortaköy'de bir barda gözaltına aldı. 
Tandoğan'ın, otostop yaparak otomobiliyle evine gittiği M.Y.'yi 'Duş al gel' diyerek banyoya gönderdiği, bu sırada hazırladığı kahvesine hap koyduğu öne sürüldü. 
Tandoğan'ın daha sonra evde bulunan cep telefonu, kol saati ve bir miktar parayı alarak kaçtığı iddia edildi. 
Aynı suçtan en son yaklaşık 2 yıl önce yakalanan Çiğdem Tandoğan'ın 18 ay hapis yattığı, 3 ay önce de tahliye olduğu ortaya çıktı. 




</TEXT>
</DOC>
