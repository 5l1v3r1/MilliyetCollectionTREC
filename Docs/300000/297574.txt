<DOC>
<DOCNO> 297574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/soneko41.html </URL>
<DATE> 2004/12/14/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Borsa ikinci seansta düştü, günü 23 bin 417 puanda tamamladı 
</HEADLINE>
<TEXT>

     İMKB Bileşik Endeksi, 2. seansı 377.59 puan azalarak 23,417.90 puandan tamamladı. 
     Hisse senetleri 2. seansta ortalama yüzde 1.59 oranında değer kaybetti. 
     İlk seanstaki 160.74 puanlık artış dikkate alındığında, Borsa endeksi günün tamamında 216.85 puan geriledi. Hisse senetlerinin günlük ortalama değer kaybı yüzde 0.92 oldu. 
     Endeks 2. seansa, 6.67 puan artarak 23,802.16 puan seviyesinde başladı. Seansın ilk yarısını 23,891.89 puandan geçen endeks, seans içinde en düşük 23,329.29 puana kadar gerilerken, en yüksek olarak 23,967.34 puanı gördü. 
     2. seans kapanışında, mali endeks 572.13 puan azalarak 32.769.57 puana, sanayi endeksi 289.66 puan azalarak 20.048.46 puana, hizmetler endeksi 146.21 puan azalarak 13,149.34 puana geriledi. 
     Böylece ilk seansa göre, mali grup hisseler ortalama yüzde 1.72, sanayi grubu hisseler ortalama yüzde 1.42, hizmet grubu hisseler ise ortalama yüzde 1.10 oranında değer yitirdi. 
     2. seansta işlem gören toplam 302 hisse senedinden 51'i değer kazandı, 205'i değer yitirdi, 46 hisse senedinin fiyatında değişiklik olmadı. 
     2. seansta, 757 trilyon 986 milyar 982 milyon liralık işlem hacmi kaydedildi. Günlük işlem hacmi, 1 katrilyon 403 trilyon 843 milyar 32 milyon lira olarak hesaplandı. 
     2. seansta Doğan Holding, İş Bankası C , Yapı ve Kredi Bankası, Türk Hava Yolları ve Finansbank en çok işlem gören hisse senetleri oldu. 
     İlk seansta IMF görüşmelerinin sonuçlandığına dair yapılan açıklamalarla yeni rekorlar kıran endeks, ikinci seansta gelen kar satışlarıyla geriledi. 
     Zaman zaman artan alımlara rağmen endeksin 24,000 direncine takıldığını ifade eden uzmanlar, ikinci seansta hisse bazında hareketlerin dikkat çektiğini ve 23,400 desteğinin hemen üzerinde bir kapanış gerçekleştiğini belirtiyor. 
     
</TEXT>
</DOC>
