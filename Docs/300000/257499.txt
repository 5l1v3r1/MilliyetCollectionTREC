<DOC>
<DOCNO> 257499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/guncel/gun01.html </URL>
<DATE> 2004/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'İstifa halleder mi ' 
</HEADLINE>
<TEXT>


TCDD Genel Müdürü Karaman Konuyu halletse, yüz kere istifa ederim. Tüm yakınlarım ölmüş kadar sıkıntılıyım... 

ÖZGÜR GÖZLER 

TCDD Genel Müdürü Süleyman Karaman, kurumun kazada hatalı olup olmadığının inceleme sonucu ortaya çıkacağını belirterek, "İstifa bir şey halletse, yüz kere istifa ederim. O önemli değil. Bir hata söz konusuysa o zaman bakarız" dedi. Karaman Milliyet'in sorularını şöyle yanıtladı 

Rayların hızlı trene dayanmayacağı söyleniyordu. 
- Birisinin bir şeyler söylemesinden ziyade, bunları gerçekten incelememiz lazım. Bütün hocalarımızı topladık ve orada görüştük. 

Rayların dayanacağına dair raporu kimden almıştınız 
- Demiryolculardan alındı. Demiryolcuları toplandı. 30 kişilik bir ekip kurduk, buraları incelettik, her şey kontrol altına alındı. Üniversitelerden görüştüğümüz hocalar oldu. Onları toplantıya çağırdık, görüştük. İTÜ, ODTÜ, Yıldız, Balıkesir üniversitelerinden ilgilenen bütün hocaları davet ettik. 12 kişi geldi. Neler yaptığımızı anlattık. Bu yapılanlarla trenin gidebileceği söylendi. Demiryolları olarak bu işi yaptık. Ama şu anda hızdan dolayı oldu diye bir şey söz konusu değil. 

Bu durumda hızlı tren seferleri iptal edilecek mi 
- Zaten Ankara - İstanbul arası tren yolu kapandı. 

Sabotaj ihtimali var mı 
- Ben her şeyi düşünüyorum, olup olmadığını bilmiyorum. Hiç görülmüş şey değil. 

Rayların durumu nasıldı Yıpranmış olabilir mi 
- Ankara - İstanbul arasındaki tüm rayları, traversleri, yolu kontrol ettik. Herhangi bir yıpranma varsa bunları değiştirdik. O yolun sağlamlığını kontrol ederek trenleri sefere koyduk. Elbette sağlamlılığının kontrolünü. Başka bir kuruluş yok ki. 

Mağdurlara tazminat ödeyecek misiniz 
- Elbette. Kanun ne diyorsa onu yapacağız. Ben herkesten sıkıntılıyım. Tüm yakınlarım ölmüş kadar sıkıntılıyım. Hız yok orada diyorum. 80 km. Treni götüren makinist bir şey yaptıysa ben onu bilemem ki... Makinistle görüştüm ama şoktaydı. Makinist normal hızla gidiyordum diyordu. 

TCDD hatalı mı 
- Şu anda böyle bir düşünceyi düşünmek bile istemiyorum. İncelenmesi gereken bir konu. 

İstifa edecek misiniz 
- İstifa bir şey halletse yüz kere istifa ederim. O önemli değil. Yani bu işi düzelteceğini bilsem her şeyi yaparım. Bir hata söz konusuysa o zaman bakarız. 


</TEXT>
</DOC>
