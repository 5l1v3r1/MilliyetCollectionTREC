<DOC>
<DOCNO> 250120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/magazin/amag.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Beni kimseyle kıyaslamayın' 
</HEADLINE>
<TEXT>


Emre Altuğ, kendisini en iyi popçu ve en iyi üreten kişi olarak görüyor, diğer popçularla kıyaslanmak istemiyor 

Deniz Altuntaş 

Yeni albümü 'Dudak Dudağa'nın büyük ilgi göreceğinden emin olduğunu belirten Emre Altuğ, pop müziğin zirvesindeki ismin kendisi olduğunu iddia etti. Diğer pop müzik şarkıcılarıyla kıyaslanmak istemeyen, kendisini ayrı bir kulvarda gören Altuğ ile yeni albümünü konuştuk 

Kendinizi pop müzikte hangi noktada görüyorsunuz 
- Kendimi ayrı kulvarda görüyorum. Diğer popçuların yaptığı müzikle benzerlikleri olan ancak farklılıkları daha fazla olan bir müzik ürettiğimi düşünüyorum. Kendimi hem içerik, anlatım hem de sound olarak en üstte görüyorum. Kendimi en iyi popçu, en iyi üreten kişi olarak görüyorum. Mesela Tarkan'la karşılaştırılmak istemem. Çünkü duruş ve hayata bakışımız farklı. Tarkan kendi bulunduğu kulvarın zirvesinde, onun kulvarının yanında başka kulvarlarda var. Popçular arasında arkadaşlık var ama dayanışma yok. Bu nedenle de zarar gördüğümüzü düşünüyorum. 

'Dudaklarıma bayılıyorlar' 
Sıcak isimli albümünüzden sonra şimdi de 'Dudak Dudağa'da erotizm kokulu şarkılar h kim. Bunun belli bir sebebi var mı 
- Albümün isim parçasının sözü ve müziği bana ait. Aynı zamanda güzel bir albüm ismi olarak düşündüm. Samimiyet anlatan bir isim. Ayrıca dudaklarımı kadınlar çok seksi buluyor. Önceki albümümün ismini de mevsime ve şarkılara uygun olsun diye 'Sıcak' koymuştum. Albümün her parçası böyle, hafif erotizm kokuyor. 

Hülya Avşar, repertuvarı için iyi parça bulamadığından yakınıyor, siz bu tarz bir güçlükle karşılaştınız mı 
- Hayır, ama komik bir olay yaşadım. Yunanlı besteci Sotis Volanis'in bir şarkısını çok beğendim ve aldım. Şarkının kemanlarını çaldırırken, kemancılar şarkıyı çok iyi bildiklerini söylediler. "Nereden biliyorsunuz " dedim. Bu şarkıyı Serdar Ortaç'a, Mustafa Sandal'a, Abidin'e çaldık dediler. Volanis şarkıyı hepsine vermiş. Ben da başkalarının okuduğu şarkıyı okumayacağımı söyledim. Bana 'Serenado' isimli başka bir şarkı gönderdi. Şarkıya 'Su Gibisin' ismiyle söz yazıldı ve albüme girdi. 



</TEXT>
</DOC>
