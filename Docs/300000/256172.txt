<DOC>
<DOCNO> 256172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sontur23.html </URL>
<DATE> 2004/07/17/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Diskoda hesap ödeme yüzünden çıkan tartışmada 1 kişi öldü... 
</HEADLINE>
<TEXT>

     Bursa'nın Gemlik İlçesi'ne bağlı Kurşunlu Beldesi'nde bir diskoda hesap ödeme yüzünden çıkan tartışma sonucu vurulan 2 müşteriden biri hayatını kaybetti. 
     Alınan bilgiye göre, diskoda bir süre eğlenen Ümit Kaplan ve Özer Öğütçü ile diskonun işletmecisi Erdal Y. arasında ''hesap anlaşmazlığı'' nedeniyle tartışma çıktı. Tartışmanın büyümesi üzerine Ümit Kaplan ve Özer Öğütçü silahlarını çıkararak masaya koydular. Erdal Y. ise işyerinde bulunan pompalı tüfekle ateş ederek, Öğütçü ve Kaplan'ı yaraladı. 
     Gemlik Devlet Hastanesi'ne kaldırılan Öğütçü yaşamını yitirdi. Durumu ağır olan Kaplan ise Bursa Devlet Hastanesi'ne sevk edildi. 
     Gemlik İlçe Jandarma Komutanlığı ekipleri, Erdal Y'nin kullandığı pompalı tüfekle yakalandığını, olay yerinde 2 adet boş fişek ve 2 adet tabanca bulunduğunu bildirdiler. 
     
</TEXT>
</DOC>
