<DOC>
<DOCNO> 266129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/ekonomi/eko04.html </URL>
<DATE> 2004/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye ile ortak baraj projesi 
</HEADLINE>
<TEXT>


Bayındırlık Bakanı Zeki Ergezen, elektrik üretimi ve suluma amaçlı olarak Suriye ile Asi Nehri üzerinde ortak bir baraj yapılmasının kararlaştırıldığını söyledi 


Bayındırlık ve İskan Bakanı Zeki Ergezen, Asi Nehri üzerinde Suriye ile ortaklaşa baraj yapacaklarını söyledi. 
Önceki gün tamamlanan Suriye ve Lübnan gezileri hakkında bilgi veren Ergezen, Hatay'ın Suriye sınırında bulunan Asi Nehri'nin her yıl taşarak bölgedeki Amik Ovası'nda binlerce dönüm tarım arazilerini sular altında bıraktığını belirterek, şöyle konuştu 
"Bu sorunu kökten çözmek için Asi Nehri üzerinde, hem elektrik üretmek hem de tarım arazilerini sulamak amacıyla ortaklaşa bir baraj yapmayı karlaştırdık. Baraj yapımı konusunda, Suriye Başbakanı Otri tarafından Suriye Bayındırlık bakanına talimat verildi. Bu proje, her iki ülkenin de yararınadır. Suriye'de iş yapan müteahhitlerimiz var. Başta baraj yapımı ve karayolu olmak üzere diğer bir çok alanda da ortaklaşa yatırımlar yapmayı arzu ediyoruz." 


</TEXT>
</DOC>
