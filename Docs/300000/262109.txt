<DOC>
<DOCNO> 262109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sonspo12.html </URL>
<DATE> 2004/08/10/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Atina-2004'e doğru... Futbol müsabakaları yarın başlıyor... 
</HEADLINE>
<TEXT>

     28. Yaz Olimpiyat Oyunları'nda futbol dalındaki mücadele, oyunların açılışından 2 gün önce yarın başlayacak. 
     Oyunların futbol müsabakalarında, erkeklerde 16, bayanlarda da 10 takım altın madalya için mücadele edecek. 
     Erkeklerde İtalya, Arjantin ve Portekiz favori gösterilirken, son Avrupa Şampiyonu Yunanistan da otoritelerce gözardı edilmiyor. 
     Bayanlarda Asya Şampiyonu Çin Halk Cumhuriyeti, Dünya Şampiyonu Almanya ve ABD ile Brezilya, madalyaya yakın ülkeler olarak gösteriliyor. 
     Sydney-2000'de erkeklerde Kamerun, bayanlarda Norveç şampiyon olmuştu. 
     
     Müsabakalarda gruplar şu takımlardan oluşuyor 
     
     Erkekler 
     A Grubu Yunanistan, Güney Kore, Mali, Meksika. 
     B Grubu Paraguay, Gana, Japonya, İtalya. 
     C Grubu Tunus, Avustralya, Arjantin, Sırbistan-Karadağ. 
     D Grubu Kosta Rika, Irak, Fas, Portekiz. 
     
     Bayanlar 
     E Grubu İsveç, Japonya, Nijerya. 
     F Grubu Almanya, Çin Halk Cumhuriyeti, Meksika. 
     G Grubu Yunanistan, ABD, Brezilya, Avustralya. 
     Futboldaki müsabakalar, Patras, Selanik ve Volos'un yanısıra Girit Adası'ndaki Iraklio kentlerinde oynanacak ve 28 Ağustos Perşembe günü sona erecek. 
     İlk günün programı şöyle 
     Erkekler Tüm maçlar TSİ 20.30'da 
     Iraklio'da Tunus-Avustralya. 
     Patras'da Arjantin-Sırbistan Karadağ. 
     Selanik'de Yunanistan-Güney Kore. 
     Volos'da Mali-Meksika. 
     Bayanlar Tüm maçlar TSİ 18.00'de 
     Iraklio'da Yunanistan-ABD. 
     Patras'da Almanya-Çin Halk Cumhuriyeti. 
     Selanik'de Brezilya-Avustralya. 
     Volos'da İsveç-Japonya. 
     
</TEXT>
</DOC>
