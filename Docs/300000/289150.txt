<DOC>
<DOCNO> 289150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/spor/yaksoy.html </URL>
<DATE> 2004/11/16/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Kulübede oturmak 
</HEADLINE>
<TEXT>



Yedek kulübesinde oturmak, daha kötüsü tribünde oturmak. Bir aktif futbolcu için bu durum, daima üzüntü yaratır. Hele hele futbolu bir dedikodu cehennemine çevirmiş ülkelerde. 
Yedek kulübesinde oturan da, onu orada oturtan teknik direktör de hemen mercek altına alınır. Hele futbolcu şöhretli biri ise, dedikoduları ayyuka çıkar. Teknik direktörle, futbolcu arasındaki geçimsizlikler pozitif ve negatif açılardan ele alınır ve sayfalar dolusu söylentiler, köy kahvelerine kadar yayılır. 
Esasında kulübede oturmak hiç de onur kırıcı bir iş değildir. Teknik Direktör gençlere şans tanımıştır. Şöhretli futbolcuyu dinlendirmiş olabilir. Ya da teknik açıdan takım oyununda değişiklik yapmış olabilir. Daha birçok olabilir, üretilebilir. Futbolu seven ülkeler artık böyle durumları bilinçli olarak kabul etmek zorundadırlar. Futbol her ne kadar şöhretlerle oynanıyorsa da neticede bir takım oyunudur. 


</TEXT>
</DOC>
