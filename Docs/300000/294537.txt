<DOC>
<DOCNO> 294537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sontur07.html </URL>
<DATE> 2004/12/03/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Annenin müdahalesi 5 yaşındaki çocuğun ölümüne neden oldu 
</HEADLINE>
<TEXT>

     DHA 

Kilis'te kabız rahatsızlığının geçeceği düşüncesiyle annesinin makatına parmağıyla müdahale ettiği 5 yaşındaki İ.B., enfeksiyon kapıp, yaşamını yitirdi. 
     Tahtalı Köyü'nde oturan 4 çocuklu B. ailesinin en küçük çocukları İ.B., 10 gün önce kabızlık rahatsızlığı yaşadı. 35 yaşındaki anne Fatma B., iddiaya göre, kızını kendi yöntemleriyle tedavi etmek istedi. Kızının makatına parmağına müdahale eden anne, kanamaya neden oldu. Bu olay sonrası enfeksiyon kapan İ., götürüldüğü Kilis Devlet Hastanesi'nde çabalara rağmen kurtarılamadı. 
     Acil Servis'te görevli doktorun Fiili livata' şüphesi üzerine cenaze Adli Tıp Kurumu'na gönderildi. Otopsi sonrası kesin ölüm nedeni belirlenecek İ.'nin annesi Fatma B., ''Kızım kabız olmuştu, tuvalete çıkamıyordu. Sürekli ağlıyordu. Elimle müdahale ettim kan gelmeye başladı, sonra vücudu iltihaplandı. Neden öldüğünü anlamadık'' dedi. Jandarma olayla ilgili soruşturmayı sürdürüyor. 
     
</TEXT>
</DOC>
