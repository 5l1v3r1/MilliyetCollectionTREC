<DOC>
<DOCNO> 278364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/soneko09.html </URL>
<DATE> 2004/10/08/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Fitch, İlerleme Raporu'nu olumlu buldu 
</HEADLINE>
<TEXT>

     Uluslararası Kredi Derecelendirme Kuruluşu Fitch, Türkiye ile müzakerelerin başlanmasının tavsiye edildiği AB Türkiye İlerleme Raporu'nun 'olumlu olduğu' yorumunda bulundu. 
     Fitch'ten yapılan açıklamada, raporun çoğunlukla olumlu olduğu, ancak müzakerelere başlanması için kesin bir tarih alınması önünde 'bazı konular' bulunduğu kaydedildi. 
     Değerlendirmede, raporun, AB müzakerelerinin prosedürü ve sonucu üzerine bazı soruları ortaya çıkardığı da ifade edildi. 
     
     Genel ton 'cesaret verici' 

     Fitch, Ankara'nın geçen 12 aylık sürede gerçekleştirdiği siyasi reformları onlayan raporun genel tonunun, 'cesaret verici' olduğunu kaydetti. Değerlendirmede, Türkiye'nin, aralık ayında net bir müzakere tarihini alma ihtimalinin çok kuvvetli olduğu da vurgulandı. 

     
</TEXT>
</DOC>
