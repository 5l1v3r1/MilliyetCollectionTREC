<DOC>
<DOCNO> 278999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/spor/axspo01.html </URL>
<DATE> 2004/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Eşime vurmaktan çekinmem' 
</HEADLINE>
<TEXT>


Avrupa Bayanlar Boks Şampiyonası'nda altın madalya kazanan Gülsüm Tatar, haksızlığa tahammülü olmadığını, erkeklerin de dayak yiyebileceğini söyledi, "Hakederse eşime bile yumruk atarım" dedi 


Hedef olimpiyatlar 
İTALYA'NIN Riccione kentinde düzenlenen Avrupa Bayanlar Boks Şampiyonası'nda altın madalya kazanan Gülsüm Tatar, en büyük hedefinin 2008 Pekin Olimpiyatları olduğunu söyledi. Olimpiyatların ardından evlenebileceğini kaydeden Tatar, haksızlığa tahammülü olmadığını, sadece bayanların değil, erkeklerin de dayak yiyebileceğini belirtti, "Hakederse eşime yumruk atmaktan çekinmem" diye konuştu. 

Tebrik yağıyor 
MİLLİ Takım Antrenörü Selahattin Başaran da, "Türkiye boksta artık söz sahibi bir ülke oldu" dedi. İtalya'da müthiş bir başarıya imza attıklarını belirten Başaran, "Alınan 9 madalyanın ardından Dünya boks otoriteleri tek tek beni ve ekibimi tebrik etti. Takımın yaş ortalaması 22. Bu da gösteriyor ki bu çocukların hepsi, 2008 yılında ilk kez olimpik olacak bayanlar boksta, madalya alabilecek güçte" dedi. 


</TEXT>
</DOC>
