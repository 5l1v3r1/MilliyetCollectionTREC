<DOC>
<DOCNO> 290692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/son/sontur04.html </URL>
<DATE> 2004/11/21/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Merzifon'da yolcu otobüsü devrildi 1 ölü, 33 yaralı 
</HEADLINE>
<TEXT>

     Amasya'nın Merzifon ilçesi yakınlarında yolcu otobüsünün şarampole yuvarlanması sonucu meydana gelen trafik kazasında, ilk belirlemelere göre 1 kişi öldü, 33 kişi yaralandı. 
     Samsun'dan İstanbul'a giden Zeki Yapan yönetimindeki 35 AC 4211 plakalı yolcu otobüsünün, Merzifon Osmancık Karayolu'nun 30. kilometresinde kar yağışı nedeniyle kayganlaşan yoldan çıkarak, şarampole devrilmesi sonucu meydana gelen kazada, 1 kişinin öldüğü, 33 kişinin yaralandığı bildirildi. 
     Yetkililer, kazada yaralanan 33 kişinin sürücü Zeki Yapan, Ali ve Hacı Ali Özdemir, Adem ve Orhan Şahin, Cevdet ve Serhat Narçın, Fırat, Levent ve Zübeyde Üçlü, Murat Kaya, İbrahim ve Ali Yıldız, Oğuz, Fatma ve Cemal Bolat, Ersin Meho, Suat Özyolcu, Miktat Doğan, Tamer Öğüş, Dilaver Yerlikaya, Yalçın Yörük, Eşref Atçı, Bilal Sarıtürk, Ümit Demirhan, Hüseyin Kahraman, Hesna Yarımbaş, İbrahim Pot, Emine Murat, Emine Yılmaz, Selim, Ekrem ve Mehmet Arslan olduğunu açıkladı. 
     Kazada, Gümüşhacıköy Devlet Hastanesi'ne kaldırılan yolculardan Ahmet Şahin 60 , hayatını kaybetti. 
     Emniyet yetkilileri, kazayla ilgili araştırmaların sürdüğünü ifade ettiler. 
     
</TEXT>
</DOC>
