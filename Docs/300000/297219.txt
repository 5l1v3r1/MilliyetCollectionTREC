<DOC>
<DOCNO> 297219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sondun48.html </URL>
<DATE> 2004/12/13/ </DATE>
<TIME> 22.06 </TIME>
<AUTHOR>  </AUTHOR>
<HEADLINE>
Avrupa Parlamentosu'nda Türkiye tartışması 
</HEADLINE>
<TEXT>

     Avrupa Parlamentosu'ndaki Türk kökenli Alman Parlamenterler Genel Kurul'da bu akşam yaptıkları konuşmada, AB'nin Türkiye ile tam üyelik müzakerelerini başlatmasını istediler. 
     Sosyalist Grup üyesi Alman parlamenter Vural Öger, Türkiye raporunun tartışıldığı genel kurul oturumunda yaptığı konuşmada, Türkiye ile müzakerelerin başlaması konusuyla aslında AB'nin itibarının tartışıldığını söyledi. 
     AB'nin Türkiye'ye verdiği söz ve taahhütleri yerine getirmesi gerektiğini ifade eden Öger, müzakerelerin en kısa sürede başlatılması çağrısında bulundu. 
     Türkiye karşıtı siyasetçilerin Ankara'nın üyeliğine karşı çıkmak için gerçeği yansıtmayan ve yeni talepler önermelerini eleştiren Öger, özellikle Alman Hıristiyan Demokratların Türkiye karşıtı tavrını eleştirdi. 
     AP'deki yeşil grup üyesi Türk kökenli Alman parlamenter Cem Özdemir ise ''Çok kültürlü Avrupa için Türkiye'nin AB üyeliğinin gerekli olduğunu'' söyledi. 
     Özdemir, tam üyelik müzakerelerinin başlamasının Türkiye'deki reform sürecine katkıda bulunacağını belirtti. 
     
</TEXT>
</DOC>
