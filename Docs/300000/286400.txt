<DOC>
<DOCNO> 286400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sonsiy06.html </URL>
<DATE> 2004/11/05/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
"Sözleşmeli öğretmen" için yasa önerisi... 
</HEADLINE>
<TEXT>

     AK Parti Diyarbakır Milletvekili İrfan Rıza Yazıcıoğlu, eleman temininde güçlük çekilen yerlerde sözleşmeli Milli Eğitim personeli çalıştırılması amacıyla yasa önerisi hazırladı. 
     TBMM Başkanlığı'na sunulan yasa önerisi, eleman temininde güçlük çekilen yerlerde ve hizmet dallarında eğitim hizmetlerinin etkili ve verimli şekilde yürütülmesini sağlamak amacıyla Milli Eğitim Bakanlığı ve bağlı kuruluşlar tarafından hizmet akdi ile sözleşmeli olarak eleman istihdam edilmesini düzenliyor. 
     Sözleşmeli personel istihdam edilecek hizmet birimleri, yılda bir kez Bakanlar Kurulu kararı ile tespit edilecek. Sözleşmeli personel olarak branş öğretmeni ve sınıf öğretmeni pozisyonlarına her türlü atamalar kura ile yapılacak. Sözleşmeli personelin haftalık çalışma süresi 25 saat olacak. Ancak ilgili valilik, farklı çalışma süreleri ve günlük çalışma saatlerini belirleyebilecek. 
     Kesintisiz 10 yıl süreyle sözleşmeli personel olarak hizmet etmiş, bu sürede disiplin cezası almamış ve sicillerinin olumlu olması haline sürekli sözleşmeli personel olma hakkına kavuşacak. Sözleşmeli personel, isteği üzerine Emekli Sandığı ile ilişkilendirilecek. 
     
</TEXT>
</DOC>
