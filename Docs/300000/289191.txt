<DOC>
<DOCNO> 289191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sondun15.html </URL>
<DATE> 2004/11/16/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Fellucelilerin yardıma ihtiyacı yokmuş .. 
</HEADLINE>
<TEXT>

     Irak hükümeti, Felluce kenti sakinlerinin gıda, su ve tıbbi malzeme gibi yardımlara ihtiyacı olmadığını bildirdi. 
     Irak Başbakan İyad Allavi'nin bürosundan yapılan açıklamada, Irak hükümetinin, Felluce'de kıtlık olduğu yönündeki haberleri şiddetle reddettiği belirtilerek, Amerikan ordusu önderliğinde başlatılan saldırılardan önce Felluceli sivillerin çoğunun kenti terk ettiği kaydedildi. 
     Açıklamada, Sağlık Bakanlığı'ndan bir heyetin kenti ve Felluce hastanesini ziyaret ettiği belirtilerek, çok az sayıda sivilin kaldığı şehirde herhangi bir sıkıntıya rastlanmadığı ileri sürüldü. 
     Irak Kızılayı, Felluce'de en az 150 ailenin kaldığını, bu ailelerden bazılarının gıda, su, ilaç ve battaniyeye ihtiyaçları bulunduğunu bildirmişti. 
     Hükümet açıklamasında, Felluce'deki saldırılarda 17 bin evden sadece 200 kadarının zarar gördüğü de öne sürüldü. 
     
</TEXT>
</DOC>
