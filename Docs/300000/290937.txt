<DOC>
<DOCNO> 290937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/sonyas06.html </URL>
<DATE> 2004/10/16/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Ruj dile dokunursa orucu bozar' 
</HEADLINE>
<TEXT>

     
     Yalçın İREŞ KONYA, DHA 
     

SELÇUK Üniversitesi İlahiyat Fakültesi İslam Hukuku öğretim üyesi Prof. Dr. Orhan Çeker, oruç tutan kadınları ve kızları ruj kullanırken dikkatli olmaları konusunda uyardı. Prof. Dr. Çeker, "Ruj, dille yalanıp tükürük yoluyla yutulursa orucu bozar'' dedi. 
     Prof. Dr. Çeker, kadınlar arasında makyaj malzemelerinin orucu bozup bozmayacağı yönünde çelişkiler yaşandığını söyledi. Makyaj yapmanın orucu bozmayacağını belirten Prof. Dr. Orhan Çeker, ancak rujun dikkatli kullanılması gerektiğini vurguladı. Prof. Dr. Çeker, rujun dil ile yalanıp tadının alındıktan sonra tükürük yoluyla yutulduğunda orucun bozulacağını söyledi. Prof. Dr. Çeker, "Vücuttaki yaraya sürülen herhangi bir ilaç, eğer damak veya mideye ulaşacaksa oruç bozulur'' dedi. 
     
</TEXT>
</DOC>
