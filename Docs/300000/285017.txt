<DOC>
<DOCNO> 285017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/yazar/oztrak.html </URL>
<DATE> 2004/11/01/ </DATE>
<TIME>  </TIME>
<AUTHOR> Faik ÖZTRAK  </AUTHOR>
<HEADLINE>
Dış denge, kırılganlığı artırıyor 
</HEADLINE>
<TEXT>


12 aylık dış ticaret açığı bu yılın ilk 9 ayında 10 milyar dolar artarak 32.1 milyar dolara ulaştı. Bir başka ifadeyle dış denge bozulmaya devam ediyor. Aşağıdaki tabloda son durum görülüyor. 

12 AYLIK İhracat Milyar 12 AYLIK İthalat Milyar 12 AYLIK Açık Milyar İhracat Artış Milyar İthalat Artış Milyar Aralık 47.3 69.3 22.1 Ocak 04 48.3 71.2 22.9 1.1 1.9 Şubat 49.1 73.2 24.1 0.7 2.0 Mart 50.4 75.9 25.5 1.3 2.7 Nisan 51.8 78.6 26.8 1.4 2.7 Mayıs 53.1 81.0 27.9 1.3 2.5 Haziran 54,6 83.8 29.2 1.5 2.7 Temmuz 56.0 86.2 30.2 1.4 2.4 Ağustos 56.8 88.1 31.3 0.8 1.9 Eylül 58.2 90.3 32.1 1.4 2.2 9 Aylık Ortalama 1.4 2.6 
Gerçi son ayda dış açıktaki artış uzun zamandır ilk defa 1 milyar doların altına gerilemiş ama ulaşılan rakam oldukça yüksek olduğundan yine de endişe verici. Hükümetin açıkladığı 33.5 milyar dolarlık yıl sonu hedefinin aşılacağı açıkça görülüyor. Eylül ayındaki gelişmeler ihracatta 62 milyar dolarlık yıl sonu hedefinin 62.5 milyar dolara ulaşabileceğini, buna karşılık yıl sonunda 95.5 milyar dolara ulaşacağı tahmin edilen ithalatın mevcut trendle 97 milyar dolar olması kuvvetle muhtemel görünüyor. 
İthalatla ilgili bir diğer ilginç gelişme de son dokuz ayda 12 aylık ithalatta meydana gelen 21 milyar dolarlık artışa tüketim mallarının katkısının yatırım mallarınınkiyle eşitlenmesi. 

İthalatın Bileşenleri Milyar 2003 Aralık 2004 Eylül Artış Toplam 69.3 90.3 20.9 YATIRIM SERMAYE MALLARI 11.3 16.4 5.1 HAMMADDE ARA MALLAR 50.0 60.7 10.7 TÜKETİM MALLARI 7.5 12.6 5.1 DİĞERLERİ 0.5 0.5 0.0 
Bir diğer ifadeyle yatırımı finanse etmek için ortaya çıkan ek borçlanma kadar tüketimi finanse etmek içinde borçlanmışız. Bu, ileriye dönük olarak bakıldığında, ithalat artışının potansiyel büyüme ile borçların geri ödenme kapasitesine etkisi ve buna bağlı olarak mevcut durumun sürdürülebilirliği konusunda endişe yaratıyor. 
Daha da önemlisi, ithalat artışının yılın son üç ayında ilk dokuz aydan daha hızlı olmasına yol açabilecek riskler de mevcut. Bunların en önemlisi, yılın son üç ayında bütçenin ilk dokuz aya göre daha genişlemeci bir yaklaşım sergilemesi. Özellikle yatırım ve tüketim harcamalarında son üç ayda ilk dokuz aydan daha fazla bir harcamanın son üç ayda gerçekleştirilmesinin planlanması ithalatı doğrudan etkileyecektir. Bütçede ilk dokuz aydaki disiplinin son üç ayda gevşetilmesi dolaylı olarak da iç talebi artırarak ithalat üstünde ek bir baskı oluşturacaktır. Diğer taraftan yükselen ham petrol fiyatlarının ithalat üzerindeki tam etkisini son üç ayda göreceğiz. Son olarak otomobil ve dayanıklı tüketim malları üzerindeki vergilerin önümüzdeki yıl artırılacağının anlaşılması bunların tüketiminin öne çekilmesine yol açarak yılın son aylarında ithalat artışını hızlandırabilir. Bu durum mevcut eğilimlerle 35 milyar dolara giden 2004 dış ticaret açığını çok daha yukarı çekebilir. Buna bağlı olarak cari işlemler dengesi açığının GSMH içindeki payı da yüzde 5'i aşabilir. 
Bu gelişme, 17 Aralık'ta AB Konseyi'nden piyasaları tedirgin edecek bir kararın çıkmasıyla birleştiğinde, dış açığın finansmanında önemli bir ağırlığa sahip olan kısa vadeli sermaye girişlerinde ciddi bir dalgalanmaya neden olabilir. Bu gelişmeler olurken IMF ile yeni stand - by konusunda uzlaşma da sağlanmamışsa bu, ekonomideki kırılganlığı daha da artıracaktır. 
İlk dokuz ayda izlenen sıkı maliye politikasının son üç ayda gevşetilmesi planından vazgeçilmesi büyük önem arz ediyor. Bu gelişmeler ışığında yeni stand - by düzenlemesinin 17 Aralık'tan önce bağlanması da ekonomide önemli bir manevra alanı sağlayacaktır. 17 Aralık'ta çıkacak karardan emin değilsek işlerin mevcut haliyle sürmesi önemli bir risk oluşturuyor. Bu günlere gelene kadar ciddi sıkıntılar çekildi. Bu çabalar boşa giderse yazık olur. 



</TEXT>
</DOC>
