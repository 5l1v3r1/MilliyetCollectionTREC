<DOC>
<DOCNO> 281987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonyas13.html </URL>
<DATE> 2004/10/20/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
'Şoför edebiyatı'na ceza yağdı... 
</HEADLINE>
<TEXT>

     Hüseyin TÜCCAR- Ercan VARDAR DHA 

BURSA Emniyet Müdürlüğü'ne bağlı trafik ekipleri, kasalarının arkasında ilginç yazılar bulunan kamyonların sürücülerine, yazıların dikkat dağıttığı gerekçesiyle ceza kesti. Sürücüler, polisin getirdiği fırça ve boyayla yazıları tek tek kapatmaya çalıştı. 
     Şehirlerarası yollarda seyreden kamyonların arkasında yer alan yazıların, diğer sürücülerin dikkatini dağıtarak kazalara yol açtığını gözönünde bulunduran polis, İstanbul yolu üzerindeki Dürdane Rampası mevkiinde denetleme yaptı. Polis, üzerinde Rampaların ustasıyım gözlerinin hastasıyım', Aşıksan vur saza, şoförsen bas gaza' gibi yazılar bulunan kamyonları tek tek durdurdu. 
     Ekipler, üzerinde bu tür yazıların bulunduğu kamyonların sürücülerine, 2918 sayılı Karayolları Trafik Kanunu'nun 26 2 maddesine göre Özel izin almadan araçların dışında bulundurulması mecburi işaretlerden başka işaret ve donanımları bulundurmak' suçundan 41 milyon 200 bin lira para cezası verip, 1 ceza puanı uyguladı. Sürücüler, daha sonra polisin getirdiği boya ve fırçalarla yazıların üzerine kapattı. 
     
     ŞOFÖR EDEBİYATI'NDAN ÖRNEKLER 

     Trafik polislerinin durdurduğu araçların üzerinde yer alan, Rampaların ustasıyım, gözlerinin hastasıyım', Büyüyünce tır olacağım', Güzelin dedikodusu çok olur', Tanırsan seversin', Demir attım yalnızlığa bir hasret denizinde', Biz yaşamayı yarınlara salladık güzelim', İçtiğim sigaram gibiydin aranızda tek bir fark vardı sigaramı ben bitirdim beni de sen', Bir gülün peşinde koşan insanlar ezdikleri binlerce kır çiçeğinin farkına bile varmazlar', Sen gökyüzünde doğan güneş, ben yollarda çilekeş' gibi yazılar dikkat çekti. 
     
</TEXT>
</DOC>
