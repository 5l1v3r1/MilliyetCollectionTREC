<DOC>
<DOCNO> 254747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sondun33.html </URL>
<DATE> 2004/07/12/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Ve terörist konuştu Evet, Madrid saldırıları benim projemdi 
</HEADLINE>
<TEXT>

     Teröristler genellikle pek konuşkan değildir, ancak geçtiğimiz mart ayında Madrid’de düzenlenen bombalı saldırıların sorumlusu bu kategoriye girmiyor. 
     İtalyan polisinin dinlemeye aldığı 'Mısırlı Muhammed' lakaplı terör zanlısı Rabiy Osman Seyid Ahmed, geçtiğimiz mart ayında Madrid'de meydana gelen bombalı saldırıların planlayıcısı olduğunu telefon konuşmalarında anlatınca gözaltına alındı. 
     New York Times'ın ele geçirdiği belgelere göre, terörist suçunu telefonda itiraf ediyor. 
     İtalyan polisinin üç aydır telefonunu ve evini dinlediği 32 yaşındaki Rabiy Osman Seyid Ahmed, telefon konuşmalarında "Madrid saldırıları benim projemdi" diyor. 
     İspanya'nın başkenti Madrid'de 11 martta dört tren istasyonunda eşzamanlı bombalı saldırılar düzenlenmiş ve olaylarda 190 kişi hayatını kaybetmişti. 
     
     Ahmed'in telefonu başka teröristlerin defterinde 
     Madrid saldırılarından kısa bir süre sonra, geçtiğimiz nisan ayında İspanyol polisi, Ahmed’in telefon numarasını iki şüpheli kişinin adres defterinde buldu. 
     Ahmed’in yerini tespit eden İtalyan polisi de, telefonunu ve dairesini dinlemeye başladı. 
     Çok geçmeden Ahmed'den beklenen sözler geldi... 
     Ahmed, intihar saldırısı düzenlemeye hazırlanan genç bir militana 'destek' verdiği sözlerinde, hem suçunu açıkça anlatıyor, hem de kendinden örnekler vererek 'teşvik edici' olmaya çalışıyordu. 
     26 mayısta yaptığı bir konuşmada, "Madrid saldırıları benim projemdi ve patlama ölenler benim en yakın arkadaşlarımdıö diyen Ahmed, "kendimi havaya uçurmaya hazırdım ama beni durdurdular ve Allah’ın emrine uydukö sözleriyle saldırılara karıştığını kendi ağzıyla söylemiş oldu. 
     Ahmed, bu konuşmalarda Madrid saldırılarının 'ağır bir sorumluluk' olduğunu söylüyor ve 'bu plan için çok çalıştım ve sabrettim, benim iki buçuk yılımı aldıö diyor. 
     
     İflah olmaz Batı düşmanı 
     İspanya, İtalya, Almanya ve Fransa’da yapılan sorgulamalar sonucunda Ahmed adındaki teröristin, Batı düşmanı olduğu ve yıllardır kimlik değiştirmek, sınırları aşmak, polisten kaçmak konularında uzmanlaştığı, ayrıca 1999-2000 yıllarında Almanya’da gözaltındayken sahte Arapça şiveleri ile konuşarak siyasi sığınma isteyen vatansız bir Filistinli rolü oynadığı ortaya çıkartıldı. 
     Kaydedilen konuşmalarda ayrıca, Ahmed'in Irak’a intihar eylemcilerini sevkettiğini, Madrid’de kullanılan tipte, aynı anda bir çok cep telefonunu çalıştırarak bomba patlatan, bilgisayar programlarına sahip olduğunu ve bomba saldırılarından önce günlerce Madrid’de bulunduğunu anlatıyor. 
     Telefon konuşmalarında teröristlerin hristiyanlar ile evlenerek kolayca kimlik değiştirdiğini ve sahte belgeleri kolayca satın alabildiklerini anlatan Ahmed, 7 haziranda gözaltına alındıktan sonra bile konuşmaya devam etti ve hücre arkadaşına en az 30 yıl hapis cezası alacak kadar’ suç işlemiş olduğunu söyledi. 
     Geçtiğimiz salı günü mahkeme karşısına çıkan Ahmed, El Kaide terör hücrelerinin üyesi olmak, aşırı dinci İslam terörizminin’ yayılmasında önemli rol oynayan bir örgütleyici olarak faaliyet göstermek ve Madrid’teki bombalama eylemlerinde üst düzey rol oynamakla suçlanacak. 
     
     İspanya, Ahmed’in iadesini istiyor 
     İspanya, bombalama olaylarına doğrudan karışan kişilerden biri’ olarak gördüğü Ahmed'in kendilerine iade edilmesini istiyor. 
     İtalyanlar ise, Ahmed’i İspanya’ya teslim etmeden önce kendi toprakları üzerinde işlediği suçlardan yargılamak istiyor. 
     İspanyol makamlarının, Ahmed’e karşı bulabildiği deliller ise çok zayıf. Sadece cep telefonu numarasının Suriyeli ve Faslı iki teröristin telefon defterinde bulunması ve Madrid’te tren bombalarının birleştirildiği apartman dairesinde bir şahidin onu gördüğünü iddia etmesi haricinde bir delil şimdilik yok. 
     İspanyol araştırmacılar ve gizli servis çalışanları, Mısırlı Muhammed’in tam olarak kim olduğunu ve bombalama olaylarında nasıl bir rol oynadı 
     
</TEXT>
</DOC>
