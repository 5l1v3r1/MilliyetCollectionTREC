<DOC>
<DOCNO> 250267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sonsiy19.html </URL>
<DATE> 2004/06/23/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
YURTKUR kredilerinin geri dönüşünü düzenleyen yasa kabul edildi 
</HEADLINE>
<TEXT>

     TBMM Milli Eğitim Komisyonu, AK Parti Bitlis Milletvekili Vahit Kiler'in, Yükseköğrenim Kredi ve Yurtlar Kurumu YURTKUR Kanunu'nda değişiklik öngören yasa teklifini bazı değişiklikler yaparak kabul etti. 
     Teklif, Yükseköğrenim ve Kredi Yurtlar Kurumu'ndan kredi alan öğrencilerin borcunu, öğrenim gördüğü öğretim kurumunun normal öğrenim süresinin bitiminden itibaren 2 yıl, lisansüstü eğitim yapması halinde 3 yıl sonra başlamak üzere, kredi aldığı sürenin yarısı kadar sürede ve aylık dönemler halinde ödemesini düzenliyor. Ayrıca, teklif, öğrenci kredileri ile kredi borcu ödemelerinin 3 aylık yerine aylık olarak yapılmasını da öngörüyor. 
     Yükseköğrenim Kredi ve Yurtlar Kurumu Genel Müdürü Hasan Albayrak'ın komisyona verdiği bilgiye göre, kuruma hiç ödeme yapmayan borçlu sayısı 235 bin 591. Katkı kredisini hiç ödemeyenlerin sayısı ise 200 bin 648. Bu kişilerin toplam kredi borcu 139 trilyon liraya ulaşıyor. 
     
</TEXT>
</DOC>
