<DOC>
<DOCNO> 279051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sondun17.html </URL>
<DATE> 2004/10/11/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
New York'ta emlak rekoru kırıldı Bir daireye 70 milyon dolar 
</HEADLINE>
<TEXT>

     Astronomik emlak fiyatlarına sahip New York'ta bir borsacı, lüks apartman dairesini 70 milyon dolara satışa çıkardı Manhattan'ın ünlü 5. Caddesi'ndeki yüksek binaların 41. ve 43. katları arasında bulunan yaklaşık 1000 metrekare kullanım alanına sahip lüks daire, satıldığında yeni bir emlak rekoru kırmış olacak. 
     Gösterişli Pierre Hotel'in üstündeki 3 katı işgal eden çatı katlı lüks apartman dairesinde, 16 oda, 6 banyo ve tuvalet, 6 şömine, 4 balkon bulunuyor. 260 metrekarelik dev bir salona sahip mermer döşeli saray yavrusu daire yerden ısıtılıyor. 
     Altındaki otelin, oda servisi gibi tüm hizmetlerinden faydalanan apartman dairesinin ayrıca aylık 48 bin dolar aidatı bulunuyor. 
     Saray yavrusu bu daireyi kimin satın alacağı merakla beklenirken, emlak çevreleri, 3 odalı sıradan bir apartman dairesinin 1 milyon dolara satıldığı New York'ta bu ''meskenin'' 70 milyon dolara satışa çıkarılmasının normal olduğunu belirtiyorlar. 
     
</TEXT>
</DOC>
