<DOC>
<DOCNO> 294569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sontur39.html </URL>
<DATE> 2004/12/03/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Yurt çocuğuna tecavüz etti, 14 yıl 8 ay hapse çarptırıldı 
</HEADLINE>
<TEXT>

     Neşet KARADAĞ ADANA, DHA 

ADANA'da Çocuk Yuvası'nda kalan zihinsel engelli 13 yaşındaki S.E.'yi evine götürüp ellerinden bağladıktan sonra başına silah dayayarak tecavüz ettiği ileri sürülen 26 yaşındaki Mehmet Damar, 14 yıl 8 ay ağır hapis cezasına çarptırıldı. 
     Ova Mahallesi'nde oturan Mehmet ve Aynur Damar çifti, 8 yıllık evliliklerinden olan 4 çocuklarını 2 yıl önce geçim sıkıntısı nedeniyle bakamadıklarını söyleyerek, 0-6 Yaş Çocuk Yuvası'na verdi. Zaman zaman çocuklarını ziyaret etmek için yurda giden Mehmet Damar, iddiaya göre, 18 Ağustos'taki ziyaretlerinde yurtta barınan S.E.'yi 23 yaşındaki eşi Aynur'un karşı çıkmasına karşın evlerine götürüp, ellerini bağladıktan sonra tecavüz etti. Gece eşinin S.E.'ye tecavüz ettiğini gören, ancak engelleyemeyen Aynur Damar, vicdan azabı çekip yaşananları kız kardeşi Z.G.'ye anlattı. Olanlara sinirlenen Z.G. küçük kızı doktora götürdü ve eniştesini polise ihbar edip yakalattı. Mehmet Damar, çıkarıldığı mahkemece tutuklandı, kendisine yardımcı olduğu ileri sürülen eşi 24 yaşındaki Aynur Damar ise tutuksuz yargılanmak üzere serbest bırakıldı. 
     
     İFTİRA ATTILAR' 

     Hakkında Adana 1'nci Ağır Ceza Mahkemesi'nde 15 yaşından küçük zihinsel engelli kızı kandırarak kaçırmak', alıkoymak', zorla ırzına geçmek' suçlamasıyla 20 yıla kadar ağır hapis cezası istemiyle dava açılan Damar, karar duruşmasında suçlamayı kabul etmedi. Damar, "Çocuklarımı ziyarete gittiğimde yurt yetkilileri ile zaman zaman iyi geçinemediğim için bana iftira attılar'' dedi. 
     Tecavüze göz yumduğu iddiasıyla eşi ile birlikte tutuksuz yargılanan Aynur Damar ise mahkemede ifade değiştirdi. Polisteki ifadesinde, "Çocuklarımızın ziyaretinden dönüşte S.E. peşimize takıldı. Eşime, kızı yurda geri götürmesini söyledim. Eşim gelsin' dedi. Gece, eşim S.E.'nin yatağına girdi. Ellerini iple bağlayarak tecavüz etmek istedi. Kız kendini kasınca başaramadı. Daha sonra tabancayı kafasına dayayıp fiili livata yoluyla tecavüz etti. Beni de sesimi çıkartmamam için tehdit etti'' diyen Damar, mahkemede, "Kocam olaydan 2 gün önce beni dövmüştü. Ben de kendisine bu iftirayı attım'' şeklinde ifade verdi. 
     Bir önceki duruşmaya Çocuk Sitesi Müdürü Günsel Savaş ile birlikte gelen zihinsel özürlü S.E. ise uğradığı tecavüz olayını güçlükle anlattı. Damar çiftinin tel örgülerden kendisini dışarı çıkarttığını ifade eden S.E, "Aynur beni hamama götürdü. Mehmet Damar da gece ellerimi bağlayarak tecavüz etti'' demişti. 
     Mahkeme heyeti, Damar'a S.E.'yi alıkoyup tecavüz ettiği gerekçesiyle 14 yıl 8 ay ağır hapis cezası verdi, tecavüze göz yumduğu iddia edilen Aynur Damar ise beraat etti. 

     
</TEXT>
</DOC>
