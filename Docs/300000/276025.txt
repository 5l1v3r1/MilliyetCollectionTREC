<DOC>
<DOCNO> 276025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sontur32.html </URL>
<DATE> 2004/09/29/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
350 milyar liralık çalıntı sigara piyasaya sürüldü... 
</HEADLINE>
<TEXT>

     Samsun'dan Bolu'ya gönderilmek üzere yüklendiği TIR'la birlikte çalınan 1 trilyon 113 milyar liralık sigaranın 350 milyar liralık bölümünün piyasaya sürüldüğü belirlendi. 
     Edinilen bilgiye göre, yaklaşık 2 ay önce meydana gelen olayda, Bolu Tekel Pazarlama ve Dağıtım Başmüdürlüğü'ne gönderilmek üzere 19 Mayıs İlçesi'ndeki Tekel Ballıca Sigara Fabrikası'ndan yola çıkarılan 12 bin 200 kilogram Samsun sigarasının yerine ulaşmaması üzerine başlatılan soruşturma sürdürülüyor. 
     Soruşturma kapsamında gözaltına alınan 10 kişiden 3'ü tutuklanırken, olaya karıştığı belirlenen 4 kişinin arandığı bildirildi. 
     Yetkililer, yapılan operasyonlar sonucu İstanbul'daki bir depoda kayıp sigaralardan 94 baksın ele geçirildiğini belirterek, zanlıların ifadelerinde de sigaraların 350 milyar liralık bölümünü Samsun, Sinop ve İstanbul'da sattıklarını itiraf ettiklerini söylediler. 
     Soruşturma kapsamında sigaraların kalan bölümü ile kayıp TIR sürücüsünün arandığı bildirildi. 
     Daha önce yapılan çalışmalarda ise söz konusu TIR'ın 28 ND 635 plakalı çekicisi Vezirköprü İlçesi yakınlarında yanmış halde bulunmuş, sürücü Orhan Akay 68 ile sigaraların yüklü olduğu 28 ND 779 plakalı römorkun izine rastlanamamıştı. 
     
</TEXT>
</DOC>
