<DOC>
<DOCNO> 299753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/yazar/akyol.html </URL>
<DATE> 2004/12/22/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Modernleşme ve İslam dünyası 
</HEADLINE>
<TEXT>


AVRUPA Birliği'nin zirve toplantılarına Arap dünyası pek ilgi göstermez. Ama son Brüksel zirvesini başta El Cezire, çeşitli Arap TV kanalları yakından izledi. Çünkü Türkiye'nin AB üyeliği onlar için de çok önemli. 
Arap Birliği Genel Sekreteri Amr Musa, Başbakan Erdoğan'ı "bu diplomatik başarı" için kutladı, bunun İslam lemi ve Ortadoğu ülkeleri için de çok önemli olduğunu vurguladı. 
Bugün Erdoğan Suriye'ye gidiyor. Suriye Büyükelçisi Halid Zaad CNN Türk'e yaptığı açıklamada şunları söylüyor 
"Türkiye'nin AB'ye üye olmasını biz de en az sizin kadar istiyoruz. Çünkü o zaman Suriye Avrupa'nın Ortadoğu'ya açılan kapısı olacak. Yine Türkiye'nin modernleşme ve çağdaşlık yönündeki yürüyüşünün bize de faydası olur hem ekonomik hem stratejik anlamda..." 
Aynı şey Türki cumhuriyetler için de geçerli. 

BU hafta Newsweek dergisinde Ferid Zekeriya "Arap Dünyasından İyi Haber" başlıklı bir başmakale yazdı Terörizm h l çok ciddi bir tehdittir ama modernleşme ve reform dinamikleri de gittikçe güçleniyor. 
Uzakdoğu'da, Malezya ve Endonezya'da seçimleri fundamentalist partiler kaybetti. 
Arap dünyasında modernleşmeyi frenlemiş olan Pan-Arabizm geriliyor, "ülkelerin modernleşmesi" eğilimi güçleniyor. İşte Ürdün'ün başlattığı ekonomik reformlar... Potansiyelinin büyüklüğüne göre 'trajik' bir örnek olan Mısır'da yeni atanan başbakan cesur bir ekonomik reform programı açıkladı, Mısır tarihinde ilk defa bir "işadamı" hükümete girdi... 
Fas'ta, Dubai'de benzer gelişmeler... 
Bu tabloya, Türkiye'nin AB üyeliğine Arap dünyasında gösterilen büyük ilgiyi ve Halid Zaad'ın sözlerini eklemek lazım 
"Türkiye'nin modernleşme ve çağdaşlık yönündeki yürüyüşünün bize de faydası olacak" 
Belli ki, Baasçılık ve Pan-Arabizm gibi devletçi siyasi ideolojilerin, laik oldukları halde, tıkandıkları görülüyor modernleşme için piyasa ekonomisi ve dışa açılma gibi yeni dinamiklere başvuruluyor. 

ÇAĞIMIZDA görülmüştür ki, köylüyü köyünde tutarak, 'köycülük' yaparak modernleşmenin gerektirdiği üretkenlik ve rasyonelleşme sağlanamıyor. "Çağdaşlaşmacı otoriter devlet" modelleri de toplumsal dinamizmi öldürüyor. 
Modernleşmenin motoru şehirleşmiş, iyi eğitimli, dışa açık, piyasa ekonomisini işleten girişimci orta sınıftır. 
Böylece "ekonomik reform, piyasa ekonomisi, dışa açılma" gibi kavramlar önem kazanıyor, bu da "demokratikleşme"yi gündeme getiriyor. Piyasa ekonomisi "hukuk devleti"ni zorunlu kılıyor... 
Arap dünyasının şimdilerde hissettiği bu dinamikleri Türkiye çok uzun bir zamandır geliştiriyor. Din anlayışları da ona göre değişiyor. Bir 'bedev ' ile bir 'meden 'nin din anlayışı bir olur mu 
"Türkiye'nin farklılığı" bütün bunlardan geliyor. 
"Devletçi modernleşme"nin tıkandığı çağımızda, Türkiye'nin 21. yüzyıldaki "evrensel misyon"u, işte bu sivil dinamiklere dayalı modernleşmenin örneği olmasıdır. Türkiye bu sebeple Batı için de, Doğu için de "stratejik" bir ülkedir. 
AKP'nin hem Batı'da hem Doğu'da ilginç bulunmasının da sebebi, muhafazak r halktan kaynaklanan sivil modernleşmeyi temsil etmesidir. 



</TEXT>
</DOC>
