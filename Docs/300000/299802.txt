<DOC>
<DOCNO> 299802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sondun33.html </URL>
<DATE> 2004/12/22/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
KKTC'de yeniden seçim heyecanı... Yasaklar başlıyor... 
</HEADLINE>
<TEXT>

     Kuzey Kıbrıs Türk Cumhuriyeti'nde KKTC 20 Şubat 2005 Pazar günü yapılacak erken genel seçimle ilgili süreç başlıyor. 
     Cumhurbaşkanının seçim kararını 24 Aralık Cuma günü Resmi Gazete'de yayınlatmasıyla seçim sürecine girilecek. Seçim kararının yayınlanmasından bir gün sonra da seçim yasakları başlayacak. 
     14 Aralık 2003 seçimlerinin ardından 13 Ocak 2004'te işbaşına gelen Cumhuriyetçi Türk Partisi CTP -Demokrat Parti DP koalisyon hükümeti, 26 Nisan'da azınlığa düşmüş ve 2004 bütçesinin meclisten geçmeyeceğinin anlaşılması üzerine de 20 Ekim'de istifa etmişti. 
     İstifanın ardından hükümet kurma girişimlerinin sonuç vermemesi üzerine, anayasal sürenin dolmasından sonra, Cumhurbaşkanı Rauf Denktaş, geçen hafta meclis başkanı ve mecliste grubu bulunan siyasi partilerin liderleriye bir araya gelerek 20 Şubat'ı seçim tarihi olarak belirlemişti. 
     Bu arada, KKTC Yüksek Mahkeme Genel Sekreteri Ruhsan Borak, Yüksek Seçim Kurulu'nun seçim tarihinin ilanının ardından seçim takvimini ilan edeceğini söyledi. 
     Borak, seçim hazırlıklarına başladıklarını ve özellikle araç gereç ve kırtasiye ihtiyaçlarının alındığını belirtti. 
     
</TEXT>
</DOC>
