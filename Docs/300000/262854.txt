<DOC>
<DOCNO> 262854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sonspo46.html </URL>
<DATE> 2004/08/12/ </DATE>
<TIME> 22.25 </TIME>
<AUTHOR>  </AUTHOR>
<HEADLINE>
Gençlerbirliği 1 - HNK Rijeka 0 maç sonucu 
</HEADLINE>
<TEXT>

     Gençlerbirliği, UEFA Kupası 2. ön eleme turu birinci karşılaşmasının ilk yarısını Hırvatistan'ın HNK Rijeva takımı önünde 1-0 üstün tamamladı. 
     Karşılaşmanın ilk yarısı boyunca daha atak oynayan taraf Gençlerbirliği oldu. Kırmızı-siyahlılar, ilk devre boyunca çok sayıda atak geliştirirken, özellikle ilk yarım saatin sonrasındaki bölümde rakibine oranla daha etkin bir oyun sergiledi. Bunun sonucunda da devrenin uzatmaları oynanırken beklediği gole ulaştı. 
     HNK Rijeka ise ilk yarı boyunca savunma öncelikli bir oyunu tercih etti. 4-5-1 dizilişiyle oynayan ve savunma bölgesini neredeyse hiç boşaltmayan Hırvat ekibi, Gençlerbirliği önünde kontrataklarla gol aradı. 
     Karşılaşmanın 2. dakikasında, Sedat'ın pasını ceza alanı içinde alan Youla'nın şutunda top az farkla yandan auta gitti. 
     Gençlerbirliği, UEFA Kupası 2. ön eleme turu birinci karşılaşmasında Hırvatistan'ın HNK Rijeka takımını 1-0 yendi. 
     Karşılaşmanın ikinci yarısında da ilk yarının benzeri bir oyun sergilendi. İkinci 45 dakikada da etkin olan ev sahibi kırmızı-siyahlılardı. Hırvat ekibi ise yine savunma ağırlıklı bir oyunu tercih etti. 
     Karşılaşmanın 59. dakikasında, Filip'in ortasında Youla penaltı noktasında topla buluştu. Bu oyuncunun kafa vuruşunda kaleci Mariç topu üstten kornere attı. 
     
     İLK YARI 

     7. dakikada Filip soldan ortaladı, Youla altı pas içinde topu üsten dışarı attı. 
     34. dakikada, Ali Tandoğan'ın ara pasıyla ceza alanı içinde buluşan Boliç bekletmeden vurdu. Kaleci Mariç'e çarpan top kornere çıktı. 
     43. dakikada Boliç'in soldan ortasında arka direkte topla buluşan Ali Tandoğan'ın yakın mesafeden vuruşunda, meşin yuvarlak Mujoza'ya çarparak kornere gitti. 
     44. dakikada Ümit'in ceza alanı önünde vurduğu sert şutta top Youla'ya çarparak auta çıktı. 
     45. dakikada Ümit'in pasıyla ceza alanının sağ çaprazında buluşan Mehmet Nas'ın vuruşunda top ağlarla buluştu 1-0. 
     Karşılaşmanın ilk yarısı 1-0 Gençlerbirliği lehine tamamlandı. 
     
     İKİNCİ YARI 

     64. dakikada, Filip'in soldan ortasına bu kez ceza alanı içinde uygun pozisyonda Boliç kafa vurdu. Kaleci Mariç, yine başarılıydı ve topu üstten kornere gönderdi. 
     87. dakikada, Mariç'in uzaklaştırmaya çalıştığı topla sol tarafta buluşan Gtari'nin şutunda top, boş kale yerine az farkla yandan auta gitti. 
     90. dakikada Caval'ın ceza alanı önünden attığı şutta top, yandan dışarıya gitti. 
     Karşılaşmanın kalan dakikalarında başka gol olmayınca Gençlerbirliği sahadan 1-0 galip ayrıldı. 
     
     KÜNYE 

     

Stat 19 Mayıs      

Hakemler Tomasz Mikulski xxx Piotr Sadczuk xxx Krysztof Myrmus xxx Polonya      

Gençlerbirliği Ömer xx Ali Tandoğan xx Baki xxx El Saka xxx Filip xx Dk. 90 Tayfun Mehmet Nas xx Skoko xx Ümit Bozkurt xx Sedat xx Dk. 67 Gtari xx Boliç xx Dk. 81 Uğur xx Youla xx      

HNK Rijeka Mariç xxx Sariç xx Nezeviç xx Lerant xx Mujoza xx Novakov xx Dk. 71 Caval x Brkiç xx Tadiç xx Liniç xx Butiç xx Erceg xx Dk. 86 Sharbini      

Gol Dakika Mehmet Nas 45      

Sarı Kartlar Dakika Mehmet Nas 74 Uğur Gençlerbirliği 88      
</TEXT>
</DOC>
