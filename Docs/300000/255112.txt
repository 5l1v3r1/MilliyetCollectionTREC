<DOC>
<DOCNO> 255112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sonsiy27.html </URL>
<DATE> 2004/07/13/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
İsmail Cem, ABD eski Dışişleri Bakanı Albright ile görüştü 
</HEADLINE>
<TEXT>

     YTP Genel Başkanı İsmail Cem, ABD eski Dışişleri Bakanı Madeline Albright ile görüştü. 
     YTP'den yapılan yazılı açıklamaya göre, tedavi nedeniyle bir süredir ABD'de bulunan Cem, ABD başkan adayı John Kerry'nin yakın danışmanlığını yapan Albright ile görüşmesinde, partilerinin Irak, Ortadoğu, Kıbrıs konusunda benzeşen görüşlerini ve Türkiye'nin AB'ye üyelik sürecini ele aldılar. 
     İki eski Dışişleri Bakanı, partilerinin ortak düşünce geliştirebileceği alanların incelenip belirlenmesini kararlaştırdı. 
     İsmail Cem, Albright'ın yanı sıra ABD Dışişleri Bakan Yardımcısı Marc Grossman ve ABD'nin eski Ankara Büyükelçisi Marc Parris'le de bir araya geldi. Cem, ''Dışişleri Eski Bakanları Forumu'' diye adlandırılan Aspen Atlantik Grubu'nun bu dönem Hollanda'da gerçekleştirdiği toplantıya da tele konferansla katıldı. 
     
</TEXT>
</DOC>
