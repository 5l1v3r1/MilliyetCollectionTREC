<DOC>
<DOCNO> 267745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/yasam/yas15.html </URL>
<DATE> 2004/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



İSTANBUL 

Çiftlik sahibini kaçırıp 200 bin dolar istediler 
Eyüp'te çiftlik sahibi olduğu öğrenilen bir kişiyi kaçırarak 200 bin dolar fidye istedikleri öne sürülen 6 kişi gözaltına alındı. İddiaya göre, Çatalca ve Silivri'de çiftlikleri olan Bülent Kıvrak, Eyüp'teki evinden çıkarken 4 kişi tarafından kaçırıldı. Zanlılar, 200 bin dolar fidye istedi. Kıvrak, senet karşılığı ödemeyi kabul etti. Kıvrak, serbest bırakılınca savcılığa gidip şik yetçi oldu. Polis, Kıvrak'ı kaçırdıkları öne sürülen Hakan ve Kemal Tozer kardeşler ile 4 kişiyi gözaltına aldı. 

BOLU 

Hastane asansörü hastanelik etti 
DHA 
Bolu İzzet Baysal Devlet Hastanesi asansörünü onaran Mehmet Karahan ile aynı ismi taşıyan yeğeni, 6. kattan asansör boşluğuna düştü. Amca Karahan'ın 38 böbreğine yerdeki bir demir parçası saplandı. Yeğen Karahan'ın 20 da bacağı kırıldı. İtfaiye ekipleri, AMCA Karahan'ı böbreğine giren demiri keserek kurtardı. İzzet Baysal Devlet Hastanesi'nde ameliyat edilen Karahan'ın durumunun iyi olduğu bildirildi. 

KAYSERİ 

Çek dağcıları jandarma kurtardı 
Kayseri'de Erciyes Dağı'na tırmanırken kaza geçiren Çek Cumhuriyeti vatandaşı Biljane Trajanovova ile erkek arkadaşı Martin Hessler, jandarma tarafından helikopterle kurtarıldı. Gizin almadan tırmanış yapan dağcılar, 3750 metre yükselikte kaza geçirdi. Hessler cep telefonuyla yardım istemesi üzerine, yaralı Trajanovova ve erkek arkadaşı, helikopterle kurtarıldı. 

İZMİR 

ABD bayraklı yatta bomba paniği 
İzmir'in Üçkuyular semtinde Levent Marina'ya bağlı ABD bayraklı yatta bulunan bomba benzeri düzenek, uzman polisler tarafından fünyeyle patlatıldı. Sabıkalı olduğu belirtilen Mehmet Altın, önceki gece arkadaşlarıyla eğlendiği yatta, içinde saat bulunan bir düzenek fark etti ve polisi aradı. Olay yerine gelen ekipler düzeneği fünyeyle patlattı. Polis, olayla ilgili soruşturmanın çok yönlü sürdüğünü kaydetti. 

HATAY 

Haraç istedi diye sopayla öldürdüler 
Belen'de, Adem Uçmaz, ilçede fırın işleten akrabalarından para istedi. İddiaya göre, 'Bana haraç vermek zorundasınız' diye bağıran Uçmaz, kasadaki parayı alıp kaçmaya çalıştı. Bu sırada fırında çalışan Hüseyin K., Uçmaz'ı yakalayarak sopayla dövdü. Yaralanan Uçmaz, ilk müdahalenin ardından Adana Numune Hastanesi'ne sevk edilse de kurtarılamadı. Hüseyin K. gözaltına alındı. 


</TEXT>
</DOC>
