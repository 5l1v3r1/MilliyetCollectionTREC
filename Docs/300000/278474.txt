<DOC>
<DOCNO> 278474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur23.html </URL>
<DATE> 2004/10/08/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Sapık memur yakalandı 
</HEADLINE>
<TEXT>

     DENİZLİ'de kendisine doktor süsü vererek, sağlık taraması bahanesiyle girdiği evlerde küçük kıza cinsel tacizde bulunduğu öne sürülen Mehmet Cingit, çizilen robot resmi sayesinde yakalandı. 
     İhbar üzerine polis tarafından ele geçirilen ve üniversitede memur olarak çalıştığı öğrenilen Mehmet Cingit, suçunu itiraf etti. 
     Sapığın tacizine uğrayan 13 yaşındaki E.Ö.'nün verdiği eşkal üzerine çizilen robot resmi gazetelerde gören bir kişi, polisi arayarak Esentepe Mahallesi'nde çay ocağı işletmecisi Mehmet Cingit'in, resimdeki kişiye çok benzediğini söyledi. 
     Çay ocağına gelen polis, 23 yaşındaki Mehmet Cingit'i gözaltına aldı. Polis, sapığın robot resmini çizdiren E.Ö. ile Mehmet Cingit'i yüzleştirdi. E.Ö., zanlıyı teşhis edince Mehmet Cingit de suçunu itiraf etti. 
     Daha önce de iki eve girip kendisini doktor olarak tanıtan ve sağlık taraması yaptığını söyleyerek küçük kızlara tecavüze yeltendiği belirtilen Cingiz gözaltına alındı. Mehmet Cingit'in eşinin Pamukkale Üniversitesi'nde memur olduğu öğrenildi. 
     
</TEXT>
</DOC>
