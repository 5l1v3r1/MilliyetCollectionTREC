<DOC>
<DOCNO> 280310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sondun35.html </URL>
<DATE> 2004/10/15/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Sina'daki bombalı saldırıları El Kaide üstlendi 
</HEADLINE>
<TEXT>

     Lübnan'da yayımlanan Sada El Balad adlı bir gazete, Sina'da İsrailli turistleri hedef alan bombalı saldırıların sorumluluğunu El Kaide'nin üstlendiğini duyurdu. 
     Haberde, El Kaide basın bürosu tarafından yayımlandığı ve Uluslararası İslami Cephe imzasını taşıdığı belirtilen bildirinin gazeteye e-postayla gönderildiği bildirildi. 
     ''Saldırıların Filistin intifadası için düzenlendiği ve devam edeceği'' belirtilen bildiride, ayrıca bu saldırıların ''bölgedeki tüm ülkeleri boyun eğdirmeyi ve İsrail'le ilişkileri normalleştirmeyi amaçlayan Amerikan politikalarına karşı bir misilleme'' olduğu belirtildi. 
     Sina yarımadasında İsrailli turistleri hedef alan bombalı saldırılarda 34 kişi hayatını kaybetmişti. İsrail, saldırıdan El Kaide'yi sorumlu tutmuştu. 
     
</TEXT>
</DOC>
