<DOC>
<DOCNO> 257132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/sonspo16.html </URL>
<DATE> 2004/07/21/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Trabzonspor'a kötü haber Özgür Denizlispor'da kalıyor... 
</HEADLINE>
<TEXT>

     Trabzonspor'un bir süredir ilgilendiği Denizlisporlu Özgür'ün transferinde olumlu sonuç sağlayamadığı öğrenildi. 
     Yeşil-siyahlı takımın savunma oyuncusu, AA muhabirine yaptığı açıklamada, takımının kampında olduğunu ve bordo-mavili takımda oynamayı düşünmediğini söyledi. 
     Özgür, 1 yıl daha Denizlispor ile sözleşmesinin bulunduğunu belirterek, ''Zaten kulübüme vermiş olduğum bir söz vardı. Trabzonspor'a gitmeyi düşünmüyorum. Bu sezon takımda kalacağım'' diye konuştu. 
     Özgür'ün menajeri Tamer Özçam ise Trabzonspor'un Denizlispor ile yaptığı bonservis görüşmelerini olumlu sonuçlandırdığını, ancak bu futbolcunun bordo-mavili takımda forma giymeye sıcak bakmadığını, bu nedenle transferinin gerçekleşmediğini kaydetti. 
     
</TEXT>
</DOC>
