<DOC>
<DOCNO> 279487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sonspo24.html </URL>
<DATE> 2004/10/12/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Şahin Ankaraspor maçını da 3 puan ile geçmeyi ümit ediyoruz... 
</HEADLINE>
<TEXT>

     Trabzonspor Basın Sözcüsü İbrahim Şahin, Büyükşehir Belediyesi Ankaraspor maçını da 3 puan ile geçmeyi ümit ettiklerini söyledi. 
     Şahin, AA muhabirine yaptığı açıklamada, hafta sonu deplasmanda yapacakları Büyükşehir Belediyesi Ankaraspor maçının zorlu geçeceğini tahmin ettiklerini belirtti. 
     Ankara ekibinin iyi futbol oynayarak, güzel sonuçlar aldığını ifade eden Şahin, şunları söyledi 
     ''Takımımız bu ciddiyetle maça hazırlanıyor. Milli takımda önemli oyuncularımız görev alıyorlar. Milli maçlarda oyuncularımızın başarılı olmasını ve herhangi bir sakatlık yaşamadan takımımıza katılmalarını temenni ediyoruz. Perşembe gününden itibaren tam kadro olarak yapacağımız çalışmalardan sonra Ankara'ya gideceğiz. Ankara ve çevresindeki taraftarlarımızın desteğiyle iyi konsantre olarak bu maçı da 3 puan ile geçmeyi ümit ediyoruz. Umarım her şey istediğimiz gibi gelişir.'' Şahin, Büyükşehir Belediyesi Ankaraspor maçında kart cezalısı olan Hüseyin Çimşir'in oynayamayacağını, hafif sakatlıkları bulunan Hasan ve D'Haene'nin ise maç saatine kadar yetişeceğini umduğunu kaydetti. 
     
</TEXT>
</DOC>
