<DOC>
<DOCNO> 286847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/sondun15.html </URL>
<DATE> 2004/11/07/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Hindistan, nükleer füze denedi 
</HEADLINE>
<TEXT>

     Hindistan'ın, gemiden atılan, nükleer kapasiteye sahip füze denemesi yaptığı bildirildi. 
     Adının açıklanmasını istemeyen bir yetkili, hem konvansiyonel, hem de nükleer savaş başlığı taşıma kapasitesine sahip Danuş füzesinin, Bengal Körfezi'ndeki bir askeri gemiden atıldığını belirtti. 
     Yetkili, 250 kilometre menzili bulunan füzenin, yarım ton ağırlık taşıyabildiğini kaydetti. 
     Danuş'un, Hindistan Savunma Araştırmaları ve Kalkınma Örgütü'nun geliştirdiği 5 füzeden biri olduğu bildirildi. 
     Hindistan'ın füzeleri arasında, kısa menzilli balistik Prithvi, orta menzilli Agni, tanksavar Nag ve süpersonik Brahmos bulunuyor. 
     Nükleer silaha sahip komşular Hindistan ve Pakistan, düzenli olarak askeri amaçlı füze denemesi yapıyor. 
     
</TEXT>
</DOC>
