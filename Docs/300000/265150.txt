<DOC>
<DOCNO> 265150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/guncel/axgun01.html </URL>
<DATE> 2004/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yargıçları paramla tatile gönderdim ..' 
</HEADLINE>
<TEXT>


Neşter - 2 davası şok itirafla başladı. Yargıtay üyesi Güryel'in oğlu Avukat Cenk Güryel, bazı yargı mensuplarının tatil giderlerini kendisinin karşıladığını söyledi 

ANKARA Milliyet 

Bazı h kim ve savcıları menfaat için baskı altına aldıkları iddiasıyla soruşturulan 9 Yargıtay üyesi, Yargıtay Başkanlık Divanı'nın "dinlenen zanlıyla yapılan görüşmeler aleyhte delil olmaz" kararıyla yargılanmaktan kurtulurken, aynı suçlamalarla haklarında dava açılan 19 sanık için ilk duruşma yapıldı. Başkanlık Divanı'nın kararıyla yargılanmaktan kurtulan Yargıtay üyesi Ergül Güryel'in avukat oğlu Cenk Güryel, "Yargı mensuplarını kendi paramla tatile gönderdim" itirafında bulundu. 
Ankara 11. Ağır Ceza Mahkemesi'nde, bazı h kim ve savcıları baskı altına almak için "çete" kurdukları iddia edilen 19 sanığın yargılandığı davanın duruşmasına, eski İçişleri Bakanı Orhan Eren'in damadı Haldun Erdavran ile eski Hakimler ve Savcılar Yüksek Kurulu Başkan Vekili olan Yargıtay 3. Ceza Dairesi üyesi Güryel'in oğlu Cenk Güryel'in de aralarında bulunduğu 7 sanıkla avukatları katıldı. 
Mahkeme Başkanı Mehmet Orhan Karadeniz, sanıklara iddianamede geçen telefon dinleme tutanaklarına ilişkin sorular yöneltti. Güryel, bir Yargıtay üyesi aracılığıyla tanıştığı Erdavran'ın, SSK'ya iyileştirici malzeme alımında yolsuzluk yapıldığına ilişkin açılan ilk Neşter davasını alması için kendisine teklifte bulunduğunu, ancak babasının Yargıtay'daki konumu nedeniyle bunu reddettiğini söyledi. Güryel, soruşturmada tutuklandıktan sonra 100 bin dolar kefaletle serbest bırakılan işadamı Mehmet Nazif Edin'in tahliyesine ilişkin bir girişimde bulunmadığını ve Erdavran'a tahliyenin ardından bilgi vermediğini de öne sürdü. 

'Babanı karıştırdın mı ' 
Güryel, "Garanti Bankası - Makro Schöller" davalarının görüldüğü sırada bazı yargı mensuplarının tatil giderlerinin Garanti Bankası grubunca karşılandığı iddiasının doğru olmadığını belirterek, "Yargı mensuplarının tatil organizasyonunu ben kendim yaptım. Tatil masraflarını da bizzat kendim ödedim" diye konuştu. 
Güryel, Turkcell ile Türk Telekom arasında gelir paylaşımına ilişkin davada, Telekom'un talebi üzerine ihtiyati tedbir kararının kaldırılmasının hukuka aykırı olduğunu düşünerek, bu konuyu babasına anlattığını söyledi. 
Güryel, Karadeniz'in, "Bu işlere babanı karıştırdın mı " sorusuna, "Herhangi bir h kimle hiç görüşmedim. Tek babama söylerdim" yanıtını verdi. Karadeniz'in, "Baban sana ne derdi " sorusu üzerine Güryel, "Benim olmadığım bir ortamda h kimlerle görüşmüş. Baskı altında kalmamaları gerektiğini söylemiş" dedi. 

Yargıtay üyelerine dava açılmadı 

Özkaya'nın başında bulunduğu Yargıtay 1. Başkanlık Divanı, Neşter - 2 soruşturmasında, aralarında H kimler ve Savcılar Yüksek Kurulu'ndan 3 üyenin de bulunduğu 9 Yargıtay üyesi hakkında, 10. Ceza Dairesi Başkanı Şener Güngör'ü "muhakkik" tayin ederek inceleme başlattı. Ancak Divan, Güngör'ün bazı isimler hakkında dava açılmasını önermesine karşın, 29 Haziran'da 9 üye hakkında soruşturmaya gerek görmedi. Yargı dışındaki 19 sanık için ise DGM Savcısı Ö. S. Aldan dava açtı. 

Güryel disipline gitmişti 

Neşter - 2 soruşturmasının ardından Yargıtay Başkanlık Divanı, HSYK üyeleri Celal Altunkaynak, Fehmi Ulusoy ve Yaşar Engin Selimoğlu hakkında, Kıbrıs ve Marmaris'te yapılan tatillerin masraflarının iki özel şirket tarafından ödendiğine ilişkin iddialar nedeniyle soruşturma başlatmıştı. Her iki tatile de HSYK üyeleriyle giden Yargıtay 3. Ceza Dairesi üyesi Ergül Güryel için de soruşturma açılmış ve Güryel, hakkındaki iddialardan dolayı Disiplin Kurulu'na sevk edilmişti. 

Günün fıkrası 
'Benim konuşmam yasak' 

Temel, İstanbul'a gitmek için Trabzon'dan otobüse biner. Otobüs, Akçaabat'ı geçip Vakfıkebir'e doğru yol alırken Temel cep telefonuna sarılıp arkadaşı Dursun'u arar. Yolculardan birinin cep telefonuyla konuştuğunu gören hostes Temel'in yanına gelir ve "Beyefendi otobüste cep telefonuyla konuşmak yasak" der. Uyarıyı dikkate alan Temel, arkadaşına şöyle seslenir 
"Dursun, otobüste konuşmak yasakmış, bundan sonra sen anlat, ben dinleyeyim." 


</TEXT>
</DOC>
