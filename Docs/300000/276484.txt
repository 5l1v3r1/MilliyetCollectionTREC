<DOC>
<DOCNO> 276484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/soneko19.html </URL>
<DATE> 2004/10/01/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Borsada 20 liralık fiyat adımı uygulaması yürürlüğe girdi... 
</HEADLINE>
<TEXT>

     İMKB Hisse Senetleri Piyasası'nda 2520-5000 lira baz fiyat kademesi için 20 liralık fiyat adımı uygulaması yürürlüğe girdi. 
     Hisse Senetleri Piyasası Müdürlüğü'nün 3 Eylül 2004 tarihli genelgesi uyarınca bugünden itibaren 2525-5000 lira baz fiyat kademesi ve bu kademede geçerli olan 25 liralık fiyat adımı kaldırılarak yerine 2520-5000 lira baz fiyat kademesi için 20 liralık fiyat adımı uygulaması getirildi. 
     Genelge çerçevesinde 1 Ekim-31 Aralık 2004 tarihleri arasında geçerli olmak koşulu ile bir hisse senedinde herhangi bir üyenin tüm temsilcilerine ait bekleyen küsurat emirlerinin toplamına uygulanan miktar kısıtlaması kaldırıldı. 
     Bu arada, 2.875 lira fiyatla halka arz edilen Denizbank hisse senetlerinde, bugün başlayan 20 liralık fiyat adımı uygulaması nedeniyle daha önce 2.875 lira olacağı duyurulan Denizbank hisselerinin sırasının baz fiyatı da 2.880 lira olarak değiştirildi. 
     Denizbank hisselerinin fiyat marjları 2580-3180 lira, fiyat adımı ise 20 lira olacak. 
     
</TEXT>
</DOC>
