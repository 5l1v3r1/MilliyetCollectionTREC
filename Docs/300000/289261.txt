<DOC>
<DOCNO> 289261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sonspo05.html </URL>
<DATE> 2004/11/16/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Cimbom'da oruç açma zamanı... 
</HEADLINE>
<TEXT>

     12 maçta 6 gol atan Hakan Şükür 54 gündür rakip ağları sarsamıyor. Necati Ateş de 17 Ekim’deki Kayseri maçından bu yana suskunluğunu sürdürüyor. 
     Her golcünün dönem dönem suskunluğa bürünmesi, futbol sahalarında sıkça rastlanılan bir durum. Özellikle bu golcü, Hakan Şükür gibi çevresinde gelişen olaylardan çabuk etkilenen ve duygusallığı yoğun biçimde yaşayan biriyse, bu süre uzadıkça uzar. Başarılarla ve rekorlarla dolu kariyerinde böylesine durumlarla sık sık karşılaşan Kral’ın yine sesi soluğu çıkmaz oldu. Yıldız oyunca, son olarak 26 Eylül’de İstanbulspor filelerini havalandırmıştı 
     
     Tartışılan nedenler 
     Malatyaspor ile karşılaşacakları 20 Kasım’da, suskunlukta 54. gününe girecek olan tecrübeli futbolcu, üstelik bu kez yalnız da değil. Oruç vakası’, Milli Takım’a alındı, alınmadı’ tartışmaları süredursun, sezonun flaş ismi Necati Ateş de, 17 Ekim’deki Kayserispor maçından bu yana, tam 23 gündür golle tanışamıyor. Uyumları nedeniyle örnek’ olarak gösterilen ikili, cumartesi günü Ali Sami Yen Stadı’nda bu şanssızlıklarını kırmak için sahaya çıkacak. 
     
</TEXT>
</DOC>
