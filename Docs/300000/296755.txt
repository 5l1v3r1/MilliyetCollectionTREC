<DOC>
<DOCNO> 296755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/yasam/axyas02.html </URL>
<DATE> 2004/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Günlük hayat hayalle buluştu 
</HEADLINE>
<TEXT>


Eserlerini ilk kez Türkiye'de sergileyen Elif Uras, 'insanların içinde kaybolacağı' resimlerle karşımızda 

EVRİM ALTUĞ 

Elif Uras'ın İstanbul'da açtığı kişisel resim sergisi 'Ne İstersen İste', İstanbul Beyoğlu'ndaki Galerist'te başladı. 8 Ocak'a kadar, pazar ve pazartesi günleri hariç her gün izlenebilecek sergisinde güncel olan ile hayalin buluştuğu özgün bir atmosfer yaratan Uras, ilk sergisini bu yıl mayıs ayında New York'ta açmıştı. Galerist'teki sergi ise Uras'ın Türkiye'deki ilk kişisel sergisi. Uras'la yapıtları üzerine söyleştik... 

Hayallerinize yaslanarak yaptığınız resimlere ne kadar inanıyorsunuz 
Hem hayal hem de günlük hayattan detaylarla döşenen bir ideal burada gördükleriniz. Tüketim toplumunun, medyanın önümüze sunduğu, yaşarsak belki mutlu olabileceğimiz birtakım anları bir şekilde eleştirel bakışla yaratmaya ve resmin coşkusunu da ortaya koymaya çalışıyorum. 

'Odalık' adlı eseriniz oldukça ilginç... 
Odalık, Batı sanatında Doğulu kadınları bir odaya koyup resimlerini yapmak olarak anlaşılagelmiş. Bununla oynuyorum o eserimde. Kadınların kendileri yerine, akislerini kullanıyorum örneğin. 

Bu sergide günümüz Amerikası ne kadar yer buldu 
Amerika'dan çıkan tüketim kültürünün yarattığı bir estetik anlayış h kim bugün. Ve bu anlayış Amerika'dan tüm dünyaya yayılıyor, lokal estetik değerleri de çarpıtıyor. Ben bu yüzden böylesi bir aşırılaştırmaya gidiyorum. 

Özellikle kuşbakışı bir yaklaşım var yapıtlarınızda... 
Evet. Her şeyi gören tanrısal bir bakış isteği var bunun ardında. Resimde ne kadar çok mek n yaratabilirsem, insanlar içinde o kadar kaybolabilirler gibi geliyor. 


</TEXT>
</DOC>
