<DOC>
<DOCNO> 294265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sonyas18.html </URL>
<DATE> 2004/12/02/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
George Clooney hastaneye kaldırıldı 
</HEADLINE>
<TEXT>

     Geçtiğimiz günlerde erken doğum yapan Julia Roberts’ın ardından yoğun çalışma temposu George Clooney’yi de hasta etti. 
     İnternetteki etonlineö sitesinin haberine göre, Oceans Twelveö filminin çekimlerini tamamladıktan sonra Syrianaö adlı yapım için kolları sıvayan 43 yaşındaki Clooney rahatsızlandı. 
     Gösterime girmek üzere gün sayan Oceans Twelveö filminin promosyon çalışmaları kapsamında bazı televizyon şovlarına katılmaya hazırlanan Clooney, bu programlarının tamamını iptal etti. 
     Aktörün basın sözcüsü Stan Rosenfield, kendini iyi hissetmeyen Clooney’nin doktora gittiğini ve programlarını iptal ettiğini açıkladı. Ünlü sanatçının doktorlarının kararına göre programlarını belirleyeceğini dile getiren Rosenfield, Clooney’nin ne zaman tedavisinin tamamlanacağına ilişkin bir bilgi vermekten de kaçındı. 
     Brad Pitt, George Clooney, Julia Roberts, Matt Damon ve Catherine Zeta-Jones’un rol aldığı, Steven Soderbergh’in yönettiği Oceans Twelveö, 10 Aralık’ta ABD sinemalarında gösterime girecek. 
     
</TEXT>
</DOC>
