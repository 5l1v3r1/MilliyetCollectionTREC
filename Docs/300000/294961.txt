<DOC>
<DOCNO> 294961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sonsiy06.html </URL>
<DATE> 2004/12/05/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
CHP'nin Anayasa Mahkemesi maratonu... 
</HEADLINE>
<TEXT>

     Anamuhalefet partisi CHP, 20 ayda 40 yasa ve 1 TBMM kararının kısmen iptali istemiyle Anayasa Mahkemesi'nde dava açtı. 
     Anayasa Mahkemesi, 8 davada, yürürlüğün durdurulması istemini kabul etti, Meclis Kararı ile yasalardan 5'ini iptal etti. 2 yasanın bazı maddelerinin iptal istemini reddeden Yüksek Mahkeme, 33 davayı henüz gündemine almadı. 
     Anamuhalefet partisi CHP, Anayasa Mahkemesi'nde ilk davasını 2003 Mali Yılı Bütçe Kanunu'nun bazı maddelerinin iptali ve yürürlüğünün durdurulması istemiyle 29 Mart 2003 tarihinde açtı. Anayasa Mahkemesi, yasanın, TBMM lojmanlarının satışında Maliye Bakanlığı'nı yetkili kılan düzenlemenin de aralarında bulunduğu bazı maddelerinin yürürlüğünü durdurdu. 
     CHP, 41. başvurusunu, 30 Kasım 2004 tarihinde Dernekler Kanunu'nun bazı maddelerinin iptali ve yürürlüğünün durdurulması istemiyle yaptı. 
     CHP, 29 Mart 2003-30 Kasım 2004 tarihleri arasında 1 TBMM kararı ile 40 yasanın kısmen iptali ve yürürlüğünün durdurulması istemiyle Anayasa Mahkemesi'ne başvurdu. 
     Anayasa Mahkemesi'nin açılan davalarda verdiği kararlar şöyle 
     ''-776 sayılı TBMM İçtüzüğü'nde Değişiklik Yapılması Hakkında Karar'ın 'temel kanunların hangi usullerle görüşüleceğine' ilişkin hükmü iptal edildi ve yürürlüğü durduruldu. 
     - 4833 Sayılı 2003 Mali Yılı Bütçe Kanunu'nun TBMM lojmanlarının satışında Maliye Bakanlığı'nı yetkili kılan düzenlemenin de aralarında bulunduğu bazı hükümlerin yürürlüğü durduruldu. 
     - 4837 sayılı Ekonomik İstikrarı Sağlamak İçin Ek Vergiler Alınması Hakkında Yasa'nın, motorlu taşıtlardan 2003 yılı için bir defaya mahsus ek vergi alınmasına ilişkin hükmü iptal edildi ve yürürlüğü durduruldu. Yasanın 2003 yılı için bir defaya mahsus olmak üzere emlaktan ek vergi alınmasına ilişkin hükmün iptal istemi ise reddedildi. 
     - 4839 sayılı Emekli Sandığı Kanununda Değişiklik Yapılması Hakkında Kanun'un, memurların 61 yaşında emekli edilmelerini öngören hükmünün yürürlüğünü durduruldu. Davayı esastan da sonuçlandıran Anayasa Mahkemesi, hükümler daha sonra çıkarılan 4919 sayılı yasa ile değiştirildiği için 'karar verilmesine yer olmadığına' hükmetti. 
     Yüksek Mahkeme, emekli dul ve yetimlerinin aylıklarından yüzde 1'i geçmemek koşuluyla sağlık katkı payı kesilmesini öngören düzenlemenin de yürürlüğünü durdurdu ve iptal etti. 
     - 4919 sayılı memurların emeklilik yaşını 61'e indiren Türkiye Cumhuriyeti Emekli Sandığı Kanununda Değişiklik Yapılmasına Dair Yasa'nın bazı hükümleri iptal edildi ve yürürlüğü durduruldu. 
     - 4962 sayılı Bazı Kanunlarda Değişiklik Yapılması ve Vakıflara Vergi Muafiyeti Tanınması Hakkında Kanun'un, 2003 yılı için motorlu taşıtlardan bir defaya mahsus ek vergi alınmasına ilişkin düzenlemenin yürürlüğü durduruldu ve iptal edildi. 
     - 4969 sayılı Bazı Kanun ve Kanun Hükmünde Kararnamelerde Değişiklik Yapılmasına Dair Kanun'un, Bakanlar Kurulu kararıyla yürürlüğe giren yabancı ülke ve kuruluşlara yapılacak savunma ve güvenlik amaçlı hibe anlaşmalarının Resmi Gazete'de yayımlanmamasını öngören hükmü iptal edildi. 
     - 4999 sayılı Orman Kanununda Değişiklik Yapılmasına Dair Kanun'un, kızılağaç ve kestaneliklerin orman alanı dışına çıkarılmasını öngören düzenlemeleri iptal edildi ve yürürlüğü durduruldu. 
     - 5016 sayılı Türkiye Bilimsel ve Teknik Araştırma Kurumu Hakkında Kanuna Bir Geçici Madde Eklenmesi Hakkında Kanun'un, TÜBİTAK Başkanı ve boş bulunan Bilim Kurulu üyeliklerini, bir defaya mahsus Başbakan'ın belirlemesine olanak tanıyan hükmünün yürürlüğü durduruldu.'' 
     
     GÖRÜŞÜLMEYİ BEKLEYEN DAVALAR 
     Anayasa Mahkemesi'nin henüz esastan görüşmediği davalar ise şöyle 
     - 48 sayılı Çalışanların Tasarruflarını Teşvik Hesabının Tasfiyesi ve Bu Hesaptan Yapılacak Ödemelere Dair Yasa'nın, nemaların her ay Tüketici Fiyatları Endeksi'ndeki TÜFE değişim ve ilave olarak yıllık yüzde 5 oranında değerlendirilmesini öngören hükmünün yürürlüğünün durdurulması istemi reddedildi. Dava, esastan incelenecek. 
     - 4857 sayılı İş Yasası'nın bazı maddelerinin yürürlüğünü durdurma istemi reddedildi, Dava, esastan görüşülecek. 
     - 5234 sayılı Bazı Kanun ve Kanun Hükmünde Kararnamelerde Değişiklik Yapılmasına Dair Kanun'un bazı maddelerinin yürürlüğünün durdurulması istemi reddedildi, dava esastan görüşülecek. 
     - 4875 sayılı doğrudan yabancı yatırımların özendirilmesini öngören kanun, - 4916 sayılı Hazine'ye ait taşınmazların satışını öngören kanun, - 4856 sayılı Çevre ve Orman Bakanlıklarının Birleştirilmesini Öngören Kanun, - 4971 sayılı Bazı Kanunlarda ve Milli Piyango İdaresi Genel Müdürlüğü Kuruluş ve Görevleri Hakkında Kanun Hükmünde Kararnamede Değişiklik Yapılması Hakkında Kanun, - 5005 sayılı Milli Eğitim Temel Kanununda Değişiklik Yapılması Hakkında Kanun, - 5000 sayılı Türk Patent Enstitüsü Kuruluş ve Görevleri Hakkında Kanun, - 5021 sayılı Bazı Kanunlarda Değişiklik Yapılması ve Bankalar Kanunu Hükümlerine İstinaden Bankacılık İşlemleri Yapma ve Mevduat Kabul Etme İzni Kaldırılan Türkiye İmar Bankası Türk Anonim Şirketi Hakkında Tesis Edilecek Bazı İşlemler Hakkında Kanun, - 5018 sayılı Kamu Mali Yönetimi ve Kontrol Kanunu, - 5027 sayılı 2004 Mali Yılı Bütçe Kanunu, - 5102 sayılı Yüksek Öğrenim Öğrencilerine Burs, Kredi Verilmesine İlişkin Kanun, - 5146 sayılı Kooperatifler Kanununda Değişiklik Yapılması Hakkında Kanun, - 5162 sayılı Toplu Konut Kanununda ve Genel Kadro ve Usulü Hakkında Kanun Hükmünde Kararnamenin Eki Cetvellerin Toplu Konut İdaresi Başkanlığına Ait Bölümünde Değişiklik Yapılması Hakkında Kanun, - 5176 sayılı Kamu Görevlileri Etik Kurulu Kurulması Hakkında Kanun, - 5178 sayılı Mera Kanunu ile Bazı Kanunlarda Değişiklik Yapılması Hakkında Kanun, - 5177 sayılı Maden Kanununda Değişiklik Yapılması Hakkında Kanun, - 5179 sayılı Gıdaların Üretimi, Tüketimi ve Denetlenmesine Dair Kanun Hükmünde Kararnamenin Değiştirilerek Kabulü Hakkında Kanun, - 5189 sayılı Çeşitli Kanunlarda Değişiklik Yapılmasına Dair Kanun, - 5192 sayılı Orman Kanununda Değişiklik Yapılması Hakkında Kanun, - 5232 sayılı Memurlar ve Diğer Kamu Görevlilerinin Yargılanması Hakkında Kanunda Değişiklik Yapılması Hakkında Kanun, - 5216 sayılı Büyükşehir Belediyesi Kanunu, - 5187 sayılı Basın Kanunu, - 5204 sayılı Milli Eğitim Temel Kanunu ve Devlet Memurları Kanununda Değişiklik Yapılmasına İlişkin Kanun, - 5220 sayılı Sağlık Hizmetleri Temel Kanununda Değişiklik Yapılmasına Dair Kanun, - 5225 sayılı Kültür Yatırımları ve Girişlerini Teşvik Kanunu, - 5230 sayılı Pamukbank Türk Anonim Şirketi'nin Türkiye Halk Bankası Anonim Şirketine Devri ve Bazı Kanunlarda Değişiklik Yapılmasına İlişkin Kanun, - 5237 Türk Ceza Kanunu, - 52 sayılı Dernekler Kanunu.'' Anayasa Mahkemesi, 4848 sayılı Kültür ve Turizm bakanlıklarının birleştirilmesini öngören yasa ile 5035 sayılı Bazı Kanunlarda Değişiklik Yapılması Hakkında Kanun'un bazı maddelerinin iptali istemini ise reddetti. 
     
</TEXT>
</DOC>
