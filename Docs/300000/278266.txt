<DOC>
<DOCNO> 278266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/siyaset/siyz1.html </URL>
<DATE> 2004/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>



Ağar Genel olarak olumlu 

DYP, İlerleme Raporu'nu genel anlamda olumlu bularak destek verdi. Genel Başkan Mehmet Ağar'ın değerlendirmesi şöyle "Diğer aday ülkelerle karşılaştırıldığında, Türkiye'ye karşı ayrımcılık yapılmış. Müzakerelerin ucunun açık olduğu, mutlaka üyelikle sonuçlanmayacağı, ayrımcılık olarak karşımıza gelmektedir. Lozan'ı örseleyecek ifadeler doğru değil." 

Pir Sultan Derneği Biz azınlığız 

YILDIZ YAZICIOĞLU Ankara 

Pir Sultan Abdal Kültür Derneği Genel Başkanı Kazım Genç, "AB azınlık kavramını Türkiye'deki gibi anlamıyor. Biz, AB'nin anladığı biçimde kültürel ve inanç hakları kısıtlanmış olduğumuz için azınlığız" dedi. AB'nin, 1998'den beri Türkiye'ye ilişkin belgelerde, "Sünni olmayan" ifadesine yer verdiğini kaydeden Genç, "Diyanet sadece Sünnilere hizmet vermektedir" diye konuştu. Alevilik Araştırmaları Merkezi Başkanı Ali Yıldırım da, İlerleme Raporu'ndaki, "Sünni olmayan Müslüman azınlık" ifadesinin yanlış olduğunu belirtti. 

Baykal Kabul edilemezler var 

AB İlerleme Raporu'nu değerlendiren CHP Genel Başkanı Deniz Baykal'ın, Türkiye açısından kabul edilemez koşullar bulunduğunu söylediği öğrenildi. Baykal, 17 Aralık'a kadar bu koşulların değiştirilmesi için iktidarıyla, muhalefetiyle ortak bir çalışma yürütülmesi gerektiğini de belirtti. Baykal, "ucu açık müzakere" ve serbest dolaşımın sürekli engellenmesine ilişkin hükümlerin kabul edilemeyeceğini kaydetti. 


</TEXT>
</DOC>
