<DOC>
<DOCNO> 288682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/spor/spo09.html </URL>
<DATE> 2004/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Atletizmde İkinci lig tehlikesi 
</HEADLINE>
<TEXT>


NECMİ KEPÇETUTAN 


İki dopingli var 
DÜNYA Gençler Atletizm Şampiyonası'nda doping yaptığı tespit edilen Aslı Çakır ile Avrupa Çoklu Branşlar Şampiyonası'nda yasaklı madde kullandığı belirlenen Serpil Koçak'ın cezaları 1 Aralık'ta belli olacak. IAAF tarafından doping yaptıkları gerekçesiyle savunmaları istenen, ancak ifadeleri yetersiz bulunan Çakır ile Koçak, Süreyya Ayhan Kop ve Yücel Kop ile birlikte 1 Aralık'ta Merkez Ceza Kurulu tarafından dinlenecek. 

Koçak'ın cezası önemli 
MERKEZ Ceza Kurulu, tarafları dinledikten sonra cezaları kesinleştirecek. Kadın hastalığı tedavisi gördüğünü belirten Koçak'ın oturumda, kendisine verilen ilaçların reçetelerini belge olarak sunacağı belirtildi. Kurul'un savunmayı yeterli bulmaması ve ceza vermesi halinde Serpil Koçak'ın katıldığı müsabakada 1. lige yükselen Türkiye'nin yeniden Avrupa Çoklu Branşlar 2. ligine düşüceği vurgulandı. 


</TEXT>
</DOC>
