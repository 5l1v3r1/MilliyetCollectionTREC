<DOC>
<DOCNO> 273371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sonsiy14.html </URL>
<DATE> 2004/09/20/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Dülger'den Erdoğan'a geri çekme tepkisi ''Partim pişmemiş aşure'' 
</HEADLINE>
<TEXT>

     ABDULLAH KARAKUŞ Ankara 

TBMM Dışişleri Komisyonu Başkanı ve AKP Antalya Milletvekili Mehmet Dülger'den TCK'nın geri çekilmesiyle ilgili Başbakan Recep Tayyip Erdoğan'a ilginç bir tepki geldi. 
     AB'den gelen TCK tepkisinin arttığı üzerinde duran Dülger, AKP'yi, "pişmemiş aşureye" benzetti. Dülger, tasarının neden geri çekildiğini bilmediğini belirterek, şöyle konuştu 
     "Tarım Bakanı, ben tasarının neden geri çekildiğini bilmiyorum' demiş. Bakanlar Kurulu bilmiyorsa, benim bilmemem kadar normal bir şey olamaz. Ama bana Dış İlişkiler Komisyonu Başkanı olarak, bu durumu nasıl anlatacaksınız ' diye soruyorlar. Ben bilerek anlatmak isterim. Ne oldu, nasıl oldu bilmek isterim. Belki nedeni dinledikten sonra hak verebilirim. Ama şimdi ne olduğunu bilmiyorum." 
     
     Verheugen görüştü mü 

     Dülger, AB'nin Genişlemeden Sorumlu Komiser Günter Verheugen'in, "Yasa geçmezse müzakereler başlamaz" açıklamasıyla ilgili olarak da, "Verheugen bu konuda bizimle, birisiyle konuştu mu " yorumunu yaptı. 
     AKP'yi "pişmemiş aşureye" benzeten Dülger, "Yani biz yeni bir partiyiz. Bir aşurenin içinde nasıl farklı şeyler varsa, bizim içimizde de farklı orijinlerden, farklı fikir hareketinden gelmiş insanlar var" dedi. Farklı görüşteki insanların partilerinin rengi olduğunu belirten Dülger, tek renkle hareket etmenin doğru olmadığını kaydetti. 
     Tasarının geri çekilmesinden sonra partiiçi gelişmeleri de değerlendiren Dülger, "Bunu büyük bir kriz olarak düşünmemek lazım. Biz bir merkez partisi olma yolunda ilerliyoruz. Niyetimiz bellidir, oturup konuşacağız. Bir noktaya varırız" diye konuştu. 
     
</TEXT>
</DOC>
