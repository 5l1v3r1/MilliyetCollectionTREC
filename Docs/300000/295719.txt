<DOC>
<DOCNO> 295719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/ekonomi/eko12.html </URL>
<DATE> 2004/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu'dan 'Ekstra emeklilik' kampanyası 
</HEADLINE>
<TEXT>



Anadolu Hayat Emeklilik, Petrol Ofisi ve İş Bankası işbirliği ile "Ekstra Katkılı Emeklilik" programı başlattı. Program kapsamında Anadolu Hayat Emeklilik üyeleri, Petrol Ofisi istasyonlarından İş Bankası Maximum veya bankamatik kartlarıyla yapacakları akaryakıt ve LPG alışverişlerinin yüzde 3'ü bireysel emeklilik hesaplarına ilave katkı payı olarak aktarılacak. 
Anadolu Hayat Emeklilik Genel Müdürü Mustafa Su, düzenlenen toplantıda yaptığı konuşmada, programın Türkiye'de bireysel emekliliği geniş kitlelere ulaştırmayı amaçladığını söyledi. 
Petrol Ofisi Genel Müdürü Ertuğrul Tuncer de projeyi sosyal sorumluluk çerçevesinde tüketicilerin sosyal güvenliklerini sağlamaya destek olmak amacıyla gerçekleştirdiklerini söyledi. 
İş Bankası Genel Müdür Yardımcısı Hülya Altay da, "2 milyona yaklaşan Maksimum kart sahibi, 5 milyon adet de bankamatik kartımız var" dedi. 


</TEXT>
</DOC>
