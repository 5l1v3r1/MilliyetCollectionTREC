<DOC>
<DOCNO> 275501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/spor/spo07.html </URL>
<DATE> 2004/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaralılar sudan ucuz 
</HEADLINE>
<TEXT>


İLHAN GÜLER 


Juanfran'ın yarısı 
BEŞİKTAŞ'I, İstanbul'da devirerek adeta kaosa iten Ankaraspor'un alkış toplayan 6 yabancısı, Juanfran'ın maliyetinin yarısına geldi. Brezilya'dan, Teknik Direktör Samet Aybaba'nın bizzat izleyerek transfer ettiği Tita, Jaba, Wederson, Fabio ve Sabrinho ile Macar Molnar'ın, Başkent ekibine maliyeti 2 milyon dolar olurken, Beşiktaş, İspanyol oyuncuya 3.5 milyon dolar ödedi. 

2 milyon dolar 
ANKARASPOR'A, 5 Brezilyalı 330'ar bin, Macar Molnar ise 350 bin dolara mal oldu. Brezilyalı Tita, Jaba, Wederson özellikle üç büyüklerin yoğun ilgisini çekti. Başkent takımının fahri başkanı Melih Gökçek, bu oyuncuları bırakmayı düşünmezken, devre arasındaki ara transfer döneminde gelecek tekliflere göre hareket etmeyi de düşündüğünü de açıkladı. 

Sıra Aslan'da 

Tita iddialı 
BEŞİKTAŞ'A attığı iki golle dikkati çeken Ankarasporlu Tita, Galatasaray'ı da Başkent'ten eli boş döndürmek istediklerini söyledi. Brezilyalı oyuncu, "Bu galibiyet ile gündeme gelmek, bizi çok daha mutlu etti. Gaziantepspor ve Sakaryaspor maçlarının aksine bu kez son dakika attığımız golle sahadan galip ayrıldık" dedi. 

"Kazanırız" 
TİTA, görevinin gol atmak olduğunu hatırlattı ve şöyle devam etti "Takım iyi oynadığı zaman biz de görevimizi yaparız. Galatasaray önünde Beşiktaş maçındaki futbolumuzu tekrarlarsak, yine kazanırız. Sarı - Kırmızılı takıma da gol atmak istiyorum. Elimizden geleni yapacağız. Bize güvenenleri utandırmak istemiyoruz". 


</TEXT>
</DOC>
