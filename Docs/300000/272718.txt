<DOC>
<DOCNO> 272718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sontur04.html </URL>
<DATE> 2004/09/17/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Kıskanç eski koca dehşeti .. 19 yerinden bıçakladı 
</HEADLINE>
<TEXT>

     Cenap ELMAS İZMİT Kocaeli , DHA 
İZMİT'te 27 yaşındaki Bülent Karabulut, yaklaşık 3 ay önce boşandığı eski eşi 24 yaşındaik Sibel Bayloz ile sevgilisi olduğu idda edilen 38 yaşındaki Muzaffer Durmuş'u sokak ortasında bıçaklayarak öldürdü. 
     Bülent Karabulut ve Sibel Bayloz, 3 ay önce şiddetli geçimsizlik nedeniyle boşandı. Ancak, Bülent Karabulut boşanmasına rağmen eski eşi Sibel'in peşini bırakmadı. Turgut Mahallesi'ndeki babasının evine yerleşen Sibel Bayloz'u sık sık rahatsız eden Bülent Karabulut, eski eşinin Muzaffer Durmuş ile birlikte olduğu iddiaları üzerine, onları takibe başladı. 
     Önceki gece Sibel Bayloz'un babasının evinin önünde beklemeye başlayan Bülent Karabulut, Sibel ile Muzaffer Durmuş'un motosikletle eve geldiklerini görünce çılgına döndü. Motosikletten inen çifte, üzerinde taşıdığı bıçakla saldıran Bülent Karabulut, Sibel'i 19, Musaffer Durmuş'u da 6 yerinden bıçaklayarak öldürdü. 
     Bülent Karabulut Durmuş olaydan sonra karakola giderek, suç aleti bıçakla birlikte teslim oldu, savcılıkta alınan ifadesinin ardından sevkedildiği mahkemece tutuklandı. 
     
</TEXT>
</DOC>
