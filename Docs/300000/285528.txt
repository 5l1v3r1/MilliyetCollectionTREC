<DOC>
<DOCNO> 285528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sontur26.html </URL>
<DATE> 2004/11/02/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Otelcinin oğlu, babasını mirası için öldürtmüş 
</HEADLINE>
<TEXT>

     Kırklareli'nin Babaeski İlçesi'nde sahibi olduğu Tuğba Otel'de ölü bulunan Saim Beşpınar'ı, oğlu Muhammed Beşpınar'ın, mirası için kiralık katil tutarak öldürttüğü öne sürüldü. Olayla ilgili olarak, oğlunun aralarında bulunduğu 4 kişi tutuklandı. 
     Alınan bilgiye göre, Emniyet Müdürlüğü'ne bağlı ekipler, 13 Eylül 2004'te arkadaşlarıyla bir gece kulübünde eğlenceden döndükten sonra sahibi olduğu otelde tabancayla öldürülen Saim Beşpınar cinayetiyle ilgili geniş çaplı soruşturma başlattı. Ekipler, çelişkili ifadeler veren Saim Beşpınar'ın, Mısır uyruklu ikinci eşinden olan oğlu Saim Muhammed Beşpınar'ı 27 gözaltına aldı. 
     Polise verdiği ifadesinde suçunu itiraf ettiği öğrenilen Muhammed Beşpınar'ın, mirasa sahip olmak amacıyla babasını öldürttüğünü söylediği bildirildi. 
     Olaydan önce çocukluk arkadaşı Nurdoğan Eroğlu'nun 25 , eniştesi Yakup Ş'den 40 , cinayette kullanılmak amacıyla silah temin ettiği belirlenen Muhammed Beşpınar'ın, ifadesinde şunları söylediği belirtildi 
     ''Bu işi kendi başıma yapamayacağıma karar verince, cinayeti Yakup Ş'nin işlemesini istedim. Yakup Ş'nin bu teklifi reddetmesi üzerine, 40 bin dolar karşılığında, cinayeti işlemesi için Semai Biçen ve Cengiz Özdal'la anlaştım. Babamı Semai Biçen vurdu.'' Muhammed Beşpınar'ın ifadesinin ardından ekipler, Semai Biçen, Cengiz Özdal ve Nurdoğan Eroğlu'nu da gözaltına aldı. 
     Zanlılar, sorgulanmalarının ardından, çıkarıldıkları mahkemece tutuklandı. 
     Polis, Yakup Ş'yi de arıyor. 
     
</TEXT>
</DOC>
