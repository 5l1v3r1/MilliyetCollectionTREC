<DOC>
<DOCNO> 273108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/sondun21.html </URL>
<DATE> 2004/09/19/ </DATE>
<TIME> 19.05 </TIME>
<AUTHOR>  </AUTHOR>
<HEADLINE>
Rum yönetimi Türkiye'den ne istiyor 
</HEADLINE>
<TEXT>

     Güney Kıbrıs Rum yönetiminin geçen ay Brüksel'e ilettiği gayrı resmi bir belgede, Türkiye'ye müzakere tarihi verilmesi karşılığında isteklerini sıraladığı haber veriliyor. 
     Rum Politis gazetesinin haberine göre, Rum yönetimi, söz konusu belgeyi AB'nin normal prosedürü çerçevesinde AB Komisyonu'na gönderdi. 
     Gazetenin yayınladığı belgede işaret edilen 8 nokta şöyle sıralanıyor 
     ''1. Türkiye Gümrük Birliği'ni Kıbrıs'ı Rum da içine alacak şekilde genişletmelidir. 
     2. Türkiye üye olduğu uluslararası ve bölgesel kuruluşlara 'Kıbrıs Cumhuriyeti'nin de katılmasını veto etmemeli ve engeller koymamalı. 
     3. Avrupa'da Gümrük ve İşbirliği Örgütü faaliyetlerinin yürütülmesinde Türkiye 'Kıbrıs Cumhuriyeti'ne sorunlar çıkarmamalı. 
     4.'Silahların Yaygınlaştırılması ve Denetim Statüsü Örgütü'ne 'Kıbrıs Cumhuriyeti'nin de katılmasına Türkiye engel çıkarmamalı. 
     5. Türkiye Kıbrıs Rum bandıralı ve diğer gemilere koyduğu sınırlamalardan vazgeçmeli. 
     6. Türkiye 'Kıbrıs Cumhuriyeti' ile doğrudan iletişim kurmalı. 
     7. Avrupa-Ortadoğu hava trafiği işbirliğinin genişletilmesine Türkiye izin vermeli. 
     8. Türkiye 3212 sayılı Güvenlik Konseyi kararı hilafına 36 bin askerle adanın 'işgaline' devam etmemeli, Maraş'la ilgili 550 sayılı Güvenlik Konseyi kararını uygulamalı ve 'Kıbrıs Cumhuriyeti'ni tanımayı reddetmekten vazgeçmelidir.'' 
     
</TEXT>
</DOC>
