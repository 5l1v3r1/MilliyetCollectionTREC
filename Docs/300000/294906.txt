<DOC>
<DOCNO> 294906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/yazar/cemal.html </URL>
<DATE> 2004/12/05/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
İşkenceyle 13 kurşun 
</HEADLINE>
<TEXT>


Filistin askısı... Falaka... Elektrik tezgahı... Kum torbası... Copla ırza tecavüz... İzliyor musunuz Kanal D'deki Çemberimde Gül Oya dizisini 
İşkencecisine soruyor Mehmet 
"Bir insan, bir insana bütün bunları nasıl yapar " 
Evet, nasıl yapar .. 
Bir pazar günü işkenceyi düşünün. Bu ülkenin alnına bu kara lekeyi sürenleri lanetleyin bir an için de olsa. 
TEMPO dergisi son sayısında 12 Mart'ta, 12 Eylül'de işkence görenlerle konuşmuş. Anlatanlardan biri de İpek Çalışlar. 
Yıl 1971. 
12 Mart askeri yönetimi, bir darbeyle Demirel hükümetini devirip ülkede iktidarı ele geçirmiş. 
Sevgili İpek'in başından geçen 
"Ankara'da, TRT Haber Merkezi'nde muhabir olarak çalışıyordum. Dört kız aynı evi paylaşıyorduk. Bir gün kapımıza polis dayandı. Kitaplarımızı topladılar, bir çuvala doldurdular ve bizi de alarak karakola götürdüler. Kaçabilirdim aslında. Çünkü bir şeyler olduğunu anlamıştım. Ancak bildiri dağıtmak suçsa, bunun dışında suçum yoktu. Çok ciddi işkence gördüğümü söyleyemem. Birkaç saat falaka yapıldı. Ama bazı arkadaşlara çok ciddi işkence yapıldığını biliyorduk. Dönemin modasına uygun olarak mini etek giymiştim. Bu nedenle falakaya yatırmadan önce bana pijama verdiler." 
Hüseyin Özlütaş, Maden Mühendisi 
"Gece 03.00'te kapım çalındı. Polisler silahlarıyla evime daldılar. Oğlum annesinin beline sarılmış, korku dolu gözlerle etrafı süzüyordu. Gayrettepe'deki Birinci Şube'ye götürüldüm. Bir yandan soruyor, bir yandan vuruyor ve karımı oraya getirip gözlerimin önünde tecavüz edeceklerini söylüyorlardı. 
Bu arada elektrik vermeye başladılar. Telin birini cinsel organıma, diğerini parmağıma bağladılar. Ağzıma da bir çubuk verdiler. Bir süre sonra ağzımdan kan sızmaya başladı." 
Tempo'yu okurken, hayatı gerçekten dizi gibi olan kuşağı, insanları düşündüm. Yaşananlar bir film şeridi gibi gözümün önünden geçti. 
1971 yılı yaz ayları. 
Ortam dergisinin Ankara muhabiriydim. Hapisteki devrimcilerin sıkıyönetim mahkemelerinde zabıtlara geçirdikleri işkence tutanaklarını avukatlardan alır, özetler, zarfa koyar, İstanbul'a gönderirdim. 
İşkence tutanakları Ortam'dan başka bir yayın organında çıkmazdı. Çünkü işin ucunda askeri yönetim tarafından kapatılmak da vardı. Zaten birkaç ay içinde Ortam da vazgeçti işkence tutanaklarından... 
Bu arada bir şey daha anımsadım. 
12 Eylül askeri yönetiminin üst düzeyde bir askeri komutanı, bir meslektaşıma yıllar sonra itiraf etmişti 
"Verdik cereyanı, verdik cereyanı... Başka türlü nasıl konuşturabilirdik o komünistleri .." 
Bu komutan hayatta. 
Acaba şimdi ne düşünüyor 
Yatağında rahat uyuyabiliyor mu 
İnsanlık suçu işleyerek toplumda hiçbir şeyin iyiye gidemeyeceğini, insanların vicdanında açılan derin yaraların zamanla ne büyük toplumsal sarsıntılara yol açtığını geçen çeyrek yüzyılın istikrarsızlığında anlayabildi mi acaba .. 
Bu satırları yazarken, Kızıltepe Belediye Başkanı Cihan Sincar'la konuşuyorum, Uğur'a 13 kurşun ne oldu diye. Soruşturmanın hala doğru dürüst yürümediğinden yakınıyor Cihan Hanım... 
Evet, Uğur'a 13 kurşun 
Bu 13 kurşunun hesabı verilmeden, bu olay tümüyle aydınlanmadan, bu ülkenin bakanlarına da, başbakanlarına da sormaya devam edeceğiz, yataklarınızda rahat uyuyabiliyor musunuz diye... 
İyi pazarlar 
- 
İşkence konusunda geçen ay yayımlanan bir kitap Şiddet Kötü Muamele ve İşkenceye İlişkin Değerlendirmeler, Tutumlar, Deneyimler Doç. Dr. Melek Göregenli İzmir Barosu İşkencenin Önlenmesinde Hukukçuların Rolü Projesi İzmir Barosu Yayını. 



</TEXT>
</DOC>
