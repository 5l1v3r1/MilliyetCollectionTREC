<DOC>
<DOCNO> 298017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sontur45.html </URL>
<DATE> 2004/12/15/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
AK Parti İlçe Binası'nda eylem... 
</HEADLINE>
<TEXT>

     İzmir'de, AK Parti Konak İlçe Başkanlığı binasında Kadın Kolları Başkanı ile 2 üyeyi odaya kilitledikten sonra kendilerini de zincirleyen 4 eylemci etkisiz hale getirildi. 
     Alınan bilgiye göre, Basmane semtindeki AK Parti Konak İlçe Başkanlığı binasına gelen ve kendilerini Sosyalist Gençlik Derneği üyesi olarak tanıtan Şenol S. 25 , Cem Atakan Ş. 21 , F.I. 17 ve Y.Ç.T. 18 , Kadın Kolları Başkanı Begüm Seven ile 2 üyenin bulunduğu odaya girerek, kapıyı kilitledi. 
     Eylemciler, kapının arkasına oturarak kendilerini de ellerinden birbirlerine zincirleyerek kilit taktı. 
     İçeri kimseyi de almayan eylemciler, ''Ceza İnfaz Yasası'nı protesto ettiklerini ve İzmir Barosu'nca faaliyeti durdurulan İşkence Önleme Grubu'nun yeniden çalışmasını istediklerini'' bildirdiler. 
     Binaya gelen Güvenlik Şube Müdürlüğü ekiplerinin ikna çabası da sonuçsuz kaldı. Bunun üzerine kapı, polislerce zorlanarak açıldı, 4 eylemci gözaltına alındı. 
     Güvenlik Şube Müdürlüğü'nde işlemleri tamamlanan 4 kişi, ''parti teşkilatını işgal etmek'', ''görevli memura mukavemet'', ''2911 sayılı toplantı ve gösteri yürüyüşleri yasasına muhalefet'' suçlarından adliyeye sevk edildi. 
     
</TEXT>
</DOC>
