<DOC>
<DOCNO> 271897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/siyaset/siyz1.html </URL>
<DATE> 2004/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>



Rum lider, KKTC'yle 

gizlice görüşmüş 
KIBRIS Rum yönetimi sözcüsü Kipros Hrisostomidis, Rum yönetimi lideri Tasos Papadopulos'un, Annan Planı'nın halka sunulduğu referandum öncesinde Başbakan Mehmet Ali Talat ve Başbakan Yardımcısı Serdar Denktaş'ın temsilcisi olarak Ulaştırma Bakanı Ömer Kalyoncu ile, sonrasında da başka yetkililerle gizlice bir araya geldiğini açıkladı. Rum basını, görüşmelerin, Papadopulos'un evinde gayri resmi bir şekilde yapıldığını, hedefin referandumların ertelenmesi olduğunu öne sürdü. 

CHP, Erdoğan'a Sağlam'ı sordu 

ANKARA Milliyet 

CHP Mersin Milletvekili Mustafa Özyürek, Başbakan Recep Tayyip Erdoğan'a, Etik Kurul Başkanlığı'na atanan eski Milli Eğitim Bakanı Mehmet Sağlam hakkındaki iddiaları ve atamada sakınca görüp görmediğini sordu. Özyürek, Erdoğan'a "Etik Kurul'un amacına uygun çalışmasını sağlamak için Sağlam'ın istifasını istemeyi düşünüyor musunuz " sorusunu da yöneltti. Özyürek soru önergesinde, Sağlam hakkında "sahte memur ataması olayına karışmak" gibi iddialara dikkat çekti. 

Eğitimciler Hakk ri'den kaçıyor 

HAKK Rİ Şemdinli'de görev yapan öğretmenler için dün düzenlenen bilgilendirme toplantısında konuşan Milli Eğitim müfettişi Kemal Seyitoğlu, 1790 öğretmenin görev yaptığı Hakk ri'de geçen eğitim yılında 800 öğretmenin rapor alarak eğitimi aksattığını söyledi. "Bunların aynı anda hastalandığını düşünemeyiz. Bu yüzden il eğitimde son sıralarda yer alıyor. Her şeyi vicdanınıza bırakıyorum" diyen Seyitoğlu, Hakkari'de öğretmen açığını kapatmak için vekil öğretmenlere ihtiyaç duyulduğunu belirtti. 

Çelik Öğretmen dağılımı adaletsiz 

MİLLİ Eğitim Bakanı Hüseyin Çelik, Türkiye'deki okullarda her öğretmene düşen 20 öğrenciyle AB standartlarının yakalandığını, ancak dağılımın adaletsiz olduğunu söyledi. Şanlıurfa'da okulların onarımına katkı sağlayan kuruluşlarla bir araya gelen Çelik, Türkiye'deki ilköğretim sınıflarında ortalama 37 olan öğrenci sayısının azaltılması gerektiğini belirtti. Çelik, "Urfa'da bazı okullarda sınıfa 60 öğrenci düşüyor. Savaşımız istikbal savaşıdır" dedi. 

Milli Eğitim'den tartışmalı 'tavsiye' 

ANKARA Milliyet 

MİLLİ Eğitim Bakanlığı'nın öğrencilerin ortaöğretimi bitirene kadar okumalarını tavsiye ettiği 100 kitap arasında, Başbakan Recep Tayyip Erdoğan'ın DGM'de yargılanıp hapis cezası almasına neden, "Minareler süngümüz, kubbeler miğferimiz" dizelerinin yer aldığı "Çağlayanlar"ın da yer aldığı ortaya çıktı. Ahmet Hikmet Müftüoğlu'nun "Çağlayanlar" adlı kitabında ırkçı ve dinci ifadelerin bulunması da dikkati çekti. 


</TEXT>
</DOC>
