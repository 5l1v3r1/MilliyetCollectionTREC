<DOC>
<DOCNO> 299654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sontur66.html </URL>
<DATE> 2004/12/21/ </DATE>
<TIME> 21.46 </TIME>
<AUTHOR>  </AUTHOR>
<HEADLINE>
Yurtta asayiş... Şakalaşırken arkadaşını öldürdü... 
</HEADLINE>
<TEXT>

     Giresun'da bir kişi, tabancayla şakalaştığı arkadaşının ölümüne neden oldu. 
     Alınan bilgiye göre, merkeze bağlı Çaykara Köyü'nde, Kıymet Demir 16 ile şakalaşan C.K. 16 , elindeki tabancanın aniden ateş alması sonucu Demir'i göğsünden yaraladı. 
     Demir, olay yerinde hayatını kaybetti, C.K. ise gözaltına alındı. 
     
     NAZİLLİ'DE YANGIN 1 YARALI 
     Aydın'ın Nazilli İlçesi'nde, bir evde çıkan yangında, bir kişi yaralandı. 
     İsabeyli Beldesi'nde, Mehmet Esendemir'e 56 ait evde mutfak tüpünün alev alması sonucu yangın çıktı. Yangına ilk müdahaleyi yapan ev sahibi Esendemir, vücudunun çeşitli yerlerinden yara aldı. 
     Esendemir, Nazilli Devlet Hastanesi'nde tedavi altına alındı. 
     Nazilli Belediyesi itfaiye ekipleri tarafından söndürülen yangında, evin bir bölümü kullanılamaz hale geldi. 
     
     AYNI GECE 10 İŞYERİNDEN HIRSIZLIK YAPILDI 
     Sivas'ın Suşehri İlçesi'ndeki sanayi sitesinde, aynı gecede 10 işyerinden hırsızlık yapıldı. 
     Geç saatlerde Suşehri Sanayi Sitesi'nde 10 ayrı işyerine giren kimliği belirlenemeyen kişi ya da kişiler, bir miktar para ve çeşitli malzeme çaldı. Remzi Aslan'a ait dükkanda, para kasasını parçalayan hırsızlar, ruhsatlı silah ve bir miktar parayı alarak kaçtı. 
     
     OTOMOBİL HIRSIZLIĞI GEREKÇESİYLE TUTUKLANDI 
     Antalya'da bir kişi, otomobil hırsızlığı yaptığı gerekçesiyle tutuklandı. 
     Şehir merkezinden 2 gün önce çalınan 07 CCZ 15 plakalı otomobille ilgili soruşturma yürüten polis ekipleri, sahte plaka takılarak kullanılan aracın, hırsızlık ve oto hırsızlığı suçlarından 30'a yakın sabıkası bulunan Enver İnan tarafından çalındığını belirledi. 
     İnan, ekiplerce, başka bir aracı çalmaya çalışırken suçüstü yakalandı. Son 5 gün içinde 5 ayrı otomobili çaldığı tespit edilen İnan, sevk edildiği mahkemece tutuklandı. 
     
     SOMA'DA ESRAR OPERASYONU 
     Manisa'nın Soma İlçesi'nde düzenlenen operasyonda 3 kilogram esrar ele geçirildi. 
     Bir ihbarı değerlendiren jandarma ekipleri, Turgutalp Beldesi'nde, esrar satan Ramazan Karakabak 34 ile alıcı gibi davranarak temasa geçti. Jandarma ekibine 2 kilogram esrar satmak isteyen Karakabak, suçüstü yakalandı. Karakabak'ın evinde yapılan aramada da 1 kilogram esrar bulundu. 
     Jandarmadaki sorgusunun ardından adliyeye sevk edilen Karakabak, çıkarıldığı nöbetçi mahkemece tutuklandı. 
     
</TEXT>
</DOC>
