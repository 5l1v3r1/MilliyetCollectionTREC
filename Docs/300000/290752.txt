<DOC>
<DOCNO> 290752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/guncel/gun06.html </URL>
<DATE> 2004/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce dayak, sonra baklava 
</HEADLINE>
<TEXT>


MEHMED HAKKI ÖZBAYIR Manisa DHA 

Manisa'nın Salihli ilçesinde galerici Yaşar Akıllı, Salihli Merkez Karakolu'nda 3 polisin sağ kolunu 3 yerden kırdığı iddiasıyla savcılığa başvurdu. Şik yetin ardından Manisa Valiliği idari, Salihli Savcılığı da adli soruşturma başlattı. Akıllı 31 , 26 Eylül'de Sevgi Yolu'ndaki bir lokanta önünde park yüzünden bir kamyoncuyla tartıştığını, olaya müdahale eden sivil polislerin kendisini iteklediğini, nedenini sorunca karakola götürüldüğünü iddia etti. Akıllı, karakolda başına gelenleri şöyle anlattı 
"Delikanlı, şimdi burada konuş dedikten sonra Taner ve Ayhan isimli polislerle İlyas isimli komiser beni yarım saat dövdü. Kolumun kırıldığını anlayıp paniğe kapıldılar. Sonra hastaneye götürdüler." Akıllı, hastaneden "Sol çenede yırtık, sağ elmacık kemiğinde darbe, sol dizinde darbe ve kolunda 3 kırık" olduğu yönünde 45 günlük rapor aldığını kaydetti. 


</TEXT>
</DOC>
