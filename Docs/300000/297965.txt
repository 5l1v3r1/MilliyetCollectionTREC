<DOC>
<DOCNO> 297965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sonspo34.html </URL>
<DATE> 2004/12/15/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
İspanya Milli Takım Teknik Direktörü Aragones'e ırkçılık soruşturması 
</HEADLINE>
<TEXT>

     İspanya Milli Futbol Takımı Teknik Direktörü Luis Aragones'e, oyuncusunu motive etmek amacıyla ırkçı beyanat verdiği gerekçesiyle disiplin soruşturması başlatıldı. 
     İspanya Futbol Federasyonu, antreman sırasında Fransa'nın siyahi golcü futbolcusu Thierry Henry'i hedef alan ırkçı ifadelerinden dolayı teknik direktör Aragones hakkında disiplin işlemleri başlatıldığı bildirildi. 
     Aragones, İspanya Milli Takımı'nın 17 Kasım'da İngiltere ile yaptığı dostluk maçından önce de İngiltere'nin ''sömürgeci geçmişine'' atıfta bulunarak tepkileri üzerine çekmişti. 
     Ünlü teknik direktörün suçlu bulunması durumunda 40 bin dolara yakın para cezasına çarptırılacağı belirtiliyor. 
     Avrupa Futbol Federasyonları Birliği UEFA , taraftarları ırkçı tezahüratta bulunduğu gerekçesiyle Real Madrid Kulübü'ne 13 bin dolarlık ceza vermiş, İspanya Futbol Federasyonu da aynı gerekçeyle La Liga takımlarından Albacete'nin 799 dolar para cezası ödemesini kararlaştırmıştı. 
     
</TEXT>
</DOC>
