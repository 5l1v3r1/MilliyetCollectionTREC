<DOC>
<DOCNO> 253064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sonspo14.html </URL>
<DATE> 2004/07/05/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Fenerbahçe'de sakatlığı geçen Önder takımla birlikte çalıştı... 
</HEADLINE>
<TEXT>

     Fenerbahçe, yeni sezon hazırlıklarını 1 günlük iznin ardından bugün yaptığı antrenmanla sürdürdü. 
     Teknik direktör Christoph Daum yönetiminde Samandıra Tesisleri'nde gerçekleştirilen ve yaklaşık 1 saat 40 dakika süren antrenmana, koşuyla başlayan sarı-lacivertliler, ardından antrenör Roland Koch gözetiminde istasyon çalışması yaptı. 
     Daha sonra, gruplara ayrılarak çeşitli kombinasyonlarla prese ve top hakimiyetine yönelik bir çalışma yapan futbolcular, idmanı tam sahada oynanan, kontrollü paslaşma ile prese yönelik 9'arlı çift kale maç ile tamamladı. 
     Sakatlığı geçen Önder Turacı takımla birlikte çalışırken, antrenmana Alex de Souza ve Pierre van Hooijdonk dışında tüm futbolcular katıldı. Sakatlığı süren Kemal ise takımdan ayrı çalıştı. 

     
</TEXT>
</DOC>
