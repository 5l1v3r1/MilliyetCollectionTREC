<DOC>
<DOCNO> 294995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sontur06.html </URL>
<DATE> 2004/12/05/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Başkent trafiğine Putin düzenlemesi... 
</HEADLINE>
<TEXT>

     Rusya Devlet Başkanı Viladamir Putin'in bugün Türkiye'ye yapacağı tarihi ziyaret dolayısıyla başkent trafiğine düzenleme getirildi. Putin'in geçeceği güzergahlardaki cadde, sokak ve ara yollar trafiğe kapatılacak. 
     Ankara Valiliği'nden yapılan yazılı açıklamada, Putin'in Ankara'ya gelmesi sebebiyle trafiğe kapatılacak yolları açıkladı. Valilik, Putin'in havaalanından merkeze gelişi için 2 ayrı güzergah belirledi. Buna göre 
Bugün saat 18.00'den itibaren, Pazartesi günü ise saat 19.00'dan itibaren 1. güzergah Havaalanından çıkış, Esenboğa yolu Pursaklar Köprü varyantlarından çevre yoluna giriş, Doğukent Caddesi, NATO Yolu Caddesi, Turan Güneş Bulvarı, Ziya Ür Rahman Caddesi, Simon Bolivar Caddesi ve Çankaya Caddesi ile bu caddelere ve bulvarlara açılan cadde, sokak ve kavşaklar ile köprülere bağlı alt ve üst geçitler trafiğe kapatılacak. 
2. Güzergah Havaalanından çıkış, Pursaklardan geçerek İrfan Baştuğ Caddesi, Fahrettin Altay Caddesi, Fatih Köprüsü altından itibaren kapatılacak. Fatih Caddesi, Meteoroloji Köprüsü'nden itibaren kapatılarak, Kazım Karabekir Caddesi'ne akım verilmeyecek. Çankırı Caddesi, Atatürk Bulvarı, Ziya Gökalp Caddesi, Gazi Mustafa Kemal Bulvarı ile buralara açılan cadde, sokak ve kavşakları ile köprülere bağlı alt ve üst geçitler trafiğe kapatılacak. 
     6 Aralık Pazartesi günü saat 10.00'dan itibaren Cumhurbaşkanlığı Köşkü-Anıtkabir Güzergahı'nda Cumhurbaşkanlığı Köşkü'nden hareketle 5 No'lu Nizamiye'den çıkış, Ziya Ür Rahman Caddesi, Çankaya Caddesi, Atatürk Bulvarı, İnönü Bulvarı, Mareşal Fevzi Çakmak Caddesi, Akdeniz Caddesi, Gençlik Caddesi, Milli Müdafaa Caddesi, Yahya Galip Caddesi ile buralara açılan cadde, sokak ve kavşaklar ile köprülere bağlı alt ve üst geçitler trafiğe kapatılacak. 
     Aynı gün saat 15.00'den itibaren ise TBMM-TOBB-Başbakanlık Resmi Konutu Güzergahı'nda ise Cumhurbaşkanlığı Köşkü'nden hareketle 5 No'lu Nizamiye'den çıkış, Atakule Kavşağı, Çankaya Caddesi, Köşk Kavşağı, Kavaklıdere Kavşağı, Kuğulu Kavşağı, TRT Kavşağı, İnönü Kavşağı, Kızılay Kavşağı, Genelkurmay Kavşağı, Atatürk Bulvarı Akay girişi, Atatürk Bulvarı'na açılan cadde, sokak ve kavşaklar ile köprülere bağlı alt ve üst geçitler trafiğe kapatılacak. 
     
</TEXT>
</DOC>
