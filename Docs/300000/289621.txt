<DOC>
<DOCNO> 289621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sontur38.html </URL>
<DATE> 2004/11/17/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Üç günlük bebeğini çöpe atan kadının ilişkisi olan erkekler ifade verdi 
</HEADLINE>
<TEXT>

     Kırıkkale'de 3 günlük bebeğini çöpe attığı iddiasıyla gözaltına alınan 19 yaşındaki anne ile bu kadınla ilişkiye girdikleri iddia edilen 2 kişi adli makamlarca serbest bırakıldı. 
     Kırıkkale'nin Çallıöz Mahallesi'nde çöp bidonunun içinde bulunan 3 günlük bebekle ilgili gözaltına alınan 19 yaşındaki anne S.D ile kendisine 2 yıl önce tecavüz ettiğini iddia ettiği A.D ve daha sonra birlikte olduğu M.T ifadelerinin ardından savcılığa sevk edildiler. A.D ve M.T savcılıkça serbest bırakılırken, bebeğin annesi olduğu iddia edilen S.D tutuklanması istemiyle 1. Sulh Ceza Mahkemesi'ne çıkartıldı. 
     S.D, mahkemece tutuksuz yargılanmak üzere serbest bırakıldı. 
     Çallıöz Mahallesi'nde bir çöp bidonunun içerisinde 3 gün önce bulunan bebek, Kırıkkale Hacı Hidayet Kadın Doğum ve Çocuk Hastalıkları Hastanesi'ne teslim edilerek kuvöze konmuş. Olayla ilgili anne S.D ile diğer iki kişi gözaltına alınmıştı. 
     
</TEXT>
</DOC>
