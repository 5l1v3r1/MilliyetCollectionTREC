<DOC>
<DOCNO> 276569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sontur02.html </URL>
<DATE> 2004/10/01/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Beyoğlu'nda vahşi cinayet .. 
</HEADLINE>
<TEXT>

     Beyoğlu'nda güvenlik şirketi sahibi emekli polis memuru, bıçaklanarak öldürüldü. 
     A.A muhabirinin aldığı bilgiye göre, Sıraselviler Caddesi üzerindeki Ayla İşhanı'nda bulunan ''Adler Güvenlik Şirketi''nin sahibi Ahmet Uygun, telefon ile babasını arayarak yardım istedi. 
     Bunun üzerine olay yerine gelen polisler, işhanının 4. katındaki güvenlik şirketinde Uygun'un cesedini buldular. 
     Ceset üzerinde yapılan ilk incelemede, Uygun'un baş, göğüs ve karın bölgesinde 13 bıçak darbesi tespit edildi. 
     Uygun'un cesedi, Adli Tıp Kurumu morguna kaldırıldı. 
     Konya'da Terörle Mücadele Şube Müdürlüğü'nde görev yaparken emekliye ayrıldığı bildirilen Uygun'a ait işyerinin kapısında, kırık veya zorlama gözlenmediği öğrenildi. 
     Emekli polis memurunun ''olası cinayet zanlılarını tanıdığının ya da onlara kapıyı açtığının sanıldığını'' belirten emniyet yetkilileri, olayla ilgili soruşturmanın sürdürüldüğünü kaydettiler. 
     
</TEXT>
</DOC>
