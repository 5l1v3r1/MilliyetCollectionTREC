<DOC>
<DOCNO> 286555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/siyaset/axsiy02.html </URL>
<DATE> 2004/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Alman tankları işe yaramaz' 
</HEADLINE>
<TEXT>


İSTANBUL Milliyet, DİYARBAKIR DHA 


Alman Yeşiller Partisi Eşbaşkanı Claudia Roth, Alman tanklarının sivil halka karşı kullanıldığı yönünde somut bir bilgiye ulaşmadıklarını söyledi. Roth, Diyarbakır Dedeman Otel'de düzenlediği basın toplantısında, "Türkiye, Alman askeri tanklarını almamalı. Eski tanklar işine yaramaz" dedi. 
Roth, Kürt kimliğinin kabulünün AB'ye giden yolda anahtar olduğunu iddia etti. Claudia Roth, şöyle devam etti "Türkiye'nin AB'ye giden yolunun Diyarbakır'dan geçtiğini söylemek son derece doğru bir teşhis olur." 
Türkiye'den ayrılmadan önce, Atatürk Havalimanı'nda basın toplantısı düzenleyen Roth, "Türkiye'ye, 17 Aralık tarihinde müzakerelerin başlangıcı için somut bir tarih verilmesini beklemekteyiz" diye konuştu. 

'Kürtler AB'nin anahtarı 

Roth, Diyarbakır Büyükşehir Belediye Başkanı Osman Baydemir'e, AB'nin resmi marşının CD'sini verdi. Claudia Roth, Kürt kimliğinin kabulünün AB'ye giden yolda anahtar olduğunu iddia etti. 


</TEXT>
</DOC>
