<DOC>
<DOCNO> 268470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sonsiy03.html </URL>
<DATE> 2004/09/02/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
MİT'ten, Erdoğan'a Çeçen brifingi 
</HEADLINE>
<TEXT>

     Dışişleri bürokratlarından brifing alan Erdoğan, MİT Müsteşarı'ndan da Çeçen derneklerin faaliyetleri ile ilgili bilgi aldı. 
     Başbakan Erdoğan, Rusya Devlet Başkanı Putin'in Ankara ziyareti öncesinde dışişleri bürokratlarından brifing aldı. MİT Müsteşarı Şenkal Atasagun Başbakan'a Çeçen derneklerin faaliyetleri ile ilgili rapor sundu. 
     
     Erdoğan "Teklif gelirse Rusya ve Gürcistan arasında arabulucu oluruz" 
     Başbakan, gazetecilerin Putin 'in ziyaretinde gündeme gelecek konularla ilgili sorularını da yanıtladı. Erdoğan'a Rusya ile Gürcistan arasındaki sorunların çözümü için Türkiye'nin arabulucu olup olmayacağı soruldu. Başbakan, taraflardan böyle bir teklif gelmediğini, ancak teklif gelirse Türkiye'nin en üst düzeyde çalışmalara başlayabileceğini belirtti. 
     Erdoğan "böyle bir imkan bulursak, bize tevdi edilirse seve seve yaparız. Kafkaslar ve Doğu Karadeniz'deki olumsuz gelişmeler bizim için tribünden seyirci mantığı ile izlenecek olay değil" dedi. 
     Başbakan'a Putin'den KKTC için destek isteyip istemeyeceği de soruldu. Erdoğan farklı açıklamalara rağmen, son zamanlarda Rusya'nın konuya olumlu yaklaştığını söyleyerek "umarım KKTC'nin barışçıl yaklaşımını Rusya'da destekleyecektir " yorumunda bulundu. 
     
</TEXT>
</DOC>
