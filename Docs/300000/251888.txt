<DOC>
<DOCNO> 251888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/soneko11.html </URL>
<DATE> 2004/06/30/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Petrol ürünlerinde ÖTV miktarı arttı... 
</HEADLINE>
<TEXT>

     Bakanlar Kurulu Kararı ile petrol ürünlerine uygulanan özel tüketim vergisi ÖTV miktarları artırıldı. Benzinde ÖTV 843.5 bin liradan 886 bin liraya yükselirken, oto doğalgazdan 508 bin 3 lira ÖTV alınacak. 
     Resmi Gazete'nin bugünkü sayısında yayımlanan karar uyarınca, 21 Mayıs'tan geçerli olmak üzere motorinlerden alınan vergi 629 bin lira, marine diesellerden alınan vergi miktarı 633 bin 250 lira olarak belirlendi. 
     Ayrıca 22 Mayıs'tan geçerli olmak üzere kurşunsuz benzinden alınan vergi miktarı 843 bin 500 lira, otogazda 667 bin lira, tüpgazda da 582 bin 500 lira olarak yeniden düzenlendi. 
     Kararla 3 Haziran'dan geçerli olmak üzere yapılan düzenleme ile de kurşunsuz benzinden alınan ÖTV miktarı litre başına 886 bin liraya, diğer benzinlerde ise 866 bin 500 liradan 907 bin 500 liraya yükseltildi. 
     Benzol Toluol, hekzan, heptan, pentan gibi diğer ürünlerde de vergi miktarı 866 bin 500 liradan 907 bin 500 liraya yükseldi. 
     Kararla 4 Haziran'dan geçerli olmak üzere kurşunsuz benzinlerden alınan vergi miktarı 886 bin liraya geriledi. 
     Petrol ve Doğalgaz Piyasaları'nın oluşturulmasına ilişkin yasal düzenlemelerin ardından motorlu taşıtlarda kullanılmak üzere satılacak sıkıştırılmış doğalgazdan SDG metreküp başına 508 bin 3 lira, diğerlerinde 6 bin 750 lira ÖTV alınması kararlaştırıldı. 
     
</TEXT>
</DOC>
