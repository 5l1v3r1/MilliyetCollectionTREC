<DOC>
<DOCNO> 268053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/yasam/yas15.html </URL>
<DATE> 2004/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



OSMANİYE 

Bisikleti kurtuldu küçük Kubilay öldü 
Osmaniye'de, kamyonet sürücüsü Mehmet Kandar 39 , 3 tekerli bisikletiyle yola çıkan Kubilay Karataşlı'yı 2 fark ederek durdu. Bir süre bekleyen Kandar, bir başka çocuk bisikleti yoldan çekince, hareket etti. Ancak yolda olan Karataşlı, kamyonetin altında kaldı. Hastaneye kaldırılan küçük öldü, Kandar tutuklandı. 

GAZİANTEP 

Kalp ameliyatı kör etti iddiası... 
DHA 
Gaziantep'te emekli işçi Şerif Gecekuşu, halsizlik ve aşırı terleme şikayetiyle gittiği Gaziantep Üniversitesi Tıp Fakültesi Hastanesi'nde kendisinden izin alınmadan kalp ameliyatı yapıldığını ve kör olduğunu iddia etti. Gecekuşu, doktorların bunun geçici olduğunu söylediğini, ancak yeniden göremediğini ifade etti. Gecekuşu, şikayetçi olduğunu vurguladı. 

GAZİANTEP 

Fabrika yangınında 30 işçi zehirlendi 
Gaziantep'te bir iplik fabrikasında çıkan yangında 30 işçi ve 2 itfaiye eri zehirlendi. Karan Tekstil İplik Fabrikası'nın depolarında dün akşam yangın çıktı. Yangına, itfaiye müdahale etti. Dumandan zelirlenen 30 işçi tedavi altına alınırken yangında tonlarca ipliğin yandığı, 2 itfaiye erinin de yaralandığı belirtildi. 

DENİZLİ 

Tükürük kavgası 1 yaralı, 1 tutuklu 
Saraylar Mahallesi 4. Çeşme Mevkii'nde Mahmut Düz 43 , yanından geçen Murat Gül'ün 24 tükürüğünün üzerine geldiğini iddia ederek, uyardı. Çıkan sözlü tartışma kısa sürede kavgaya dönüştü ve Gül'ü 4 yerinden bıçaklayan Düz tutuklandı. 

ŞANLIURFA 

Alacak kavgasında yine çocuk kurban 
DHA 
Şanlıurfa'da Halil Arıcı ile Emin Tuncer arasında alacak konusunda çıkan tartışma silahlı çatışmaya dönüştü. Tarafların birbirine açtığı ateş sırasında babasının okula kayıt için götürdüğü 6 yaşındaki Eyyüp Sabri Aydın kaza kurşunu ile vurularak ağır yaralandı. Geçtiğimiz hafta İstanbul Fatih'te çıkan silahlı kavgada başına kurşun isabet eden 14 yaşındaki Toygun Tombil hayatını kaybetmişti. 

Soğuk havalar krizi tetikliyor 

DIŞ HABERLER 
Fransız bilim adamları, kış aylarında görülen ısı düşüşlerinin yüksek tansiyon hastalarında kalp krizi riskini artırdığını ortaya çıkardı. Uzmanlar, sıcaklığın 4 derecenin altına düştüğü durumlarda, kalp krizi vakalarında artış olduğunu belirtti. 

Arabada yüksek müzik 'tehlikeli ' 

DIŞ HABERLER 
İngiliz doktorlar, araçta yüksek sesli müziğin, dalgıçlarda görülen ve 'pneumothorax' denen akciğer sıkışmasına yakalanma riskini 3 kat artırdığını belirledi. Yüksek 'watt'lı müzik sistemlerinin araç içinde yarattığı hava basıncı, akciğer zarını yırtarak ölümcül olabiliyor. 

Tomografide 'atom bombası' etkisi 

DIŞ HABERLER 
Bilgisayarlı tomografi çektirenlerin, kansere yakalanma olasılığını artırdıkları öne sürüldü. Buna göre tomografi sırasında maruz kalınan radyasyon dozu Japonya'ya atılan atom bombasının 'ölümcül ilk etkisinden' kurtulanların maruz kaldığı radyasyona eşit. 


</TEXT>
</DOC>
