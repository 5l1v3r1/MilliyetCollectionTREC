<DOC>
<DOCNO> 262188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sontur43.html </URL>
<DATE> 2004/08/10/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Trafikte yol kavgası kanlı bitti 
</HEADLINE>
<TEXT>

     Kara Kuvvetleri Komutanlığı Kavşağı'nda iki sürücü arasında ''yol önceliği'' konusunda çıkan kavgada, otomobil sürücüsü bıçakla yaralandı. 
     AA muhabirinin emniyet yetkililerinden aldığı bilgiye göre, 06 EJ 269 plakalı otomobili kullanan Özcan A. ile 06 RCM 73 plakalı meşrubat dağıtım kamyonunu kullanan Halil P. arasında Kara Kuvvetleri Komutanlığı Kavşağı'nda çıkan ''yol önceliği'' tartışması kavgaya dönüştü. Kavgada Özcan A., Halil P. tarafından bıçakla yaralandı. 
     Olaydan sonra Bayındır Tıp Merkezi'ne kaldırılan Özcan A.'nın tedavisine Ankara Atatürk Eğitim ve Araştırma Hastanesi'nde devam edildiği bildirildi. Sol karın boşluğuna aldığı bıçak darbesi nedeniyle yoğun bakıma alınan Özcan A.'nın hayati tehlikesinin bulunmadığı öğrenildi. 
     Halil P.'nin olaydan sonra gözaltına alındığı kaydedildi. 
     
</TEXT>
</DOC>
