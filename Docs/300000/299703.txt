<DOC>
<DOCNO> 299703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/guncel/gun03.html </URL>
<DATE> 2004/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıya baskı yapmış 
</HEADLINE>
<TEXT>


Yargıtay üyesi Güryel'in, Turkcell davasında h kimi baskıyla etkilemeye çalıştığı ortaya çıktı 

ANKARA Milliyet 

Yargıda süren bazı davalara bakan h kim ve savcıları baskı altına aldıkları iddiasıyla 19 sanığın yargılandığı "Neşter - 2" davasına Ankara 11. Ağır Ceza Mahkemesi'nde dün devam edildi. Ankara 1. Asliye Ticaret Mahkemesi Başkanı Cemalettin Koçak, tanık olarak dinlendi. Turkcell ile Türk Telekomünikasyon arasındaki gelir paylaşımına ilişkin davada, Turkcell lehine verilen ihtiyati tedbir kararını kaldırdıktan sonra Yargıtay 3. Ceza Dairesi üyesi Ergül Güryel'in kendisini aradığını belirten Koçak, "Verdiğiniz karar hukuka aykırı. Diğer mahkemeler ihtiyati tedbir kararı vermedi. Yanlış iş yapıyorsunuz" dediğini söyledi. Karara yapılan itirazı görüşmeden önce Güryel'in tekrar aradığını belirten Koçak, "Turkcell yetkilisi bir kişiyi size gönderiyorum. Elinde belgeler var, bir dinleyin" dediğini belirtti. Koçak, gelen "Vedat" isimli kişinin, patronlarının 5 milyon dolar bulduklarını, borçlarını ödeyeceklerini, ancak tedbirinin buna engel olduğunu ifade ederek, tedbirin kaldırılmasını istediğini kaydetti. Koçak, "Vedat"ın Haldun Erdavran olduğunu müfettişlerden öğrendiğini söyledi. Heyet, sanıkların duruşmalardan vareste tutulmasına karar vererek, duruşmayı erteledi. Sanıklardan avukat Cenk Güryel'in babası Ergül Güryel, Yargıtay Disiplin Kurulu tarafından "görevden çekilmeye davet" edilmişti. 


</TEXT>
</DOC>
