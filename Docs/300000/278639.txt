<DOC>
<DOCNO> 278639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/yazar/asik.html </URL>
<DATE> 2004/10/09/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
İsmet Ay dede... 
</HEADLINE>
<TEXT>


Sanat hayatı yarım asrı aşan tiyatro sanatçısı İsmet Ay'ı 80 kaybettik. Tam bir İstanbul beyefendisi, sanat şığı, dost canlısıydı İsmet Ay... Zaman zaman ondan tiyatro anılarını dinlerdik. O anılardan hemen aklımıza gelen birini, aziz hatırasına hürmeten buraya iliştirelim... 
Geçmişte tiyatrolarda suflör diye bir görevli vardı. Salondan görünmez, sahnede oyuncuların hemen önünde derine gömülmüş bir hücrenin içinde oturur, sürekli replikleri fısıldardı. Bir oyunda baş aktör galiba Vasfi Rıza Zobu metni terk etmiş, almış başını gitmiş... Suflör metni fısıldıyor ama oyuncunun kulağı duymuyor. O kendi bildiğini okuyor. Derken suflör konuşmayı bırakmış, parmaklarıyla garip bir işaret yapmaya başlamış. Bir avucunu açmış, öteki eliyle avucunun içine tuz serper gibi yapıyor. 
Oyundan sonra Vasfi Rıza Bey soruyor 
- Neydi o yaptığın işaret öyle 
Suflör açıklıyor 
- Ayıkla pirincin taşını diyordum mirim... 

Erkin Koray'ın 30 yıl önce söylediği bir şarkı vardı 
"Yağmurun sesine bak, aşka davet ediyor" 
O zamanlar İstanbul farklıydı tabii... 
Haldun Ertem 

24 rakamının bedeli Adıyaman'ın Gerger ilçesinde yayımlanan yerel Gerger Fırat gazetesinin, 24 Ağustos 2004 tarihli sayısında, matbaada bir unutkanlık sonucu "24" rakamı yazılmamış. Bu nedenle, yani "24" rakamının unutulmuş olması dolayısıyla, gazeteye 19 milyar 553 milyon lira para cezası verilmiş... 
AB, uyum, demokrasi, hukuk, basın özgürlüğü falan filan cart curt... 
Gazetenin tarihini basmayı unuttun diye 19.5 milyar lira para cezası... 
Demokrasi acaba "Basın Yasası"na ne zaman uğrayacak 

Öğrenci bursları Üniversiteler öğrencilerden topladıkları harçların bir bölümünü yine öğrencilere burs olarak veriyordu. Hangi öğrencinin bursa layık olduğunu en iyi üniversite yönetimi saptıyordu. Burslar en hakkaniyetli şekilde dağıtılıyordu... Geçen yıl hükümet, üniversitelerin burs vermesini yasakladı. Bursları artık Kredi ve Yurtlar Kurumu dağıtacaktı. Uygulama bu yıl başladı. Sonuç mu Örneğin Eskişehir Anadolu Üniversitesi'nde geçen yıl üniversite 2 bin burs dağıtmıştı. Bu yıl Kredi Yurtlar kurumu sadece 400 kişiye burs verdi. Biliyorsunuz, Kredi Yurtlar Kurumu yanında bir de belediyeler burs verecek. Öğrencilerin önemli kısmı belediyelerin eline avucuna bakacak... 

O şimdi nerelerde... Yaşı 50'lerde olan işçiler ve sendikacılar Naci Ünsal ismini hemen hatırlayacaklardır. 12 Eylül yönetiminin "işçi ücretlerini zapturapt altına almak" için kurduğu Kamu İşveren Sendikaları'nın Genel Sekreteri'ydi Ünsal. Görüşmelerde sendikacılara kan kusturur, işçilere üç kuruş zammı çok görürdü. Kendisine verilen görevi büyük başarıyla yerine getirmiş, reel ücretler Cumhuriyet tarihimizin en büyük düşüşünü onun döneminde yaşamıştı. Naci Ünsal yıllarca sürdürdüğü bu görevinden geçenlerde ayrıldı ve kendisine hemen bir iş teklifi geldi. Nereden mi İster inanın, ister inanmayın ama en büyük işçi örgütü Türk - İş'ten O şimdi işçileri savunacak... Türk İş'e göre işçiler bu işten k rlı çıkacak 

Umuda yolculuk İşçilerin serbest dolaşımı yok... Sonunda tam üyelik garantisi yok. Avrupa fonlarından yararlanma yok. Peki ne var 
Günün birinde AB üyesi olma umudu var. 
AB ne istiyorsa bu umut karşılığında istiyor... 
Alevi ve Kürtlere azınlık hakları istiyor örneğin... 
Gazetelerde bu tartışmaları okuyunca aklımıza birkaç hafta önce Ankara'da bir yüksek komutanla yaptığımız ayaküstü sohbet geliyor. O komutan, "AB Türkiye'den ne istiyor " sorumuza gayet net şu yanıtı vermişti 
- İki şey istiyorlar.. Bir, TSK'nın rejimi denetleme yetkisini ortadan kaldırmak... İki, Güneydoğu'da imtiyazlı bir azınlık yaratmak... 
AB'ye uyum sürecinde kimi uygarlık kriterlerini benimsemek Türkiye için kazanç olacak... Ama AB'nin kafasında başka şeyler de var kuşkusuz... Onlar ne Tam olarak bilinmiyor. 

AB süreci bize kimi yararlı hatırlatmalarda bulunacaktır elbet... 
Örneğin tüm sorunların kaynağının hızlı nüfus artışı olduğunu kavrar, bu konuda önlem almaya, nüfus planlaması yolunda adımlar atmaya başlar mıyız 
Eğer bu adımı atarsak kurtuluşa doğru en somut hamleyi yapmış oluruz. Hele bir de trafikte yayanın yani insanın öncelikli olduğunu algılarsak... Daha çok kitap okursak... Yolsuzluğa, rüşvete az bulaşır, bilimi üfürükçülüğe tercih eder, cami kadar okul da yaparsak... İyiden iyiye atılım yaparız ileri doğru... AB'nin bizi alacağı düzeye geldiğimizde zaten AB'ye ihtiyacımız kalmaz. 



</TEXT>
</DOC>
