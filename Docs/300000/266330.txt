<DOC>
<DOCNO> 266330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sonspo21.html </URL>
<DATE> 2004/08/25/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Beşiktaş'ta Gaziantep maçı öncesinde sakatlar iyileşti... 
</HEADLINE>
<TEXT>

     Beşiktaş, Gaziantepspor ile oynayacağı lig maçının hazırlıklarını BJK Nevzat Demir Tesisleri'nde yaptığı antrenmanla sürdürdü. 
     Siyah-beyazlılar, Teknik Direktör Vicente Del Bosque yönetiminde yapılan idmanda kondisyon çalışmasının ardından, iki gruba ayrılarak, fizik-kondisyon, taktik denemeler ve yandan yapılan ortalara gol çalıştı. 
     Sakatlıkları süren Carew, Okan ve Tümer takımdan ayrı koşu yapmakla yetinirken, Tayfun ise çalışmaya katılmadı. 
     
     CAREW, PANCU, OKAN VE TÜMER OYNAYACAK 

     Kulüp doktoru Ayhan Optur, Okan, Tümer, Carew ve Pancu'nun Gaziantepspor maçında forma giyebileceklerini açıkladı. 
     Dr. Optur, sol alt adalesinde ödem bulunan Tayfun'la ilgili kararın ise ilerleyen günlerde verileceğini söyledi. 
     
     BAŞKAN İDMANDA 

     Beşiktaş Kulübü Başkanı Yıldırım Demirören, BJK Nevzat Demir Tesisleri'ne gelerek idmanı izledi. 
     Demirören, Asbaşkan ve Futbol Şube Sorumlusu Kıvanç Oktay ile idmanı izlerken, takımdan ayrı çalışan menajer futbolcu Tayfur Havutçu ile de bir süre sohbet etti. 
     
     YARIN İZMİT'TE ÇALIŞACAKLAR 

     PAF takımıyla bu akşam hazırlık maçı oynayacak olan siyah-beyazlılar, yarın, pazar günü Gaziantepspor maçının yapılacağı İzmit İsmetpaşa Stadı'nda çalışacak. 
     Siyah-beyazlılar yarın saat 10.00'da BJK Nevzat Demir Tesisleri'nden otobüsle İzmit'e geçerek, İsmetpaşa Stadı'nda taktik çalışması yapacak. 
     
</TEXT>
</DOC>
