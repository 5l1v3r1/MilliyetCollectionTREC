<DOC>
<DOCNO> 275969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sonspo18.html </URL>
<DATE> 2004/09/29/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Ferguson 1999'dan sonraki en iyi takıma sahibiz... 
</HEADLINE>
<TEXT>

     Manchester United Teknik Direktörü Alex Ferguson, 1999 yılında Şampiyonlar Ligi şampiyonluğunu kazanan takımdan sonraki en iyi takıma sahip olduklarını açıkladı. 
     Manchester United'ın Fenerbahçe'yi 6-2'lik skorla yendiği Avrupa Şampiyonlar Ligi maçıyla ilgili basın mensuplarına açıklama yapan Ferguson, Fenerbahçe'ye karşı çok iyi atak futbolu oynadıklarını kaydetti. 
     Ferguson, Wayne Rooney ve Ruud van Nistelrooy'un çok iyi bir ikili oluşturduklarını belirterek, şöyle dedi 
     ''Rooney'nin bu ilk maçı ama sanırım muhteşem oynadı. O, çok iyi bir profesyonel, Fenerbahçe maçı onun için çok iyi bir başlangıç oldu. 
     Sanırım sahip olduğum en iyi takım bu, birçok genç futbolcumuz var ve bunlar her geçen gün biraz daha iyi olacaklar. Önümüzdeki yıllarda çok iyi bir takım olacağız.'' Defans hatalarına da değinen ünlü teknik direktör, dünkü maçın ikinci yarısında duran toptan iki gol yemelerinin Fenerbahçe'nin korner organizasyonunu iyi yaptığının göstergesi olduğunu söyledi. 
     
</TEXT>
</DOC>
