<DOC>
<DOCNO> 263292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/guncel/gun04.html </URL>
<DATE> 2004/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cep'le patlattılar 
</HEADLINE>
<TEXT>


İstanbul'da iki otelin hedef alındığı saldırıda, RDX patlayıcı kullanıldığı anlaşıldı. Laleli'deki bombada, cep telefonlu düzenek olduğu ortaya çıktı 

Tolga Şardan Ankara 

İstanbul'da iki oteli hedef alan 10 Ağustos'taki bombalı saldırılarda RDX patlayıcı kullanıldığı belirlendi. İki kişinin öldüğü Laleli'de patlayan bombada cep telefonlu düzenek bulunduğu kaydedildi. 

Kimyasal analiz yapıldı 
İki oteldeki patlamaların ardından yapılan incelemelerde yeterli sonuç alınamayınca, toprak ve beton parçaları Ankara'daki merkez laboratuvara gönderildi. Kimyasal analizlerde, Pars Oteli'ne ait olay yeri izlerinde cep telefonu parçaları bulundu. Ayrıca iki yerde de "nitrat iyonlarına" rastlandı. 

RDX kullanıldı 
Eylemlerde RDX olarak bilinen kuvvetli patlayıcı kullanıldığı kesinlik kazandı. Cep telefonlu düzeneğin de NATO zirvesi öncesinde Atatürk Havalimanı'nda bulunan, MLKP'nin de Çapa'da bir otobüste patlayan bombasıyla aynı olduğu saptandı. 
RDX patlayıcı, ilk olarak gazeteci - yazar Uğur Mumcu'ya düzenlenen suikastle kamuoyunda duyulmuştu. 


</TEXT>
</DOC>
