<DOC>
<DOCNO> 292075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sonspo02.html </URL>
<DATE> 2004/11/25/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Beşiktaş, Steaua Bükreş sınavına hazır 
</HEADLINE>
<TEXT>

     Beşiktaş, Romanya'nın Steaua Bükreş takımıyla yarın akşam oynayacağı UEFA Kupası B Grubu maçının hazırlıklarını tamamladı. 
     Teknik direktör Vicente Del Bosque yönetiminde maçın oynanacağı Ghnecea Stadı'nda gerçekleştirilen idmana pas çalışmasıyla başlayan siyah-beyazlılar, daha sonra dar alanda çift kale maç oynadı. 
     Bu arada antrenman sırasında stata gelen küçük bir grup Rumen taraftar, kısa bir süre Rumen futbolcu Pancu'nun aleyhine tezahürat yapıp stattan ayrıldı. 
     Siyah-beyazlılar, yarın saat 20.15'de oynanacak karşılaşmaya şu muhtemel 11 ile çıkacak 
     Ramazan, Fatih, Mustafa, Emre, İbrahim Üzülmez, Ali Güneş, Ahmet Yıldırım, Tayfun Okan , Juanfran, İbrahim Akın, Carew. 
     Öte yandan Beşiktaş Kulübü Başkan adaylarından Fikret Orman da takımdan ayrı bir uçakla Bükreş'e geldi. 
     Orman, Beşiktaş'ın arkasında olduklarını ve yarın oynanacak karşılaşmada takımı desteklemek için Bükreş'e geldiklerini söyledi. 
     
</TEXT>
</DOC>
