<DOC>
<DOCNO> 264599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/spor/axspo02.html </URL>
<DATE> 2004/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener orta şeker 2-3 
</HEADLINE>
<TEXT>


Sarı-Lacivertliler, Yalova ile oynadığı hazırlık maçında iki farklı görüntü verdi. Nobre 2 ve Selçuk'un golleriyle 3-0'ı bulan Fenerbahçe, ikinci yarı savunmada yaptığı hataların faturasını iki golle ödedi 


FENERBAHÇE, Atatürk'ün Yalova'ya gelişinin 75. yılı nedeniyle Yalovaspor ile oynadığı özel maçı 3-2 kazandı. Yalova'da büyük bir ilgiyle karşılaşan Sarı - Lacivertli ekipte Teknik Direktör Daum as oyuncularına da yer verdi. Alex'in futboluyla göz doldurduğu karşılaşmanın ilk yarısını Selçuk ve Nobre'nin iki golüyle 3-0 önde kapatan Fenerbahçe, ikinci yarıda savunmasında açıklar verince Aytaç'ın iki golüne engel olamadı. 

Maçın karnesi 
HAKEMLER Metin Aydoğan, Ramazan Kara Hasan, Göksel Kara Hasan 
YALOVASPOR Orhan 4 Emrah Dk 46 5 - Timur 5 Kerim Dk. 46 5 , Tevfik 6 Erman Dk. 72 4 , Hakan 6 , Fuat 6 - Mikail 5 Hakan Dk. 46 5 , Serdar 6 Bilal Dk. 46 6 , Cihan 5 İlkay Dk. 46 5 , Samet 5 Fatih Dk. 46 5 - Arif 6 Aytaç Dk. 46 6 , Volkan 5 Enis Dk.80 6 
FENERBAHÇE Recep 4 Cavit Dk. 58 4 - Fatih 4 , Luciano 5 Gökhan Dk. 42 4 , Deniz 5 , Fabiano 5 - Aurelio 6 Önder Dk. 64 5 , Mehmet 4 , Alex 7 , Selçuk 6 - Nobre 7 , Murat Hacıoğlu 5 
GOLLER Selçuk Dk. 7 , Nobre Dk. 33 ve 44 , Aytaç Dk. 49 ve 53 

İstanbulspor'a olumsuz yanıt 

İSTANBULSPOR Genel Müdürü Ergün Yücel, bu haftaki Fenerbahçe maçının Atatürk Olimpiyat Stadı ya da Şükrü Saracoğlu Stadı'nda oynanması için yaptıkları başvuruların kabul edilmediğini belirtti. Olimpiyat Stadı'nın yol çalışmalarının sürmesi nedeniyle kabul görmediği, Şükrü Saracoğlu teklifine ise federasyonun karşı çıktığı öğrenildi. 

Koyunları Daum kurtardı 

YALOVASPOR'UN sezon açılışı sırasında kurban edilmek istenen iki koyun, Teknik Direktör Daum'un müdahalesi ile kurtuldu. Alman hocanın baskısı üzerine görevliler iki hayvanı kesmekten vazgeçtiler. Bu arada Sarı - Lacivertli futbolcular Yalova'da bol bol imza dağıttı, taraftarlar en çok Alex'i yakın markaja aldı. 

Kavga etti kenara geldi 

Karşılaşmanın ikinci yarısında yediği ikinci golden sonra kaleci Recep bir taraftarın tepkisi üzerine çileden çıktı. Kalesini bırakıp, tribünlerin önüne kadar giderek seyircilerle kavga eden genç file bekçisi bu hareketi Daum'u kızdırdı. Alman hoca, Recep'i hemen oyundan çıkardı. 

Alex'e davet 

SARI-Lacivertli takımın yıldız oyuncusu Alex, 5 Eylül'de Sao Paulo'da Bolivya ile 2006 Dünya Kupası eleme maçına çıkacak olan Brezilya Milli Takımı'na çağrıldı. Brezilya, 8 Eylül'de de Berlin'de Almanya ile özel bir maç yapacak. Alex'in, 31 Ağustos'ta kampa katılacağı belirtildi. 


</TEXT>
</DOC>
