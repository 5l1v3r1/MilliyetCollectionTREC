<DOC>
<DOCNO> 271383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/soneko31.html </URL>
<DATE> 2004/09/13/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
G10 Dünya ekonomisindeki büyüme yeniden hızlanıyor... 
</HEADLINE>
<TEXT>

     Gelişmiş 10 ülkenin merkez bankası başkanlarının üye olduğu G10, dünya ekonomisindeki büyümenin ''yolunda'' olduğunu vurgularken, enflasyon tehdidinin yakından izlenmesi çağrısında bulundu. 
     Avrupa Merkez Bankası başkanlığını da yürüten G10 başkanı Jean-Claude Trichet, birlik toplantısında yaptığı konuşmada, Dünya ekonomisindeki büyümenin yılın ikinci çeyreğinde biraz ivme kaybetmesine rağmen, son açıklanan bir çok göstergenin yeniden güçlenmeyi teyit ettiğini vurguladı, üçüncü çeyrekte güçlü bir büyüme beklendiğini bildirdi. 
     Trichet, petrol fiyatlarının ise ekonomileri çok fazla olumsuz etkilemese de, olması gerekenden çok daha yüksek seviyelerde olduğunu, bunda güçlü talebin etkili olduğunu belirtti. 
     ''Global ölçekte enflasyon beklentilerinin yolunda ilerlediğine eminim. Bu, fiyat istikrarının sağlanacağı anlamına geliyor'' diyen Trichet, merkez bankalarının enflasyon konusunda ''dikkatli ve hassas'' olmasını istedi. 
     
</TEXT>
</DOC>
