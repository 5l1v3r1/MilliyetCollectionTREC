<DOC>
<DOCNO> 275351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sonspo15.html </URL>
<DATE> 2004/09/27/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Heyecan yeniden başlıyor Devler Ligi'nde dev maçlar, işte program... 
</HEADLINE>
<TEXT>

     Şampiyonlar Ligi'nde heyecan yarın gece ikinci maçlarla kaldığı yerden devam edecek. Yarın gece A, B, C ve D gruplarında oynanacak 8 maç arasında Türkiye için en önemli olanı kuşkusuz Fenerbahçe'nin Manchester United deplasmanına çıkması. D Grubu'nda lider durumda bulunan Sarı-lacivertliler, Sparta Prag'ı İstanbul'da 1-0 yenerek Şampiyonlar Ligi'ne başlamıştı. 
     Gecenin en ilginç karşılaşması ise kendi liglerinde dökülen ve teknik direktörleri istifa eden Real Madrid ve Roma arasında Bernabeu'da oynanacak. Bir diğer dev randevu ise Almanya'da, Bayern Münih-Ajax kapışması. 
     
     Lucescu Barcelona'ya karşı 

     İlk maçında kendi evinde Milan'a son dakikalarda yediği golle yenilen Mircea Lucescu'nun takımı Shakthar Donetsk, ikinci karşılaşmasını deplasmanda Barcelona karşısına çıkıyor. Geçen yılın şampiyonu Porto ise Londra'da Chelsea ile kozlarını paylaşıyor. Bu karşılaşmanın en önemli özelliği ise geçen sezon Porto'yu şampiyon yapan Jose Mourinho'nun Chelsea'nin başında eski takımına karşı sahaya çıkacak olması. 
     İtalya Serie A'da zor günler geçiren Emre'nin takımı Inter ise Anderlecht'e konuk oluyor. Son lig maçında yalnızca 11 dakika forma giyen Emre'nin oynayıp oynamayacağı henüz bilinmiyor. 
     CSKA Moskova-PSG maçı dışında tüm maçların 21.45'te başlayacağı ligde program şöyle 
     

YARIN Olympiakos-Liverpool Monaco-Deportivo Dynamo Kiev-Leverkusen Real Madrid-Roma Bayern Münih-Ajax Juventus-M. Tel-Aviv Man. United- FENERBAHÇE Sparta-Lyon ÇARŞAMBA CSKA Moskova-PSG Chelsea-Porto PSV-Panathinaikos Rosenborg-Arsenal Barcelona-Shakhtar Milan-Celtic W. Bremen-Valencia Anderlecht-Inter      
</TEXT>
</DOC>
