<DOC>
<DOCNO> 268901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/guncel/axgun02.html </URL>
<DATE> 2004/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Operasyon değil teröristle düello 
</HEADLINE>
<TEXT>


Beslan'daki Rus operasyonunun fiyaskoyla sonuçlandığını belirten uzmanlar, "Çocuklar varken operasyon mu olur En kötü senaryo gerçekleşti" dedi 

DIŞ HABERLER SERVİSİ 

Rus güvenlik güçlerinin Çeçen teröristlere karşı dün yaptığı operasyon Batılı güvenlik uzmanlarınca başarılı bulunmadı. Uzmanlar, Rusları hem istihbarat eksikliği, hem de "en kötü" olasılığa karşı hazırlıklı olmamakla eleştirdi. Bazı Avrupalı güvenlik ve anti terör uzmanlarının değerlendirmeleri şöyle 
Eski İngiliz SAS komandosu Hugh McManners Askerlerin her binayı tek tek ele geçirmesini öngören plan, büyük can kaybının göze alınmasını gerektiriyordu. Bu da Rusların teröristlerin konumu hakkında hiçbir bilgisi olmadığını gösteriyor. Büyük bir istihbarat zaafı. Çok pahalıya mal olan bir operasyon. 
Alman terör uzmanı Elmar Thevessen Can kaybının yüksek olması Çeçenlerin "zafer kazandık" iddialarını güçlendirir. Bu da terörist odaklarda çocuklara yönelik yeni eylemleri ön plana çıkarabilir. 
Alman uzman Wilf Owen Ruslar ne yaptı anlamadım. Sanki Vahşi Batı'da yaşanan bir düello izledim. Siviller ortalıkta dolaşıyordu. Koordineli askeri bir operasyonla pek ilgisi yoktu. 

En kötü senaryo gerçekleşti 
Londra Üniversitesi Rusya kürsüsünden Prof. Margo Light Akla gelebilecek senaryolardan en kötüsü karşımıza çıktı. İçeride kaç rehine ve terörist olduğunu dahi tam olarak bilmeden böyle bir işe kalkışmak akıl alır gibi değil. 
Polonyalı uzman General Gromoslaw Czempinski Çocukların rehin alındığı bir duruma askeri operasyon yapmak çocuk ölümlerini kabul etmek demektir. Bu da uluslararası imajınıza büyük zarar verir. 
İsrail karşı terör örgütünün kurucusu Assaf Heffetz Çocukların yer aldığı bu gibi durumlarda ancak teröristler infaza başlarsa askeri yoldan müdahale söz konusu olabilir. Ruslar teröristleri kandırmak için iyi bir hile bulmalıydı. Rusların en akıllıca işi televizyonları olay yerinden uzak tutmak oldu. Böylece teröristler neler olup bittiğini öğrenemediler. 


</TEXT>
</DOC>
