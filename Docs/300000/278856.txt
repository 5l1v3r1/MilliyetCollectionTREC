<DOC>
<DOCNO> 278856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/yazar/theper.html </URL>
<DATE> 2004/10/10/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Zorlamayla olmaz 
</HEADLINE>
<TEXT>


Enflasyonda beklenen rakamlara ulaşamayınca suçlu "kira bedelleri" oldu. Kira bedelleri daha önce de"suçlu" ilan edilmişti. Bu tarihlerde Başbakan Ecevit'ti ve koalisyon hükümeti "şıp" diye bir çözüm buldu. Artışlara sınır getirdi. Bir yasa çıkarıldı ve 2000'de kira bedellerine yüzde 25 ve 2001'de ancak yüzde 10 zam yapılacağı hüküm altına alındı. Peki sonra ne oldu 
2000'de toptan eşya fiyat endeksleri 51.4 ile 59.7 arasında oynadı. 2001'de yüzde 41.8 ile 61.6 arasında oynadı. Asıl sonuç 2002'de alınabilirdi. 2002'de de endeks yüzde 50.1 ile yüzde 75.4 arasında oynadı. 
Yani kiraları sınırlamanın bir yararı olmadı. Hatta zararı oldu. Kirasını hakkıyla artıramayan kiralayanlar kiracı aleyhine tahliye davası açmaya başladı, mahkemelerin iş yükü arttı, mahkemeye başvurmayı fuzuli addeden zihniyete sahip olanlar arasında çatışmalar çıktı. Yani şu kural bir kere daha işledi 
"Ekonomik sonuç almak için ekonomik tedbir alacaksınız, polisiye tedbirle ekonomiye çekidüzen veremezsiniz." 
O tarihlerde toplumda çok yankı uyandırdığı için, yasa TV'de tartışıldı. Zamanın bakanına, katıldığım bir programda sormuştum, "Bu yasayla olumlu sonuç alamayacağınız fikrindeyim. Olumlu sonuç alamazsanız, kiralayanların zararını telafi için bir planınız var mı " diye. 
Yanıt olarak, ikinci plana ihtiyaç bulunmadığını, mutlak başarılı olacaklarına inandıklarını söyledi. Başarıları, yukarıda verdiğim rakamlardan belli oluyor. 
Netice itibariyle, kiralamalarda da iktisat kuralları işliyor. Mesken arzı varsa fiyat düşer. Arz yok ama talep fazla ise fiyat artar. Ya meskeni artıracaksınız veya kiracıyı azaltacaksınız. Başka yolu yok. Nasıl yapılacağı hususu ayrı bir tartışma konusu, ancak zorlamayla olmaz. 



</TEXT>
</DOC>
