<DOC>
<DOCNO> 299448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sondun46.html </URL>
<DATE> 2004/12/21/ </DATE>
<TIME> 20.44 </TIME>
<AUTHOR>  </AUTHOR>
<HEADLINE>
Musul saldırısında Amerikan askerleri ve müteahhitleri de var 
</HEADLINE>
<TEXT>

     Irak'ın kuzeyindeki Musul kentinde bir Amerikan üssüne düzenlenen saldırıda ölenlerin arasında Amerikalı askeri personel ve müteahhitlerin de bulunduğu bildirildi. 
     Musul'da görev yapan Amerikan Olympia Görev Gücü'nün komutanı Tuğgeneral Carter Ham, saldırıda ölenler arasında Amerikalı askeri personel ve müteahhitlerin yanı sıra yabancı müteahhitler ve Irak ordusundan kişilerin bulunduğunu söyledi. 
     Irak'taki Amerikan ordusunu izleyen gazetecilerden Jeremy Redmon ise Marez İleri Operasyon Üssü'ne düzenlenen saldırıda 24 kişinin öldüğünü, 64 kişinin yaralandığını, bu kişiler arasında sivillerin de olabileceğini ifade etti. 
     Olympia Görev Gücü'nün sözcüsü Yarbay Paul Hastings de saldırıda 20'den fazla kişinin öldüğünü, 60'dan fazla kişinin de yaralandığını belirtti. 
     Hastings, askeri yetkilerin kampın roket ya da havanla vurulduğu açıklamalarına rağmen, olayın soruşturulduğunu belirterek, ''Havanla mı ya da patlamayla mı olduğunu bilmiyoruz. Ama tek bir patlama olmuş'' dedi. 
     El Gizlani olarak da bilinen kampı Amerikan askerlerinin yanı sıra geçici Irak hükümetinin güvenlik güçlerinin de kullandığını bildiriliyor. 
     
</TEXT>
</DOC>
