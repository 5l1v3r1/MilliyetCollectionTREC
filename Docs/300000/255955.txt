<DOC>
<DOCNO> 255955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sontur12.html </URL>
<DATE> 2004/07/16/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Emniyet Genel Müdürlüğü Hamit Bayram soruşturması sürüyor 
</HEADLINE>
<TEXT>

     Emniyet Genel Müdür Yardımcısı Ramazan Er, Van'da meydana gelen eski milletvekili Mustafa Bayram'ın oğlu Hamit Bayram'ın kaçırılmasıyla ilgili soruşturmanın sürdüğünü de belirterek, iki polis başmüfettişinin idari soruşturma yürüttüğünü kaydetti. 
     Bir gazetecinin, ''Hamit Bayram'ın Edremit ilçesinde bulunduğu, bu ilçeye polisinin giremediği şeklinde haberler olduğunu'' ifade etmesi üzerine, Ramazan Er, ''Türk güvenlik güçlerinin milli sınırlar içerisinde giremeyeceği ve ayağını basamayacağı yer yok'' diye konuştu. 
     Mustafa Bayram'ın, Bitlis Cezaevi'ne nakledilmesiyle ilgili herhangi bir duyum alınıp alınmadığı sorusuna ise Er, cezaevinden nakillerin kendileriyle ilgili olmadığını, bu konunun Adalet Bakanlığı'nı ilgilendirdiğini kaydetti. 

     
</TEXT>
</DOC>
