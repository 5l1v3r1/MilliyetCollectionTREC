<DOC>
<DOCNO> 254888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sontur28.html </URL>
<DATE> 2004/07/12/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Eriyen asfalt kazaya neden oldu 16 yaralı 
</HEADLINE>
<TEXT>

     Niğde-Ulukışla karayolunda meydana gelen trafik kazasında 16 kişi yaralandı. 
     Alınan bilgiye göre, Mehmet Tan yönetimindeki 51 M 0048 plakalı minibüs, Ulukışla-Niğde karayolunun 16. kilometrede, şarampole yuvarlandı. 
     Kazada, minibüs sürücüsü Mehmet Tan 35 ile yolcular Rabia Ünsal 24 , Fatih Ünsal 28 , Nihat Mutlu 30 , Behçet Mutlu 3 , Yaşar Gürkan 45 , Haris Gültepe 24 , Hamide Öz 67 , İbrahim Öz 48 , Fatma Üner 56 , Yaşar Eker 60 , Hacı Hüseyin Arıkan 49 , Ramazan Özçelik 28 , Durmuş Ali Özdemir 23 , Necla Akar 48 ve Derya Akar 35 yaralandı. 
     Yaralılar, Niğde, Ulukışla ve Bor Devlet Hastaneleri'nde tedavi altına alındı. 
     Kaza yapan minibüsün bağlı bulunduğu S.S. Ulukışla Taşıyıcılar Kooperatifi Sekreteri Şehzade Kandemir, olay yerinde gazetecilere yaptığı açıklamada, kazanın sıcaklardan eriyen asfalt nedeniyle meydana geldiğini iddia ederek, bu konuda yetkilileri bir ay önce uyardıklarını, ancak önlem alınmadığını öne sürdü. 
     
</TEXT>
</DOC>
