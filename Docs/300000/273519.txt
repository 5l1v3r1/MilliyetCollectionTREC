<DOC>
<DOCNO> 273519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/magazin/amag.html </URL>
<DATE> 2004/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlilik tılsımı 
</HEADLINE>
<TEXT>


Seda Sayan, titizlikle sakladığı büyük sırrını Milliyet'e açıkladı Gökhan Şükür'le evlendik, 'tılsımı kaçmasın' diye açıklamadım... 

Ali Eyüboğlu 

Son günlerin, "Ailesi, Gökhan Şükür'ün evlenmeden Seda Sayan'la medyanın karşısına çıkmasını istemiyordu. Mayısta evlendiler, yasak kalktı" şeklindeki gözde söylentisine en sağlıklı yanıtı almak için Seda Sayan'la konuştuk. Biz merak ettiklerimizi sorduk Sayan işine gelenlere dobra dobra, gelmeyenlere politik yanıtlar verdi. 

Sabah eğlencesini bırakıp, Çarşamba'dan itibaren Kanal D'de yarışma programına başlıyorsunuz. "Seda Sayan'la Şans Kapısı", 'Yarışma bahane, ödüller şahane ' tarzı bir şey mi 
- Sabah programlarında yapabileceğim her şeyi yaptım. Değişikliği ben istedim. Yöneticilerimiz de kırmadı ve ana haber öncesi Kanal D'de 1.5 saatlik zamanı bana ayırdılar. 

'Ne olur yardım edin Mehmet Ali Bey ..' diyenler, şimdi size mi yalvaracak 
- Ben yalvartmam. Sabah programındaki gibi 'Bol kepçe Seda' yine dağıtacak. 

Şimdiye kadar gerçekten sponsor bulup onlardan aldıklarınızı muhtaçlara dağıttınız. Cebinizden kalıcı bir eser yapmayı düşünüyor musunuz 
- Çok insanı ev, mülk sahibi yaptım. Çok genci evlendirdim, çok fakir çocuğu sünnet ettirdim, çok insanı tedavi ettirdim. Bir de aşevi yapmak istiyorum. Siyasete girmeyi düşünüyorum. 

Neden 
- Sadece kadınlar değil Türkiye'deki mağdurlar, sokak çocukları için yapmak istediğim çok şey var. Rahibe Terasa gibi daha çok işe yaramam, bir şeyler yapmam l zım. Ekrandaki 1.5 saat yetmiyor. Yaptığım programlarla siyasetin altyapısını oluşturuyorum. Belediye başkanı olmalıyım. Doğru partiyi ve zamanı buldum mu, siyasete gireceğim. 

Örneğin AKP'den 
- AKP'den teklif gelse kabul ederim. 

"Zinaya ceza" konusunda Başbakan'la görüşünüz aynı mı 
- Aynı görüşteyim. Zinaya ceza gelmeli, belki o zaman bazı şeyler düzelir. 

4. evliliğinizi mayısta mı yaptınız 
- Evlendik ama mayıs ayında değil. 

Peki ne zaman Seda Sayan, bu soruya teybi kapatıp yanıt verdi. "2003'ün aralık ayında evlendik" dedi. 
Eyüp'te sizin, Adapazarı'ndan Gökhan Şükür'ün nüfus kayıtlarında evliliğin izine rastlayamadık. 
- Yoksa beni kandırdılar mı .. 

Erdal Acar'ın, Deniz Akkaya'ya yaptığı sahte nik h gibi bir durum olabilir mi 
- Yok canım, evlilik cüzdanım elimde. Şahitlerimizi tanımıyorum ama nik hı kıyanı tanıyorum Mustafa Sarıgül. Zamanı gelmişti, evlendik. Ailelerden kimse yoktu. Bu konuda konuşmak istemiyorum. Şimdiye kadar evliliklerim hakkında her şeyi anlattım da ne oldu Tılsımı bozulmasın. 


</TEXT>
</DOC>
