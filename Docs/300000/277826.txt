<DOC>
<DOCNO> 277826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sontur13.html </URL>
<DATE> 2004/10/06/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Milletvekilinin bahçıvanı "Eşim kaçırıldı" 
</HEADLINE>
<TEXT>

     
     Hakan KABAHASANOĞLU GİRESUN, DHA 
     

AKP Giresun Milletvekili Ali Temür'ün fındık bahçesinde bahçıvanlık yapan Mehmet Kahveci, eşinin kaçırıldığını iddia ederek savcılığa başvurdu. 
     Lapa Köyü'nde, milletvekili Ali Temür'ün bahçesinde yaklaşık 10 yıldır çalıştığını belirten 35 yaşındaki Mehmet Kahveci, 1 çocuk annesi eşi Şerife Kahveci'nin geçen Cumartesi sabahı evden ayrıldığını ve bir daha dönmediğini belirterek, suç duyurusunda bulundu. 
     Kahveci, ''Cumartesi sabahı köyden birkaç kadın ile birlikte Sayca İlköğretim Okulu'na temizliğe gitti. O günden beri yok. Oğlum Burhan'ı eve diğer kadınlar getirdi. Eşimi bir minibüs şoförü, taksiye binerken görmüş. Daha önce Espiye Cibril Köyü'nden A.K. beni tehdit ederek Seni öldüreceğim, karını elinden alacağım' demişti. Onun kaçırdığını sanıyorum'' dedi. Eşinin kaçırıldığını Milletvekili Ali Temür'e ilettiğini de kaydeden Kahveci, Gerekli yerlere durumu bildirdiğini söyledi. Üç gündür bir haber çıkmadı. Ben karımı istiyorum'' diye dert yandı. Olayla ilgili soruşturmanın sürdürüldüğü bildirildi. 
     
</TEXT>
</DOC>
