<DOC>
<DOCNO> 295918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sonsiy23.html </URL>
<DATE> 2004/12/08/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
AB ile diplomasi savaşı yaşanıyor 
</HEADLINE>
<TEXT>

     AB’nin, müzakerelerin başlaması için Kıbrıs’ı tanımak zorundasınız’ açıklamasına karşılık, Başbakan Recep Tayyip Erdoğan, AB tarafına bir kez daha Türkiye, müzakerelerin başlaması için Rum kesimini tanınmaya yönelik bir talebi kabul etmeyecek’ mesajını verdi. 
     17 aralığa günler kala Türkiye ile AB arasında diplomasi savaşı yaşanıyor. Karşılıklı hazırlanan taslaklar ve verilen mesajlar bu savaşın açık göstergesi. 
     Erdoğan, Fransa'da yayımlanan Le Monde gazetesinin ve İtalya’da yayımlanan La Stampa gazetelerinin, Türkiye'nin AB'ye üyelik süreci ve Kıbrıs ile ilgili sorularını yanıtladı. 
     Erdoğan Le Monde gazetesine verdiği demeçte, Türkiye'nin, müzakerelerin başlaması için Rum kesiminin tanınmasına yönelik bir talebi kabul etmeyeceğini söyledi. 
     Erdoğan, ''sadece Birleşmiş Milletler bizden Rum Kesimi'ni tanımamızı isteyebilir, bu konunun AB ile ilgisi yok. Bunu 17 aralık tarihinden önce tartışmak istemiyoruz, Kıbrıs konusu 17 aralık öncesi ortaya atılamaz'' dedi. Erdoğan, AB'nin Güney Kıbrıs'ı üyeliğe kabul ederek 'hata yaptığını' ifade etti. 
     AB'ye tam üyelik dışında Türkiye'ye seçenek sunulmasını kabul etmeyeceklerini de dile getiren Başbakan Erdoğan, oyunun ortasında kuralın değiştirilemeyeceğinin altını çizdi. 
     
     Yeni koşullar kabul edilemez 

     Başbakan Recep Tayyip Erdoğan, İtalyan La Stampa gazetesine de bir demeç verdi. 
     Erdoğan, İtalyan gazetesine verdiği demecinde, AB Türkiye ile müzakereleri başlatmak için yeni koşullar gündeme getirmeye kalkışmasının 'kabul edilemez' olacağını söyledi. 
     Başbakan Erdoğan, gazetede bugün tam sayfa olarak yayımlanan özel demecinde, 17 aralıkta Brüksel'de yapılacak zirveye ilişkin beklentisini ise 'net ve açık bir karar bekliyorum. Bu da Türkiye ile müzakerelerin başlatılmasıdır' cümlesiyle özetledi. 
     Erdoğan, Türkiye'nin tam üyelik yerine imtiyazlı ortaklık gibi önerilere sıcak bakmadığını da vurgulayarak, ''bu tür bir formülün kabulü tartışmaya dahi açılamaz. Yeni kurallar, yeni koşullar ileri sürülemez'' dedi. 
     Oyunu kurallarına göre oynamak istediklerini belirten Başbakan Erdoğan, oyun oynanırken kurallar değişmezö diye konuştu. 
     
     "AB'ye üye olmak başka, Kıbrıs'ı tanımak başka" 

     Başbakan Erdoğan, ''Türkiye üyelik müzakerelerine başladığında, karşısında tam üye konumundaki 25 ülke arasında Kıbrıs'ı Rum Yönetimi da bulacak. Bu fiilen Kıbrıs'ı tanımanız anlamına gelmeyecek midir '' sorusunu, ''AB'ye üye olmakla Kıbrıs'ı tanımak, iki ayrı şeydir. Kıbrıs, ancak Birleşmiş Milletler aracılığıyla tanınabilirö yanıtını verdi. 

     
</TEXT>
</DOC>
