<DOC>
<DOCNO> 261148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sonspo08.html </URL>
<DATE> 2004/08/06/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Futbolda şike yapana 500 milyara kadar para cezası... 
</HEADLINE>
<TEXT>

     Futbol Federasyonu'nun Disiplin Talimatı'nda yaptığı değişiklikler ağır para cezaları getiriyor Resmi Gazete'de yayımlanarak yürürlüğe giren değişikliklere göre, şike yapana 500 milyar liraya kadar para cezası verilebilecek. 
     Konu ile ilgili olarak Disiplin Talimatı'nın ''Sair hallerde menfaat'' başlıklı 39. maddesi şöyle 
     ''Bir futbol müsabakasının neticesinden faydalanması mümkün olan teşekkül ve kişilerden maddi menfaat temini suretiyle yarışanlar, bu suretle yarışanlara maddi menfaat adayanlar veya temin veya ita edenler, altı aydan iki yıla kadar müsabakalardan men veya o kadar süre ile hak mahrumiyeti cezası ile cezalandırılırlar. Bu fiili işleyen profesyonel futbol takım yöneticisine ve sporcularına ayrıca 500 milyar liraya kadar para cezası verilir.'' 
     
     CENTİLMENLİGE AYKIRI HAREKET 
     Disiplin Talimatı'nın ''Centilmenliğe aykırı başlaklı 22. maddesi ise şöyle değiştirildi 
     ''Onur kırıcı ve spor ahlakına ve centilmenliğe aykırı harekette bulunan kişiler, bu hususta ayrı ceza hükmü bulunmadığı takdirde, bir yıla kadar müsabakalardan men veya o kadar süre ile hak mahrumiyeti cezası ile cezalandırılırlar. Tüm müsabaka görevlilerinin raporlarının incelenmesi neticesi kuruluşların seyircilerince Futbol Müsabaka Talimatı'nın 29. maddesinde öngörülen eylemlerin gerçekleştiğinin sabit olması halinde ilgili kuruluşa, durumun vahametine uygun olarak 250 milyara kadar para cezası verilir.'' 
     
     SAHA OLAYLARINA DA AĞIR PARA VE SAHA KAPATMA CEZASI 
     Disiplin Talimatı'nın 33. maddesinde yar alan ''Saha Olayları'' başlıklı maddesi de ağır para ve saha kapatma cezaları getiriyor. Madde şöyle 
     ''Spor çalışma ve müsabakalarının yapıldığı saha ve tesislerde güvenliği bozan, olay çıkaran, yaralamak, yakıp yıkmak, tahrip etmek gibi münferit veya toplu tecavüzlerde bulunan kişiler, üç aydan üç yıla kadar müsabakalardan men veya o kadar süre hak mahrumiyeti cezası ile cezalandırılır. Seyircisi, mensupları, sporcuları nedeni ile olaylardan sorumlu teşekküller, bir veya birden fazla olmak üzere, saha kapatma cezası veya resmi müsabakayı seyircisiz oynama cezası veya resmi müsabakadan men cezası ile cezalandırılır. Profesyonel futbol faaliyetlerine ilişkin saha olaylarında, sorumlu teşekkül hakkında, bu cezalar ile birlikte ayrıca 500 milyara kadar para cezasına hükmedilir. Disiplin Kurulu, olayına göre, sorumlu profesyonel teşekkül hakkında yalnızca para cezası vermekle yetinebilir. Zarar ve hasar sorumlulara tazmin ettirilir. Müsabaka öncesi ve veya devamında her ne şekilde olursa olsun yabancı cisimlerin yoğun surette ve sahaya atılması nedeni ile müsabakanın başlamasına ve veya devamına engel olunması halinde bu fiil nedene ile olaya sebebiyet veren seyircilerin taraftarı oldukları kulübe kulüplere müsabakadan men cezası verilir.'' 
     
</TEXT>
</DOC>
