<DOC>
<DOCNO> 268762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/soneko41.html </URL>
<DATE> 2004/09/03/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Fiyatların en fazla arttığı il Konya oldu... 
</HEADLINE>
<TEXT>

     Türkiye genelinde Ağustos ayında tüketici fiyatlarında ortalama yüzde 0.6 oranında artış kaydedilirken, Samsun'da tüketici fiyatları aylık bazda yüzde 0.9 oranında düştü. 
     Yıllık bazda en düşük fiyat artışı ise yüzde 6.9 ile Mersin'de görüldü. 
     Devlet İstatistik Enstitüsü'nün DİE seçilmiş bazı iller itibariyle belirlediği tüketici fiyatları endeksine göre, Ağustos ayında bir önceki aya göre Trabzon'da fiyat artışı olmadı. 
     Samsun ve Trabzon'un ardından en düşük fiyat artışının yaşandığı iller yüzde 0.1 ile Erzurum, yüzde 0.2 ile Diyarbakır ve Gaziantep, yüzde 0.3 ile de Zonguldak oldu. 
     Aynı dönemde, fiyatların en fazla arttığı il ise yüzde 1.4 ile Konya oldu. Bu ili, yüzde 1.2 ile Eskişehir, yüzde 1.1 ile de Denizli takip etti. 
     Ağustos ayı itibariyle son bir yılda tüketici fiyatlarında yüzde 6.9 ile en düşük artış Mersin'de yaşandı. Mersin'i yüzde 7.1 ile Samsun, yüzde 7.2 ile de Kayseri izledi. 
     Yıllık fiyat artışlarının en yüksek gerçekleştiği il de, yüzde 16.2 ile Denizli oldu. 
     
     BÖLGELER 
     Bu arada Ağustos'ta aylık bazda, bölgeler itibariyle tüketici fiyatları Karediniz'de yüzde 0.3 oranında gerilerken, Güneydoğu Anadolu'da yüzde 0.1, Doğu Anadolu'da yüzde 0.4, Marmara'da yüzde 0.6, Ege'de yüzde 0.7, İç Anadolu'da yüzde 0.8 ve Akdeniz'de de yüzde 0.9 oranında arttı. 
     Ağustos ayı itibariyle yıllık enflasyon, Marmara'da yüzde 11, Ege'de yüzde 11.5, Akdeniz'de yüzde 8.8, İç Anadolu'da yüzde 8.7, Karadeniz'de yüzde 10.7, Doğu Anadolu'da yüzde 8 ve Güneydoğu Anadolu'da yüzde 7.4 olarak belirlendi. 
     
</TEXT>
</DOC>
