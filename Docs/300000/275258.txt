<DOC>
<DOCNO> 275258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sondun26.html </URL>
<DATE> 2004/09/27/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
İngiliz istihbaratının Balkanlar'daki ajanları deşifre oldu 
</HEADLINE>
<TEXT>

     İngiltere dış istihbarat servisi MI6'in Balkan ülkelerindeki ajanlarının çoğunun ''deşifre'' oldukları için değiştirilmeye başlandığı öne sürüldü. 
     İngiliz basınında yer alan haberlere göre, İngiliz ajanların isimlerinin bazı yerel gazete haberlerinde de yer almasının ardından, öncelikle MI6'in Belgrad'daki istasyon şefi ve Saraybosna'daki önemli bir ajanı geri çekildi. 
     Balkanlar'da önemli bir konumda olan ve Bosna'daki temsilcilikte görev yapan önemli bir ajanın daha yer değiştirmek zorunda kaldığı belirtilen haberlerde, Zagreb'deki iki ajanın isimlerinin de yerel basında yer aldığı, ancak bunların halen görevlerini sürdürdükleri kaydedildi. 
     Balkanlar'daki üç önemli başkent olan Zagrep, Belgrad ve Saraybosna'daki ajanların ''deşifre'' olmalarının İngiltere'nin Balkanlar'da istihbarat faaliyetlerine büyük darbe indirdiğini kaydeden gazeteler, ''Oysa İngiltere istihbarat gücü sayesinde eski Yugoslavya Devlet Başkanı Slobodan Miloseviç'in Lahey'e gönderilmesinde hayati bir rol oynamıştı'' diye yazdı. 
     
</TEXT>
</DOC>
