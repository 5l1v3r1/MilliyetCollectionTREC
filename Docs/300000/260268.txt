<DOC>
<DOCNO> 260268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sonspo13.html </URL>
<DATE> 2004/08/03/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Lig tarihinde en gollü maçlar... 
</HEADLINE>
<TEXT>

     Bu sezon 47 yaşına girecek olan Birinci Süper Futbol Ligi'nde, şimdiye dek bir maçta en fazla 12 gol atıldı. 
     Fenerbahçe ile Gaziantepspor arasında 1991-1992 sezonunda İstanbul'da yapılan maçı sarı-lacivertli ekip 8-4 kazanırken, filelere giden toplam 12 gol, Birinci Futbol Ligi'nde şimdiye dek bir maçta atılan en fazla gol olarak tarihe geçti. 
     Ligde geride kalan 46 sezonda, bir maçta 10 ve daha fazla gol atılan maç sayısı 13 oldu. 
     
     3 PUAN SİSTEMİ ETKİLİ OLDU 
     Lig maçlarında gol sayısının artmasında Birinci Futbol Ligi'nde 3 puan sistemine geçilmesinin rolü büyük oldu. 
     Ligde 1987-1988 sezonundan itibaren uygulanan 3 puan sistemine dek geçen 29 sezonda yalnızca 5 maçta 10 ve daha fazla gol atılırken, 3 puan sistemine geçişten bugüne dek düzenlenen 17 sezonda ise sporseverler 8 kez aynı sayıda ve daha fazla gollü maç izleme olanağı buldu. 
     
     ''4 BÜYÜKLER''İN KATKISI 
     Birinci Futbol Ligi'nde en gollü geçen maçlara ''4 Büyükler''in katkısı da büyük. 
     Lig tarihinde şimdiye dek en gollü geçen 13 maçtan 9'unda Beşiktaş, Galatasaray, Fenerbahçe ve Trabzonspor'un imzası bulunuyor. 
     Sporseverler Beşiktaş'ın 4, Galatasaray'ın maçlarında 3, Fenerbahçe ve Trabzonspor'un da 1'er maçlarında 10 ve daha fazla golü birarada izleme keyfini yaşadı. 
     
     LİGİN EN FAZLA GOL ATILAN MAÇLARI 
     Birinci Futbol Ligi'nin geride kalan 46 sezonunda, bir maçta 10 ve daha fazla gol atılan müsabakalar şöyle 
     
     
Sezon Maç Sonuç 1991-92 Fenerbahçe - Gaziantepspor 8 - 4 1983-84 Galatasaray - Adana Demirspor 9 - 2 1986-87 Malatyaspor - Rizespor 7 - 4 1997-98 Kayserispor - Trabzonspor 5 - 6 1959 Hacettepe - Beşiktaş 1 - 9 1967-68 Göztepe - Feriköy 9 - 1 1986-87 Eskişehirspor - Antalyaspor 7 - 3 1988-89 Galatasaray - Adana Demirspor 7 - 3 1989-90 Beşiktaş - Adana Demirspor 10 - 0 1994-95 Samsunspor - Petrolofisi 8 - 2 1994-95 Altay - Beşiktaş 2 - 8 1994-95 Zeytinburnuspor - Galatasaray 3 - 7 2002-03 Beşiktaş - Göztepe 7 - 3 
     
     EN GOLLÜ BERABERLİKLER 
     Lig tarihinde şimdiye dek yapılan maçlarda 4-4'lük skorla alınan en gollü beraberlikler ise şöyle 
     
     
Sezon Maç Sonuç 1967-68 Beşiktaş - Galatasaray 4 - 4 1982-83 Fenerbahçe - Galatasaray 4 - 4 1995-96 Samsunspor - İstanbulspor 4 - 4 2000-01 Adanaspor - Kocaelispor 4 - 4 2001-02 Gençlerbirliği - Diyarbakırspor 4 - 4 2001-02 Kocaelispor - Ankaragücü 4 - 4 
     
</TEXT>
</DOC>
