<DOC>
<DOCNO> 284351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sondun37.html </URL>
<DATE> 2004/10/29/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
İngiliz askerleri Bağdat'ta... 
</HEADLINE>
<TEXT>

     Irak'ın güneyinde görev yapan İngiliz askerlerinin, Bağdat yakınlarındaki yeni üslerine ulaştığı bildirildi. 
     İngiltere Savunma Bakanlığı, Amerikan askerlerine koruma sağlamak için yeniden konuşlandırılan askerlerin yeni üslerine ulaştığını açıkladı. 
     Bakanlık yeniden konuşlanmayla ilgili ayrıntılı bilgi vermedi. 
     İngiliz News televizyonu da askerlerin, Bağdat'ın 15 kilometre kadar güneyindeki Mahmudiye'nin batısında konuşlandığını duyururken, BBC, İngiliz askerlerinin yeni üssünün, tehlikeli Sünni kentlerinden uzakta, nüfusun yoğun olmadığı bölgede olduğunu bildirdi. 
     Bir grup askerin dün karayolundan üslerine ulaştığı, 850 askerin kalanınınsa Basra'dan üslerine karayolu tehlikeli olduğu için havayoluyla gittiği kaydedildi. 
     
</TEXT>
</DOC>
