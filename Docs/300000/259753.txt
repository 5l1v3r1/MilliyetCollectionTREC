<DOC>
<DOCNO> 259753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/son/soneko11.html </URL>
<DATE> 2004/08/01/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Bir kişilik istihdam için 142 milyar liralık yatırım gerekiyor 
</HEADLINE>
<TEXT>

     Ortalama 142 milyar liralık yatırımla bir kişilik istihdam yaratılabiliyor. 
     Hazine Müsteşarlığı tarafından yılın ilk yarısında teşvik belgesine bağlanan toplam 11 katrilyon 21 trilyon lira tutarındaki yatırımlar kapsamında 77 bin 746 kişilik istihdam yaratılması öngörüldü. Söz konusu projeler kapsamında istihdam yaratılacak kişi başına ortalama yatırım tutarı 141.8 milyar liraya geldi. 
     
     SEKTÖRLERE GÖRE ORTALAMA YATIRIM 
     Teknoloji-yoğun niteliği dolayısıyla az sayıda istihdam yaratan yatırımların ağırlıkta olduğu enerji sektöründe 1.3 trilyon lira olan ortalama yatırım tutarı, diğer sektörlerde ise çok daha düşük düzeylerde bulunuyor. 
     Yılın ilk yarısındaki teşvik belgelerin kapsamında öngörülen yatırım tutarı ve istihdam sayısına göre, istihdama düşen ortalama yatırım tutarı hizmetlerde 158.2 milyar, imalat sanayiinde 128.1 milyar lira olarak hesaplandı. Madencilikte 90.8 milyar lira olan söz konusu maliyet tarımda .7 milyar lirayla en düşük düzeyde gerçekleşti. 
     
     BÖLGELERE GÖRE 
     Yaratılacak istihdam başına ortalama yatırım tutarı Marmara'da 197.2 milyar lirayla bölgelere göre en yüksek düzeyde gerçekleşti. 
     Güneydoğu'da 171.7 milyar, İç Anadolu'da 136.4 milyar, Akdeniz'de 112.4 milyar, Karadeniz yatırımlarında 103.6 milyar, Ege'de 90 milyar lira olan istihdam başına düşen ortalama yatırım tutarı, Doğu Anadolu'da 70.6 milyarla en düşük düzeyde gerçekleşti. 
     Daha çok baraj, santral gibi yüksek teknoloji gerektiren çok bölgeli yatırımlarda ise ortalama istihdam yaratma maliyeti, 1.9 trilyon lira düzeyinde oluştu. 

ANKA 
     
</TEXT>
</DOC>
