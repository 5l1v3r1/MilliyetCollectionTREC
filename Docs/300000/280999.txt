<DOC>
<DOCNO> 280999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/son/sonspo08.html </URL>
<DATE> 2004/10/17/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Seattle'a İbo'nun 7 sayısı yetmedi, Suns'a 99-93 yenildi... 
</HEADLINE>
<TEXT>

     ABD Profesyonel Basketbol Ligi'nde NBA , İbrahim Kutluay, takımı Seattle Supersonics'in Phoenix Suns'a 99-93 yenildiği hazırlık maçında 7 sayı attı. 
     Ligde, sezon öncesi hazırlık maçlarına devam edilirken, Kutluay, NBA'de çıktığı 3. maçta da takımına sayı kazandırarak, Seattle'daki 20. sayısını kaydetti. 
     Phoenix Suns'a karşı 21 dakika forma giyen Kutluay, 7 sayı, 3 ribaund ve 4 asistlik performans sergiledi. 
     Seattle'da Ray Allen, 29 sayı ve 5 ribaundla maçın en skorer ismi oldu ancak 16 sayı ve 9 ribaundlu Vladimir Radmanovic ve 15 sayılı Nick Collison gibi yenilgiyi engelleyemedi. 
     Phoenix Suns'da ise Amare Stoudamire, 21 sayı ve 9 ribaund, Shawm Marion 20 sayı ve 7 ribaund, Quentin Richardson da 21 sayıyla galibiyeti getiren isimler oldular. 
     Bu arada NBA'deki 2 Türk oyuncu İbrahim Kutluay ve Mehmet Okur, TSİ yarın sabaha karşı, Seattle Supersonics-Utah Jazz maçında karşı karşıya gelecekler. 
     
     ZAZA'DAN 11 SAYI 
     Öte yandan Gürcü asıllı Türk vatandaşı Zaza Pachulia, takımı Milwaukee Bucks'ın, Denver Nuggets'ı 93-91 yendiği hazırlık maçında 21 dakika forma giyerek 11 sayı, 3 ribaund ve 1 asistlik performans sergiledi. 
     Michael Redd kaydettiği 14 sayıyla galibiyete en çok katkıda bulunan oyuncu olurken Andre Miller'ın 23 sayı, 4 ribaund ve 3 asistlik oyunu Nuggets'ın yenilgisine engel olamadı. 
     Bu arada, NBA'deki diğer bir Türk oyuncu Hidayet Türkoğlu'nun takımı Orlyando Magic, TSİ yarın sabaha karşı, hazırlık maçında Dallas Mavericks ile karşılaşacak. 
     
</TEXT>
</DOC>
