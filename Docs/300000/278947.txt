<DOC>
<DOCNO> 278947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/son/sontur21.html </URL>
<DATE> 2004/10/10/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
İrlanda'nın Ankara Büyükelçisi Whelan vefat etti... 
</HEADLINE>
<TEXT>

     İrlanda'nın Ankara Büyükelçisi Sean Whelan'ın bugün vefat ettiği bildirildi. 
     Dışişleri Bakanlığı'ndan yapılan açıklamada, Whelan'ın cenazesinin, Cumhurbaşkanı Ahmet Necdet Sezer'in talimatları doğrultusunda 12 Ekim Salı günü saat 13.00'te Esenboğa Havalimanı'nda düzenlenecek töreni müteakip, Türk Silahlı Kuvvetleri'ne ait bir uçakla ülkesine gönderileceği belirtildi. 
     ''Whelan'ın bugün vefat ettiğini büyük bir üzüntüyle öğrenmiş bulunuyoruz'' denilen açıklamada, başarılı bir meslek hayatına sahip Whelan'ın İrlanda'nın AB dönem başkanlığını da kapsayan Türkiye'deki üç yıllık görev süresince ikili ilişkilerin geliştirilmesi yönünde önemli katkılar sağladığı, diplomasi alanındaki engin tecrübesi ve mütevazı kişiliğiyle gerek Dışişleri Bakanlığı nezdinde, gerekse kordiplomatik içerisinde saygın bir yer edindiği belirtildi. 
     Açıklamada, ''Büyükelçinin kederli ailesine, İrlanda Devleti'ne ve Ankara'daki İrlanda Büyükelçiliği mensuplarına en derin taziyelerimizi sunuyoruz'' denildi. 
     
</TEXT>
</DOC>
