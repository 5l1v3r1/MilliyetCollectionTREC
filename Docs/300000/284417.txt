<DOC>
<DOCNO> 284417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sonspo35.html </URL>
<DATE> 2004/10/29/ </DATE>
<TIME> 22.13 </TIME>
<AUTHOR>  </AUTHOR>
<HEADLINE>
Trabzonspor 4 - Diyarbakırspor 1 maç skoru 
</HEADLINE>
<TEXT>

     Trabzonspor, rakibi karşısında ilk yarıdaki etkili oyununu ikinci yarıda da sürdürerek, Gökdeniz ve Yattara'nın ayağından 2 gol daha bulmayı başardı. Diyarbakırspor ise kontraataklarla rakip kalede gol aradı. 
     Trabzonspor ile Diyarbakırspor arasındaki karşılaşma, evsahibi takımın 4-1 üstünlüğüyle sona erdi. 
     
     İLK YARI 

     6. dakikada Gökdeniz'in pasıyla cezaalanı içinde topla buluşan Fatih'in ortasında kaleci Fadhel, Mehmet Yılmaz'dan önce meşin yuvarlağa sahip oldu. 
     18. dakikada cezaalanı içinde topa hamle yapan Fatih, Cem Beceren tarafından düşürülünce karşılaşmanın hakemi Bülent Demirlek, penaltı noktasını gösterdi. 
     Penaltı atışını gole çeviren İbrahim Yattara, takımını 1-0 öne geçirdi. 
     28. dakikada sağ taraftan Tayfun Cora'nın cezaalanına ortaladığı topa uygun pozisyondaki Tolga vurdu. Bu futbolcunun vuruşunda meşin yuvarlak kaleci Fadhel'de kaldı. 
     37. dakikada Yattara'nın sağ taraftan ortasında arka direkte topla bulaşan Hüseyin şık bir vuruşla meşin yuvarlağı ikinci kez filelere gönderdi 2-0. 
     39. dakikada Yattara'nın sol taraftan kullandığı faul atışında, cezaalanı içinde karambol yaşandı. Topu önünde bulan Hüseyin'in vuruşunda meşin yuvarlak auta gitti. 
     40. dakikada Yattara'nın ortaladığı topla cezaalanı çizgisi üzerinde buluşan Gökdeniz'in vuruşunda top, kaleciye çarparak taca çıktı. 
     Karşılaşmanın ilk yarısı, Trabzonspor'un 2-0 üstünlüğüyle sona erdi. 
     
     İKİNCİ YARI 

     47. dakikada Yattara'nın sağ taraftan cezaalanına gönderdiği topa uygun pozisyondaki Erdinç vuramayınca, Diyarbakırsporlu defans oyuncuları meşin yuvarlağı kornere gönderdi. 
     Yattara'nın kullandığı köşe atışında Diyarbakırspor savunmasının uzaklaştırmaya çalıştığı topla cezaalanı yayı üzerinde buluşan Gökdeniz, güzel bir şutla takımını 3 farklı üstünlüğe taşıdı 3-0. 
     54. dakikada Yattara'nın sağ taraftan kullandığı faul atışında, cezaalanı içinde uygun durumdaki Tolga'nın kontrol edemediği top, auta gitti. 
     58. dakikada Yattara'nın sağ taraftan kullandığı faul atışına, cezaalanı içindeki Mehmet Yılmaz yükseldi. Bu futbolcunun kafa vuruşunda top, kaleci Fadhel'de kaldı. 
     62. dakikada Yattara'nın sağ taraftan cezaalanına gönderdiği topla buluşan Fatih, aşırtma bir vuruşla gol aradı. Ancak meşin yuvarlak direğin üstünden auta gitti. 
     66. dakikada faul atışını kullanan Diyarbakırsporlu Sylla, topu cezaalanı ön çizgisi üzerindeki Sinan Demircioğlu'na gönderdi. Bu futbolcunun sert şutunda Trabzonsporlu defans oyuncularına da çarpan meşin yuvarlak, üst direkten oyun alanına geri döndü. 
     75. dakikada kendi yarıalanında topla buluşan Yattara, önündeki boş alanı hızlı bir şekilde katederek, Diyarbakırspor cezaalanına girdi. Yattara, plase bir vuruşla topu kaleci Fadhel'in sağından filelere gönderdi 4-0. 
     88. dakikada Diyarbakırspor'un kazandığı faul atışını Serdar kullandı. Bu futbolcunun sert ve düzgün vuruşunda top filelerle buluştu 4-1. 
     KÜNYE 
     

TRABZONSPOR 4 - DİYARBAKIRSPOR 1 Stat Hüseyin Avni Aker Hakemler Bülent Demirlek xxx, Alper Ulusoy xxx, Kemal Yılmaz xxx Trabzonspor Petkoviç xxx, Tayfun Cora xx, Erdinç xx, Tolga xxx, Celaleddin xxx, Hüseyin xxx Dk. 83 Thijs , Adem Koçak xxx, Gökdeniz xxx Dk. 75 Volkan x , Yattara xxxx, Mehmet Yılmaz xx, Fatih xx Dk. 75 Augustine x Diyarbakırspor Fadhel x, Burhan x, Recep x, Cem Beceren x, Cem Yanık xx, Jupi x Dk. 61 Eser x , Cumhur x Dk. 68 Yasin x , Sylla x, Sinan Demircioğlu xx, Sinan Koloğlu x Dk. 79 Serdar x , Göksel xx Goller Dk. 18 ve 75 Yattara, Dk. 37 Hüseyin, Dk. 47 Gökdeniz, Dk. 88 Serdar      
</TEXT>
</DOC>
