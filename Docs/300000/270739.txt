<DOC>
<DOCNO> 270739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sontur05.html </URL>
<DATE> 2004/09/10/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Kaza kurşunu testislerini parçaladı 
</HEADLINE>
<TEXT>

     Ersin ERCAN - Fırat KESKİNKILIÇ DHA 
BOLU'nun Göynük İlçesi'nde çobanlık yapan 73 yaşındaki Durmuş Gülöz, emniyetini açık unuttuğu av tüfeğiyle kaza sonucu kendini vurdu. Testisleri parçalanan yaşlı adam, hastanede tedavi altına alındı. 
     Olay, önceki akşam saatlerinde Göynük İlçesi'ne bağlı Hisarözü Köyü'nde meydana geldi. Küçüklüğünden beri çobanlık yapan Durmuş Gülöz, önceki sabah av tüfeğini de yanına alarak koyunlarını otlatmak için meraya götürdü. Gülöz, yorulunca omzunda taşıdığı av tüfeğini ağaç dalına asmak isterken yanhlışlıklı tetiğe dokundu. Emniyeti açık unutulan tüfek bu sırada aeş aldı. 
     Tüfekten çıkan saçmalar Durmuş Gülöz'ün testislerine isabet etti. Acı içinde kıvranan Durmuş Gülöz, güçlükle yürüyerek köye ulaştı. Köylülerin yakınlarına haber vermesi üzerine damadı Ali Canpolat tarafından Bolu İzzet Baysal Devlet Hastanesi'ne kaldırılan Durmuş Gülöz, Genel Cerrahi Servisi'nde tedavi altına alındı. 
     
</TEXT>
</DOC>
