<DOC>
<DOCNO> 270112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonspo09.html </URL>
<DATE> 2004/09/08/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
ABD Açık Tenis Turnuvası'nda Serena Williams da elendi 
</HEADLINE>
<TEXT>

     Sezonun 4. ve son ''Grand Slam'' mücadelesi olan 124. ABD Açık Tenis Turnuvası'na, New York kentinde devam ediliyor. 
     USTA Ulusal Tenis Merkezi Kortları'nda düzenlenen 17.75 milyon dolar yaklaşık 26 trilyon 600 milyar lira toplam ödüllü turnuvanın 9. gününde, tek erkeklerde 4. tur maçları tamamlanırken, tek bayanlarda da çeyrek final mücadelesi başladı. 
     Tek bayanların ilk çeyrek final karşılaşmalarında, bu yılın Fransa Roland Garros Turnuvası finalisti 6 numaralı seribaşı Rus Elena Dementieva, dünya klasmanında 2. sırada yer alan turnuvanın 2 numaralı seribaşı ve Atina Olimpiyat Oyunları'nın gümüş madalyalı ismi Amelie Mauresmo'yu 4-6, 6-4 ve 7-6 7-1 , 8 numaralı seribaşı ABD'li Jennifer Capriati de yurttaşı olan 1999 ve 2002 yıllarının şampiyonu ve 3 numaralı seribaşı Serena Williams'ı 2-6, 6-4 ve 6-4'lük setlerle 2-1 yenerek yarı finalist oldular. 
     Yarı finalde bu 2 raket birbiriyle eşleşti. 
     Tek erkeklerdeki 4. tur mücadelelerinde ise evsahibi ülkeden 2 numaralı seribaşı Andy Roddick, 18 numaralı seribaşı İspanyol Tommy Robredo'ya 6-3, 6-2 ve 6-4, 4 numaralı seribaşı Avustralyalı Lleyton Hewitt de Slovak Karol Beck'e 6-4, 6-2 ve 6-2'lik setlerle 3-0 üstünlük sağladı. 
     Diğer 4. tur karşılaşmalarında da Alman Tommy Haas, Çek Tomas Berdych'i 7-6 8-6 , 6-1 ve 7-5, 28 numaralı seribaşı İsveçli Joachim Johansson da Fransız Mickael Llodra'yı 6-2, 6-3 ve 6-2'lik setlerle ve 3-0'lık skorlarla geçerek çeyrek finalist oldular. 
     Turnuvada TSİ yarın sabaha karşı, tek bayanlarda diğer 2 yarı finalist raket de belli olurken, tek erkeklerde de çeyrek final mücadelesine 2 maçla başlanacak. 
     
</TEXT>
</DOC>
