<DOC>
<DOCNO> 251319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/guncel/gun07.html </URL>
<DATE> 2004/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'İslam köktendinci saldırısı altında' 
</HEADLINE>
<TEXT>



2003 Nobel Barış Ödülü sahibi İranlı kadın hukukçu Şirin Ebadi, cennet anahtarlarının İslamı yönetenlerin elinde olmadığı bilincinin Müslümanlara verilmesi gerektiğini söyledi. Ebadi, "Ancak bu şekilde terörizm yerine barışçıl İslami hareketlere tanık olabiliriz" dedi. 10. eğitim yılını kutlayan Koç Üniversitesi'nin 2003 - 2004 eğitim öğretim yılı mezunlarına, Rumelifeneri kampusundaki törenle diplomaları verildi. 2003 Nobel Barış Ödülü'nü alan Şirin Ebadi şöyle konuştu "Gerçekte dinamik İslam, demokrasiyi benimseyen İslam, insan haklarını savunan İslam, köktendincilerle İslamı karalamaya çalışanlar tarafından saldırıya uğramaktadır. Bilinçli ve aydın Müslümanların en önemli vazifesi, sevgi, bağışlama dini olan, şiddet ve terörizme karşı olan İslamın gerçek yüzünü göstermek olarak özetlenebilir." 


</TEXT>
</DOC>
