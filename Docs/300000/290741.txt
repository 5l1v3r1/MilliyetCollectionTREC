<DOC>
<DOCNO> 290741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/ekonomi/eko08.html </URL>
<DATE> 2004/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çukurova olayı, teste dönüştü' 
</HEADLINE>
<TEXT>


LONDRA ANKA 

Financial Times gazetesi, Türkiye'nin en büyük gruplarından biri olan Çukurova'nın TMSF ve Yapı Kredi'ye ödemeyi yapamamasının bankacılık reformu için "kritik bir test" haline dönüştüğünü belirtti. 
Gazetede yer alan yazıda "Bu yeterince ciddi bir şeydir. Ancak bunun, Türkiye'nin IMF destekli ekonomik reform sürecinin kredibilitesi ve sonunda AB üyeliği için etkileri çok daha geniştir" yorumu yapıldı. Bankaların yeniden sermayelendirilmesi, batık bankaların kapatılması veya satılması dahil olmak üzere, bankacılık sektörünün reformunda ilerleme sağlandığını belirten Financial Times, BDDK'nın güçlendirilmesi için bir süre önce atılan adımlara karşın Çukurova'nın sorunlarının, kurumun, Ankara'nın desteklemesi gereken bağımsızlığı için bir test haline geldiğini savundu. 
Gazete, BDDK'nın, "bağımsızlığını sınırlamaya yönelik herhangi bir çabanın, güveni fena bir biçimde zedeleyerek AB katılım müzakerelerini ve yeni IMF anlaşması konusundaki görüşmeleri karmaşıklaştıracağı" yorumunu yaptı. 


</TEXT>
</DOC>
