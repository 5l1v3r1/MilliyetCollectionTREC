<DOC>
<DOCNO> 293056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/soneko17.html </URL>
<DATE> 2004/11/29/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Hazine yarın dolar cinsinden tahvil ihalesi düzenleyecek... 
</HEADLINE>
<TEXT>

     Hazine, yarın 3 yıl vadeli, 6 ayda bir kupon ödemeli, değişken faizli ABD Doları cinsinden devlet tahvili ihalesi düzenleyecek. 
     Hazine'nin yarın düzenleyeceği ihalenin ihraç tarihi 1 Aralık Çarşamba geri ödeme tarihi ise 28 Kasım 2007 olarak belirlendi. 
     Söz konusu tahvil, LIBOR 1,60 yıllık 182 günlük kupon ödemeli olup ilk kupon ödeme tarihi 1 Haziran 2005 olarak öngörüldü. 
     Kupon ödemeleri 6 aylık LIBOR oranına 1,60 puan eklenerek bulunacak yıllık faiz oranı üzerinden hesaplanacak. İlk kupon ödemesine ait faiz oranı 29 Kasım 2004 Pazartesi günü duyurulacak. 
     İhalede katılımcılar 10 bin dolar üzerinden fiyat teklifinde bulunacak olup söz konusu tahvilin kupon tarihleri 1 Haziran 2005, 30 Kasım 2005, 31 Mayıs 2006, 29 Kasım 2006, 30 Mayıs 2007 ve 28 Kasım 2007 olacak. 
     
     SON DURUM 
     Hazine, 23 Kasım tarihinde düzenlediği 217 gün vadeli bono ve 546 gün vadeli Türk Lirası cinsinden iskontolu tahvil ihalesinde net 4.9 katrilyon lira borçlanmıştı. 
     217 gün vadeli bono ihalesinde bileşik faiz yüzde 23.01, 546 gün vadeli Türk Lirası cinsinden iskontolu tahvil ihalesinde de yüzde 23.24 olmuştu. 
     İhalelere toplam nominal 6 katrilyon 471.7 trilyon liralık teklif gelirken, 2 katrilyon 733.9 trilyon liralık net satış yapılmıştı. 
     Hazine, piyasa yapıcı bankalar ve kamu kuruluşlarına yapılan satışlarla birlikte, toplam 4 katrilyon 963.3 trilyon lira net borçlanmaya gitmişti. 
     
</TEXT>
</DOC>
