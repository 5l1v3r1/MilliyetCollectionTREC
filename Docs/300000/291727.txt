<DOC>
<DOCNO> 291727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/soneko17.html </URL>
<DATE> 2004/11/24/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansı 190 puanlık artışla tamamladı... 
</HEADLINE>
<TEXT>

     İMKB Bileşik Endeksi 1. seansta, dünkü 2. seans kapanışına göre 190.03 puan artarak 23,662.47 puandan kapandı. 
     Hisse senetlerinin ortalama değer artışı yüzde 0.81 oldu. 
     Endeks seans içinde gördüğü 23,705.79 puanla TL bazında yeni bir seans içi rekor kırdı. 
     Dün 23,472.44 puandan kapanan İMKB Ulusal 100 Endeksi, ilk seansa 19.00 puan artarak 23,491.44 puandan başladı. İlk yarıyı 23,645.17 puandan geçen endeks, seans içinde en düşük 23,396.50 puana kadar gerilerken, en yüksek olarak 23,705.79 puana ulaştı. 
     Bu puan endeksin şu ana kadar TL bazında gördüğü en yüksek seviye olarak kaydedildi. Endeks bundan önce seans içindeki en yüksek seviyeye 23,674.13 puanla 3 Kasım günü yapılan ilk seansta ulaşmıştı. 
     Seans sonunda mali endeks 261.37 puan artarak 32,375.42 puana, sanayi endeksi 150.65 puan artarak 21,233.38 puana ve hizmetler endeksi 101.40 puan artarak 13,536.38 puana yükseldi. 
     Böylece önceki kapanışa göre, mali grup hisseler ortalama yüzde 0.81, sanayi grubu hisseler ortalama yüzde 0.71 ve hizmet grubu hisseler ortalama yüzde 0.75 oranında değer kazandı. 
     1. seansta işlem gören toplam 298 hisse senedinden 160'ı değer kazandı, 62'si değer kaybetti, 76 hissenin fiyatında değişiklik olmadı. 
     Seansta, 478 trilyon 39 milyar 534 milyon liralık işlem hacmi oluştu. 
     1. seansta Doğan Holding, İş Bankası C , Koç Holding, Yapı Kredi Bankası ve Garanti Bankası en çok işlem gören hisse senetleri oldu. 
     Borsa uzmanları, sabah güne oldukça iyi bir açılışla başlayan borsada endeksin 23,650 direncini test ettiğini ancak bu seviyelerden gelen satışlarla 23,400 seviyelerine kadar gevşediğini hatırlatarak, hafif para girişinin olduğunu, gün içinde bu band içinde seyir gerçekleşebileceğini, bu direncin geçilmesi durumunda ise alımların 24,000 seviyelerine kadar süreceğini savunuyorlar. 
     
</TEXT>
</DOC>
