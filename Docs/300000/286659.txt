<DOC>
<DOCNO> 286659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sonsiy06.html </URL>
<DATE> 2004/11/06/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Bir 'garip' AB ilgisi, sorular uzmanları yordu 
</HEADLINE>
<TEXT>

     
Türk halkını bilgilendirmek için kurulan AB Bilgi Merkezi, 'ilginç' sorular nedeniyle yorgun düştü. 
     "Avrupa'da elimde bitkiyle seyahat edebilir miyim ", "dolmuşlar kalkacak mı " ya da "AB'de bir hamal en fazla ne kadar yük taşır " gibi soruları yanıtlamaktan yorgun düşen uzmanlar, yine de kimseyi geri çevirmemeye gayret ediyor. 
     Avrupa Komisyonu Türkiye Delegasyonu'na bağlı AB Bilgi Merkezi, AB ile ilgili tüm bilgileri meraklılara aktarmak amacıyla 10 ay önce İstanbul'da kuruldu. 
     Ayda ortalama 600'e yakın soru gelen merkezde, dört uzman telefon, e-posta ve yüzyüze görüşme yoluyla günde ortalama 30'a yakın soruyu cevaplandırıyor. Uzmanlar, bilgi merkezi kurulduğundan bu yana 5 bin 800 soruya yanıt verdi. 
     AB kurumları, tarihi, politikaları ile ilgili genel soruları yanıtlayarak halkı bilgilendiren merkeze, hayli ilginç sorular da geliyor. İşte merkeze gelen sorulardan bazıları 
     AB ülkelerine elimde bitki ile seyahat edebilir miyim 
     AB'de bir hamalın taşıyabileceği maksimum yük ne kadar 
     İstanbul'da şehir içi dolmuşları kalkacak mı 
     
     AB'ye girdikten sonra hemşirelerin durumu ne olacak 

     Uzmanlar ise, soru ne olursa olsun doğru bilgi vermeye ya da arayanları doğru adrese yönlendirmeye çalışıyor. 
     En çok öğrencilerin ziyaret ettiği bilgi merkezi, zaman zaman AB karşıtlarının da eleştirilerinin adresi oluyor. Merkeze iş başvuruları, şaşırtıcı sorular ve ilginç talepler de ulaşıyor. 
     
     Yazılı kaynaklar ve internet erişimi mevcut 

     Merkezde Avrupa Birliği'nin politikalarını tanıtan yazılı kaynaklar ve ziyaretçilere AB sitelerine on-line erişim sağlayan 10 bilgisayar bulunuyor. 
     AB Bilgi Merkezi'ne 0212 244 89 29 no'lu telefondan ya da info abinfoturk.net adresinden ulaşılabilir. 

     
</TEXT>
</DOC>
