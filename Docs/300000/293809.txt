<DOC>
<DOCNO> 293809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/soneko44.html </URL>
<DATE> 2004/12/01/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
IMF Heyeti çalışmalarını sürdürdü... 
</HEADLINE>
<TEXT>

     Uluslararası Para Fonu IMF heyeti uzmanları, bugün Hazine Müsteşarlığı, Maliye Bakanlığı ve Bankacılık Düzenleme ve Denetleme Kurumu'nda BDDK çalıştılar. 
     Edinilen bilgiye göre, IMF Türkiye Masası Şefi Rıza Moghadam çalışmalarını Hazine'de sürdürürken, IMF'nin kamu maliyesi ve mali sektör uzmanları da Maliye Bakanlığı ve BDDK'ya giderek, Finansal Hizmetler Kanun Taslağı, Gelir İdaresinin yeniden yapılandırılması konularını ele aldılar. 
     Öte yandan, IMF heyetinin bu hafta bakan düzeyinde bir ziyaretinin olmadığı, bu haftaki çalışmaların ağırlıklı olarak yapısal reformların genel çerçevesi üzerinde teknik olarak devam edeceği belirtiliyor. 
     
</TEXT>
</DOC>
