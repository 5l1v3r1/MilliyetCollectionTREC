<DOC>
<DOCNO> 264019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/yasam/yas11.html </URL>
<DATE> 2004/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakın yürürken sigara içmeyin 
</HEADLINE>
<TEXT>


İBRAHİM OKUMAMIŞ Antalya DHA 

Yürürken içilen sigara, oksijen miktarını azalttığı için kalbe büyük zarar veriyor. Akdeniz Üniversitesi Kardiyoloji Anabilim Dalı öğretim üyesi Prof. Dr. Filiz Ersel Tüzüner, yürürken kalbin çalışma hızı ve kasılma gücünün arttığını belirterek, "Bu sırada kalbin oksijen ihtiyacı maksimumdur. Bu esnada sigara içimi kalpte oluşan oksijen miktarını azaltır. Bu da istemi adı verilen, kalbin yetersiz beslenme tablosunu ortaya çıkarır. Bunun ilerlemiş hali kalp krizidir" dedi. Tüzüner, "Aynı sorun beyin damarlarında olursa, bayılmaya, hatta felce sebep olur. Zaten hiç içilmemesi gereken sigara, yürüyüş esnasında kesinlikle içilmemeli" diye konuştu. 



</TEXT>
</DOC>
