<DOC>
<DOCNO> 276812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sontur12.html </URL>
<DATE> 2004/10/02/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Freni boşalan TIR, dehşet saçtı .. 
</HEADLINE>
<TEXT>

     İzmir'in Bornova İlçesi'nde freni boşalan TIR, kırmızı ışıkta bekleyen 2 otomobile çarparak devrildi, 1 kişi öldü, 4kişi yaralandı. 
     Alınan bilgiye göre, Manisa'dan İzmir'e gelen Mehmet Arslan'ın 39 kullandığı 45 LY 047 plakalı TIR'ın, Sabuncubeli mevkiinde freni boşaldı. Yokuş aşağı inerken hızlanan TIR, 57. Topçu Tugayı Kavşağı'nda, kırmızı ışıkta bekleyen Akif Gürer'in 26 kullandığı 45 Y 4150 plakalı kamyonet ile Sema Elban 36 yönetimindeki 35 AD 7276 plakalı otomobile arkadan çarptı. 
     Araçları yaklaşık 50 metre sürükleyen TIR, orta refüjü parçaladıktan sonra karşı yöne geçerek devrildi. TIR'ın konteynırında bulunan bir kargo firmasına ait giyecek, elektronik, kırtasiye ve yiyecek maddeleri yola saçıldı. 
     Devrilen TIR'ın içinde sıkışan şoför Arslan, olay yerine gelen AKS 110 ekibi tarafından araçtan çıkarıldı. 
     Arslan, kamyonet sürücüsü Gürer ve otomobilde bulunan Huriye Elban 64 , Ege Üniversitesi Tıp Fakültesi Hastanesi'ne kaldırıldı. 
     Alınan bilgiye göre, kazanın ardından Ege Üniversitesi Tıp Fakültesi Hastanesi Acil Servisi'ne kaldırılan Huriye Elban 64 , kurtarılamadı. 
     Kazada yaralanan TIR sürücüsü Mehmet Arslan ve kamyonet sürücüsü Akif Gürer'in Ege Üniversitesi Tıp Fakültesi Hastanesi'nde, otomobil sürücüsü Sema Elban ile babası Muzaffer Elban'ın tedavileri de Atatürk Eğitim ve Araştırma Hastanesi'nde sürüyor. 
     

     
</TEXT>
</DOC>
