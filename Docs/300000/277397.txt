<DOC>
<DOCNO> 277397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sondun23.html </URL>
<DATE> 2004/10/05/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Otellere bomba koyma tehdidinde bulunan 2 kişi yakalandı 
</HEADLINE>
<TEXT>

     Çin'de 6 otele bomba koyma tehdidinde bulunan 2 kişinin, ülkenin doğusundaki Cianşi eyaletinde yakalandığı açıklandı. 
     Pekin Haberleri gazetesine göre, başkentteki 3 oteli telefonla arayan söz konusu kişiler, otel yönetiminin 100 bin yuan 18 milyar TL ödememesi durumunda otele bomba koyacakları tehdidinde bulundular. 
     Telefon görüşmesinde otelde bomba bulunduğunun söylenmesi üzerine, geçen Perşembe günü Pekin'deki Holiday Inn Beijing Lido oteli boşaltılarak arama yapıldı. 
     Telefonların Cianşi eyaletinin Şangrao Shangrao şehrinden edildiğinin tespit edilmesi üzerine iz süren Çin polisi Cumartesi günü 33 ve 55 yaşlarındaki iki kişiyi yakaladı. 
     Yetkililer, son aylarda Çin'in büyük şehirlerinde çok sayıda bomba ihbarı yapıldığını belirttiler. Bu kişiler arasında bir bankanın ev tahsisatını beğenmeyen çalışanın eski kocasının banka müdürüne yaptığı tehdit de bulunuyor. 
     
</TEXT>
</DOC>
