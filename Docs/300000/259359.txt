<DOC>
<DOCNO> 259359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/son/sonspo31.html </URL>
<DATE> 2004/07/30/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Ahmet Dursun, yuvaya dönüyor... 
</HEADLINE>
<TEXT>

     Beşiktaş Teknik Direktörü Vicente Del Bosque, sorunları nedeniyle bir süre önce siyah-beyazlı takımdan ayrılan Ahmet Dursun'u 2 hafta süreyle deneyerek, hakkında karar vereceklerini açıkladı. 
     Beşiktaş yazarlarıyla BJK Nevzat Demir Tesisleri'nde yemekte buluşan Del Bosque, yönetim kurulunun dönmesi konusunda anlaştığını açıkladığı Ahmet Dursun'un, 2 Ağustos Pazartesi günü akşam antrenmanından itibaren çalışmalara başlayacağını bildirdi. 
     İspanyol teknik adam, Ahmet Dursun'un yetenekleriyle yaptığı çalışmaların birlikte yürümediğini belirterek, ''Ona kesin bir 'hayır' diyemezdik. Kesin bir 'evet' yanıtını da veremezdik. Vereceğimiz kararı onu tanıyarak vermek istedik. 2 haftayı bizimle geçirecek, takım için yararlı olacağına inanırsak, kalacak'' diye konuştu. 
     
</TEXT>
</DOC>
