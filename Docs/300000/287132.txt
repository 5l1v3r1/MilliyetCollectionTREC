<DOC>
<DOCNO> 287132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sonsiy02.html </URL>
<DATE> 2004/11/08/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Bakanlar Kurulu toplanıyor, gündem Avrupa Birliği ve ekonomi... 
</HEADLINE>
<TEXT>

     Bakanlar Kurulu Başbakan Recep Tayyip Erdoğan'ın başkanlığında toplanacak. Toplantının gündeminde Avrupa Birliği ve ekonomideki son gelişmeler var. 
     Geçtiğimiz hafta Portekiz'e resmi ziyarette bulunan, ardından Brüksel'de AB Dışişleri Bakanları toplantısına katılan Abdullah Gül, bu temasları hakkında kurul üyelerine bilgi verecek. 
     Toplantıda ayrıca Avrupa Birliği'ne uyum konusunda atılması gereken adımlar gözden geçirilecek, Meclis'e sevkedilmesi gereken tasarılar ele alınacak. 
     
     Diğer önemli gündem maddesi ise ekonomi 
     Bakanlar Kurulu'nun önemli gündem maddelerinden biri de ekonomi olacak. Ekim ayı enflasyonunun beklentilerin üzerinde çıkmasının ardından, alınması gereken tedbirler değerlendirilecek. 
     Irak'taki son durum, Arafat sonrası Ortadoğu'daki muhtemel gelişmeler ve KKTC'deki hükümet sorununun da yine kurulda gündeme gelmesi bekleniyor 
     
</TEXT>
</DOC>
