<DOC>
<DOCNO> 297503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sondun31.html </URL>
<DATE> 2004/12/14/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
FKÖ lideri Abbas İntifada hataydı, durmalı 
</HEADLINE>
<TEXT>

     Filistin Kurtuluş Örgütü FKÖ lideri Mahmud Abbas, İsrail'e karşı silahlı ayaklanmanın intifada hata olduğunu ve durması gerektiğini söyledi. 
     Abbas, Londra'da yayınlanan Eş Şark El Avsat Ortadoğu gazetesinde yayınlanan demecinde, Filistinlilerin İsrail işgaline karşı şiddet kullanmadan direnmesi gerektiğini belirterek, ''İntifadayı silahlardan uzak tutmak önemlidir, çünkü insanların popüler ve toplumsal araçlarla işgali kabul etmediğinin ifadesi olan direniş meşru bir haktır'' dedi. 
     Abbas ''Silah kullanımı zararlıdır ve durmak zorundadır'' diye konuştu. 
     Filistin'de güvenliğin kaos içinde bulunduğunu belirterek, ''Samimi olarak konuşursak, Filistin güvenlik mekanizmasının disipline ihtiyacı var'' diyen Abbas, ''Bir kaos var ve işte bunun için güvenlik mekanizmasını tek bir yapı haline getirmek istiyoruz'' dedi. 
     Abbas, radikal Hamas ve İslami Cihad örgütlerinin FKÖ çatısına katılması için bu örgütlerle görüşmelere devam ettiğini de söyledi. 
     9 Ocak 2005'te yapılacak Filistin devlet başkanlığı seçiminin önde gelen adaylarından olan Abbas, eski FKÖ lideri Yaser Arafat sağken de silahlı direnişin yanlış olduğu ve sona ermesi gerektiğini söylemiş, ancak şiddetli tepkilerle karşılaşmıştı. 
     
</TEXT>
</DOC>
