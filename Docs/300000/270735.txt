<DOC>
<DOCNO> 270735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sontur01.html </URL>
<DATE> 2004/09/10/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Asansör tacizcisine tutuklama... 
</HEADLINE>
<TEXT>

     Adana'da 15 çocuğa cinsel tacizde bulunduğu iddia edilen ve aynı suçtan 2 kez cezaevine girdiği belirlenen şahıs tutuklandı. 
     Alınan bilgiye göre, Duran Elçin 28 , bir süre önce Güzelyalı Mahallesi'nde bir apartmanın asansöründe S.A'yı 9 bıçakla tehdit ederek cinsel tacizde bulunduğu iddiasıyla apartman sakinleri ve çocuğun yakınları tarafından yakalandı. 
     Evli ve bir çocuk babası olduğu belirlenen Duran Elçin'in, sorgulamasında 1.5 yıl önce cezaevinden çıktığını, yaklaşık bir yıldır Güzelyalı ve Mağfesığmaz mahallelerinde, tek başına asansöre binen 15 kız çocuğunu ''Ailene anlatırsan seni öldürürüm'' diye tehdit ederek cinsel tacizde bulunduğunu ifade ettiği öğrenildi. 
     Çocukları tacize uğrayan 7 ailenin şikayeti üzerine gözaltına alınan Duran Elçin'in aynı suçtan 2 kez cezaevine girdiği kaydedildi. 
     Sorgulamasının ardından çıkarıldığı mahkemede de suçunu kabul eden Duran Elçin, tutuklanarak cezaevine gönderildi. 
     
</TEXT>
</DOC>
