<DOC>
<DOCNO> 277077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/yazar/akyol.html </URL>
<DATE> 2004/10/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Dünya ılımlıları, birleşin' 
</HEADLINE>
<TEXT>


ULUSLARARASI nitelikte "Medeniyet ve Uyum" sempozyumundayım. Devlet Bakanı Prof. Mehmet Aydın mükemmel İngilizcesiyle, Türkiye'nin modernleşme tarihinde din bilginlerinin katkısını ve buna göre oluşan İslam anlayışını anlatıyor, örnekler veriyor, Büyük din bilgini Ahmet Hamdi Akseki'nin demokrasiyi savunması gibi... Aydın, medeniyetler arası mukayeseli bir bakışla şu sonuca varıyor 
- Evrensel değerler bütün insanlığındır, bütün dinlerde ve kültürlerde bu değerlerden unsurlar vardır. Ama bugünkü düzeyine ulaşma imk nını Avrupa'da bulmuştur. Bunlara 'Avrupa'nın değerleri' değil, 'insanlığın değerleri' demek gerekir. 
Bu tez Avrupa'yı din ve 'kültür'le sınırlayan Hıristiyan Demokratlara ve Fransızlara mükemmel bir cevap. 
Çay arasında Hollandalı Dr. Wendy Asbeek Brusse, Aydın'a diyor ki 
- Sizin görüşlerinize çok değer veriyoruz. Hollanda hükümeti için Bilimsel Konsey olarak Türkiye hakkında hazırladığımız raporun sonuç bölümünde sizden alıntılar yaptık. Tezleriniz biz Avrupalılar için de ufuk açıcı... 

SEMPOZYUMDA bir filozof Norveçli Prof. Johann Galtung... "Dört kitabın dördünü de" biliyor, Kuran, İncil ve Tevrat'tan ayetler okuyor. Kıbrıs konusunda "taksim" terimini Türkçe söyleyecek kadar bilgili Bosna konusundaki bilgisi müthiş. 
Temel tezi şu "Dünya ılımlıları, birleşin " 
Galtung, "kutsal kitaplardaki hikmetler"in insanlığa kazandırdığı adalet, dayanışma, kardeşlik, sorumluluk gibi değerleri anlatıyor, ayetler okuyor... Huntington'u eleştiriyor 
- Bölgeler arasındaki çatışmaları medeniyetlerin çatışması gibi gösterdi, kışkırttı 
Ve mükemmel bir tez geliştiriyor 
- Anlatmaktan dinlemeye geçebilmeliyiz Farklı olana kendi değerlerimizi 'vaaz' etmek yerine, önce onları dinleyebilmeliyiz 
Portekizli Alvaro des Vasçencelos da Batı'nın üstünlük duygusunu eleştiriyor, "Barışçı bir dünya düzeni farklı olanı dışlamayla değil, içselleştirmeyle kurulabilir" diyor. Türkiye'nin AB üyeliğini böyle bir felsefi tezle savunuyor. 

KÜRSÜDE Başbakan'ın dış politika danışmanı Prof. Ahmet Davutoğlu... Johann Galtung, Davutoğlu'nu dinledikten sonra diyor ki 
- Böyle bir danışmanla çalıştığı için Türkiye Başbakanı'nı kutluyorum 
Davutoğlu'nun konuşması gerçekten kutlanmaya layıktı. "Stratejik Derinlik" kitabının yazarı Davutoğlu, "Berlin Duvarı'nın yıkılması"ile dünyada barış ve özgürlük, ama "11 Eylül terörü"nden sonra güvenlik ve otorite rüzg rlarının estiğini, bunun da "farklı olanları dışlama"ya yol açtığını anlatıyor 
- İşte Kıbrıs Annan Raporu'nda da geçen 'devlet' kelimesini kullandık diye Avrupalı bakanlar bu sempozyumu boykot ettiler. 
Davutoğlu'na göre, Bosna katliama uğrarken Batı ambargoyu sürdürdü Referandumda uluslararası topluma evet demiş olan Kıbrıs Türklerine de h l ambargo sürüyor Medeniyetler çatışmasına çözüm, farklı olanı dışlama değil, benimsemedir Türkiye'nin AB üyeliği bir medeniyet modeli olacaktır 
Avrupa iki büyük Türk beynini daha tanımaya başlıyor Düşünür Mehmet Aydın ve stratejist Ahmet Davutoğlu... 



</TEXT>
</DOC>
