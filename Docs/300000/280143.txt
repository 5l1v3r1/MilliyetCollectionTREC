<DOC>
<DOCNO> 280143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sontur52.html </URL>
<DATE> 2004/10/14/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Kamyonun çarptığı üniversite öğrencisi genç kız öldü .. 
</HEADLINE>
<TEXT>

     Niğde'de, minibüsten inerek karşıya geçmek isteyen üniversite öğrencisi genç kız, kamyonun çarpması sonucu öldü. 
     AA muhabirinin edindiği bilgiye göre, Niğde Üniversitesi Fen- Edebiyat Fakültesi 2. sınıf öğrencisi olan Rüveyde Özsoy 19 , Niğde-Bor karayolunun 7. kilometresindeki yerleşke önünde minibüsten indi. 
     Karşıya geçmek isteyen Özsoy'a, Metin Dokuz yönetimindeki 51 KH 113 plakalı kamyon çarptı. Yaklaşık 14 metre sürüklenen Özsoy, olay yerinde yaşamını yitirdi. 
     Olay yerine gelen Özsoy'un arkadaşları fenalık geçirirken bazıları da kan izlerini toprakla örttü. 
     Kamyon sürücüsü Metin Dokuz'un ifadesinde, önünde duran minibüsü sollarken genç kızın aniden yola fırladığını, korna çalmasına ve frene basmasına rağmen aracı durduramadığını söylediği öğrenildi. 
     
</TEXT>
</DOC>
