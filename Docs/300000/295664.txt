<DOC>
<DOCNO> 295664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sontur34.html </URL>
<DATE> 2004/12/07/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Cep telefonunu kapalı tutan kız arkadaşını bıçakladı 
</HEADLINE>
<TEXT>

     Bursa'nın merkez Osmangazi İlçesi'nde bir kişi, cep telefonunu kapalı tuttuğu gerekçesiyle, kız arkadaşını bıçakla yaraladığı iddiasıyla gözaltına alındı. 
     Alınan bilgiye göre, Doğanbey Mahallesi Doğanbey Sokak'ta bir genç kızın bıçakla yaralandığı ihbarını alan güvenlik güçleri, olay yerinde yaralı Vicdan Gürsut 24 ile karşılaştı. 
     Gürsut, Bursa Devlet Hastanesi'nde tedavi altına alınırken, genç kızı bıçakladığı öne sürülen Yüksel A. 36 , olay yerinde polise teslim oldu. 
     Gürsut'un ifadesinde, ''6 yıldır birlikte olduğu arkadaşının bir işi nedeniyle İstanbul'a gittiğini ve geri geldiğinde cep telefonunu kapalı tuttuğu gerekçesiyle kendisini bıçakla yaraladığını'' söylediği öğrenildi. 
     Yüksel A'nın sorgulamasının ardından, adliyeye sevk edileceği bildirildi. 
     
</TEXT>
</DOC>
