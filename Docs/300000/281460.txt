<DOC>
<DOCNO> 281460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sondun03.html </URL>
<DATE> 2004/10/19/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Afganistan'da seçimler... Karzai önde gidiyor... 
</HEADLINE>
<TEXT>

     Afganistan'da 9 Ekim'de yapılan devlet başkanlığı seçiminin ardından oy sayım işlemleri devam ederken, bu görevi geçici süreyle yürüten Hamid Karzai'nin, yarışı, en yakın rakibi Yunus Kanuni'nin 42 puan önünde götürdüğü bildirildi. 
     Oy pusulalarının 5'te 1'inin sayıldığı ve resmi olmayan sonuçlara göre Karzai'nin, bu ülkede yapılan ilk doğrudan devlet başkanı seçimini rahat bir şekilde kazanmasının beklendiği belirtildi. 
     Karzai'nin, sayılan oyların yüzde 61.3'ünü aldığı ve bu oranın, salt çoğunluğu sağlamasına yeteceği kaydediliyor. 
     Diğer taraftan, Karzai'nin en yakın rakibi Yunus Kanuni, seçimlerde halkın oyunun çalındığını ileri sürüyor. 
     Sayılan oyların yüzde 18.8'ini alan Kanuni, ''Karzai lehinde organize düzenbazlık yapıldığını gösteren kanıtlar olduğunu'' söyleyerek, seçim komisyonunun ilgili şikayetlerini gözardığı etmekle eleştiriyor. 
     Özbek General Raşid Dostum ise yüzde 8.3 oy oranıyla yarışı üçüncü sırada götürüyor. 
     Üst düzey bir yetkili, Taliban'ın tehditlerine ve kötü havaya rağmen, kayıtlı 10.5 milyon seçmenden 8 milyonunun sandık başına gittiğini tahmin ettiklerini söylemişti. 
     
</TEXT>
</DOC>
