<DOC>
<DOCNO> 299214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sonspo28.html </URL>
<DATE> 2004/12/20/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Dünyada yılın futbolcusu bu akşam açıklanıyor 
</HEADLINE>
<TEXT>

     BBC 

Uluslararası Futbol Federasyonları Birliği FIFA, dünyada yılın futbolcusunu bu akşam açıklayacak. 
     Ödül töreni, İsviçre'nin Zürih kentindeki ünlü Opera Salonu'nda yapılacak. 
     'Dünyada Yılın Futbolcusu' ödülünün üç adayı var 
     İngiltere'nin Arsenal takımında forma giyen Fransız Thierry Henry, İspanya'nın Barcelona takımının Brezilyalı yıldızı Ronaldinho ve İtalya'nın Miltan takımının Ukraynalı golcüsü Andriy Shevchenko. 
     Andriy Shevchenko, geçtiğimiz hafta Avrupa Futboıl Federasyonları Birliği UEFA tarafından yılın futbolcusu seçilmişti. 
     FIFA Başkanı Sepp Blatter ise bu akşamki ödül töreninde, Thierry Henry'nin dünyada yılın futbolcusu seçilmesini beklediğini söyledi. 
     
     Bayanlarda da 3 aday var 

     Bugün Zürih'te ayrıca bayanlarda da yılın futbolcusu seçilecek. 
     Ödülün adayları Amerikalı Mia Hamm, Alman Birgit Prinz ve Brezilyalı Marta. 
     Kısa bir süre önce yeşil sahalara veda eden Mia Hamm'ın ödülü kazanması bekleniyor. 
     Geçtiğimiz yıl ise Birgit Prinz, bayanlarda yılın futbolcusu seçilmişti. 
     Bu arada FIFA bu yıl ödül için oy kullanacak kişilerin sayısını artırdı. 
     Bu yıl dünyadaki tüm ulusal takımların teknik direktörleri ve oyuncular birliği temsilcilerinin yanı sıra, erkek ve bayanlar her ulusal takımın kaptanı da, oy kullanabilecek. 
     
</TEXT>
</DOC>
