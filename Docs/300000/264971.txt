<DOC>
<DOCNO> 264971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sondun31.html </URL>
<DATE> 2004/08/20/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
CNN Türbenin kontrol altına alındığı doğrulanamıyor... 
</HEADLINE>
<TEXT>

     Irak'ta Şii lideri Mukteda Sadr'ın yardımcısı Şeyh Ahmed El Şeybani, Irak polisinin Necef'te Hz. Ali Türbesi'nin kontrolünü ele geçirme girişimine karşılık Mehdi Ordusu'nun direneceğini söyledi. 
     Şeybani, Reuters ajansına verdiği demeçte, Irak polisinin türbenin kontrolünü ele geçirdiği haberlerini yalanlayarak, ''Türbe Mehdi Ordusu'nun kontrolünde. Mehdi Ordusu, polisin türbeyi kontrol etme girişimine karşı direnecek'' dedi. 
     Şeybani, türbenin kontrolünün Iraklı Şiilerin en yüksek dini otoritesi Büyük Ayetullah Ali El Sistani'ye devredilmesi için gereken prosedürlerin düzenlendiğini kaydetti. 
     Öte yandan, CNN televizyonu, Amerikalı askerlerin Irak polisinin türbede kontrolü ele geçirdiğini doğrulayamadığını duyurdu. 
     ABD ordusundan rütbeli bir subay da Irak polisinin türbeyi kontrol altına aldığını doğrulamadı, Sadr'ın kaçtığı yönünde söylentiler bulunduğunu ve nerede olduğunun bilinmediğini söyledi. 
     Irak hükümeti, polisin türbeye girdiğini ve yaklaşık 400 milisi tutukladığını bildirmişti. 
     
</TEXT>
</DOC>
