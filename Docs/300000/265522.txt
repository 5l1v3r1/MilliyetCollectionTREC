<DOC>
<DOCNO> 265522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/son/sontur19.html </URL>
<DATE> 2004/08/22/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Bodrum, Can Gelendost'u kaybetti... 
</HEADLINE>
<TEXT>

     Bodrum Gönüllüler Derneği Başkanı Can Gelendost 78 , hayatını kaybetti. 
     Çevreci eylemleriyle tanınan ve geçen yıllarda hayatını kaybeden Saynur Gelendost'un eşi olan yüksek mühendis Can Gelendost, tedavi gördüğü Bodrum Devlet Hastanesi'nde öldü. 
     Ören Limanı'nda yandaki tekneye geçerken düşerek yaralanan Can Gelendost, bir süredir Bodrum Devlet Hastanesi'nde tedavi görüyordu. 
     Gelendost, ABD'de elektronik mühendisliği ve ekonomi eğitimini yaptıktan sonra bazı uluslararası firmalarda yönetici olarak çalıştı. Can Gelendost, daha sonra sanatçı-çevreci Saynur Gelendost ile evlenerek Bodrum'da yaşamaya başlamış, eşinin ölümünden sonra Bodrum Gönüllüler Derneği'nin başkanlığını üstlenmişti. 
     Gelendost'un cenazesi yarın Bodrum'da toprağa verilecek. 
     
</TEXT>
</DOC>
