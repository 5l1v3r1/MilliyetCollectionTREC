<DOC>
<DOCNO> 285030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sondun08.html </URL>
<DATE> 2004/11/01/ </DATE>
<TIME> 06.50 </TIME>
<AUTHOR>  </AUTHOR>
<HEADLINE>
İsrail Cumhurbaşkanı Filistinlilerin üzüntüsüne saygı duyuyorum 
</HEADLINE>
<TEXT>

     İsrail Cumhurbaşkanı Moşe Katsav, Filistin lideri Yaser Arafat'ın sağlık durumuyla ilgili gelişmelere ilişkin yaptığı açıklamada, ''Filistinlilerin üzüntüsüne saygı duyduğunu'' söyledi. 
     Katsav, İsrail devlet radyosu tarafından aktarılan konuşmasında, ''Yaser Arafat'ın hastalığı dolayısıyla üzülen Filistinlilere saygı duyuyorum. İsrail'in onun yerine geçme ihtimali bulunan kişinin seçimine karışmak gibi bir niyeti yoktur'' ifadesini kullandı. 
     İsrail Cumhurbaşkanı Katsav'ın bu konuşmayı, Ramazan dolayısıyla Kudüs'te bir İsrailli Müslüman heyeti konutunda kabulünde yaptığı belirtildi. 
     Filistin lideri Arafat, tedavi için götürüldüğü Fransa'nın başkenti Paris'teki bir askeri hastanede bulunuyor. 
     
</TEXT>
</DOC>
