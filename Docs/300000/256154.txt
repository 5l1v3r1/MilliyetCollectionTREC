<DOC>
<DOCNO> 256154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sontur05.html </URL>
<DATE> 2004/07/17/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
''Tecavüzden kot pantolonum sayesinde kurturdum'' 
</HEADLINE>
<TEXT>

     Hakan TÜRKTAN ESKİŞEHİR, DHA 

ESKİŞEHİR'de geçtiğimiz ay, gece sokakta karşılaştığı 18 yaşındaki üniversite öğrencisi Gülben Akaner'e tecavüze kalkıştığı iddia edilen 24 yaşındaki tutuklu sanık Nurullah Erten'in yargılanmasına başlandı. 
     Ağır Ceza Mahkemesi'ndeki duruşmada, sanıktan davacı olan Gülben Akaner, "Aydın'a gitmek için otobüsün duracağı yere gidiyordum. Yanıma bisikletiyle yaklaşan sanık, beni yol kenarındaki çimlerin üzerine yatırdı. Fırsat bulup cep telefonumla 155'i aradım. Sanık giydiğim kot pantolonumu çıkarmakda zorlandı. O sırada uzaktan polis otosu göründü ve sanık kaçtı. Tecavüzden giydiğim kot pantolon sayesinde kurtuldum.'' dedi. 
     Geçtiğimiz ay İsmet İnönü Caddesi Havacılık Müzesi yakınlarında meydana gelen olayda, Eskişehir Osmangazi Üniversitesi İktisadi İdari ilimler Fakültesi 1'inci sınıf öğrencisi Gülben Akaner, memleketi Aydın'a gitmek üzere evinden çıkıp yolcu otobüsünün duracağı Anadolu Üniversitesi Yunus Emre Kampüsü önüne doğru yürümeye başlamıştı. Akaner, bu sırada bisikletiyle yanına yaklaşan bir gencin saldırısına uğramıştı. Cep telefonuyla polisi arayan üniversite öğrencisi, polislerin olay yerine gelmesiyle kurtulmuştu. Polisler bisikletiyle kaçan saldırganı ararken Nurettin Erten'i yakalamış, Erten, genç kızın teşhis etmesi üzerine tutuklanarak ceza evine gönderilmişti. 

     
</TEXT>
</DOC>
