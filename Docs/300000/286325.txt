<DOC>
<DOCNO> 286325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sondun26.html </URL>
<DATE> 2004/11/05/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Gül Kürdistan'a karşıyız ancak onlara yardıma hazırız 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Türkiye'nin Irak'ta ayrı bir Kürt bölgesi kurulmasına karşı, ancak Iraklı Kürtlerin ihtiyaç duyabileceği herhangi bir yardımı sağlamaya hazır olduğunu söyledi. 
     Portekiz'de resmi temaslarda bulunduktan sonra Brüksel'e geçen Gül, Portekiz gazetesi Publico'da bugün yayımlanan demecinde, ''Onlar Iraklı Kürtler Iraklı ve biz Irak'ın bütünlüğünün hayati önemde olduğunu düşünüyoruz'' dedi. 
     Herhangi bir durumda, bir zorluk olması halinde Türkiye'nin Kürtlere yardım edeceğini söyleyen Gül, ancak asıl meselenin Irak'ın bölünmesini engellemek olduğunu ifade etti. 
     Gül, Lizbon'da Portekizli yetkililerle ikili temaslarda bulunmuştu. 
     Lizbon'da önceki gün Portekiz Dışişleri Bakanı Antonio Monteiro, Meclis Başkanı Mota Amaral ile görüşen Gül, dün de Sosyalist Enternasyonal Başkanı Antonio Guterres, Cumhurbaşkanı Jorge Sampaio ve Portekiz'de ana muhalefet konumundaki Sosyalist Parti Genel Sekreteri Jose Socrates ile bir araya gelmişti. 
     Portekiz'de milletvekilleri ve işadamlarıyla da görüşen Gül, AB zirvesi çerçevesinde temaslarda bulunmak üzere dün akşam Brüksel'e geçmişti. 
     
</TEXT>
</DOC>
