<DOC>
<DOCNO> 287261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sonyas13.html </URL>
<DATE> 2004/11/08/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Dünyanın en zeki kadını iş bulamıyor 
</HEADLINE>
<TEXT>

     Dünyanın en zeki kadını olduğu açıklanan Bulgar Daniela Simidçieva, iki yıldır işsiz dolaşıyor. 
     IQ'su 200 olan ve beş master programını başarıyla tamamlayan Simidçieva, bir İngiliz firmasının kendisine iş vermesini bekliyor. 
     Ünlü Fransız kimyager Marie Curie ile aynı IQ derecesine sahip 3 çocuk annesi Simidçieva, iki yıl içinde yüzlerce iş başvuru formu göndermesine karşın bunlara yanıt gelmediğini belirtiyor. 
     Daniela Simidçieva, ''Öğrenmeyi seviyorum, ama çalışmak da istiyorum. Son 44 yılda Bulgaristan ve İngiltere üniversitelerinde ekonomi, eğitim ve sosyoloji tahsil ettim'' diyor. 
     ''Endüstri mühendisi, İngilizce öğretmeni ve elektrik mühendisi oldum, 5 master yaptım'' diyen Simidçieva, ''Bulgaristan'da işverenin akıllı işçi istemediğini anladığını, iş bulsa bile kendisine verecekleri en yüksek ücretin ayda 130 euro yaklaşık 250 milyon lira olduğunu'' savunuyor. 
     Daniela Simidçieva, Bulgaristan'ın MENSA derneğince dünyanın en zeki kadını olarak açıklanmıştı. 
     
</TEXT>
</DOC>
