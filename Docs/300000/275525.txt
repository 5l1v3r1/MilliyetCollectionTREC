<DOC>
<DOCNO> 275525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/yazar/dundar.html </URL>
<DATE> 2004/09/28/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Istırap veren karikatür 
</HEADLINE>
<TEXT>

Evrensel gazetesi bir karikatürden dolayı Başbakan Tayyip Erdoğan'a 10 milyar lira tazminat ödemeye mahk m oldu. 
Mahkemenin kararına göre gazetede Nisan 2003'te yayımlanan Sefer Selvi imzalı karikatür, Başbakan'a "acı, elem ve ıstırap vermiş"ti. 
"Başbakan'ı ıstıraba gark eden bu karikatür nasıl bir şey ki" diye merak etmiş olabilirsiniz, ama mahk m olduğu için "suçlu karikatür"ü burada yayımlamama imk n yok. 
Sadece şunu söyleyebilirim 
Karikatürde, bir danışmanı Başbakan'ın sırtına binmiş onu "sürerken" görünüyor. 
Hepsi bu... 

Gazetenin Yazı İşleri Müdürü Fatih Polat, "Abdülhamit'in uzun burnunun hicvedilmesine koyduğu yasağı saymazsak, mizahın her dönem göreli de olsa bir eleştirel özgürlük alanı olduğu bilinir" diyor. 
Gerçekten de bu özgürlük alanı içinde mizah, askeri yönetim dönemlerinde bile, halkın bastırılan tepkilerinin dili olabilmiştir. 
Demirel'den Ecevit'e, Cevdet Sunay'dan Akbulut'a kadar ülkeyi yönetenler de haklarında anlatılan fıkralara, çizilen karikatürlere -bazen içten, bazen kerhen- gösterdikleri hoşgörüyle tarihe geçmişlerdir. 
Batı'da bu hoşgörünün sınırı daha da geniştir. 
Aşağıda son dönemde İngilizlerin prestijli The Guardian gazetesinde yayımlanan karikatürlerden örnekler var. 
İngiliz Başbakanı'nın köpek, Amerikan Başkanı'nın maymun şeklinde çizildiği bu karikatürlerden ötürü hiçbir karikatürist mahk m olmadı. 
Hep söylüyoruz ya 
Yasaları değiştirmek yetmiyor. 
Eleştiri hakkına saygı, mizaha hoşgörü, hicve tahammül, sindirilmiş bir siyasal kültür gerektiriyor. 
Başbakan'a Batı'dan karikatür örnekleri sunuyoruz ki, meslektaşlarının halini görsün ve kendi karikatürü için bu kadar "ıstırap duymasın". 



</TEXT>
</DOC>
