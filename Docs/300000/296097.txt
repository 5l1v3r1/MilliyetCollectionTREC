<DOC>
<DOCNO> 296097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/magazin/amag.html </URL>
<DATE> 2004/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın olup yarışacaklar 
</HEADLINE>
<TEXT>


İşte yarışmada son nokta Haftalarca bir evde kadın gibi yaşayıp birinci olan erkek, 100 bin doların sahibi olacak 

ALİ'CE Ali Eyüboğlu 

Türkiye, 'Gelinim Olur musun ' yarışmasında, annesiyle şık olduğu Sinem arasında kalan Ata ile ona, "Sen şık değilsin, olunca ben sana söylerim oğlum", "Sinem'le evlenirsen ben de babanı eve getiririm" gibi çıkışlar yapan Semra Hanım şokunu atlatamadan, "Bunu da mı görecektik " dedirtecek bir yarışmayla tanışacak. Programda, 10 erkek 'kadın gibi' olup yarışacak. 

Evlilik şartı aranacak 
Yeni yılda ekranlarda olacak programın orijinal adı "He's a Lady". Türkiye, ABD'den sonra yarışmayı yapan ilk ülke olacak. ABD'liler de, "tds"de yayımlanıp büyük ilgi gören yarışmanın yeni sezonunu izlemeye başlayacak. 
Türkiye'de de yarışmacılar evli erkekler arasından seçilecek. Tepeden tırnağa ağda yapılacak erkekler, yarışma boyunca yüksek topuklu ayakkabı ve kadın elbiseleri giyecek peruk ve makyajla dolaşacak. Erkekler günlük bakımlarını ve kadınların evde yaptıkları işleri yapmakla yükümlü olacak. 

Eşcinsellere yasak 
Çoğunluğu kadınlardan oluşan jüri, ilk hafta 4 yarışmacıyı, sonra da her hafta bir adayı eleyecek. Jüri üyeleri ve yarışmacılar arasında, eşcinsel eğilimi olanlar yer alamayacak. Haftalarca bir evde kadın gibi yaşamanın zorluğuna katlanıp, birinci olan hatırı sayılır bir paranın da sahibi olacak. Yarışmanın birincisine ödenecek para tam 100 bin dolar yaklaşık 140 milyar lira . 

Mucizeler Komedisi... 
Yarışmayla ilgili bilgileri, önceki akşam 'Mucizeler Komedisi'ni izlemeye gittiğimizde, Medyapım'ın ortağı Fatih Aksoy'dan aldık. Ardından, şeytanın esiri olmuş medya patronunu 'insan' yapmaya çalışan iki meleğin savaşını izledik. Türkiye'de yaşananların anlatıldığı müzikalde, 'Gelinim Olur musun ', 'Popstar' gibi yarışmalara göndermeler de yapıldı müzikalde 'Semra Hanım'ı 'reyting kraliçesi' yapanlar, o tür programlara ve seyircilerine yönelik eleştirileri de ayakta alkışladı. 

</TEXT>
</DOC>
