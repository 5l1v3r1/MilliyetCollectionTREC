<DOC>
<DOCNO> 281042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/son/sontur20.html </URL>
<DATE> 2004/10/17/ </DATE>
<TIME> 17.53 </TIME>
<AUTHOR>  </AUTHOR>
<HEADLINE>
Gelibolu Yarımadası'ndaki orman yangını büyüyor... 
</HEADLINE>
<TEXT>

     Eceabat İlçesi'ne bağlı Yalova Köyü yakınlarında öğle saatlerinde başlayan ve ormanlık alana sıçrayan yangında, şu ana kadar 70 hektarlık alan zarar gördü. 
     Orman Bölge Müdürlüğü yetkililerinden alınan bilgiye göre şiddetli lodos nedeniyle hızla ilerleyen yangının Ilgardere Köyü yakınlarına ulaştı. 
     Yangına, İzmir, Muğla ve Antalya'dan gelen 3 suatar helikopterinin yanı sıra Orman İşletme ekipleri, askeri birlikler müdahale ediyor. 
     Bu arada, Kayseri'den de 2 adet C-130 tipi askeri yangın söndürme uçağının bölgeye sevk edildiği bildirildi. 
     Çanakkale Orman Bölge Müdürü Musa Akşan, yangının kontrol altına alınamadığını söyledi. Akşan, yangının Yalova Köyü yakınlarında, saat 12.10 sıralarında, muhtemelen anızdan çıktığını ifade ederek, rüzgarın da etkisiyle büyüdüğünü belirtti. 
     
     ''LODOSUN ŞİDDETİYLE ÇOK HIZLI SEYREDEN BİR YANGINLA KARŞI KARŞIYAYIZ'' 

     Çanakkale Valisi Süleyman Kamçı, lodosun şiddeti nedeniyle çok hızlı seyreden bir yangınla karşı karşıya olduklarını, şu ana kadar 10 hektar alanın tahrip olduğunu söyledi. 
     Yangın bölgesinde incelemelerde bulunan Vali Kamçı, söndürme çalışmaları hakkında yetkililerden bilgi aldı. 
     Vali Kamçı, burada basın mensuplarına yaptığı açıklamada, bugün öğle saatlerinde Eceabat İlçesi Yalova Köyü yakınlarındaki ormanlık alanda çıkan yangının, lodos nedeniyle büyüdüğünü ve yaklaşık 100 hektarlık alanın tahrip olduğunu söyledi. 
     Yangının halen sürdüğünü hatırlatan Vali Kamçı, söndürme çalışmaları için başta Orman İşletme Müdürlüğü arazözleri olmak üzere, çevre belde ve ilçe belediye arazözlerinin de bölgeye geldiğini kaydetti. 
     Gelibolu 2. Kolordu Komutanlığı başta olmak üzere diğer askeri birliklerin de söndürme çalışmalarına destek verdiğini ifade eden Kamçı, ''İnşallah akşam saatlerine kadar yangın kontrol altına alınır. Lodosun şiddeti nedeniyle çok hızlı seyreden bir yangınla karşı karşıyayız. Son aldığım bilgide 100 hektarlık alanın tahrip olduğunu öğrendim. Yerleşim yeri olarak Ilgardere Köyü'nde tehlike var gibi görünüyor. Söndürme çalışmaları aralıksız olarak sürdürülecek.'' 
     
     ''YANGINDA 100 HEKTARLIK ALAN TAHRİP OLDU'' 

     Çanakkale Valisi Süleyman Kamçı, lodosun şiddeti nedeniyle çok hızlı seyreden bir yangınla karşı karşıya olduklarını, şu ana kadar 10 hektar alanın tahrip olduğunu söyledi. 
     Yangın bölgesinde incelemelerde bulunan Vali Kamçı, söndürme çalışmaları hakkında yetkililerden bilgi aldı. 
     Vali Kamçı, burada basın mensuplarına yaptığı açıklamada, bugün öğle saatlerinde Eceabat İlçesi Yalova Köyü yakınlarındaki ormanlık alanda çıkan yangının, lodos nedeniyle büyüdüğünü ve yaklaşık 100 hektarlık alanın tahrip olduğunu söyledi. 
     Yangının halen sürdüğünü hatırlatan Vali Kamçı, söndürme çalışmaları için başta Orman İşletme Müdürlüğü arazözleri olmak üzere, çevre belde ve ilçe belediye arazözlerinin de bölgeye geldiğini kaydetti. 
     Gelibolu 2. Kolordu Komutanlığı başta olmak üzere diğer askeri birliklerin de söndürme çalışmalarına destek verdiğini ifade eden Kamçı, ''İnşallah akşam saatlerine kadar yangın kontrol altına alınır. Lodosun şiddeti nedeniyle çok hızlı seyreden bir yangınla karşı karşıyayız. Son aldığım bilgide 100 hektarlık alanın tahrip olduğunu öğrendim. Yerleşim yeri olarak Ilgardere Köyü'nde tehlike var gibi görünüyor. Söndürme çalışmaları aralıksız olarak sürdürülecek.'' 
     
</TEXT>
</DOC>
