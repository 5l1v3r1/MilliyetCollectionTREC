<DOC>
<DOCNO> 270562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/siyaset/siy02.html </URL>
<DATE> 2004/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç 'gazi'yi 'şehit' yaptı 
</HEADLINE>
<TEXT>


GÜNSELİ ÖNAL Ankara 


İllerin düşman işgalinden kurtuluş yıldönümlerinde yayımladığı mesajlarda Atatürk'ün adını anmayan TBMM Başkanı Bülent Arınç, İzmir ve Edremit'in kurtuluş yıldönümününde Atatürk'ü anımsadı. Ancak Arınç, mesajında, şehitlerin ardından gazilerden söz etmeyi unutunca, Atatürk'ü de şehitlerin arasına kattı. Kurtuluş yıldönümü nedeniyle İzmir Valisi Yusuf Ziya Göksu ile Büyükşehir Belediye Başkanı Aziz Kocaoğlu'na kutlama mesajı gönderen Arınç, şunları kaydetti "İzmir, kalkınma hamlemizin başlangıç noktası olmuştur. Bugünde Büyük Önder Mustafa Kemal Atatürk başta olmak üzere vatan topraklarının kurtarılması, özgürlüğümüzün sağlanması yolunda verdikleri mücadele sırasında canlarını feda eden şehitlerimizi rahmetle, gazilerimizi saygıyla anıyorum." Arınç, Edremit'in kurtuluş yıldönümü mesajında da benzeri ifadeleri tekrarladı. "Gazi"leri anmayı unutan Arınç, Atatürk'ü de şehitlerin arasına katmış oldu. 



</TEXT>
</DOC>
