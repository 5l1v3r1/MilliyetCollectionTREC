<DOC>
<DOCNO> 278465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur14.html </URL>
<DATE> 2004/10/08/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Kafedeki cinayet ve tecavüze 36 yıl hapis 
</HEADLINE>
<TEXT>

     Mikail PELİT MALATYA, DHA 

MALATYA'daki Gam Cafe'de, 6 Şubat 2003 tarihinde, türkücü 18 yaşındaki Haluk Güven'i öldürdügü ve burada çalışan N.A.'ya tecavüz ettiği iddiasıyla 2'nci Ağır Ceza Mahkemesi'nde yarğılanan Mehmet Sedat Yaldız'a 36 yıl ağır hapis cezası verildi. 
     Gam Cafe'ye giden Mehmet Sedat Yaldız, burada içki içtikten sonra sahnede türkü söyleyen Haluk Güven'i tabanca ile vurarak öldürdükten sonra işyerinin kapılarını kitleyerek kafede çalışan N.A.'ya 2 kez tecavüz etti. Cinayet ve tecavüz olayından sonra, cafede bulunanları evlerine göndermeyerek sabaha kadar, tutan Mehmet Sedat Yaldız, daha sonra polis tarafından yakalandı. 
     Malatya 2'nci Ağır Ceza Mahkemesi'ndeki karar duruşmasına çıkan Mehmet Sedat Yaldız, Haluk Güven'i kaza ile öldürdügünü, N.A. adlı kıza da tecavüz etmediğini öne sürdü. Mahkeme heyeti, Mehmet Sedat Yaldız'a, kasten adam öldürmek, ırza tecavüz, ruhsatsız silah bulundurmak ve alıkoymak suçlarından toplam 36 yıl ağır hapis cezası verdi. 
     Aynı davada yargılanan diğer sanıklar Gökhan Şahin, Hakan Mengüverdi, Davut Karaca, Ulaş Hüseyin Kılıç ve Abuzer Albayrak'a da, suç delillerini yok etmek suçundan 2'şer yıl 6'şar ay hapis cezası verildi. Kafede tecavüze uğrayan N.A.'nın bir zamanlar Hande Yener'e vokalistik yaptığı öne sürüldü. 
     
</TEXT>
</DOC>
