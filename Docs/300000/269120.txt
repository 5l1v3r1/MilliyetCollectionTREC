<DOC>
<DOCNO> 269120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/siyaset/axsiy01.html </URL>
<DATE> 2004/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Zinanın 'medeni' cezası zaten var 
</HEADLINE>
<TEXT>


Eski Adalet Bakanı Türk, Medeni Kanun'da, zina yapan eşin, evlilikte edinilmiş mallar üzerindeki hakkını kaybederek cezalandırıldığını söyledi 

ANKARA Milliyet 


Eski Adalet Bakanı Prof. Dr. Hikmet Sami Türk, yeni Türk Medeni Kanunu'na göre, zina yapan eşin, evlilikte edinilmiş mallardan kendisine düşecek pay oranını kaybetmekle cezalandırılabildiğini söyledi. 
Türk, zinanın yaptırımı olmadığı yolundaki iddialara karşı, bakanlığı döneminde geçen Türk Medeni Kanunu'na koydukları hükme göre, evlilikte edinilmiş malların boşanma halinde paylaşımının söz konusu olduğunu anımsattı ve şunları söyleri 
"Boşanma halinde, iki tarafın edindiği mal veya para miktarına bakılır. Biri birinden fazla bir mal veya paraya sahipse bu 'artık değer'i hakim paylaştırır. Ancak eşlerden birinin zina yapması ya da diğerinin hayatına kast etmesi halinde, hakim kusurlu eşin bu paradan tamamen yoksun bırakılmasına ya da küçük bir bölümünü almasına karar verebilir. Ben buna 'medeni ceza' diyorum" dedi. 

Evlilik sürerken tazminat 
Zinanın "boşanma nedeni" olduğunu, ek olarak kusurlu eşin bu yolla cezalandırıldığını, hatta evlilik sürerken bile zina nedeniyle tazminat ödemeye mahk m olabileceğini anlatan Türk, şöyle devam etti 
"Bu yeterlidir aslında. Zina, sadece boşanma nedeni değil, böyle bir yaptırımı da var... Bizim ceza yasamızın temelini oluşturan İtalya Ceza Yasası'ndaki zina suçu da onların Anayasa Mahkemesi'nce iptal edilmiştir. İtalyanlar bunu tekrar suç haline getirmedi. Hiçbir AB ülkesinde yok. Bu, yasalardan çok zihniyet sorunu. Polis gelecek, eve baskın yapılacak. Bunlar hoş değil. İngiltere'de artık boşanma davalarında bile telaffuz edilmiyor." 


</TEXT>
</DOC>
