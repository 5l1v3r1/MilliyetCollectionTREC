<DOC>
<DOCNO> 293677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/spor/spo07.html </URL>
<DATE> 2004/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim Raporu 
</HEADLINE>
<TEXT>


Milliyet 39 federasyona talip, 105 adayı tanıtıyor 


11 Aralık'ta Türk Spor Tarihi'nde yeni bir sayfa açılacak, sandık başında büyük çekişme yaşanacak. 
Peki kim bu sporumuzu 4 yıl süreyle yönetmek isteyen isimler Kimlikleri özellikleri hedefleri neler 

BADMİNTON 

ADI SOYADI A. Faik İmamoğlu 
DOĞUM YERİ VE YILI Sürmene - 1955 
EĞİTİMİ Spor Akademisi 
MESLEĞİ Öğretim Üyesi 
YABANCI DİL Fransızca, İngilizce 
SLOGANI Çağdaş, ilkeli, saygın, kurumsallaşmış bir federasyon, daha parlak bir geleceğe elele 
YAPTIĞI SPORLAR Badminton 
HEDEF VE PROJELERİ "1997 yılında başlattığımız ve bir sisteme koyduğumuz projelerimizin önümüzdeki 4 yıl içinde meyvelerini almaya başlayacağız. İki ana hedefimiz var. İlki badmintonu yaygınlaştırmak ve okullara sokmak, kitle sporu haline getirmek. geride bıraktığımız dönemde bunun bir bölümünü gerçekleştirdik. Üniversitelerin ders programına soktuk. Şimdi önümüzdeki 4 yılda daha da geliştireceğiz. İkinci hedefimiz ise olimpik sporcu yetiştirmek. Elit düzeyde bir projeye başladık. Geniş bir tarama ile genç sporcuları seçtik. Gençlerde, Balkan şampiyonu takımımız var. 2008 Olimpiyatının alt yapısını oluşturan bu çocuklarla Pekin'de mücadele edeceğiz". 

ADI SOYADI Murat Özmekik 
DOĞUM YERİ VE YILI Devrek 1967 
EĞİTİMİ Ankara Üniversitesi İlahiyat Fakültesi 
MESLEĞİ Öğretmen, antrenör 
YABANCI DİL İngilizce, Arapça 
SLOGANI 24 saat çalışan, sponsorları harekete geçiren, devletten bütçe almayan bir federasyon 
YAPTIĞI SPORLAR Badminton Lisanslı , Atletizm, Buz Pateni 
HEDEF VE PROJELERİ "Gelinmiş olan noktadan daha ileriye götürmek için göreve talip olduk. Şu anda 28 ilde gösterilen faaliyeti 81 ile taşıyacağız. Sporcu sayısını artırırken, elit sporcu yetiştireceğiz. Badminton'un marka haline gelmesi için çalışmalar yapacağız. Tenis nasıl Hülya Avşar ile gündeme geldiyse, badminton için de bir idol yaratacağız. Sponsorları devreye sokarak malzeme sıkıntısını çözeceğiz. Sporcu ve antrenör olarak bu branşın sorunlarını iyi biliyorum. Projelerimiz ile sıkıntıları gidereceğiz". 

BEDENSEL ENGELLİLER 

ADI SOYADI Demirhan Şerefhan 
DOĞUM YERİ VE YILI Ankara - 1969 
EĞİTİMİ Gazi Üniversitesi İngilizce Bölümü 
MESLEĞİ Serbest 
YABANCI DİL İngilizce 
SLOGANI Engelleri aşmaya devam 
YAPTIĞI SPORLAR Yüzme 
PROJE VE HEDEFLERİ "2000 yılında başkanlığa geldiğimden bu yana sporcu, kulüp, antrenör sayılarımızı artırırken, faaliyet gösterilen branşları da üçten 10'a çıkardık. Bu dönem içinde çok büyük başarılara imza attık. Adımız federasyon, soyadımız rehabilitasyon anlayışından yola çıktık. Yeni dönemde oturarak voleybol ve yelken branşlarını da uygulamaya koyacağız. Sponsorlar aracılığıyla malzeme yardımına devam edeceğiz. Tesislerin engellilere uygun hale getirilmesi, sponsor çekebilmek için spot reklam filmleri hazırlanması, müsabakaların televizyondan yayınlanması öncelikli projelerimiz." 

ADI SOYADI Bülent Yağar 
DOĞUM YERİ VE YILI Hatay - 1971 
EĞİTİMİ İskenderun Barbaros Lisesi 
MESLEĞİ Devlet Memuru 
YABANCI DİL İngilizce 
SLOGANI Engelli insanları, engelsiz insanlarla birlikte yeni bir şey istemeden hayata adapte etmek 
YAPTIĞI SPORLAR Basketbol Lisanslı , masa tenisi, yüzme, plaj voleybolu 
PROJE VE HEDEFLERİ "Engelli insanın, sporcunun sıkıntılarını yaşadığım için çözümlerine de daha kolay ulaşacağıma inanıyorum. Biz işin mutfağından geliyoruz. Herşeyi devletten beklemeden üretici olmak istiyoruz. Spor yapan engellinin alt yapısını sağlayacağız. Bugüne kadar çok iyi şeyler yapılmış, biz daha iyisini yapmaya adayız. Yelken, dağcılık, sualtı gibi branşları bünyemize katacağız. Performans sporu olarak uluslararası alanda daha çok başarı kazanarak ülke tanıtımını da sağlayacağız. Engellileri normal insanların hayatına sokmak için çalışacağız". 

ADI SOYADI Faruk Bilgili 
DOĞUM YERİ VE YILI Kahramanmaraş - 1972 
EĞİTİMİ Bahaeddin Güney Lisesi 
MESLEĞİ İş adamı 
YABANCI DİL İngilizce 
SLOGANI Başarmak için engel tanımıyoruz 
YAPTIĞI SPORLAR Güreş, yüzme, futbol, satranç, judo 
PROJE VE HEDEFLERİ "Sessiz çoğunluğun sesi olmak için göreve talibiz. Bedensel engellilerin toplumda saygın ve hedefleri olan kişiler haline gelmesini sağlayacağız. Pilot iller oluşturup, eğitime ağırlık vereceğiz. Uluslararası alanda Türkiye'nin temsil edilmediği branşları harekete geçireceğiz. Deplasmanlı liglerde sporcuların masraflarını karşılayıp, konaklanacak otellerde onlara göre düzenleme yapılmasını sağlayacağız. Başarılı sporcularımıza aileleri ile birlikte 15 günlük tatil imkanı sağlayarak motivasyonu artıracağız". 


</TEXT>
</DOC>
