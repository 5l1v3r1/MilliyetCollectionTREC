<DOC>
<DOCNO> 268356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/yazar/cetiner.html </URL>
<DATE> 2004/09/02/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Zinadan kurtulmak için en sağlamı imam nik hı 
</HEADLINE>
<TEXT>


ÖNCE zina nedir adını koyalım Ali Püsküllüoğlu'nun dev sözlüğünde verildiği gibi... Zina, evli bir erkek ya da kadının eşinden başka biriyle kendi isteğiyle kurduğu ilişkidir. 
Şimdi böyle olduğuna göre, nikahlı eşi, kafası bozulup veya kıskanıp, kocasını imam nikahlı bir veya iki eşiyle yatak odasında bastırırsa ne olur Kadın da erkek de içeri mi girer 
Böyle olmaz da, imam nikahlı eşi bir başka evde oturuyorsa, nikahlı eş şikayet ederse ve bu beraberliği ispat ederse erkek de kadın da zina yapmış mı oluyor 
Anadolu da İstanbul da üç karılı hatta dört karılı erkekler dolu Ankara'da bu yasanın oylamasında bulunacak bir miktar vekilimiz de herhalde vardır imam nikahlı eşi olan 
Şimdi bunlar zina suçuyla mahkemeye mi verilecek 
Resmi nikahlı olmadıkları takdirde sorun yok Kaç kadınla yaşarlarsa yaşasınlar keyif onların Kadınlar için de böyle, eğer resmi nikahları yoksa sıkıntı yok. 
O zaman medeni yani resmi nikah tehlikeli bir birliktelik olmuyor mu 
Acaba böyle bir risk taşımayan imam nikahı en garantili nikah mı 

Termometre üreten tek tesis kapanıyor Sıcak veya soğuk günlerde yiyecek içecek kadar gerekli olan nedir Termometre... odaların ısı durumunu başka nasıl öğreneceğiz Alıştığımız dille söyleyeyim derece ile. 
Bizim Anadoluhisarı eczanesine gittim. Eczacı Bilal Bey, Hemen size bir derece vereyim" dedi. Getirdi ağaç üzerine yerleştirilmiş ince cam boru içinde cıvası, basit bir termometre. 
Kaptığım gibi eve koştum. 

Tek üretici Termosan 
Bu arada termometrenin plastik ambalajını sökerken üzerinde bir adres, marka ve yazılar gördüm. Eğer elinizdeki termometre bozuksa getiriniz değiştirelim, diyor. 
Telefon ettim Santermo firmasına... Sahibi Mehmet Aydın Bey çıktı, sorum üzerine daha birçok türleri bulunduğunu söyledi. 
Merak bu ya, sordum, yılda kaç tane derece üretilir diye... 
- Türkiye'de tek üretici biziz. Yılda yaklaşık 200 bin civarında termometre üretirdik. Ama şimdi bu 30 binlere düştü. 
- Neden İnsanlar artık derece kullanmıyor mu 
- Çinlilerin malları istila etti piyasayı. 
Tahtakale'den Türkiye'nin en ufak pazarlarına kadar her yer büyük bölümü kaçak Türkiye'ye sokulan Çin malı termometrelerle dolu. Ne vergi ne bir kayıt. 
Lütfen biraz bilgi verir misiniz, dedim. Buyurun Mehmet Bey'in feryadı faksını 
"Çin malları rezaletini ve şimdi de felaketini yaşadığımız bu dönemde, binlerce KOBİ'nin yok olmasına seyirci kalan bu sisteme ve yöneticilerine bir müjdeyi ben vermek isterim. Ülkemizin tek termometre üretim tesisi ve yaklaşık yatırım bedeli 1 milyon dolar olan, tescilli marka ve patent sahibi Santermo Termometre Ltd. Şti.'yi tarihin sayfalarına gömmeye hazırlanıyoruz. 
Kaçak Çin malı termometreyi mecbur kalır alırsak bozuk çıktığında acaba kime, nereye götüreceğiz Pekin'e mi, Şanghay'a mı, yoksa Tayvan'a mı 
Diğer kaçak Çin malları için de geçerli bu sorum 


</TEXT>
</DOC>
