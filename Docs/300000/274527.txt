<DOC>
<DOCNO> 274527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sondun45.html </URL>
<DATE> 2004/09/24/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Sadr'ın yardımcısı, ayaklanmanın tekrar başlama tehdidinde bulundu 
</HEADLINE>
<TEXT>

     Iraklı Şii lider Mukteda Sadr'ın yardımcılarından Şeyh Haşim Ebu Reghif, Iraklı yetkililer Sadr'ın bürolarına baskın düzenlenmeye devam ederlerse, yandaşlarının yeniden ayaklanabileceği tehdidinde bulundu. 
     Reghif, Kufe'de verdiği cuma hutbesinde, bu hafta başında Necef'te Sadr'ın bürosunun basılması ve Şii liderin bazı yandaşlarının gözaltına alınmasına değindi. 
     Anlaşmanın imzalanmasından sonra üzerlerindeki baskının çok büyük olduğunu belirten Reghif, ''Liderimiz talimat verirse geri döneriz...Emir verilirse ayaklanırız'' dedi. 
     Sadr Necef'te Amerikan askerlerine karşı 3 hafta süren bir ayaklanmaya liderlik etmiş, ayaklanma Şii lider Büyük Ayetullah Ali El Sistani'nin arabulurcuğunda varılan anlaşmayla sona erdirilmişti. 
     
</TEXT>
</DOC>
