<DOC>
<DOCNO> 295800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sondun17.html </URL>
<DATE> 2004/12/08/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Solana Putin ileri gitti 
</HEADLINE>
<TEXT>

     AB Ortak Dış Politika ve Güvenlik Yüksek Temsilcisi Javier Solana, Rusya Devlet Başkanı Vladimir Putin'in, Ukrayna konusunda batıya yönelik yaptığı eleştiride ''ileri gittiğini'' söyledi. 
     Putin, Ankara ziyareti sırasında Rus haber ajanslarına verdiği demeçte, ''Batı'nın Ukrayna konusunda sömürgeci şapkasını yeniden taktığını'' söylemişti. 
     Fransa'da yayın yapan Europe radyo kanalının sorularını yanıtlayan Solana, ''Maksadını aşan bir ifade, Avrupa adil ve hilesiz bir seçim süreci olmasını istiyor, bizim adayımız yok'' diye konuştu. 
     Solana, ''Ne Avrupa'nın ne de Putin'in Ukrayna'ya müdahale etme hakkı olduğunu'' söyledi. 
     
     YUŞÇENKO ZEHİRLENDİ Mİ 
     Ukrayna'daki muhalefet lideri Viktor Yuşçenko'nun sağlık durumuna ilişkin bir soru üzerine Solana, ''kendisini muayene eden doktorla Viyana'da uzun bir görüşme yaptığını'' belirterek, ''Bu doktor bana Yuşçenko'nun zehirlendiğini söyledi'' dedi. 
     ''Yuşçenko'yu muayene eden farklı doktorların farklı tanılar koyduğunu'' kaydeden Solana, ''muhalefet liderinin yüzünün ve ifadelerinin değiştiği konusunda kuşku olmadığını'' belirti. 
     
</TEXT>
</DOC>
