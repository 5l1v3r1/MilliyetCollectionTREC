<DOC>
<DOCNO> 283353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/yazar/tamer.html </URL>
<DATE> 2004/10/26/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
YTL'ye alışmak, cep telefonundan daha mı zor 
</HEADLINE>
<TEXT>

Şimdi çoğunluk "Başlangıçta kandırırlar beni" diyor ama, görürsünüz yılbaşına kadar herkes YTL uzmanı kesilecek 

2004'ün ilk aylarıydı. Yeni Türk Lirası için mürekkep ithal edildiğine ilişkin haberlere çoğu kişi bıyık altından gülmüştü. Geçmişte bir çok kez akim kalan paradan sıfır atma girişimi, bu kez en azından 1 - 2 yıl ertelendikten sonra yürürlüğe girer diye düşünülüyordu. Ama hükümet kararlı davrandı, enflasyon ve dış konjonktür de yardımcı oldu ve dün, yılbaşından itibaren kullanacağımız yeni paralarımızla tanıştık. 
Yeni banknotların, aynı değerdeki bugünkü banknotlara gerek renk, gerekse tasarım olarak benzemesi çok isabetli. Neredeyse sadece 6 sıfır atıp, TL'nin önüne Y eklemişler. Yeni banknotları daha uzaktan gördüğümüzde, neyi satın alabileceğimiz konusunda fikrimiz olacak bence. Örneğin 5 YTL'yi gördüğümüzde, beynimiz bugün 5 milyon lirayla ne alabiliyorsak, aynısını alabileceğimiz sinyalini verecek. 
Bugünkü paramızdan farklı olarak YTL'lerin boyutlarının, düşük değerli banknottan yükseğine doğru büyümesi de, kafa karışıklığını ortadan kaldıracak. Elinizdeki banknotlardan boyutu en büyük olanın en değerli olduğunu, tereddüte mahal kalmadan algılayabileceksiniz. 

Cep'ten daha mı zor 
YTL'nin kullanım günü yaklaştıkça, vatandaşta "İlk zamanlar beni mutlaka kandırırlar" tedirginliği de artıyor. Bence çok yersiz bir endişe bu. Pek çok bakımdan yersiz 
Birincisi cep telefonu gibi komplike bir aleti şıp diye öğrenip, kişi başına milli geliri bizim 10 katımız olan zengin ülke vatandaşlarından bile daha fazla kullanabilen bir millet, YTL'yi öğrenmekte mi zorlanacak Güldürmeyin beni. İkincisi salatalık satan işportacımız bile kısa süre öncesine kadar kazandığı parayı akşam dövize çevirip evine gidiyordu. Dolayısıyla diğer ülkelerin aksine halkımız paranın değerini, dünyanın en bol sıfırlı bugünkü paramızla değil, maalesef dolar ya da euro ile ölçebiliyor. Yılbaşından itibaren yaklaşık 1,5 YTL 1 dolar, 1,9 YTL 1 euro edeceğinden vatandaş daha ilk günden, elindeki az sıfırlı YTL'lerin satın alma gücünü hesap edebilecektir. Hiç merak etmeyin. 

Emekli hemen öğrenir 
Üçüncüsü emekliler ya da diğer dar gelirliler açısından da YTL bana göre hiç kafa karışıklığı yaratmayacak 1 Ocak 2005'te ellerine 4 ya da 5 tanecik 100'lük banknot verildiğinde, bütün ayı bu parayla geçirmek durumunda olduklarının derhal idrakine varacaklar. Kiraydı, su - elektrik - cep telefonu faturalarıydı derken, o paranın yarıdan fazlası zaten gidecek bugün de gittiği gibi . Geri kalanı bozdur bozdur harca Kandırılmak için, kandırılabilecek imk na sahip olmak da gerekmiyor mu efendim Dördüncü olarak geriye kalıyor parayı daha dikkatsiz harcayan ya da adeta "gel beni kandır" diyen bir kesim ki...Ne kadar reklam ve tanıtım yaparsanız yapın, hangi önlemi alırsanız alın, onlar ekmeğin kaç kuruş, cep telefonunun kaç lira olduğunu birkaç kez kandırılmadan öğrenemeyeceklerdir Eh, kimileri için de öğrenmenin bir bedeli olmalı değil mi 

En zayıf halkası 
Bence YTL'nin en zayıf halkası, bozuk para miktarında Avrupa ülkelerinin esas alınması. Kartlı alışveriş oranının sadece 9 olduğu Türkiye gibi bir ülkedeki bozuk para miktarı, alışverişlerinde çok az nakit kullanan Avrupa ülkelerinkinden kat kat fazla olmalıydı. 
Bugünkü bozuk para miktarının 250 ve 500 bin liralıklar da dahil 2 katı bozuk paranın tedavüle çıkacağı açıklandı dün. Şu an çoğumuz bozuk para cüzdanı kullanmadığımıza göre, bugünkünün 2 katına çıktığında da cüzdana gerek olacağını sanmıyorum. Zaten hükümetin en büyük destekçisi Ülker bile geçenlerde "Bozuk paraların yarısı, ancak bize yeter" demedi mi 

Reklamı kim yapacak 
Ülker bozuk para miktarının yetersizliğini vurgularken, kendi cesametini de ortaya koyarak, reklam yapma fırsatı bulmuş olabilir. Daha önce de Migros, Tansaş ve Carrefour, peşpeşe açıklamalarla YTL'ye geçildiğinde fiyatları aşağı yuvarlayacaklarını duyurarak reklamlarını yapmamışlar mıydı Ülker'in de hakkıdır. 
YTL'nin pek çok firma için cazip bir reklam malzemesi olacağını çok önce yazmıştım. Yılbaşına kadar YTL üzerinden firma reklamlarına her gün bir yenisi eklenecek ve böylelikle Merkez Bankası'nın tanıtım işi de kolaylaşacak. YTL'nin değerli para olması için, hepimizin sahip çıkması gerekmiyor muydu zaten 



</TEXT>
</DOC>
