<DOC>
<DOCNO> 252263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sontur26.html </URL>
<DATE> 2004/07/01/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Köy yolunda başlayan kavga hastanede bitti 
</HEADLINE>
<TEXT>

     Hatay'ın Dörtyol İlçesi'nde bir genç, tartıştığı bir kişiyi ve araya giren kız kardeşini bıçakladı. Bıçaklanan kızını hastaneye götürmek isteyen anne ise traktörden düşerek ağır yaralandı. 
     Jandarma yetkililerinden alınan bilgiye göre, Yeşilköy Beldesi'nde, İbrahim Y. 48 oğlu Adnan Y. 26 ile eve geldiğinde, eşi Saniye 41 ve kızı F.Y'yi 18 evde bulamayınca traktörüyle aramaya çıktı. 
     İbrahim Y, eşi ve kızını yakındaki köyden olduğu öğrenilen Mustafa İ'nin 42 kullandığı otomobilde gördü. Bunun üzerine traktörü ile aracın önünü kesen İbrahim Y. ve oğlu, Mustafa İ. ile tartışmaya başladı. Kavga sırasında Adnan Y, bıçakla Mustafa İ. ve araya giren kız kardeşi Feride Y'yi ağır yaraladı. 
     Aile fertleri F.Y'yi hastaneye götürmek üzere yola çıktıktan bir süre sonra anne Saniye Y, dengesini kaybederek traktörden düştü. 
     Ağır yaralan Saniye Y. yoldan geçen bir otomobille Dörtyol Devlet Hastanesi'ne kaldırıldı. Saniye Y. ve F.Y. buradaki ilk müdahalelerinin ardından, Adana Numune Hastanesi'ne sevk edildi. 
     Kavgada yaralanan Mustafa İ. ise Dörtyol Devlet Hastanesi'nde tedavi altına alındı. 
     Jandarma ekiplerince İbrahim Y. gözaltına alındı. Kaçan Adnan Y. ise aranıyor. 
     
</TEXT>
</DOC>
