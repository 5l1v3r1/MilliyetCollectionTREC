<DOC>
<DOCNO> 287932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/spor/spo15.html </URL>
<DATE> 2004/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Voleci Şeref vefat etti 

BEŞİKTAŞ'IN efsane futbolcularından "Voleci Şeref" lakaplı Şeref Görkey dün yaşama gözlerini yumdu. Siyah - Beyazlı camianın unutulmaz isimleri arasında yer alan Görkey'in cenazesi bugün Teşvikiye Camii'nde ikindide kılınacak cenaze namazının ardından toprağa verilecek. 

TBMM'den onay 

TBMM Genel Kurulu, İzmir'de 2005'de yapılacak 23. Dünya Üniversitelerarası Spor Oyunları Universiade ile ilgili organizasyona ilişkin yasa tasarısını kabul etti. Kabul edilen yasaya göre, oyunlar için Organizasyon Komitesi ve İcra Kurulu oluşturulacak. 

Kraliyet Ligi bugün başlıyor 

İRFAN KURTULMUŞ 

İSVEÇ, Norveç ve Danimarka'dan 4'er takımın katılımıyla oluşan Royal League Kraliyet Ligi bugün başlıyor. UEFA dışında ilk kez gerçekleşecek mini Kuzey ülkelere özgü lig, futbolcuların performansını korumaları amaçlanıyor. Çünkü İsveç ve Norveç'te ligler Ekim ayı bitiyor, Danimarka'da ise ligin ilk yarısı Kasım sonunda tamamlanıp, Mart ayında başlıyor. 

2008, İsviçre ve Avusturya'da 

2008 Avrupa Futbol Şampiyonası'nın Avusturya ve İsviçre'de düzenlenmesi kesinleşti. Bilindiği gibi bu şampiyonaya ev sahipliği için, Türkiye ile Yunanistan ortaklaşa aday olmuştu. 


</TEXT>
</DOC>
