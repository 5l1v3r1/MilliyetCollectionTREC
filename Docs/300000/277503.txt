<DOC>
<DOCNO> 277503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sonspo18.html </URL>
<DATE> 2004/10/05/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Galatasaray, Kayserispor maçı hazırlıklarına başladı 
</HEADLINE>
<TEXT>

     Galatasaray, ligin 9. haftasında Kayserispor ile yapacağı maçın hazırlıklarını sürdürdü. 
     Sarı-kırmızılıların Florya Metin Oktay Tesisleri'nde, teknik direktör Gheorghe Hagi yönetiminde gerçekleştirdiği ve yaklaşık 1,5 saat süren antrenmanda oyuncular, kondisyon ve pas çalışması yapmakla yetindi. 
     Sarı-kırmızılılar, 2006 Dünya Kupası eleme grubu maçları nedeniyle, Hasan, Bülent ve Necati'yi A Milli Takım'a, Sabri'yi Ümit Milli Takım'a, Baliç, Song ve Mondragon'u da ülke milli takımlarına gönderirken, idmanlar 13 eksik oyuncuyla devam ediyor. 
     İzinli olan Hakan Şükür, Tomas, sakatlıkları bulunan Conceiçao, Ergün ve Arif ile hasta olan Volkan da çalışmada yer alamayan diğer isimler oldular. 
     Galatasaray, hazırlıklarını akşam saatlerinde basına kapalı olarak gerçekleştireceği antrenmanla sürdürecek. 
     
</TEXT>
</DOC>
