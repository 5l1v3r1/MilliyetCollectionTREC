<DOC>
<DOCNO> 265797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sontur38.html </URL>
<DATE> 2004/08/23/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Yaşlı adam dehşet saçtı Kavgalı eşinin içinde olduğu evi ateşe verdi 
</HEADLINE>
<TEXT>

     Kütahya'nın Altıntaş İlçesi'nde yaşlı bir adam, kavgalı olduğu eşinin oturduğu evi ateşe verdi. Kadın, evde yanarak ölürken, adam, kendisine engel olmak isteyen torununu pompalı tüfekle vurarak yaraladı. 
     AA muhabirinin aldığı bilgiye göre, ilçeye bağlı Saraycık Köyü'nde İbrahim Demir 83 , dargın olduğu eşi Sultan Demir'in 74 yaşadığı aynı binanın birinci katını benzin dökerek yaktı. 
     Alevler kısa sürede binayı sararken, içerden çıkmayı başaramayan yaşlı kadın, yanarak hayatını kaybetti. 
     Bu sırada, olayı gören Veysel Bozkaya, dedesine müdahale etmeye çalıştı. Yaşlı adam, torununu da pompalı tüfekle vurarak, yaraladı. 
     Komşuların haber vermesi üzerine olay yerine gelen Altıntaş Belediyesi'ne bağlı itfaiye ekipleri yangını söndürürken, Sultan Demir'in cesedini çıkardı. Yaralı Veysel Bozkaya ise Kütahya Devlet Hastanesi'nde tedavi altına alındı. 
     Olayın ardından kaçmaya çalışan İbrahim Demir, jandarma tarafından yakalandı. Demir, sorgulamasının tamamlanmasının ardından sevk edildiği mahkemece tutuklandı. 
     
</TEXT>
</DOC>
