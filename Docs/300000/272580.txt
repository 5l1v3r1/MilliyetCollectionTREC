<DOC>
<DOCNO> 272580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/yazar/gunes.html </URL>
<DATE> 2004/09/17/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Dünyanın en kötü sosyal sorunu 
</HEADLINE>
<TEXT>


Kimine göre her şey çok sevindirici. Büyüme tarihi bir rekor içinde. Enflasyon da düşüyor. Daha ne istenebilir ki Öte yandan mevcut durumu eleştirenler de cari açık kaygısıyla bir krizle karşılaşabileceği uyarısında bulunuyor. Herkes cari açığa takılınca, piyasalar da gözünü döviz kuruna dikiyor. Oysa sıkıntının aslı cari açıkta değil, sosyal tarafta. Ülkemizde dar gelirli kesim yanıyor da, su vereni yok 
Dünyanın en acımasız toplumsal sorunu işsizliktir. Ücretiniz düşebilir, yahut sendikasızlığa itilebilir, hatta sigortasız kalabilirsiniz. Ama en azından ölmeyecek, yaşamınızı sürdürecek kadar bir geliriniz vardır. İşsiz olan insan ise açtır. Umutsuzdur. İşsizlik her türlü toplumsal sorunun iklimidir. İşsiz adam katil de olur, intihar da eder. Ve ülkemizde tam üç yıldır ekonomi dolu dizgin gitmesine rağmen işsizlik azalmıyor, artıyor. Hem oransal olarak hem de nüfus artışı sürdüğünden rakamsal olarak. 
Krizde işsizliğin artması elbette ciddi bir sıkıntı ifade ediyordu, ama kaçınılmazdı. Satışları düşen ve üretemeyen işveren elbette sonunda işçi çıkaracaktı. Üstelik krizin derinliğini ve süresini kestiremeyen işveren 2001 yılında son derece duyarlı ve iyi niyetli davrandı. Bir süre işten çıkarmaya direndi. Ama sonunda kaçınılmaz olarak işten çıkarmalar başladı. 
2002 - 2003 döneminde yüzde 15 kadar büyüyen ekonomi hiçbir yeni iş kapasitesi yaratamadı. Büyüme daha çok ihracatla ve bir miktar da iç tüketimle elde edildi. 2004 yılında ise büyümenin artık daha çok iç talep ve özellikle yatırımdan kaynaklandığı gözleniyor. Bu yıl da olasılıkla yüzde 10 kadar bir büyüme gerçekleşecek. Böylece son üç yılda milli gelir yüzde 26 oranında büyümüş olacak. 

Toplam tüketim harcamasının ülke payı En yoksul 20 En zengin 20 2002 2003 2002 2003 Toplam 9.3 8.8 38.2 39.8 1. Gıda ve alkolsüz içecekler 13.5 13.1 27.1 28.2 2. Alkollü içecekler, sigara ve tütün 10.2 11.3 31.2 31.0 3. Giyim ve ayakkabı 7.5 6.4 42.8 44.2 4. Konut, su, elektrik, gaz ve diğer yakıtlar 9.5 9.3 35.2 37.5 5. Mobilya, ev aletleri ve ev bakım hiz. 7.6 6.4 50.1 43.4 6. Sağlık 9.9 9.1 37.9 43.5 7. Ulaştırma 4.4 3.8 49.3 58.2 8. Haberleşme 7.1 6.2 43.8 44.5 9. Eğlence ve kültür 2.7 3.5 62.9 59.5 10. Eğitim hizmetleri 2.6 1.2 62.2 69.1 11. Lokanta, yemek hizmetleri ve oteller 6.5 6.2 43.1 45.5 12. Çeşitli mal ve hizmetler 7.7 5.5 49.3 51.2 

Ancak bu dönemde işsiz sayısı ciddi biçimde arttı. Nüfus artış hızının hala oldukça yüksek olduğu toplumlarda işsizlik kavramına sadece oransal olarak bakmak doğru değil. Rakamsal olarak 2001 yılından bu yana sivil nüfus 2.6 milyon arttı. Oransal olarak işsizlik oranı aynı kalsa bile ki arttı işsiz sayısı artmış demektir. 
İşsizliğin yarattığı yoksullaşmayı DİE'nin bu hafta açıkladığı hanehalkı tüketim araştırmasından gözlüyoruz. Yüzde 15'e yakın işsiz olduğuna göre en fakir 20 de aynı kesim. Toplam 100 tüketimin 9.3'ünü harcayan bu en fakir yüzde 20 ertesi yıl pastanın yüzde 8.8'ini harcar olmuş. En zengin yüzde 20 de toplam harcamanın yüzde 38.2'sini yaparken yani diğer alt kesime göre 4.1 kat daha fazla harcama yaparken , 2003 yılında yüzde 39.8'sini yani 4.52 katını harcar olmuş. Özetle, bir yılda bile adaletsizlik hızla büyümüş. 
Adaletsizlik büyüyor da ne oluyor Sanki ülkede sol mu büyüyor Yok, hayır. İşsizlik ve yoksullukla CHP ilgilenmiyor bile Gündemlerinde yok Dünyanın en acımasız sorunuyla CHP ilgilenmeyince, yoksullar da onunla ilgilenmiyor 



</TEXT>
</DOC>
