<DOC>
<DOCNO> 283670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/yazar/uras.html </URL>
<DATE> 2004/10/27/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
İhracatçı getiriyor ithalatçı götürüyor 
</HEADLINE>
<TEXT>


Bakan Kürşad Tüzmen, dün Türkiye İhracatçılar Meclisi'nin TİM derlediği ihracat rakamlarını açıkladı. 1 Ocak - 23 Ekim arasında yapılan ihracatın değeri 50 milyar doları aşmış. 
Bu, ülke ekonomisi için çok önemli bir gelişmedir. Türk müteşebbisinin ihracat konusundaki çabalarının sonucudur. Bu güzel habere sevinmek gerekir... Ama benim gibi "şeytanın avukatları"nın bir sorumluluğu vardır... O sorumluluk da "ön sokakta olanları anlatırken, arka sokakta olan biteni de sergilemektir..."tir. 
Bizim ihracatçılarımız, çalışıyor, çabalıyor, ihracatı artırıyor. Ülkeye döviz getiriyor ama bu dövizler maalesef ülkede kalamıyor... Çünkü ithalatçılarımız ihracatçılarımızdan da hızlı... İthalat artışı ihracatı geçiyor. 
Sadece o kadar da değil... Bazı sektörler var ki, biz onları ihracat şampiyonu diye alkışlıyoruz. Ama bakıyoruz, o sektörler, ihracat yaparak getirdikleri dövizin daha fazlasını ithalat yaparak götürüyor. 
Sayın okuyucularıma bunları rakam vererek anlatmalıyım. Ama bu anlatımın dayanacağı en son bilgiler ağustos ayına ait. 
Ocak - ağustos döneminde ihracatımız geçen yılın aynı dönemine göre yüzde 30 oranında arttı. Buna sevinilmez mi Tabii ki sevindik. Ama geliniz görünüz ki aynı dönemde ithalat yüzde 43 arttı. İhracatçı 41 milyar dolar döviz getirdi diye sevinecekken, bir de baktık ki ithalatçı 58 milyar dolar götürmüş. 
Türkiye'de son yıllarda otomotiv ürünleri ihracatında rekor üzerine rekor kırıyoruz... Ocak - ağustos döneminde bu sektör 4.9 milyar dolarlık ihracat gerçekleştirdi. Ama geliniz görünüz ki aynı dönemde otomotiv sanayii ürünleri ithalatımız bunun içinde üretimde kullanılan parça var, yedek parça var, otomobil - otobüs ithalatı var 7.5 milyar dolar. Sektörün sevinç yaratan ihracat geliri, ithalata giden dövizden 2.5 milyar dolar daha küçük... 
Benzer şekilde elektriksiz makine ithalatı, ihracatın 4.5 milyar dolar, diğer makine ve ulaşım araçları ithalatı, ihracatın 5.8 milyar dolar üzerinde. Tüm sanayi ürünlerinde ithalat, ihracatın 9.2 milyar dolar üzerinde... İşte onun için diyorum ki, ihracat artışına sevinelim, sevinelim de, ithalatın daha hızlı arttığını unutmayalım... 

İhracatçı döviz getiriyor ithalatçı götürüyor Ocak - Ağustos 2004 Milyon dolar İhracat İthalat Fark 1- TARIMSAL ÜRÜNLER 3.653 4.098 -444 2- MADENCİLİK ÜRÜNLERİ 1.827 12.288 -10.461 3- SANAYİ 33.533 42.750 -9.216 Demir ve çelik 3.710 3.061 649 Kimyasallar 1.607 8.987 -7.379 Plastikler 489 2.589 -2.099 Eczacılık ürünleri 187 1.990 -1.802 Diğer kimyasallar 930 4.408 -3.477 Diğer yarı mamuller 3.467 3.021 445 Makineler ve ulaşım araçları 11.200 21.776 -10.556 Otomotiv sanayii ürünleri 4.958 7.521 -2.563 Büro makineleri ve haberleşme cihazl. 1.596 3.715 -2.118 Diğer makine ve ulaşım araçları 4.664 10.539 -5.874 Enerji üreten makine 227 499 -272 Diğer elektriksiz makineler 1.407 5.978 -4.570 Diğer ulaşım araçları 1.344 2.003 -658 Elektrikli makine ve cihazlar 1.684 2.058 -373 Dokumacılık ürünleri 4.038 2.685 1.353 Hazır giyim 7.356 382 6.973 Diğer tüketim malları 2.132 2.836 -703 4. DİĞER ÜRÜNLER 204 2.654 -2.449 TOPLAM 39.219 61.791 -22.571 



</TEXT>
</DOC>
