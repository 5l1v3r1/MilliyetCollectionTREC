<DOC>
<DOCNO> 291493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sonspo24.html </URL>
<DATE> 2004/11/23/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Diyarbakırspor Ankaragücü karşısında talihsiz bir yenilgi aldık 
</HEADLINE>
<TEXT>

     Diyarbakırspor Kulübü Menajeri İsmet Yılmaz, Ankaragücü maçında talihsiz bir yenilgi aldıklarını söyledi. 
     Yılmaz, sahalarında yaptıkları Ankaragücü maçında etkili futbol sergileyen ekibin kendileri olmasına karşın sahadan yenilgi ile ayrıldıklarını bildirdi. 
     Maçta hakemin yanlı bir tutum sergilediğini belirten Yılmaz, ''Maç süresince oynayan takım bizdik. Ama talihsiz bir yenilgi aldık'' dedi. 
     
     ''ŞİDDETİ KINIYORUZ'' 
     Yılmaz, Beşiktaş İnönü Stadı'nda bir gencin bıçaklanarak yaşamını yitirmesine çok üzüldüklerini ifade ederek, ''Cenazenin Dargeçit'e gönderilmesi için Diyarbakır'dan bir ambulans ve otobüs tahsis ettik. Törende kulüp başkanımız Ahmet Göksu da hazır bulunacak. Stat terörünü şiddetle kınıyoruz. Biz mümkün olan önlemlerimizi aldık. Tüm kulüpleri de gerekli önlemleri almaya davet ediyoruz'' dedi. 
     
</TEXT>
</DOC>
