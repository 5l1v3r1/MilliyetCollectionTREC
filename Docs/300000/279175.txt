<DOC>
<DOCNO> 279175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sonspo26.html </URL>
<DATE> 2004/10/11/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Milliler Danimarka'da... Taraftarlardan ''Kral Nerede '' yazılı pankart 
</HEADLINE>
<TEXT>

     18. Dünya Kupası Avrupa Elemeleri 2. Grup'ta 13 Ekim Çarşamba günü Danimarka ile karşılaşacak A Milli Futbol Takımı, başkent Kopenhag'a geldi. 
     Havalanında yaklaşık 200 kadar taraftar tarafından karşılanan Milli Takım futbolcuları bol bol imza dağıttı. Güvenlik görevlileri, taraftarların Emre Belözoğlu'na aşırı ilgi göstermesi nedeniyle zor anlar yaşadı. 
     Taraftarlar arasından 2 kişinin, üzerinde ''Kral nerede '' yazılı bir pankart açması dikkati çekti. 
     Devlet Bakanı ve Başbakan Yardımcısı Mehmet Ali Şahin, Danimarka'ya kazanmak için geldiklerini belirterek, ''Keyfimiz yerinde. Kazanmak istiyoruz. Ama kazanamazsak buradan en az 1 puanla dönmeyi düşünüyoruz'' dedi. 
     A Milli Futbol Takımı, havalanından şehir merkezinde kalacağı Mariott Oteli'ne doğru yola çıktı. 
     İbrahim Toraman'ın yer almadığı Milli Takım, bu akşam TSİ 20.00'de bir çalışma yapacak. 

     
</TEXT>
</DOC>
