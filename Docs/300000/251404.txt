<DOC>
<DOCNO> 251404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/sondun31.html </URL>
<DATE> 2004/06/28/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Irak'ın yeni Başbakanı'ndan Türkiye ve İran'a 'zeytin dalı' 
</HEADLINE>
<TEXT>

     Irak Başbakanı İyad Allavi, Türkiye'ye ''zeytin dalı'' uzattı. 
     Egemenliğin ''koalisyon'' tarafından Iraklılara devri üzerine bugün Bağdat'ta düzenlenen ant içme töreninde konuşan Allavi, ulusal birlik çağrısında bulundu ve aralarında Türkiye ile İran'ın da bulunduğu komşu ülkelere ''barış eli uzattıklarını'' belirtti. 
     Irak yönetimini bekleyen zorlu görevin farkında olduklarını söyleyen Allavi, ''Irak'taki yabancı militanları yakalayıp adalet önüne çıkaracaklarını'' kaydetti. 
     Suç işlemeyen eski Baas üyelerinden, Saddam Hüseyin yanlılarından uzak durmalarını isteyen Allavi, komşulara da ''zeytin dalı'' uzattığını kaydetti. Allavi, ''Komşu ülkelere barış elimizi uzatıyorum. İran ve Türkiye'yi bölge barışı ve istikrarına katkıda bulunmaya davet ediyorum. Suriye, Kuveyt ve Suudi Arabistan'daki kardeşlerimiz de ilişkilerimizi geliştirmeli'' dedi. 
     Allavi, bütün etnik ve dini gruplardan da ulusal birliği güçlendirmek ve terörizmi yenmek için seslerini yükseltmelerini istedi. 
     
</TEXT>
</DOC>
