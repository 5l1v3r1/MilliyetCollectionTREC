<DOC>
<DOCNO> 298733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sonsiy07.html </URL>
<DATE> 2004/12/18/ </DATE>
<TIME> 19.54 </TIME>
<AUTHOR>  </AUTHOR>
<HEADLINE>
Başbakan Erdoğan, konutunda havai fişeklerle karşılandı 
</HEADLINE>
<TEXT>

     Başbakan Recep Tayyip Erdoğan, konutunun bulunduğu Subayevleri'nde, havai fişek gösterileriyle karşılandı. 
     Başbakan Erdoğan, Resmi Konut'tan Başbakanlık Merkez Bina'ya geçerek, bir süredir devam eden tadilat çalışmaları hakkında yetkililerden bilgi aldı. 
     Erdoğan, yaklaşık yarım saat süren incelemelerinin ardından Subayevleri'ndeki konutuna hareket etti. Erdoğan, burada havai fişek gösterileriyle karşılandı. 
     Başbakan Erdoğan, kendisini alkışlayan vatandaşlara el sallayarak karşılık verdi. Erdoğan, binaya girmek üzereyken ''Türkiye Seninle Gurur Duyuyor'' sloganları üzerine vatandaşların yanına geldi. 
     Binanın bulunduğu bahçenin dış kapısında bekleyen çocukların yanına giden Erdoğan, korumalarına çocuklara çikolata dağıtılmasını söyledi. 
     Burada çocuklarla bir süre sohbet eden Erdoğan, vatandaşlara, ''Gelişmelerden memnun musunuz '' diye sordu. Vatandaşlar da Erdoğan'a, ''Memnunuz, helal olsun'' karşılığını verdi. 
     Başbakan Erdoğan, daha sonra ''iyi geceler'' dileyerek konutuna gitti. 
     Erdoğan'ın konutunun bulunduğu apartmanı çevreleyen tellerde Türkiye ve Avrupa Birliği AB bayrakları ile binanın ön tarafında büyük boyutlarda Başbakan Erdoğan'ın posteri ve Türk Bayrağı'nın asıldığı görüldü. 
     
</TEXT>
</DOC>
