<DOC>
<DOCNO> 271578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/spor/bbas.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim'e vize yok 
</HEADLINE>
<TEXT>


GÖKHAN GERMAN 


Ülker bırakmıyor 
ÜLKERSPOR, Seattle Supersonics'ten transfer teklifi alan İbrahim Kutluay'a izin vermedi. Başkan Orhan Özokur, dün Menajeri Tolga Tuğsavul ile birlikte görüşmeye gelen yıldız oyuncu için 1 milyon dolar bonservis ücreti belirledi. Özokur, Tuğsavul'a, "Ya 1 milyon dolar getir ya da İbrahim ayarında bir oyuncu bul" yanıtını verdi. Tolga Tuğsavul, Seattle'ın bonservis ücreti ödemediğini, İbrahim'in bu parayı cebinden vermek zorunda kalacağını belirtti, "Bu nedenle bir kez daha görüşüp, fiyatı indirtmeye çalışacağız" diye konuştu. 

Devler mesaide 

BASKETBOL Milli Takımı, yarınki Hollanda maçının hazırlıklarına başladı. Kaya Peker, sakatlığının düzelmesinin ardından dün ilk kez idmana çıktı. Ancak genç oyuncunun maç kadrosuna alınıp alınmayacağı kesinlik kazanmadı. 12 Dev Adam'ın sabah çalışmasına NBA'den teklif alan ve kulübüyle görüşmesi için izin verilen Kaptan İbrahim Kutluay ile belinde ağrı bulunan Serkan Erdoğan katılmadı. 


</TEXT>
</DOC>
