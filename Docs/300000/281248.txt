<DOC>
<DOCNO> 281248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonsiy08.html </URL>
<DATE> 2004/10/18/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
CHP'li eski milletvekillerinden "ihraç" tepkisi .. 
</HEADLINE>
<TEXT>

     CHP'li bazı eski milletvekilleri, partinin eski genel sekreterlerinden Ertuğrul Günay'ın CHP'den ihraç edilme kararına, ''Kendisine yapılan, hukuksuzluktan ve ayıptan öteye gaddarlıktır'' şeklinde tepki gösterdi. 
     CHP eski milletvekilleri Adnan Keskin, Fatih Atay, Gani Aşık, Ali Haydar Şahin, Ömer Çiftçi, Kazım Özer, Mahmut Işık, Mustafa Yıldız ile Celal Topkan'ın imzaladığı bildiride, Günay'ın sosyal demokrat politikanın inançlı bir savunucusu olduğu belirtilerek, şöyle denildi 
     ''Sayın Günay, siyasetin şahsi çıkar için değil, toplum için yapılması anlayışının önde gelen temsilcilerinden ve sayın genel başkanın sistematik biçimde kıyımına uğrayarak mağdur edilen solun nitelikli politikacılarından birisidir. 
     Kendisine yapılan, hukuksuzluktan ve ayıptan öteye gaddarlıktır. CHP'lileri ve kamuoyunun vicdanını derinden yaralayan bu ihraç kararının da benzerleri gibi yargıdan döneceğine inanıyoruz.'' 
     
</TEXT>
</DOC>
