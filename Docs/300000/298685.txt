<DOC>
<DOCNO> 298685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/yazar/theper.html </URL>
<DATE> 2004/12/18/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kitap okuma cezası 
</HEADLINE>
<TEXT>


Geçen hafta gazetelerde boy boy fotoğrafları çıktı bir grup eleman harıl harıl kitap okuyor. Fotoğraf altı ve haberin başlığı da şu "Ceza çekiyorlar" 
İlginç değil mi Elbette haber olur, hiç kitap okuma cezası görülmüş mü Nitekim haber çıktıktan sonra bana bunu sormayan kalmadı. Bunu yeni ceza kanununa ait bir ceza sanıyorlar. Belli suçların cezasının kitap okumak olduğunu zannedip, bunların hangi suçlar olduğunu soruyorlar. Söyleyeyim. Bizim eski ceza kanununda da yeni ceza kanununda da kitap okuma cezası diye bir ceza yok. Üstelik kitap okumak bir ceza olabilir mi Olmaz elbet. İşin aslı şu. 
Habere konu olan vatandaşlar kooperatif genel kurulunu yapmamış. Kooperatif genel kurulunu yapmamak hapis cezasını gerektirir. Birtakım kötü niyetli kooperatif yöneticileri genel kurulu kasten toplamaz. Ancak bunun dışındakiler amatörce kooperatifçilik yaptığı için genel kurul yapmamanın suç olduğunu bilmez. Ancak bu kişiler dahi mahkemede yargılanır ve cezaya çarptırılır. İşte bu vatandaşlar da cezalandırılmış. Bizim 647 sayılı Cezaların İnfazı Hakkında Kanun benzer cezaların tedbire çevrilebileceği hükmünü taşıyor. İşte h kim de bu tedbiri bulmuş. 
Yasanın sözünü ettiği tedbirlerden biri şu "Altı ayı geçmemek üzere bir eğitim veya ıslah kurumuna devam etme." 
Peki kütüphane bir eğitim kurumu değil mi Öyleyse bu vatandaşlar kütüphaneye devam etsin. Bahse konu yerde kütüphane yokmuş, bulup getirmişler. İşte şimdi vatandaşlar, kooperatif genel kurulunu yapmamanın cezasını kütüphaneye devam suretiyle çekiyorlar. Yani ceza kitap okuma cezası değil, kütüphaneye devam etme cezası. İyi de kütüphaneye devam eden ne yapar Kitap okur. Onlar da okuyor, üstelik hallerinden memnun. İyi değil mi 



</TEXT>
</DOC>
