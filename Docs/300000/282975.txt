<DOC>
<DOCNO> 282975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sontur12.html </URL>
<DATE> 2004/10/24/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Kaymakama taşlı saldırı... 
</HEADLINE>
<TEXT>

     Şırnak'ın Güçlükonak İlçesi Kaymakamı Vural Karagül, makam otomobilinde taşlı saldırıya uğradı. 
     Edinilen bilgiye göre, Kaymakam Vural Karagül, dün akşam saatlerinde 73 AA 003 plakalı makam otomobili ile Atilla Koç Caddesi'nden geçerken, Belediye Başkanı Bahattin Akyol'un çocukları Selahattin Akyol 30 ve Burhan Akyol'un da aralarında bulunduğu bir grubun taşlı saldırısına uğradı. 
     Kaymakam Karagül ile şoförünün yara almadığı saldırıda, otomobilde maddi hasar meydana geldi. 
     Olaydan sonra Selahattin Akyol ve Burhan Akyol'un Güçlükonak Jandarma ekiplerince gözaltına alındığı öğrenildi. Belediye Başkanı Bahattin Akyol, AA muhabirine yaptığı açıklamada, oğlu Selahattin Akyol'un, Atilla Koç Caddesi üzerinde ev yaptırdığını belirterek, şunları söyledi 
     ''Oğlum bedelini ödediği belediyenin itfaiye aracı ile inşaatına su getirmiş. İtfaiye aracını gören ve benimle sürekli uğraşan Kaymakam Karagül, kamera ile bunu görüntülemeye başlamış. Oğlum itfaiye aracı için kesilen fişi göstermesi üzerine Kaymakam Karagül, bu sefer Selahattin'e küfür ederek, tokat atmış. Çıkan münakaşa sırasında mahalledeki çocuklar da aracı taşlamış. Benim 2 oğlum da olaydan sonra gözaltına alınmış.'' 
     
</TEXT>
</DOC>
