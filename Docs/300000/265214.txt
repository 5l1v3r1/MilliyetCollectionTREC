<DOC>
<DOCNO> 265214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/yasam/yas02.html </URL>
<DATE> 2004/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Daltonlar' gibi kaçmış 
</HEADLINE>
<TEXT>


F tipi cezaevinden kaçan ilk mahk m olan Hasan Tabak, çarşafları birbirine ekleyip 15 dakikada firar etmiş... 

TOLGA ŞARDAN Ankara 

Adana'da önceki gün yakalanan Türkiye'nin ilk F tipi cezaevi firarisi Hasan Tabak 23 , Kürkçüler Cezaevi'nde 7 Mayıs'ta gerçekleştirdiği firarın 'inceliklerini' anlattı. 
Organize suç örgütü üyesi olmak ve adam öldürmeye teşebbüsten tutuklanan Tabak, çizgi roman Red Kit'teki '4 kötü kardeş' olan Daltonlar'ın firarlarında olduğu gibi önce çarşafları birbirine bağlayıp ip haline getirdi ve havalandırmadan çatıya çıktı. Çatıdaki kamerayı bozan Tabak, personel kamerayı tamir için uğraşırken çarşafla cezaevi avlusuna inip avludaki nöbetçi bulunmayan kulübeye çıktı. Buradan tel örgülerden atlayarak E - 5 karayoluna ulaşan Tabak, bir kamyonla kente ulaştı. Ve bütün firarı da 15 dakika içinde gerçekleştirdi. 
Kent merkezinde 3 ay saklanan Tabak, 18 Ağustos'ta polisin elinden son anda kaçtı. Tabak'ın adamlarıyla toplantı yapacağını haber alan polis, baskında 13 kişiyi gözaltına aldı, ancak firariyi bulamadı. Tabak da önceki gün bir minibüste yakalandı. 




</TEXT>
</DOC>
