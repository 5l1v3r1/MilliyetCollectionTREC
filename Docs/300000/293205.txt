<DOC>
<DOCNO> 293205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sontur57.html </URL>
<DATE> 2004/11/29/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Yüksek Askeri Şura yarın toplanıyor... 
</HEADLINE>
<TEXT>

     Yüksek Askeri Şura yılda iki kere toplanıyor Yüksek Askeri Şura'nın yıllık ikinci olağan toplantısı, Başbakan Recep Tayyip Erdoğan'ın başkanlığında yarın toplanacak. 
     Genelkurmay karargahında yapılacak toplantıda, Türk Silahlı Kuvvetleri'nin personel, eğitim ve disiplin konuları başta olmak üzere planlı faaliyetleri değerlendirilecek. 
     Yüksek Askeri Şura, çalışmalarını aynı gün tamamlayacak. Şura kararları, Cumhurbaşkanı Sezer tarafından onaylandıktan sonra, Genelkurmay Başkanlığı Genel Sekreterliği tarafından duyurulacak. 
     
     YAŞ, yılda iki kez yapılıyor 
     Yüksek Askeri Şura, her yıl ilki ağustos ayında olmak üzere iki olağan toplantı yapıyor. Ağustos ayındaki toplantıda, ağırlıklı olarak terfi ve emeklilikler, ikinci olağan toplantıda ise TSK'yı ilgilendiren diğer konular görüşülüyor. 
     
     Toplantıya kimler katılacak 
     Toplantıya, Genelkurmay Başkanı Orgeneral Hilmi Özkök, Milli Savunma Bakanı Vecdi Gönül, Kara Kuvvetleri Komutanı Orgeneral Yaşar Büyükanıt, Deniz Kuvvetleri Komutanı Oramiral Özden Örnek, Hava Kuvvetleri Komutanı Orgeneral İbrahim Fırtına, Jandarma Genel Komutanı Orgeneral Fevzi Türkeri, 1'inci Ordu Komutanı Orgeneral Hurşit Tolon, 2'nci Ordu Komutanı Orgeneral Şükrü Sarıışık, 3'üncü Ordu Komutanı Orgeneral Orhan Yöney, Ege Ordu Komutanı Orgeneral Işık Koşaner, Kara Kuvvetleri Komutanlığı Kurmay Başkanı Orgeneral Fethi Remzi Tuncel, Harp Akademileri Komutanı Orgeneral Faruk Cömert, Genelkurmay 2'nci Başkanı Orgeneral İlker Başbuğ, Donanma Komutanı Oramiral Yener Karahanoğlu ile Kara Kuvvetleri Eğitim ve Doktrin Komutanı Orgeneral İsmail Koçman katılacak. 
     
     Yüksek Askeri Şura yılda iki kere toplanıyor 
     Toplantıda, Genelkurmay başkanları da hazır bulunacak. Yüksek Askeri Şura, her yıl ilki ağustos ayında olmak üzere iki olağan toplantı yapıyor. Ağustos ayındaki toplantıda, ağırlıklı olarak terfi ve emeklilikler, ikinci olağan toplantıda ise TSK'yı ilgilendiren diğer konular görüşülüyor. 
     
</TEXT>
</DOC>
