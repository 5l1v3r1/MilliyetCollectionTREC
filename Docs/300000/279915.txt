<DOC>
<DOCNO> 279915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/guncel/gun90.html </URL>
<DATE> 2004/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Türk televizyonlarında unutulmayan anlar .. 

Beyaz Show'a katılan Rafet El Roman'a eski eşi Tuba Altıntop'un geleceği şeklinde bir anons yapılması, Love Story eşliğinde stüdyoya bir adamın girmesi. Rafet'in kısa süreli felce uğraması. Sonunda başını kaldırıp adamı görmesi, çaktırmadan büyük bir soluk vermesi. Ardından da işi şakaya vurmak için "ama adam da iyi geldi yani .." diye yorumda bulunması...Telegol adlı programda Gökmen Özdenak'ın Ziya Şengül'ün kına yaksınlar lafının üzerine stüdyoya kınayla gelmesi, Sinan Engin'in "buyurun kına gecesine" lafının üzerine üst başlık olarak "Telegol'de Kına Gecesi" gibi bir yazının belirmesi ve fonda Candan Erçetin'den "Yüksek Yüksek Tepeler"in çalınması...11 Eylül 2004 tarihinde gece 1 dolaylarında Ceviz Kabuğu programında kamera arkasında sıkılan birinin su şişesini büzüştürüp oluşan basınçla kapağını fırlatarak stüdyo içinde uçurması, Hulki Cevizoğlu ve konuğunun 1-2 saniye kapağa bakması...Star Tv'nin ilk yayın yıllarında Galatasaray'ın bir maçında sakatlanan Semih'in yerde kıvranması esnasında kameranın apış arasına zoom yapması ve spiker Bülent Karpat'ın "Star'ın giremeyeceği yer yoktur " demesi...Mustafa Denizli'nin Atv'de Bizim Stadyum'u sunduğu dönemde, hakemliği yeni bırakan Erman Toroğlu'nu anons ederken "tartışmasız Türkiye'nin en büyük düdüğü" demesi Erman Toroğlu'nun afallaması...Güllü'nün yeni kasetinin promosyon çalışmaları sırasında Kuşum Aydın'ın programına katılması... İlerleyen dakikalarda şarkısını söylerken fenalık geçirmesi ve akabinde bayılması. Orada bulunan İkinci Bahar Nurhan'ın Güllü'yü kucaklayıp kulise götürmesi. Daha sonra Güllü'nün hastaneye götürüldüğü ambulansın yolda kaza yapması. Ambulansa can havliyle giren bir vatandaşın Güllü'yü kucaklaması ve indirirken düşürmesi. Bu olayların saniye saniye canlı olarak yayınlanması. Hastaneye götürülen Güllü'nün hiç bir şeyinin olmadığının anlaşılması. Ve ardından Güllü'nün "ben o kaza olmadan bir iki dakika önce rüyamda kaza geçirdiğimi gördüm" demesi. Ortamda bulunanların Güllü'ye inanmaması... Objektif programında Kuran'ın şifresini çözdüğünü söyleyen adamın bir ilahiyatçıya sürekli "Kuran'ı okumaktan acizsin" demesi, sonunda adamın sinirlenip "kim aciz, sen acizsin, hıyar " diye çıkışması... 

Benim yolumu takip etmek isteyen gençlere sesleniyorum Bu iş, meslek aşkı olmadan olmaz, özel hayat yok, bununla yatıp, bununla kalkacaksınız .. 
Freddy Krueger 

Kutsal Kazanç 

"Kutsaldır" diye yazar bütün vergi dairelerinin duvarlarında. Her ne kadar kimse "kutsal" diye değil, "ceza"sı var diye kerhen ödese de, o toplanan kutsal vergilerden harcanarak levhalara bastırıp duvara asılmış bir veciz söz işte. Derken, 1 Yunanistan maçındaki beraberlikten 30 milyar prim beklerken, 12 milyar vergi kesildiğini gören futbolcular, "Futbolcu ne anlar vergiden, söylenilen primi net algılar" diyerek, kutsal kazançtan pek de memnun olmadıklarını belli ettiler. Derken derken, 2 Salı günkü gazetelerde, Galatasaray'ın Milli futbolcusu Ergün Penbe'yle ilgili bir haber çıktı. Habere göre Ergün Penbe, boşandıktan sonra ilk kez yeni nişanlısıyla alemde görülmüştü. Burası, magazincilerin vıcık dünyasını ilgilendiren bölüm. Bizi ilgilendiren kısım, Ergün Penbe, boşandığı eşine... 
Bahçeşehir'de 2 dubleks villa tahmini 3 trilyon 2 son model jeep markasına göre 300-400 milyar Aylık 4 milyar nafaka ödeyecekti... 
Allah daha fazla versin, kendisi yılların futbolcusudur. Özellikle son yıllarda futbolculara ödenen astronomik rakamlardan sonra, Ergün Penbe'nin bu miktarda bir nafakayı ödeyebilmesi, kimseyi şaşırtmamalı. Bizi de şaşırtmadı... Sadece, Yunanistan maçından sonra, uygulamaya şiddetle karşı çıkan futbolcuların primlerinden vergi kesilmeye başlanmasının güzel ve örnek bir uygulama olduğu ortaya çıktı birkaç gün içinde. Kutsal kazançların artması pek güzel... 

Bütüncül 
"Bu kız için sadece gözyaşı dökülmez, bütün yaşlar dökülür..." b b 
</TEXT>
</DOC>
