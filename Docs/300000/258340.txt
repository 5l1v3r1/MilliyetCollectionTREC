<DOC>
<DOCNO> 258340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sontur40.html </URL>
<DATE> 2004/07/26/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Tuzla Piyade Okulu arazisi içerisinde orman yangını .. 
</HEADLINE>
<TEXT>

     Piyade Okulu arazisi içerisindeki fundalık alanda çıkan yangında, geniş bir alan zarar gördü. 
     Fundalık alanda öğle saatlerinde henüz belirlenemeyen bir nedenle başlayan yangın, rüzgarın da etkisiyle kısa sürede geniş bir bölgeye yayıldı. 
     Bölgenin tepelik olması nedeniyle Tuzla ve Pendik itfaiye ekipleri yangına müdahalede güçlük çekerken, İstanbul Orman Bölge Müdürlüğü'ne bağlı bir yangın söndürme helikopteri de çalışmalara destek verdi. 
     Yangın, helikopter ve itfaiye ekiplerinin yaklaşık iki saatlik çalışmasıyla kontrol altına alınarak söndürüldü. 
     Olayda geniş bir fundalık alanının zarar gördüğü, yangının çıkış nedeninin araştırıldığı belirtildi. 
     
</TEXT>
</DOC>
