<DOC>
<DOCNO> 275955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sonspo04.html </URL>
<DATE> 2004/09/29/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Ankaraspor maçında Hakan Şükür ve Hasan iğne ile oynayabilecek... 
</HEADLINE>
<TEXT>

     Galatasaray'ın 1 Ekim Cuma günü yapacağı Büyükşehir Belediyesi Ankaraspor maçında sakatlıkları bulunan futbolculardan Baliç'in yer almasının zor olduğu açıklanırken, Hakan Şükür ve Hasan'ın ise iğne ile oynayabilecekleri bildirildi. 
     Kulüp doktoru Murat Çevik, İstanbulspor maçının sadece ilk 45 dakikasında forma giyen ve sakatlandığı için oyundan çıkmak zorunda kalan Baliç'in, dizindeki ödem nedeniyle Büyükşehir Belediyesi Ankaraspor maçında forma giyemesinin zor olduğunu söyledi. 
     Galatasaray'ın dün akşam yaptığı antrenmanda sakatlanan futbolculardan Hakan Şükür'ün sağ, Hasan'ın da sol ayak baş parmaklarında ezilmeye bağlı sakatlık meydana geldiğini anlatan Dr. Çevik, iki oyuncunun halen takımla birlikte çalışmalara çıkmadıklarını, ancak iğne ile cuma günü yapılacak maçta oynayabileceklerini ifade etti. 
     ''Cim Bom''da üst baldırında lif kopması meydana gelmesi nedeniyle sakatlanan Conceiçao da yaklaşık 1 ay sahalardan uzak kalacak olması nedeniyle başkent deplasmanında oynayamayacak. 

     
</TEXT>
</DOC>
