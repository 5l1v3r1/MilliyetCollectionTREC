<DOC>
<DOCNO> 269282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/son/sonyas09.html </URL>
<DATE> 2004/09/05/ </DATE>
<TIME> 22.13 </TIME>
<AUTHOR>  </AUTHOR>
<HEADLINE>
Gülben Ergen evlendi 
</HEADLINE>
<TEXT>

     Sanatçı Gülben Ergen ile Mustafa Erdoğan, Kemer Country'de düzenlenen törenle dünya evine girdi. 
     Nikah töreninde, gelin Gülben Ergen'in şahitliğini Ayşe Özgün, damat Mustafa Erdoğan'ın şahitliğini ise gazeteci Tuncay Özkan yaptı. 
     Nikah Defteri'nin imzalanması sırasında Erdoğan, Ergen'in ayağına basarken, çiftin mutlulukları gözlerinden okunuyordu. 
     Törenin ardından yeni evli çift, rock şarkıcısı Civan Haco'nun Gülüm adlı şarkısı eşliğinde dans etti. 
     Törene kızı Berfin ile katılan Yılmaz Erdoğan, çok mutlu olduklarını söyledi. 
     Bu arada, çiftin ellerine kına yaktığı görülürken, düğüne katılan söz yazarı Şehrazat, Mustafa Erdoğan'ın evinde aile içinde kına gecesi yapıldığını söyledi. 
     
</TEXT>
</DOC>
