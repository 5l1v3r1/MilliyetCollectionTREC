<DOC>
<DOCNO> 296456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/spor/spo09.html </URL>
<DATE> 2004/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim Raporu 
</HEADLINE>
<TEXT>


Milliyet 39 federasyona talip, 105 adayı tanıtıyor 


KÜREK 

ADI SOYADI Çetin Öztürk 
DOĞUM YERİ VE YILI İstanbul - 1964 
EĞİTİMİ Anadolu Üniversitesi İktisat Fakültesi 
MESLEĞİ Gazeteci 
YABANCI DİL İngilizce, Arapça 
SLOGANI Geleceği biçimlendirmeye yürekli 
YAPTIĞI SPORLAR Kürek Lisanslı , Yüzme, Tenis 
PROJE VE HEDEFLERİ "4 yıl boyunca alt yapıya, branşın yaygınlaşmasına çalıştık. Bu konudaki çabalarımız ümitler kategorisinde aldığımız Dünya şampiyonluğu ile meyve vermeye başladı. Şimdi amacımız büyüklerde de başarıyı yakalamak ve olimpiyat şampiyonluğuna ulaşmak. Her yaştan insana düzenli spor yapma bilincini aşılamaya çalışacağız. Haliç'te milli takım tesisleri oluşturacağız. Sporcu, antrenör ve hakem sayımızı arttırırken, sponsorlarla daha geniş çalışma alanları yaratacağız. Kulüplere destek olacağız". 

ADI SOYADI Remzi Tan 
DOĞUM YERİ VE YILI İstanbul - 1947 
EĞİTİMİ Polis Akademisi 
MESLEĞİ 1. Sınıf Emniyet Müdürü 
YABANCI DİL İtalyanca, İngilizce 
SLOGANI Olimpiyatlara ulaşmada tesisleşme önem kazanacak 
YAPTIĞI SPORLAR Kürek Lisanslı 
PROJE VE HEDEFLERİ "Bu sporun yaygınlaşması, olimpiyat standartlarına uygun parkur ve tesislerin kurulmasını gerçekleştirmek ve uluslararası alanda adını duyurmak amacındayım. Kulüplerin katılacağı, şeffaf, tarafsız, katılımcı, güçlü koordinasyonu olan bir yönetim ile bunu gerçekleştireceğimize inanıyorum. Branşın en önemli sorunu tesis ve parkur eksikliği. Uluslararası standartlara uygun tesisleri en kısa zamanda sağlayacağız. Sporun kalkınması için eğitime ağırlık vereceğiz ve malzeme sorununu gidermeye çalışacağız". 

MASA TENİSİ 

ADI SOYADI Oktay Çimen 
DOĞUM YERİ VE YILI Kırşehir - 1960 
EĞİTİMİ Gazi Üniversitesi Beden Eğitimi ve Spor Yüksekokulu 
MESLEĞİ Öğretim Görevlisi 
YABANCI DİL İngilizce 
SLOGANI Masa tenisi oyna, sürat, ritim, pratik zeka ve estetiği yakala 
YAPTIĞI SPORLAR Masa Tenisi Lisanslı 
SPORTİF BAŞARILARI Defalarca tek erkekler ve çiftlerde Türkiye şampiyonluğu, 3 kez Balkan, 1 kez Akdeniz Oyunları şampiyonu, 1 kez Akdeniz Oyunları ikincisi. 
PROJE VE HEDEFLERİ "Camiaya ve ülkeye hizmet etmek için onurlu bir görev saydığım bayrak yarışına tekrar katılmak istiyorum. 4 yıllık görev süremizde tarihimizdeki ilk başarıları yakaladık. Avrupa'da yıldızlar kategorisinde bir altın, iki bronz madalya kazandık. Yeni dönemde sporcu potansiyelimizi korumak ve çoğaltmak, masa tenisini ülkenin her köşesinde oynanabilir hale getirmek, kulüp, hakem ve antrenör sayısını arttırmak, uluslararası organizasyonlara talip olmak hedeflerimiz". 

ADI SOYADI Orhan Kökel 
DOĞUM YERİ VE YILI İstanbul - 1960 
EĞİTİMİ İstanbul Kasımpaşa Lisesi 
MESLEĞİ Serbest 
YABANCI DİL İngilizce 
SLOGANI Birkaç kulübün ve sporcunun değil, tüm Türkiye'nin federasyon başkanı olmak için geliyorum 
YAPTIĞI SPORLAR Basketbol Lisanslı , Masa Tenisi 
PROJE VE HEDEFLERİ "Camianın özlemi içinde olduğu başarıları yaşatmak, bu başarının kalıcı olmasını sağlayacak sistemi oturtmak için aday oldum. Milli takım düzeyinde Avrupa 1. liginde mücadele etmek ve olimpiyatlara katılmak, elit sporcuları Dünya ve Avrupa klasmanında üst sıralara tırmanması ana hedeflerimiz. Projelerimizin başında sporun yaygınlaştırılması, tesislerin arttırılması, okullarla işbirliği, kulüplerle ilişkilerin kuvvetlendirilmesi, eğitim geliyor. Büyük kulüplerin futboldaki rekabetlerini branşımıza da çekmek istiyoruz". 

MODERN PENTATLON 

ADI SOYADI Mehmet Sait Yakut 
DOĞUM YERİ VE YILI Şanlıurfa - 1972 
EĞİTİMİ İstanbul Hukuk Fakültesi Devam ediyor 
MESLEĞİ Gazeteci, yapımcı 
YABANCI DİL İngilizce, Arapça 
SLOGANI 2008 yakın zaman, Pekin Uzakdoğu, Hedef Uzak mesafeye kısa zamanda varmak 
YAPTIĞI SPORLAR Doğa sporları, motor sporları 
PROJE VE HEDEFLERİ "Türkiye'de şu ana kadar göstermelik bir federasyon düzeyinde temsil edilen, gücün ve kabiliyetlerin bileşkesi olarak tanımlanan Modern Pentatlon'u tanıtabilmek için göreve gelmek istiyorum. Yüzme, atletizm, atıcılık, eskrim ve binicilik federasyonları ile müşterek eğitim aktiviteleri gerçekleştireceğiz. Uluslararası federasyonun eğitim programlarına katılıp, gelişmeleri yakından takip edeceğiz. Lisanslı sporcu, antrenör ve hakem sayısını olimpiyatlarda temsil etme yeterliliğine, kalitesine ulaştıracağız". 

ADI SOYADI Tarkan Kurt 
DOĞUM YERİ VE YILI Ankara - 1974 
EĞİTİMİ Gazi Üniversitesi İktisadi ve İdari Bölümler Fak. Pazarlama Bölümü 
MESLEĞİ İnşaat 
YABANCI DİL İngilizce 
SLOGANI Modern Pentatlon'da ilklere ve başarıya hep birlikte 
YAPTIĞI SPORLAR Kros, Tekvando, Masa Tenisi 
PROJE VE HEDEFLERİ "En genç federasyon başkan adayı olarak güç ve dayanıklılığın birleşimi olan modern pentatlonu gerektiği şekilde tanıtmak için göreve hazırım. Kulüpleşmeyi sağlayarak sporcu sayısını arttırmak, hükümet, genel müdürlük, camia ve çeşitli kurumlarla dirsek temasına geçerek bu dalın yaygınlaşmasını sağlamak başlıca görevimiz olacak. Hedefim dünya şampiyonalarında ve olimpiyatlarda madalya kazanacak sporcular yetiştirmek ve ülkemizi en iyi şekilde temsil etmek". 

OKÇULUK 

ADI SOYADI Uğur Erdener 
DOĞUM YERİ VE YILI Kaman - 1950 
EĞİTİMİ Hacettepe Üniversitesi Tıp Fakültesi 
MESLEĞİ Doktor 
YABANCI DİL İngilizce 
YAPTIĞI SPORLAR Basketbol Lisanslı , Atletizm 
ULUSLARARASI GÖREVLERİ Uluslararası Okçuluk Federasyonu birinci asbaşkanı, Avrupa Okçuluk Federasyonu Başkanı 
PROJE VE HEDEFLERİ "21 yıldır sürdürdüğüm başkanlık görevimde Türk okçuluğunu Dünya'nın ilk 6 ülkesi arasına soktuk. Hedefimiz Pekin'de, iki kez kılpayı kaybettiğimiz, olimpiyat madalyasına mutlaka ulaşmak. Yeni ve genç sporcu kazandırma projesi genişletilecek, malzeme desteği sürecek, Antalya dışında yeni okçuluk merkezi oluşturulacak. Uluslararası yönetimlerde yeni isimlerin görev alması için çalışmalar devam ederken, genç ve büyüklerde milli takımlarımızın uluslararası başarılarını arttırmak için ek çalışma yapılacak". 

ADI SOYADI Macide Erdener 
DOĞUM YERİ VE YILI Ankara - 1949 
EĞİTİMİ Hacettepe Üniversitesi Sosyoloji Yüksek Lisans Bölümü 
MESLEĞİ Sosyolog 
YABANCI DİL İngilizce, Almanca 
SLOGANI Doğru ilkelerle en iyiye 
YAPTIĞI SPORLAR Okçuluk Lisanslı , Atıcılık 
SPORTİF BAŞARILARI Türkiye Şampiyonu, milli sporcu, antrenör ve uluslararası hakem 
PROJE VE HEDEFLERİ "Sporculuktan, antrenörlük ve hakemliğe kadar her kademesinde görev yaparken edindiğim bilgi ve deneyimlerimi kullanarak Türk okçuluğunu daha da ileriye taşımak için aday olmaya karar verdim. Projelerimin başında devletten alınan bütçe ve sponsorlardan temin edilen kaynakların okçuluk için kullanılması ve milli takımların başarı seviyesinin yükseltilmesi var. Branşın aile sporu haline getirilip, aile bütünlüğü içinde katılımın çoğaltılmasına çalışacağız". 

OTOMOBİL 

ADI SOYADI Mümtaz Tahincioğlu 
DOĞUM YERİ VE YILI İstanbul - 1952 
EĞİTİMİ Londra Üniversitesi Ekonomi Fakültesi 
MESLEĞİ Sanayici 
YABANCI DİL İngilizce 
SLOGANI Başarılarımız geleceğimizin referansıdır 
YAPTIĞI SPORLAR Karting, Formula 3 Lisanslı 
SPORTİF BAŞARILARI 3 Kez Türkiye Karting Şampiyonu, Türkiye Formula 3 Şampiyonalarında 2 ikincilik, 1 üçüncülük 
ULUSLARARASI GÖREVLERİ FIA Motor Sporları Konseyi üyesi, Avrupa Ralli Şampiyonası Organizatörler Komitesi Başkan Yardımcısı, uluslararası gözlemci, sportif komiser 
PROJE VE HEDEFLERİ "1997'den bu yana yürüttüğüm başkanlık dönemimde ilkemiz, hayalleri hedef, umutları gerçek yapmaktı. Başardık. Türkiye'nin adını dünya otomobil sporlarında duyurmakla kalmadık, imkansız olarak görünen WRC'ye iki kez ev sahipliği yaptık, Formula 1'in Türkiye Grand -prix'inin 2005'te düzenlenmesi hayalini gerçekleştirdik. Bugüne kadar elde edilmiş başarıların devamını getirmek, kulüplere finansal destek sağlamak, F1 organizasyonunu en yüksek kalitede gerçekleştirmek, Dünya Karting Grand Prix'ini organize etmek sportif hedeflerimiz arasında". 

ADI SOYADI İskender Aruoba 
DOĞUM YERİ VE YILI Ankara - 1944 
EĞİTİMİ Ankara Üniversitesi 
MESLEĞİ Teknoloji Yüksek Mühendisi 
YABANCI DİL Almanca, Fransızca, İngilizce 
SLOGANI Hakkında karar verilenlerin karara iştirak etmesi için 
YAPTIĞI SPORLAR Basketbol, Yelken, Kürek, Otomobil Sporları 
PROJE VE HEDEFLERİ "Kulüplerin katkısı ile 'Her kafadan bir ses çıkartıp' o sesler ile doğruyu bulup, herkesin kabullenerek memnun olacağı bir yönetim vaad ediyorum. Federasyon karar değil, uygulama yeridir. Profesyonel bir ekiple şu ana kadar elde edilen başarıların devamını sağlarken, branşların yurt geneline yayacağız. Şampiyonalara katılımın çok düşük olduğu bir gerçek. Sporcu sayımızı arttırmak için çalışacağız. Türk pilotlarının uluslararası rallilerden dereceyle dönmesine yönelik program uygulayacağız. Bu sporun layık olduğu yere gelmesi için uğraşacağız." 

ADI SOYADI Ömer Faruk Berksan 
DOĞUM YERİ VE YILI İstanbul - 1950 
EĞİTİMİ İstanbul Üniversitesi İktisat Fakültesi 
MESLEĞİ İşadamı - yönetici 
YABANCI DİL İngilizce 
SLOGANI Kendisiyle değil, dünya ile yarışan bir federasyon 
YAPTIĞI SPORLAR Havacılık 
PROJE VE HEDEFLERİ "Başkanlığa reformist düşünce ve projelerimizi uygulamak için aday oldum. Yıllardır bu sporun içindeki biri olarak ilk uygulamamız bir yıl içinde özerk statüye kavuşmak. Yarışma ve antrenmanlarda kullanılan benzinin maliyetini düşürmek amacıyla vergi muafiyeti çalışmalarına başlamak, kurumsallaşmayı sağlamak, kulüpleri spor yapan, sporcu yetiştiren birimler haline getirmek, tesis için arazi temin etmek, ulusal ve uluslararası yarışmaların yanısıra mahalli organizasyonlara da ağırlık vermek, sponsorluk sistemini faal hale getirmek hedeflerimiz". 

TEKVANDO 

ADI SOYADI Metin Şahin 
DOĞUM YERİ VE YILI Pınarbaşı - 1963 
EĞİTİMİ Gazi Üniversitesi Beden Eğitimi ve Spor Yüksekokulu 
MESLEĞİ Öğretim Görevlisi 
YABANCI DİL İngilizce 
SLOGANI En yükseğe, başarıda zirveye, sporda fair play 
YAPTIĞI SPORLAR Tekvando Lisanslı 
SPORTİF BAŞARILARI Seul Olimpiyat üçüncüsü, Dünya ikincisi ve üçüncüsü, Avrupa şampiyonu ve iki kez ikinci 
ULUSLARARASI GÖREVLERİ Dünya Tekvando Birliği yönetim kurulu üyesi 
PROJE VE HEDEFLERİ "8 - 10 aylık dönemde tekvandoyu geldiği noktadan daha da ileriye taşımak için çalıştık, devam edeceğiz. Dünya tekvandosunun yönetildiği merkeze girdik. Bu güçle Türk tekvandosunun adının daha çok duyulması için mücadeleye devam edeceğiz. İlk etapta yönetmeliklerimizi değişen teknolojiye uygun hale getirip, bölgelerin bilgisayarlı elektronik puanlama sistemi ve tatami eksiğini gidereceğiz. Sponsorluk sisteminden yararlanarak ek kaynak yaratacak ve özerkliğin altyapısını oluşturacağız". 

ADI SOYADI Nusret Ramazanoğlu 
DOĞUM YERİ VE YILI Kocaeli - 1965 
EĞİTİMİ Marmara Üniversitesi Atatürk Eğitim Fakültesi 
MESLEĞİ Öğretim Üyesi 
YABANCI DİL İngilizce 
SLOGANI Tekvando'da elele gönül birliğine, adil, açık, katılımcı bir yönetimle Pekin Olimpiyatları'na 
YAPTIĞI SPORLAR Tekvando Lisanslı 
SPORTİF BAŞARILARI Dünya ikincisi, Avrupa şampiyonu ve ikincisi 
PROJE VE HEDEFLERİ "Tekvandonun hak ettiği noktaya ulaşmasını sağlamak için koltuk sevdalısı olarak değil, bu sporu çok seven, gönül ve emek veren biri olarak göreve talip oldum. İlk etapta bölgesel ve ulusal lig faaliyetlerini başlatacağız. Antrenörlük gelişim seminerlerini düzene sokacağız. Okullara tekvandoyu sokup, minikler ve yıldızlarda faaliyet yapacağız. Milli takıma sporcu seçimlerinde daha objektif olacağız, milli takım antrenörlerinin belirlenmesinde başarı kıstasını getireceğiz". 

ADI SOYADI İbrahim Özbay 
DOĞUM YERİ VE YILI Artvin - 1972 
EĞİTİMİ Gazi Üniversitesi Beden Eğitimi ve Spor Yüksekokulu 
MESLEĞİ Ticaret 
YABANCI DİL İngilizce 
SLOGANI Yarını bugünden inşaa ettik, yarın senin tarihin olacaktır. 
YAPTIĞI SPORLAR Tekvando Lisanslı 
SPORTİF BAŞARILARI Milli sporcu, antrenör 
PROJE VE HEDEFLERİ "En büyük hedefimiz 2008 Pekin olimpiyatlarına tam takım olarak katılıp altın madalyaya ulaşmak. Bunun için gerekli çalışmalara hemen başlayacağız. Büyük profesyonel kulüplere ve güçlü kuruluşlarda tekvando branşını açtırmak için girişimler yapacağız. Kademeli ligi oluşturacağız, Dünya Şampiyonası ve Şampiyon Kulüpler Şampiyonası'nı Türkiye'de düzenlemek için girişimlerde bulunacağız. Sponsor kazanarak özerkliğe yol alacağız. Bölge, kulüp ve salonların malzeme ihtiyaçlarını gidereceğiz". 

YELKEN 

ADI SOYADI Azat Baykal 
DOĞUM YERİ VE YILI Muğla - 1945 
EĞİTİMİ İstanbul Üniversitesi İktisat Fakültesi 
MESLEĞİ Sanayici 
YABANCI DİL İngilizce, Fransızca 
SLOGANI Uluslararası başarıya yelken açalım 
YAPTIĞI SPORLAR Yelken Lisanslı 
SPORTİF BAŞARILARI Dünya 11.liği, 2 kez Avrupa 4.lüğü 
PROJE VE HEDEFLERİ "1997'de seçimle geldiğim ve 2000'de bıraktığım başkanlık görevine 4 yıllığına daha talibim. Yelken sporu yapanların sayısını arttırmak ve Türkiye geneline yaymak en büyük hedefimiz. Bunun için de yelkenin altyapısı olan optimist sınıfına ağırlık vereceğiz. Bayanlarda olimpik Yngling sınıfında iki - üç ekip meydana getirip, antrenör, hakem ve sporcu kalitesini yükseltici eğitime ağırlık vereceğiz. Malzeme sıkıntısının giderilmesi için sponsor gelirlerimizi fazlalaştıracağız". 

ADI SOYADI Bahri Vreskala 
DOĞUM YERİ VE YILI Üsküp - 1945 
EĞİTİMİ İzmir İktisadi ve Ticari İlimler Yüksekokulu 
MESLEĞİ Spor yöneticiliği 
YABANCI DİL Fransızca, Makedonca 
SLOGANI Önce sağlık, gençler, spor ve başarı 
YAPTIĞI SPORLAR Tenis, Bisiklet, Atletizm 
PROJE VE HEDEFLERİ "Günün her saatini, yılın 365 gününü dolu dolu yelken sporuna ayırabileceğime olan inancım nedeniyle aday oldum. Sporun ülke geneline yayılması ve bütünlüğü için her sınıfa ayrı ayrı önem vereceğiz. Eğitime ağırlık vererek, bilgi, bilim ve başarı prensibi ile uluslararası platformda her konuda bugünkünden daha üst seviyelerde temsil edilmeyi sağlayacağız. Temel eğitim okulları yaygınlaştırılacak, altyapı genişletilecek, kulüplere destek sağlanacak". 

YARIN SON 
Triatlon 
Vücut geliştirme 
Yüzme 
Zihinsel engelliler 


</TEXT>
</DOC>
