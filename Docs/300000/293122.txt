<DOC>
<DOCNO> 293122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sonspo07.html </URL>
<DATE> 2004/11/29/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Trabzonspor'da iki aday Şenol Güneş ve Ünal Karaman 
</HEADLINE>
<TEXT>

     Ziya Doğan'ın, "Dönmüyorum" açıklamasından sonra harekete geçen yönetim iki aday belirledi. Şenol Güneş ve Ünal Karaman 
     
     Güneş’in şartları ağır 
     Konyaspor beraberliğinin ardından istifa eden ve İstanbul’a giden Ziya Doğan’ın geriye dönüşünün mümkün olmadığı dile getirilirken, yerine düşünülen ilk isim Şenol Güneş oldu. Güneş’e aracılar tarafından teklif götürüldü. Trabzonspor’dan 1996-97 sezonunun ikinci yarısında ayrılan Güneş’in yeniden göreve gelmek için geniş yetkiler isteyeceği, futbolun teknik bölümünün tümüyle kendisine bağlanmasını talep edeceği vurgulandı. 
     
     Ünal Karaman mutsuz 
     Güneş’in dışındaki bir diğer aday ise Genç Milli Takımlar Sorumluluğu’nu sürdüren Ünal Karaman. Karaman’ın, burada mutlu olmadığı iddiaları nedeniyle transferin gerçekleşebileceği bildirildi. Eğer Şenol Güneş görüşmesinden bir sonuç çıkmazsa, Karaman ile anlaşmanın yolları aranacak. Başkan Atay Aktuğ’un ise Fatih Terim’le de çalışmak istediği ancak başarılı hocanın Türkiye’de kesinlikle görev yapmamö sözünden asla dönmeyeceği belirtildi. 
     
</TEXT>
</DOC>
