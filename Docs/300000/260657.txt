<DOC>
<DOCNO> 260657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/ekonomi/eko06.html </URL>
<DATE> 2004/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekstilde 'küçükleri' koruma girişimi 
</HEADLINE>
<TEXT>


Tekstil kotalarının kalkmasının küçük ülkelere etkisini görüşmek üzere DTÖ toplantısı ekim ayında yapılacak 


Dünya Ticaret Örgütü'ne DTÖ üye ülkelerin temsilcileri, zengin ülkelerin tekstil ithalat kotalarını sona erdirecekleri 2005 başından itibaren yoksul ülkeleri korkutan bir bunalımın ortaya çıkmasına engel olmak için ekim ayında görüşmeler yapmayı kararlaştırdı. 
Küçük üreticiler, kotaların kalkmasından sonra ticaretlerini Çin ve Hindistan gibi rekabet gücü yüksek büyük üreticilere kaptırmaktan korkuyor. Varlıklı ekonomilerin tekstil ve giyim ticaretinde yoksul ülkelerin kotalar yoluyla pay sahibi olmasını güvence altına alan 43 yıllık anlaşma, 1 Ocak 2005 tarihinde yürürlükten kalkacak ve yerine DTÖ'nün serbest ticaret kuralları geçerli olacak. Yeni anlaşmanın yapıldığı 1994'te, gelişmiş ülkelerdeki maliyetlerin kendi ucuz ürünleriyle rekabet edemeyeceğini düşünen gelişmekte olan ülkeler, kararı memnunlukla karşılamıştı. 2001 sonunda Çin'in DTÖ'ye katılması ve Brezilya ile Hindistan'ın tekstil sektöründeki büyümesi, bu beklentileri kararttı. Kotaların kaldırılmasını iptal için 147 ülkenin onayı gerekiyor. 


</TEXT>
</DOC>
