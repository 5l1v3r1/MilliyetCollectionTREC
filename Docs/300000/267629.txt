<DOC>
<DOCNO> 267629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sonspo42.html </URL>
<DATE> 2004/08/30/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Manchester ve Newcastle'dan Rooney için son kapışma 
</HEADLINE>
<TEXT>

     İngiliz futbolunun yeni altın çocuğu Wayne Rooney için, transfer süresinin bitimine saatler kala Fenerbahçe'nin Devler Ligi'ndeki rakibi Manchester United ve Newcastle United kapışıyor. 
     Bugün Manchester'la Old Trafford'da karşılaşan Everton'ın yöneticileri masaya 25 milyon poundluk bir teklifle oturdu. Manchester Unitedlı yönetici David Gill şu sıralarda Everton başkanı Bill Kenwright'la pazarlığı sürdürüyor. 
     Öte yandan, Rooney'i çok isteyen bir başka kulüp Newcastle United geçen hafta Everton tarafından reddedilen 23.5 milyon poundluk teklifi artırmaya hazırlanıyor. 
     Genç yıldız daha önce Everton'da mutlu olmadığını açıklamış, başka takımlara transfer olmak istediğini dile getirmişti. Bu yüzden Rooney'nin Manchester United veya Newcastle'dan birine transferine kesin gözüyle bakılıyor. 
     
</TEXT>
</DOC>
