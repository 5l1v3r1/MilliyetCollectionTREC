<DOC>
<DOCNO> 291224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sontur41.html </URL>
<DATE> 2004/11/22/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Vali Güler Şu an için okulların tatil edilmesi söz konusu değil 
</HEADLINE>
<TEXT>

     İstanbul Valisi Muammer Güler, olumsuz hava şartlarıyla ilgili gereken tüm uyarıları yaptıklarını ve tüm önlemleri aldıklarını belirterek, "Şu an için okulların tatil olmasını gerektiren bir durum yok" dedi. 
     Türkiye Futbol Federasyonu binasında düzenlediği basın toplantısının ardından gazetecilerin sorularını yanıtlayan Vali Güler, İstanbul'da etkili olan kar yağışının perşembe gününden itibaren etkisini artıracağını belirtti. Güler, "Şu an için okulların tatil olmasını gerektiren bir durum yok. Hava şartları genel hayatı çok olumsuz etkilerse o zaman okullar tatil edilebilir. Bütün önlemleri aldık. İstanbul trafiğini, araç taşımaktan insan taşır konseptine dönüştüreceğiz" dedi. 
     
</TEXT>
</DOC>
