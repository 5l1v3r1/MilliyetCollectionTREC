<DOC>
<DOCNO> 274346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sontur15.html </URL>
<DATE> 2004/09/23/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Sapık alarmı 
</HEADLINE>
<TEXT>

     ANTALYA'da 12 yaşındaki bir kızı, okul çıkışı evine kadar takip eden sapık, su istemeye bahanesiyle peşinden içeri girdi. Zorla öptüğü kızın çığlıklarıyla kaçan sapık, polisi alarma geçirdi. 
     İlköğretim okulu öğrencisi M.N.K., dün saat 15.00 sıralarında okuldan evine gitmek üzere yola çıktı. Annesi Japon, babası Türk olan M.N.K., Varlık Mahallesi 193 Sokak içerisinde bulunan evlerine gelirken sapık kendisini takip etti. 1.60- 1.65 metre boylarında, şişman yapılı, beyaz tenli 30-35 yaşlarındaki kişi, küçük kızın peşinden apartmana girdi. Sapık, evin kapısını anahtarla açan küçük kıza, "Bana bir bardak su verebilir misin '' diye sordu. Mutfaktan suyu getiren M.N.K.'nın ellerinden tutan sapık, küçük kızı kendisine çekerek öptü. M.N.K.'nın çığlık atması üzerine paniğe kapılan sapık hızla kaçtı. 
     Yaşadıklarından ötürü büyük korku yaşayan M.N.K, annesini işyerinden arayarak başından geçenleri anlattı. Neslihan adını kullanan Japon anne eve gelerek, kızıyla birlikte karakola şikayete gitti. İfade veren M.N.K, "Çok korktum'' dedi. Polis ekipleri tacize uğrayan küçük kızın verdiği eşkal üzerine çalışma başlattı. Kentin tüm giriş çıkış noktalarını tutan Antalya polisi, her yerde sapığı arıyor. 
     
</TEXT>
</DOC>
