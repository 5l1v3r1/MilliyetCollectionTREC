<DOC>
<DOCNO> 272405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sonspo35.html </URL>
<DATE> 2004/09/16/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Bodo Glimt-Beşiktaş maçından notlar... Carew yedek .. 
</HEADLINE>
<TEXT>

     Beşiktaş Teknik Direktörü Vicente Del Bosque, sürpriz bir kararla Bodo Glimt karşısında Norveçli futbolcusu John Carew'i yedek soyundurdu. 
     Siyah-beyazlılarda Bodo Glimt karşısında Pancu ve İbrahim Akın ileri ikiliyi oluştururken, sağ kanatta ise Ahmet Hassan görev yaptı. Del Bosque, Okan Buruk'u 18 kişilik maç kadrosuna almazken, İbrahim Toraman'ı da yedek soyundurup, savunmada Çağdaş'a görev verdi. Savunmanın önünde yine Tayfun ve Ahmet Yıldırım oynarken, orta sahanın solunda Juanfran forma giydi. 
     Bu arada, Carew'in yanı sıra yedek kulübesinde kaleci Murat, Fatih, Emre, Sergen, İbrahim Toraman ve Tümer yer aldı. Diğer futbolcular ise tribünde oturdu. 
     -Aspmyra Stadı'nda çok az sayıda Türk taraftar siyah-beyazlı takımı destekledi. Yaklaşık 15 kişilik taraftar grubu siyah-beyazlı bayraklarla takımına destek verdi. 
     -Karşılaşmayı yaklaşık 4 bin sporsever izledi. 
     
</TEXT>
</DOC>
