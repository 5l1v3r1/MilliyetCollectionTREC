<DOC>
<DOCNO> 254675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/guncel/axgun01.html </URL>
<DATE> 2004/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar, düğüne ağırlığını koydu 
</HEADLINE>
<TEXT>


Fuşyalar, morlar, oranjlar, ipekler, satenler ve ketenler, olabilecek her türlü düğüm atma, fiyonk yapma tekniğiyle kadınlar, Lütfi Kırdar Kongre Merkezi'nde ağırlığını hissettirdi 

Ahmet Tulgar 

Tamam, evlilik disipliner bir kurum. Düğün ve nik h törenlerinin de en azından başlangıçta disiplini provoke etmesi anlaşılır bir durum. Üstüne üstlük bu bir de başbakanın kızının nik hı ve bu da disiplini belli ölçüde haklı, hatta gerekli kılıyor. Ama yine de bu kadarı fazla. 
Hele 2 hafta önceki NATO Zirvesi için yaptırılmış gıcır gıcır demir bariyerleri satenle yarıya kadar örtüp açıkta kalan kafesli kısmı da çiçeklerle bezeyip, bunlarla nik h masası platformunu çevrelemek, abartılı ve genç çifte karşı bir haksızlık değil de nedir 
Ama kadınlar burada işte ve çok sayıdalar. 

Nik hlar kadın işidir 
Ve nik hlar, düğünler asıl kadın işidir, kadınların eylem alanıdır. Düğünün geçici, erkek egemen muhafazak r ideolojinin şimdilik kalıcı baskısı ve disiplin kurallarına rağmen, kadınlık bu pazar akşamüzerinde fuşyalar, morlar, oranjlar, ipekler, satenler ve ketenler, olabilecek her türlü düğüm atma, fiyonk yapma tekniğiyle Lütfi Kırdar Kongre Merkezi'ne bütün ağırlığını koyuyor. 
Erkekler ise lacileri ve siyahları içinde kendi disipliner organizasyonlarının kurbanı olmuşlar. 
Saat tam 17.30'da ideolojisiz dünyanın bir grup lideri, yürüyen merdivenle Büyük Ortadoğu Projesi'nin model estetiğinin orta yerine iniyor. Pakistan Devlet Başkanı Müşerref'ten Yunanistan Başbakanı Karamanlis'e kadar. 
Türkiye toplumuna herhangi bir ideoloji ve siyasi akımı, her türden radikalizmi, fundamentalizmi verin, onu alsın, dejenere edip yumuşatsın, törpülesin, size geri versin, hatta kendine saklasın. 
Bugün burada, yabancı bir konuk onca yıldır siyasal İslamcı diye korktuğu, korkutulduğu bu kalabalıkta, bir göz gezdirdiğinde şöyle diyebilir Yves Saint Laurent Müslüman mı 
Saat 17.41'de Esra ile Berat sisler içinde merdivenin en üst basamağında beliriyor, iniyor ve platforma yürüyorlar. 
O sırada dev ekranlarda Başbakan Recep Tayyip Erdoğan'ın yüzünü görüyoruz. O bakışta artık ne düğün diplomasisi ne cinsiyetler siyaseti. Sadece Esra'nın mürüvveti. 


</TEXT>
</DOC>
