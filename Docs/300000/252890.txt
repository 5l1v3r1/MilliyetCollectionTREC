<DOC>
<DOCNO> 252890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/astro/index.html </URL>
<DATE> 2004/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İyimseriz 
</HEADLINE>
<TEXT>


Gün içindeki pozitif atmosferi iyi kullanmalıyız. Sosyal konular, düşünsel uğraşlar ve ortaklaşa işler, beklentilerin üzerinde olumlu sonuçlanabilir. Akşam saatleri daha dağınık durumdayız. 

Koç'lar ileriye dönük iyimser planlar yapabilecekleri bir gündeler. Bu arada grup çalışmalarında arkadaşlarından yapıcı destek alabilecekler. 

Boğa'ların iş hayatında bekledikleri değişiklikler gerçekleşebilir. Bu alanda daha gerçekçi olmaları gereken durumlar söz konusu olacak. 

İkizler için duygularını rahat ifade edebilecekleri bir gün. Orijinal düşüncelerin peşinde olmaları yabancılarla ilgili konularda onlara fayda sağlayabilir. 

Yengeç'ler olaylar karşısında iyimserliklerini korumalı. Enerjilerini doğru kullanmaya bakmalılar. Ortaklaşa alanda toleranslı olmak gerekiyor. 

Aslan'lar ilişkilerinde ılımlı olmalılar. Bu konuda inatçı davranışlardan kaçınarak gelişmelerden kazançlı çıkabilirler. 

Başak'lar zaman alıcı işlerini bir an önce bitirmeliler. İş ortamında iyimser olmaları halinde yaratıcı yanlarını kullanabilirler. 

Terazi'ler kendilerini güven içerisinde hissediyorlar. Yaratıcı olabilecekleri konular öne çıkabilir. Bu alanda destek bulmaları çok kolay. 

Akrep'ler bugün planlı ve disiplinli olmayı başarmalılar. Günlük işlerini ve eve ait konuları sonuçlandırmaları onlar için rahatlatıcı olacaktır. 

Yay'lar akıcı enerjileri ile kararlı olacakları bir gündeler. Yakın çevrelerindeki hareket, iletişim ve sosyal konulardaki gelişmelerden faydalanmaya bakmalılar. 

Oğlak'lar maddi konularda akıllı davranmak zorundalar. Kazançlarını artırmak için değişik yollar bulabilirler. Bununla ilgili fırsatlar ortaya çıkabilir. 

Kova'lar için ilgi uyandırabilecekleri bir gün. Düşüncelerini somut bir hale getirebilirler. Yenilikçi yanları onları başarılı kılacak. 

Balık'lar sabırlı olmaya çalışmalı. Duygusal olarak karmaşa yaşayabilirler. Olaylara iyimser bir gözle bakmalılar. 




</TEXT>
</DOC>
