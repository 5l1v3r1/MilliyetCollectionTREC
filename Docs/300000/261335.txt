<DOC>
<DOCNO> 261335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/yazar/pulur.html </URL>
<DATE> 2004/08/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Sarıgül ya da "Morarmış Gül " 
</HEADLINE>
<TEXT>


YEREL seçimlerden önceydi, kırk yıllık dostumuzla siyaset konuşuyorduk, laf Şişli Belediye Başkanı Mustafa Sarıgül'e geldi, "Kazanacak galiba " dedi, "Kazanacak lafı eksik, kazandı, diyebilirsin " dedik. 
Niçin bu kadar emindik 
Anlattık 
"Adam aylardan beri Şişli'deki camileri dolaşıp cemaatle sabah namazı kılıyor " 
"Daha önce de kılar mıymış " 
"Kendisine sor Bizim bildiğimiz seçim lafı çıktı çıkalı, Sarıgül'ün de sabah namazlarında camiden çıkmayışı " 

DOSTUMUZ, Sarıgül'ü merak ediyordu, aklımıza gelen birkaç olayı anlattık 
"Popülisttir, hiç fırsat kaçırmaz, mesela Körfez depremi olur, her belediye gücü yettiği kadar yiyecek, içecek, yardım malzemesini kamyonlarla felaket bölgesine gönderir, ama Sarıgül, bir başka biçimde gönderir. Şişli Belediye binası Esentepe'dedir, yardım malzemesi burada kamyonlara yüklenir, Boğaz köprüsünü geçer İzmit'e, Gölcük'e gider, değil mi Hayır, Sarıgül kamyonları Taksim'e doğru, yani ters yönde yola çıkartır, yol boyunca Şişli Belediyesi'nin yardım konvoyunu görmektesiniz, diye hoparlörle bağıra çağıra duyurtur, sonra konvoy geri döner, İzmit'e gider." 

DOSTUMUZ biraz buruk sordu 
"Başka " 
"Dedik ya, hiç fırsat kaçırmaz, Üzeyir Garih'in öldürüldüğü gün Teşvikiye meydanının adını Üzeyir Garih Meydanı yapmaya kalktı, bereket uyardılar, Teşvikiye'nin tarihini anlattılar da, çekindi, vazgeçti." 

SEÇİM sonuçları Sarıgül'ü daha da coşturdu, hani "Hangi kapıyı çalsam, karşımda buruk acı" diye bir şarkı vardır ya, hangi taşı kaldırsan altından Mustafa Sarıgül çıkıyordu. 
Aklına, CHP Genel Başkanlığı'nı ve tabii Başbakanlığı koymuşa benziyordu, "Niye olmasın " diyordu herhalde, Tayyip Erdoğan da, Belediye Başkanlığı'ndan parti Başkanlığına, oradan da Başbakanlığa gelmemiş miydi 

YURT gezilerine başladı, o kürsüde atıp tutarken, yandaşları da silah atıyor, Sarıgül de coştukça, sapıtıyordu 
"Silah atmak bizim Anadolu'nun töresidir, Kadıköy sosyetesi silahtan korkar ama biz korkmayız " 
Sabah namazlarıyla başlayan "dini eylemlerini" "türbancılara" göz kırparak geliştiriyor, bir de meydan okuyordu 
"Her konuşmamda 30 defa Allah dediğim için eleştiriliyorum, bundan sonra 100 defa diyeceğim " 
Sanki "Allah" dediği için onu eleştiren varmış gibi... 
Kime ne, istersen 100 değil 500 defa de, kime ne 

PEKİ Mustafa Sarıgül'den ne olur 
Önce Deniz Baykal'ın hakkını verelim, onu kendisine soranlara öyle bir cevap verdi ki "Bana magazin sormayın " deyip çıktı. 
Ne desin yani 
Adamın planı yok, düşüncelerini anlatan sosyolojik ve siyasal programı yok, "deli dana" gibi ortalıkta dolaşıp duruyor "magazin" denmez de ne denir 
Buna "halk hareketi" denecek değil ya 

DÖNELİM soruya 
"Sarıgül ne olur " 
Sanırız bu macerayı "morarmış gül" olarak bitirir. 
Bilge adama sormuşlar 
"Bu dünyada en iyi neyi bilirsin " 
"Haddimi bilirim " demiş. 
"Sarıgül" de, haddini bilmeyen bir adem, hepsi bu kadar 



</TEXT>
</DOC>
