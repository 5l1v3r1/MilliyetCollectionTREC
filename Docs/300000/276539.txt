<DOC>
<DOCNO> 276539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sonspo06.html </URL>
<DATE> 2004/10/01/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Fahişelere de futbol artık serbest 
</HEADLINE>
<TEXT>

     Guatemala'da hayat kadınlarından oluşan Estrellas de la Linea futbol takımı Orta Amerika turuna çıkıyor. 
     Hayat kadınlarının oluşturduğu futbol takımı, 'oyuncularının gerçek meslekleri' ortaya çıkınca katıldıkları turnuvadan ihraç edilmişti. Olay medyaya yansıdı ve uluslararası alanda ilgi çekti. 
     Bu gelişme üzerine hayat kadınlarının oluşturduğu takıma bir firma yardım elini uzattı. 
     Resmi turnuvalara katılmasına izin verilmeyen takım, Guatemala'nın turistlik beldeleri Livingston ve Peten'e gidecek, oradan da El Salvador'a geçecek. Takım, buralarda gösteri karşılaşmaları yapacak. 
     Yol Yıldızları takımı, ismini, başkentGuatemalaCity'ninortasından tren geçen Demiryolu semtinden alıyor. Takımın oyuncuları, bu bölgede çalışan yaklaşık 200 hayat kadınının arasından seçiliyor. 
     
     'Toplum bizi dışlıyor' 

     Takım kaptanı Valera turnuvadan ihraç edilmeleri üzerine "Hayat kadını olduğumuz için toplum bizi dışlıyor. Bizler kadın ve anne olarak haklarımızı kullanmak istiyoruz. Tek istediğimiz başka bir takımla futbol oynamak. Hayat kadını olmamız şiddet yanlısı olduğumuzu göstermez çünkü bizler çok disiplinliyiz" diye konuşarak dünyanın ilgisini üzerine çekmeyi başarmıştı. 
     Ancak itirazlar turnuva yetkililerinden geliyor. Maçların oynandığı Futeca Stadı'nın müdürü Eduardo Navas, tribünlerdeki 'Bir, iki, üç, sür k' şeklindeki tezahüratlardan diğer taraftar ve takımların rahatsız olduğunu belirterek, "Bu statlarda çocuklarımız oynuyor ve böyle şeyler duymaları hiç de hoş değil" diyerek Yıl Yıldızları'nın sahalarda boy göstermesine niye karşı çıktığını açıklıyor. 

     
</TEXT>
</DOC>
