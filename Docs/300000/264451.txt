<DOC>
<DOCNO> 264451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sonspo05.html </URL>
<DATE> 2004/08/18/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Rüştü 'Yakın'da 
</HEADLINE>
<TEXT>

     Aziz Yıldırım'la görüşen Daum, "Ne pahasına olursa olsun Rüştü'yü alın" dedi, Başkan söz verdi. Hakan Yakın'ın avukatıyla da anlaşıldı 
     
     Son sözünü söyle’ 

     Fenerbahçe Teknik Direktörü olduğu günden bu yana ısrarla Rüştü’yü isteyen Daum, sonunda arzusuna kavuşuyor. Alman hocayla dün özel bir görüşme yapan Başkan Aziz Yıldırım, spekülasyonlara son vermek için kaleci konusundaki son sözünü söylemesini istedi. Daum da, Ne pahasına olursa olsun, bana Rüştü’yü alınö diyerek ondan vazgeçmediğini bir kez daha gösterdi. Daha önce Rüştü’ye karşı çıkan Başkan Yıldırım da elinden geleni yapacağını ve milli kaleciyi alacağını ifade etti. 
     
     Rusya maçı sonrası 

     Bu görüşmeden sonra yöneticilerin harekete geçtiği ve Rüştü’nün kiralanmasının an meselesi olduğu öğrenildi. Milli file bekçisi, büyük olasılıkla Beyaz Rusya maçı sonrası imza atacak. Bu arada Daum ile asbaşkan Hakan Bilal Kutlualp’in geçtiğimiz günlerde Galatasaray ve Beşiktaş’ın da listesindeki Hakan Yakın’ın avukatıyla Polat Otel’de bir araya geldiği belirlendi. Tarafların prensip anlaşmasına vardığı, yakın bir zamanda Stuttgart’a teklif götürüleceği öğrenildi. 

     
</TEXT>
</DOC>
