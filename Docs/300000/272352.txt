<DOC>
<DOCNO> 272352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sonsiy12.html </URL>
<DATE> 2004/09/16/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Türbana hapis cezası tasarıdan çıkarıldı 
</HEADLINE>
<TEXT>

     TBMM Genel Kurulu'nda AKP ve CHP'lilerin ortak önergesiyle "Şapka, Türk harfleri ve giyilmesi yasak kisveler" başlıklı maddeden, Türkiye Cumhuriyeti tarihinde ilk defa türbanlı öğrenciye hapis cezası getiren düzenleme çıkarıldı. Cezalarda da indirim yapıldı. 
     Yeni TCK'nın 222'inci maddesiyle, "Giyilmesi yasak kisveler" yasası hükümet tasarısıyla TCK'ya alınarak, Türkiye Cumhuriyeti tarihinde ilk kez türbanlı öğrencilere üç aydan bir yıla kadar hapis cezası getirilmişti. 
     AKP ve CHP'lilerin verdiği ortak önergeyle, maddeden "Giyilmesi yasak kisveler" çıkarıldı, türbanlı öğrencilere hapis cezası kaldırıldı. Önergeyle, maddedede yer alan "üç aydan bir yıla kadar hapis" cezası da "iki aydan altı aya kadar" olarak yeniden düzenlendi. 
     Böylece yeni TCK'ya göre, Devrim Yasaları'ndan "Şapka" ve "Türk harfleri" ile ilgili yasalara muhalefet edenler iki aydan altı aya kadar hapisle cezalandırılacak. 
     
</TEXT>
</DOC>
