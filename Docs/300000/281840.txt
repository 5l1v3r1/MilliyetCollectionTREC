<DOC>
<DOCNO> 281840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/soneko19.html </URL>
<DATE> 2004/10/20/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
TÜSİAD Heyeti, lobi faaliyetlerini Almanya'da sürdürecek... 
</HEADLINE>
<TEXT>

     Türk Sanayicileri ve İşadamları Derneği TÜSİAD , AB ülkelerinde yürüttüğü lobi faaliyetlerini yarın ve 22 Ekim Cuma günü Almanya'da sürdürecek. 
     TÜSİAD'dan yapılan açıklamaya göre heyet, Paris'in ardından başkent Berlin'deki görüşmelerde, Türkiye'nin AB'ye uyum konusunda atmış olduğu adımları anlatacak ve tam üyelik müzakerelerinin başlamasının önemine dikkat çekecek. 
     TÜSİAD heyeti yarın, Almanya'nın ana muhalefet partisi Hıristiyan Demokrat Birliği CDU milletvekili, Almanya Savunma Eski Bakanı, Federal Alman Parlamentosu Dışişleri Komisyonu Başkanı Volker Rühe, Almanya'nın iktidar partisi Sosyal Demokrat Parti SPD milletvekili, Ekonomi ve Çalışma Bakanlığı Parlamenter Müsteşarı ve SDP'nin Türkiye Koordinasyon Grubu Başkanı Gerd Andres, SPD milletvekili, SPD Meclis Fraksiyon Dış Politika Sözcü Vekili ve Güneydoğu Avrupa Parlamenter Grubu Başkan Yardımcısı Uta Zapf, SPD Köln Milletvekili ve Federal Alman Parlamentosu AB İşleri Komisyonu Üyesi Lale Akgün, CDU Milletvekili Ruprecht Polenz, CDU Milletvekili, Federal Alman Parlamentosu Savunma ve Güvenlik Politikaları Komisyonu Başkan Yardımcısı, Türk Alman Parlamenterler Grubu Başkan Yardımcısı Thomas Kossendey, CDU Milletvekili ve Genel Sekreteri Laurenz Meyer ile temaslarda bulunacak. 
     
     SEMİNER DÜZENLENECEK 
     TÜSİAD, yarın ayrıca, ''AB ve Türkiye Tam Üyelik Müzakerelerine Doğru'' başlıklı bir seminer düzenleyecek. 
     Seminerde, TÜSİAD Yönetim Kurulu Başkanı Ömer Sabancı, Commerzbank Temsilcisi Hansgeorg Hauser, Almanya İçişleri Bakanı Otto Schilly, Adalet Bakanı Cemil Çiçek, TÜSİAD'ın Almanya'daki muadil kuruluşu Alman Sanayicileri Federasyonu'nun BDI Başkanı Michael Rogowski, TÜSİAD Onursal Başkanı Bülent Eczacıbaşı, Avrupa Parlamentosu Milletvekili Vural Öger, CHP Milletvekili Kemal Derviş, AB Genel Sekreteri Murat Sungar ve TÜSİAD'ın Türk Alman Danışma Konseyi Başkanı Heino Wiese söz alacak. 
     Heyet 22 Ekim'de, Almanya'da iktidar ortağı Yeşiller Partisi Eşbaşkanı ve Milletvekili Claudia Roth, Alman Yeşiller Partisi Eşbaşkanı Reinhard Bütikhofer, SPD Başkanı ve SPD'nin Parlamento Grubu Başkanı Franz Müntefering, SPD Parlamento Grubu Başkan Yardımcısı Ludwig Stiegler, Alman Parlamentosu Ekonomi ve Çalışma Komisyonu Başkanı Rainer Wend, CDU Başkan Yardımcısı ve Milletvekili Friedrich Merz ve CDU Milletvekili ve Parlamento Grubu Başkan Yardımcısı Wolfgang Schauble ile bir araya gelecek. 
     TÜSİAD heyetinde, TÜSİAD Onursal Başkanı Bülent Eczacıbaşı, TÜSİAD Yönetim Kurulu Başkanı Ömer Sabancı, TÜSİAD Yönetim Kurulu Başkan Yardımcısı Pekin Baran, TÜSİAD Yönetim Kurulu üyeleri Ömer Aras ve Ayça Dinçkök, TÜSİAD Ankara Temsilcisi Zafer Ali Yavan ve TÜSİAD Berlin Temsilcisi Mehpare Bozyiğit yer alacak. 
     
</TEXT>
</DOC>
