<DOC>
<DOCNO> 278414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sonsiy14.html </URL>
<DATE> 2004/10/08/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
AKP Grubu toplandı... 
</HEADLINE>
<TEXT>

     AK Parti Meclis Grubu, TBMM Başkanvekilliği, grup başkanvekilliği, grup yönetim, denetim ve disiplin kurulları ile Meclis ihtisas komisyonları için seçim yapmak üzere toplandı. 
     Başbakan Recep Tayyip Erdoğan başkanlığında, saat 15.20'de başlayan toplantıda, TBMM Başkanvekilliği, grup başkanvekilliği, grup yönetim, denetim ve disiplin kurulları ile Meclis ihtisas komisyonları için seçimler yapılacak. 
     Alınan bilgiye göre, öğleden önce TBMM'de toplanan MYK'da, TBMM Başkanvekilliği, grup başkanvekilliği, grup yönetim, denetim ve disiplin kurulları ile Meclis ihtisas komisyonları için yapılan değerlendirmenin ardından, grup başkanvekilliği için Çorum Milletvekili Agah Kafkas, Adana Milletvekili Abdullah Torun, İstanbul Milletvekili İrfan Gündüz, Samsun Milletvekili Suat Kılıç, Samsun Milletvekili Musa Uzunkaya, Bursa Milletvekili Faruk Çelik, Ankara Milletvekili Salih Kapusuz, Hatay Milletvekili Sadullah Ergin, Ankara Milletvekili Haluk İpek ve Ordu Milletvekili Eyüp Fatsa aday oldu. 
     TBMM Başkanvekilliği için Aydın Milletvekili Atilla Koç, İstanbul Milletvekili Halide İncekara, Antalya Milletvekili Mehmet Dülger, Kayseri Milletvekili Sadık Yakut, Ankara Milletvekili İsmail Alptekin ile Kahramanmaraş Milletvekili Nevzat Pakdil aday gösterildi. 
     
</TEXT>
</DOC>
