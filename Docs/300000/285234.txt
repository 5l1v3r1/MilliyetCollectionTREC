<DOC>
<DOCNO> 285234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sonyas11.html </URL>
<DATE> 2004/11/01/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
İngiliz patronları, işyerinde uyku basıyor... 
</HEADLINE>
<TEXT>

     İngiltere'de patronların üçte birinin, işyerlerinde ''uyku modunda'' çalıştığı bildirildi. 
     ''Hayal edin 7 Gün 24 Saat Uyku'' topluluğunca yapılan araştırmaya göre, gece yeterli uykuyu alamamaları, yöneticilerin işyerinde uyuma ihtiyacını artırıyor. 
     Araştırmaya göre, işyerlerinde uykusuzluk çeken yöneticilerin yarısı astlarına bağırırken, yaklaşık beşte biri ise hata yapmaya açık hale geliyor. 
     Toplumun yüzde 39'unun daha fazla uyku ihtiyacı hissettiğini ortaya koyan araştırmaya göre, İngilizlerin gece yeterli uyku alamama nedenleri ise bebek ve çocuklar, iş hayatının stresi ve horlayan eşler. 
     7 Gün 24 Saat Uyku Topluluğu, sorunun çözümü için şehir merkezlerine umumi tuvaletler gibi, jetonlarla belli süreliğine girilebilecek ''kestirme merkezleri'' kurulmasını öneriyor. 
     
</TEXT>
</DOC>
