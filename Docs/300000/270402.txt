<DOC>
<DOCNO> 270402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/soneko42.html </URL>
<DATE> 2004/09/09/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Bankaların menkul değerlen cüzdanı 619.7 trilyon lira azaldı... 
</HEADLINE>
<TEXT>

     Bankaların alım satım amaçlı ve satılmaya hazır menkul değerler cüzdanı bir haftada 619.7 trilyon lira azaldı. 
     Merkez Bankası verilerine göre, 20 Ağustos'ta 63 katrilyon 126.5 trilyon lira olan bankaların alım satım amaçlı ve satılmaya hazır menkul değerler cüzdanı, 27 Ağustos'ta 62 katrilyon 506.7 trilyon liraya geriledi. 
     Verilere göre, mevduat bankalarının portföyünde 36 katrilyon 463.4 trilyon lirası TL, yaklaşık 24 katrilyon 69.1 trilyon lirası da yabancı para menkul değerleri olmak üzere 60 katrilyon 2.6 trilyon liralık değerli kağıt bulunuyor. 
     Mevduat bankalarındaki TL menkul değerlerin 1 katrilyon 984.8 trilyon lirası hazine bonosu, 33 katrilyon 727.8 trilyon lirası devlet tahvili, 699.8 trilyon lirası da hisse senedinden oluşuyor. 
     Bu bankalardaki yabancı para ve TL cinsinden menkul değerlerin yaklaşık 1 katrilyon 235.8 trilyon lirası yurtdışında bulunurken, yurtiçi yabancı para cinsinden değerler arasında 23 katrilyon 924.4 trilyon liralık da devlet tahvili yer alıyor. 
     Kalkınma ve yatırım bankaları yurtiçi menkul değerler cüzdanı ise 650.8 trilyonu TL cinsinden, 299.7 trilyon lirası yabancı para olmak üzere toplam 950.5 trilyon lirayı buluyor. 
     Bu bankalardaki TL menkul değerler içinde 14.5 trilyon liralık Hazine Bonosu, 529.9 trilyon liralık devlet tahvili, 102.1 trilyon liralık hisse senedi, yabancı para menkul değerler içinde de 298.6 trilyon liralık devlet tahvili bulunuyor. 
     
</TEXT>
</DOC>
