<DOC>
<DOCNO> 288453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/dunya/dun08.html </URL>
<DATE> 2004/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'un ilk resmi konuğu Blair 
</HEADLINE>
<TEXT>



İngiltere Başbakanı Tony Blair, 2 Kasım'daki başkanlık seçiminden sonra ABD Başkanı George W. Bush'u Beyaz Saray'da ziyaret eden ilk devlet adamı oldu. Blair, önceki akşam gittiği Washington'da Bush ile bir araya gelirken, iki lider gazetecilerin sorularını yanıtlamadan Beyaz Saray'da akşam yemeğinde görüşmeye geçti. Dün de görüşmelere devam eden iki liderin gündeminde, Irak Savaşı'ndaki son durum, İngiltere'de ocak ayında yapılacak seçimler ve Filistin lideri Yaser Arafat'ın ölümünden sonra Ortadoğu barış sürecinin canlandırılması bulunuyor. Blair, uluslararası ilişkiler bakımından da, ABD ile Avrupa'daki Bush karşıtları arasında kalıyor. Bu çerçevede Bush ve Blair'in, ABD ile Avrupa arasındaki ilişkilerin ilerletilmesi yönünde görüşmelerde bulunması da bekleniyor. 


</TEXT>
</DOC>
