<DOC>
<DOCNO> 275655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sonsiy18.html </URL>
<DATE> 2004/09/28/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Ağar'ın Berat Kandili mesajı... 
</HEADLINE>
<TEXT>

     DYP Genel Başkanı Mehmet Ağar, yarın kutlanacak Berat Kandili nedeniyle bir mesaj yayınladı. 
     Ağar, mesajında Berat Kandili'nin geçmişten dersler çıkarmak ve insanlığa hayırlı bir gelecek öngörmek için kutsal bir imkan olarak sunulduğunu belirterek, şunları kaydetti 
     ''Bu hayırlı gecenin İslam aleminin en önemli sorunları olan güvenlik, dayanışma, medeniyetler arası diyaloga daha fazla katkıda bulunma konularına ilişkin bir ortak şuur zemini olmasını diliyoruz. 
     Gördüğümüz odur ki İslam'a hizmet için Müslüman olmak, derin hassasiyetler taşımak yetmemekte, hatta bazen İslam'ın zengin tarihi ve farklı ülkelerin tecrübesinden devşirilmiş zengin birikimi atlanarak politik taassubun odağına yerleştirilmiş bir anlayışa takılıp kalmak, doğrudan İslam'a ve Müslümanlığa zarar verici gelişmelere yol açmaktadır.'' İslam tarihinde ''Kutsal olanın arkasına sığınarak kendini tartışılmaz kılmaya çalışan politik güçlerin karanlık dönemleri kadar, özgür düşüncenin, eleştirinin öne çıktığı aydınlık dönemlerin de yaşandığını'' belirten Ağar, kutsalın gölgesine sığınmaya çalışanları teşhir etmek, özgür düşüncenin ve eleştirinin önünü ise açmak gerektiğini kaydetti. 
     
</TEXT>
</DOC>
