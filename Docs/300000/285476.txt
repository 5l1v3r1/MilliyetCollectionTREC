<DOC>
<DOCNO> 285476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sonspo19.html </URL>
<DATE> 2004/11/02/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Konyaspor Beşiktaş'ı yeneceğiz... 
</HEADLINE>
<TEXT>

     Konyaspor Başkan Yardımcısı Bahattin Karapınar, Galatasaray, Fenerbahçe ve Beşiktaş'ın kiraya verdiği oyuncuların kendilerine karşı forma giymesini istememelerini anlayamadığını söyledi. 
     Karapınar, Kulüp binasında düzenlediği basın toplantısında, Sakaryspor maçından alınan galibiyetin morallerini yükselttiğini, ancak bu maçı unutmak zorunda olduklarını ifade etti. 
     Hafta sonunda Beşiktaş ile zorlu bir maç yapacaklarını ifade eden Karapınar, bu maçta 90 dakika boyunca Konyaspor taraftarının desteğine ihtiyaç duyduklarını bildirdi. 
     Beşiktaş'ın çıkış yakalamasına karşın halen iyi futbol oynayamadığını dile getiren Karapınar, ''Biz ise çok iyi oynuyoruz. Futbolcuların, teknik heyetin ve yönetimin galibiyete inancı tam. Tek cümleyle, Beşiktaş'ı yeneceğiz. Beşiktaş'ın çıkışı Konya'da noktalanacak'' dedi. 
     Karapınar, Okan Koç'un anlaşma gereği Beşiktaş'a karşı oynayamayacağını vurgulayarak, şunları söyledi 
     ''3 büyüklerin kiraya verdiği oyuncuların kendilerine karşı forma giymesini istememelerini anlayamıyorum. Korkulacak kadar iyiyse neden kiralanıyor Kiralıyorsun ama oynatamıyorsun. Okan Koç oynarsa cezası 1 milyon dolar. Takımın en etkili oyuncularından Koç, bu maçta oynamak kendini göstermek istiyor ama fırsat tanınmıyor. Beşiktaş'a cezanın kaldırılması yolunda talepte bulunduk, olumlu yanıt alamadık.'' Karapınar, yaptıkları indirimden sonra kombine bilet satışlarının arttığını belirterek, kombine biletlerin kulübe maddi açıdan ciddi gelir sağlayacağını sözlerine ekledi. 
     
</TEXT>
</DOC>
