<DOC>
<DOCNO> 291599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/guncel/gun02.html </URL>
<DATE> 2004/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bıçak parasına 3 yıl hapis 
</HEADLINE>
<TEXT>


Sigortalı hastasından karaciğer ameliyatı için para alan Doç. Dr. Günay, "görevini kötüye kullanmak" suçundan 3 yıl 4 ay hapis ve memuriyetten men cezası aldı 

ESRA ALUS İstanbul 

Doç. Dr. Kayıhan Günay, karaciğer ameliyatı yaptığı sigortalı hastasından usulsüz ameliyat parası aldığı gerekçesiyle 3 yıl 4 ay hapis ile memuriyetten men cezası aldı. 
İstanbul 4. Ağır Ceza Mahkemesi'nin 26 Ekim 2004'te verdiği karara göre, olay şöyle gelişti 
2000'de trafik kazası geçiren İsmail Orhan, Günay'ın görev yaptığı İstanbul Üniversitesi Tıp Fakültesi Acil Cerrahi Servisi'ne getirildi. 2. ameliyattan önce Günay, hastanın babası Ahmet Orhan'dan 3.5 milyar lira istedi. Orhan, oğlunun çalıştığı şirketten para alarak, 3.5 milyar lirayı doktora verdi. Daha sonra işyerinin talebi üzerine baba Orhan, Günay'dan makbuz istedi. Makbuzu alamayan Orhan, doktor hakkında şik yette bulundu. Günay, aileye parayı iade edince Orhan da, şik yetinden vazgeçti. 

Rektörlükten soruşturma 
Ancak İstanbul Üniversitesi Rektörlüğü, disiplin soruşturması başlattı, Günay'ın makbuz vermemesi nedeniyle suçunu sabit görerek, 1 2 oranında aylıktan kesme cezası verdi. Ayrıca irtik p suçundan cezai soruşturma açılmasının uygun olduğu kararını aldı. Günay, Danıştay'a itirazda bulunmayınca karar kesinleşti ve 4. Ağır Ceza Mahkemesi'nde hakkında dava açıldı. Günay savunmasında, para istemediğini, Orhan'ın oğlunu kurtardığı için ödül olarak bu parayı verdiğini, şirketin makbuz istemesi üzerine de parayı iade ettiğini söyledi. Günay, Orhan'ın bir başka dilekçesinde olayı kızgınlıkla yaptığını ve şik yeti olmadığını söylediğini savundu. 
Mahkeme, "Memurluk sıfat veya görevini kötüye kullanıp yasal olarak ödenmesi gerekmeyen bir paranın ödenmesine mağduru inandırarak kendisine veya bir başkasına çıkar elde etmek" suçundan Günay'a 3 yıl 4 ay hapis ve ömür boyu memurluktan men cezası verdi. Günay, davayı temyiz etti. 


</TEXT>
</DOC>
