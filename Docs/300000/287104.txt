<DOC>
<DOCNO> 287104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/soneko27.html </URL>
<DATE> 2004/11/08/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Antalya Falez Otel, Vakıfbank'ın... 
</HEADLINE>
<TEXT>

     Antalya'nın 5 yıldızlı otellerinden Falez Oteli, işletmecisi Örsa Holding'in borcuna karşılık, Vakıfbank tarafından satın alındı. 
     Edinilen bilgiye göre Falez Oteli, Örsa Holding'in Vakıfbank'a olan kredi borçlarını ödeyememesi üzerine Antalya 6. İcra Müdürlüğü tarafından geçtiğimiz hafta yeniden satışa çıkarıldı. Antalya 6. İcra Müdürlüğü'nde yapılan satışta borcuna karşılık Vakıfbank, Falez Oteli'ni, 44 trilyon 355 milyar liraya satın aldı. 
     Öte yandan sendikal faaliyette bulundukları gerekçesiyle 5 yıl önce işten çıkarılan DİSK'e bağlı Oleyis Sendikası üyesi 30 işçinin açtığı dava sonucunda, kazandıkları toplam 315 milyar lira tazminat bedeli de işçilere ödendi. 
     Falez Oteli, 1 Aralık 2004 tarihinden itibaren Vakıfbank ortaklarından Taksim Otelcilik tarafından işletilecek. 
     
</TEXT>
</DOC>
