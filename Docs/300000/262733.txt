<DOC>
<DOCNO> 262733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sondun37.html </URL>
<DATE> 2004/08/12/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Tecavüzden 22 yıl hapis yattı, DNA testiyle aklandı 
</HEADLINE>
<TEXT>

     ABD'nin Florida eyaletinde tecavüz suçundan 22 yıl hapis yatan bir kişinin, DNA testi sonucu suçsuz olduğu anlaşıldı. 
     Cezaevinde 22 sene kalan Wilton A. Dedge 42 , DNA testiyle aklandıktan birkaç saat sonra serbest bırakıldı ve cezaevinden ailesiyle ayrıldı. 
     ABD'de 2001 yılında yürürlüğe giren bir yasa uyarınca DNA testinin eski vakalar için yapılmasına karar verilmesinin ardından yargıç, geçen ay mahkum Dedge'e testin uygulanması talimatını vermişti. 
     Dedge'in davası için görülen iki duruşmada, olayın yaşandığı dönemde 17 yaşında olan kurban, 1981 yılında Dedge'in bıçakla kendisini yaraladığını ve iki kez tecavüz ettiğini söylemişti. Kurban, kendisine saldıran kişiyi 1,83 metre boyunda 73-81 kilogram ağırlığında olarak tarif etmişti. Dedge'in o dönemde 1,68 metre boyunda ve 57 kilo ağırlığında olduğu belirtildi. 
     Bir tanığın da aleyhte tanıklık yapması üzerine Dedge, ömür boyu hapse mahkum edilmişti. 
     Kurbanın Dedge'in suçsuz olduğunu öğrendiğinde yıkıldığı ve başka şüpheli bulunmadığı belirtildi. 
     
</TEXT>
</DOC>
