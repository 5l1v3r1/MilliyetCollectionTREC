<DOC>
<DOCNO> 295792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sondun09.html </URL>
<DATE> 2004/12/08/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Hrisostomidis İkinci tasarı hayalkırıklığı yarattı 
</HEADLINE>
<TEXT>

     
     Oshan SABIRLI LEFKOŞA, DHA 
     

KIBRIS Rum Kesimi Hükümet Sözcüsü Kipros Hrisostomidis, Avrupa Konseyi sonuç belgesi konusunda hazırlanan ikinci tasarının Kıbrıs Hükümeti'nde hayal kırıklığı yarattığını açıkladı. 
     Kipros Hrisostomidis, dün yaptığı açıklamada, Avrupa Birliği AB ile üyelik müzakerelerine başlamadan önce Türkiye'nin Kıbrıs Cumhuriyeti'ni tanıma anlamına gelen bazı adımlar atması gerektiğini belirtti. Hrisostomidis, ikinci tasarının içeriğinin sızdırıldığını ve bu içerikten hayal kırıklığı duyulduğunu, tasarıda özlü değişiklik yapılmadığını söyledi. Hrisostomidis, Rum kesimi lideri Tassos Papadopulos'un Hollanda Başbakanı Jan Peter Balkenende ile konuyu ele alacağını ve Kıbrıs Rum Kesimi'nin konu ile ilgili tavrını aktaracağını belirtti. 
     Hrisostomidis, 17 Aralık zirvesine kadar yeni tasarılar hazırlanacağını, son tasarının Avrupa Konseyi'nde değiştirilebileceğini ifade etti. 
     
</TEXT>
</DOC>
