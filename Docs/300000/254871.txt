<DOC>
<DOCNO> 254871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sontur11.html </URL>
<DATE> 2004/07/12/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
İzmir'de 3 aylık ikizler yol kenarına terk edildi 
</HEADLINE>
<TEXT>

     İzmir'in Narlıdere İlçesi'nde yol kenarına terk edilen 3 aylık ikizler, Karşıyaka Çocuk Yuvası'na teslim edildi. 
     Narlıdere Emekli Sandığı binası yakınında yol kenarında bebek çantasında 2 adet bebek bulan vatandaşlar polise haber verdi. Karakola getirilen ve sevimli hareketleriyle tüm polislerin ilgisini çeken 3 aylık erkek bebekler, önce süt içirilerek doyuruldu. 
     Çocuk Şube Müdürlüğü'ne götürülen bebeklere, polis memurları, şehit olan meslektaşlarının isimleri olan ''Cenk Tolga'' ve ''Fatih Tolga'' adını verdi. 
     Dr. Behçet Uz Çocuk Hastanesi'nde sağlık kontrolü yapılan ve rahatsızlığı bulunmadığı belirlenen bebekler, Karşıyaka Çocuk Yuvası'na teslim edildi. 
     Terk edilen bebeklerin ailesinin belirlenmesi için, Narlıdere Emniyet Müdürlüğü soruşturma başlattı. 

     
</TEXT>
</DOC>
