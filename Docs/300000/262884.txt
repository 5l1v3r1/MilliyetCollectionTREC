<DOC>
<DOCNO> 262884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sontur28.html </URL>
<DATE> 2004/08/12/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Anne kıza gece yarısı tacizi 
</HEADLINE>
<TEXT>

     İsmail AKDUMAN - SAMSUN DHA 
SAMSUN'da işten çıkıp evine giden D.E. ile kızı D.E., C.D.'nin pantolununu indirip cinsel organını göstererek kendilerine tacizde bulunduğunu iddia etti. Şikayet üzerine yakalanan zanlı suçlamaları kabul etmedi. 
     Samsun SSK Bölge Hastanesi'nde hemşire olarak çalışan D.E. ve 14 yaşındaki kızı D.E., saat 02.00 sıralarında iş çıkıp eve gitmek üzere, Fevzi Çakmak Mahallesi'nde yürümeye başladı. İddialara göre, anne kızın önüne çıkan 38 yaşındaki C.D., pantalonunu indirip cinsel organını göstererek tacizde bulundu. 
     Kısa süreli bir şaşkınlık yaşayan anne D.E. polisi arayarak C.D.'den şikayetçi oldu. Aşırı derece sarhoş olduğu belirlenen C.D., kısa sürede yakanarak gözaltına alındı. 
     Nöbetçi mahkemeye çıkarılan ve tutuksuz yargılanmak üzere serbest bırakılan C.D., üzerine atılan suçlamaları kabul etmedi. C.D, "Geç saat olduğu için sokakta kimse yoktu. Tuvalet ihtiyacımı giderirken, karşımda bayanları gördüm. Onlara karşı bir hareket yapmadım'' diyerek kendini savundu. 
     
</TEXT>
</DOC>
