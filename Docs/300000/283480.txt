<DOC>
<DOCNO> 283480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sonsiy23.html </URL>
<DATE> 2004/10/26/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Milletvekilleri, Afyon'un 'Afyonkarahisar' olması için yasa önerisi verdi 
</HEADLINE>
<TEXT>

     Afyon milletvekilleri, illerinin adının ''Afyonkarahisar'' olarak değiştirilmesi için yasa önerisi hazırladı. 
     AK Parti Afyon Milletvekili Mahmut Koçak ile ilin diğer CHP ve AK Parti Afyon milletvekilleri tarafından TBMM Başkanlığı'na verilen teklif Afyon ilinin adının ''Afyonkarahisar'' olarak değiştirilmesini içeriyor. 
     Teklifin gerekçesinde, Afyon ilinin adının Cumhuriyet'in ilk yıllarından itibaren ''Afyonkarahisar'' olarak kullanıldığına işaret edilerek, Kocatepe'de dikili Atatürk Anıtı'nın kaidesinde de bu ada yer verildiği kaydedildi. 
     Gerekçede, ''Kurtuluş Savaşı yıllarındaki adıyla anılacak il Şanlıurfa, Kahramanmaraş ve Gaziantep illerimiz gibi milli mücadele ile özdeşleşmiş olacaktır'' denildi. 
     
</TEXT>
</DOC>
