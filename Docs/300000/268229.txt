<DOC>
<DOCNO> 268229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sontur16.html </URL>
<DATE> 2004/09/01/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Kadınların yüzde 21'i kocaları tarafından cinsel ilişkiye zorlanıyor... 
</HEADLINE>
<TEXT>

     Sosyal Hizmetler Çocuk Esirgeme Kurumu Genel Müdürlüğü'nce hazırlanan "Kadına Yönelik Şiddet" konulu araştırmada, kadınların yüzde 21'inin kocaları tarafından istemediği biçimde ya da türde cinsel ilişkiye zorlandığı belirtildi. 
     Araştırmaya katılan 609 kadının yanıtladığı anket sonuçlarına göre, kadınların sadece yüzde 3'ünün eşinden şiddet görmediği belirlendi. Araştırmaya göre, şiddet gördüğünü iddia eden kadınların 46.8'i arasıra-az, yüzde 34.6'sı bazen-orta şiddette, 15.6'sı sık sık-çok şiddete uğruyor. 
     
     KADINLARIN YÜZDE 41'İ KOCALARI TARAFINDAN KÜÇÜK GÖRÜLÜYOR 

     Araştırmaya göre, yüzde 41'inin kocası, kadının duygularını önemsemiyor, yüzde 41'inin kocası ise eşlerini küçük görüyor. 
     Araştırmada elde edilen diğer bulgular şöyle 
     "-Kadınların yüzde 51'inin kocası, kadının isteyip istemediğine aldırmadan cinsel ilişkide bulunuyor, -Yüzde 21'inin kocası kadını istemediği biçimde türde cinsel ilişkiye zorluyor, -Yüzde 62'sinin kocası, kadın onun düşüncesine katılmazsa kızıyor, -Yüzde 43'ünün kocası emirler yağdırıyor, -Yüzde 42'sinin kocası ev işleri zamanında yapılmadığından sinirleniyor, -Yüzde 74'ünün kocası kadına bağırıp azarlıyor, -Yüzde 35'inin kocası ise kadını başkalarının önünde azarlayıp hakaret ediyor." Araştırmaya katılan kadınların profili ise şöyle ifade edildi Yüzde 82'si 16-45 yaş arasında, yüzde 97'si evli, yüzde 3'ü dul, yüzde 22'si okur-yazar değil, yüzde 86'sı en çok ilkokul bitirebilmiş, 91'inin kendine ait bir geliri yok, yüzde 69'unun evine ayda 10 milyondan az para giriyor, yüzde 26'sı 4 ya da daha fazla çocuklu, yüzde 68'i 4-6 kişilik aile ortamında yaşıyor. 

     
</TEXT>
</DOC>
