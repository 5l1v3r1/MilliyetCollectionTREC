<DOC>
<DOCNO> 293538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sontur17.html </URL>
<DATE> 2004/11/30/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Evi olmadığı için tabutta yatıp kalkıyor .. 
</HEADLINE>
<TEXT>

     
     Ali GÜLER ANTALYA, DHA 

     

ANTALYA'da, ayakkabı boyacısı Ahmet Teke, evi olmadığı için çöplükten bulduğu ve yatağa dönüştürdüğü tabutta yatıp kalkıyor. Kimsesi olmayan Ahmet Teke, gündüzleri boya sandığınının başında ekmek parası kazanırken, geceleri de Antalya Devlet Hastanesi'nin bahçesinde tabuttan yaptığı yatakta uyuyor. 
     Hastane girişinde ayakkabı boyayan 46 yaşındaki Ahmet Teke, hiç bir yakını olmadığını söyledi. Yaz aylarında boya sandığının yanında açık havada yatıp kalkan Teke, kış aylarının kendisi için sorun olduğunu ifade etti. Nerede yatacağını kara kara düşünürken, çöpten bir tabut bulduğunu anlatan Teke, "Tabutu temizledim. İçine battaniye serip yatak yaptım. Geceleri tabutun içinde yatıyorum. İyi bir yatak oldu'' dedi. 
     Yaklaşık bir yıldır hastanenin bahçesinde yatan ve yardımları kabul etmediğini belirten Teke, kendisinden kötü durumda insanların olduğunu belirterek, "Buna da şükür. Bizden kötü olanlarda var. Böyle de mutluyum'' diye konuştu. 
     
</TEXT>
</DOC>
