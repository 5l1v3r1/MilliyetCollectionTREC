<DOC>
<DOCNO> 279641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/yasam/ayas.html </URL>
<DATE> 2004/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç boyutlu Fatih Drakula'ya karşı 
</HEADLINE>
<TEXT>


Fatih'in Drakula'yla savaşını konu alan animasyon filminin yaratıcısı Özsoy iddialı 'Bunu Türkler yapmış ' dedirteceğim 

Bayram Kaygusuz 

Kenan Doğulu'ya para almadan üç boyutlu animasyon klibi hazırlayan Kaan Özsoy, 5 yıldır üzerinde çalıştığı Fatih Sultan Mehmet'in Kont Drakula'ya karşı verdiği savaşın anlatıldığı 'İmparatorun İnancı' adlı filminin, 2005'in sonuna doğru vizyona gireceğini söyledi. Özsoy, animasyon filmi hakkında şöyle konuştu 
"Filmin yüzde 80'i tamam. Fatih Sultan Mehmet'le Kont Drakula tarih boyunca hiç karşılaşmadı ama ben onları filmde karşı karşıya getireceğim. Tarihçiler bana tepki gösterebilir ama olsun. Film aşkla başlıyor, sonra trajediye dönüşüyor. Türklerin her alanda başarılı olacağını göstereceğim. 'Abi, bu filmi Türkler yapmış' dedirteceğim. Filmde çok ağır bir drama var. Bu filmi çekmek gerçekte çok büyük maliyete neden olur. 15 bin yeniçeriyi kazığa çakamazsınız. Ya da 150 bin kişilik bir orduyu bir araya getirmek hayal. " 


</TEXT>
</DOC>
