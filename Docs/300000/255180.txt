<DOC>
<DOCNO> 255180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sontur24.html </URL>
<DATE> 2004/07/13/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Kazanın böylesi... Kamyonun fırlattığı taşın çarptığı otomobilde öldü .. 
</HEADLINE>
<TEXT>

     Sivas'ın Suşehri İlçesi'nde, seyir halindeki bir kamyonun fırlattığı taşın, arkadan gelen otomobile isabet etmesi nedeniyle otomobilde bulunan 1 kişi öldü. 
     AA muhabirinin aldığı bilgiye göre, Suşehri D-100 Karayolu'nun EÜAŞ mevkiinde, plakası ve sürücüsünün kimliği henüz belirlenemeyen bir kamyonun lastiğinin fırlattığı taş, kamyonun arkasında bulunan Erdoğan Bayram 34 yönetimindeki 34 LDA 39 plakalı otomobile isabet etti. 
     Seyir halindeki otomobilin ön camını kıran taş, sürücünün yanında oturan kardeşi Çetin Bayram'ın 21 başına çarparak arka camdan dışarı çıktı. 
     Ağır yaralanan Çetin Bayram, Suşehri Devlet Hastanesi'ndeki ilk müdahalenin ardından kaldırıldığı Cumhuriyet Üniversitesi Tıp Fakültesi Araştırma ve Uygulama Hastanesi'nde hayatını kaybetti. 
     Kazaya karışan kamyonun arandığı bildirildi. 
     
</TEXT>
</DOC>
