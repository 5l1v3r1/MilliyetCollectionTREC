<DOC>
<DOCNO> 291258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonyas10.html </URL>
<DATE> 2004/11/22/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Türk erkeğinin ortalama penis boyu açıklandı 
</HEADLINE>
<TEXT>

     İbrahim ÖZÇEKİÇ DHA 

ERCİYES Üniversitesi Tıp Fakültesi Üroloji Ana Bilim Dalı tarafından bin 507 kişi üzerinde yapılan çalışma sonucunda Türk erkeğinin ortalama penis boyunun 14.5 santimetre olduğu belirlendi. 
     Üroloji Ana Bilim Dalı öğretim üyesi Doç. Dr. Oğuz Ekmekçioğlu, çocuklarının penisinin küçüklüğünden korkan aileler ile cinsel organlarının kısa olduğunu düşünen erkeklerin sayısının giderek artması üzerine böyle bir araştırmaya yöneldiklerini söyledi. 
     1942 yılında ABD'de yapılan bir çalışmanın sonuçlarına bakılarak gelen hastalar üzerinde değerlendirmeler yaptıklarını ancak, sosyo ekonomik etkenlerin penis boyunu etkileyebildiğinden bazı durumlarda sağlıklı sonuca ulaşamadıklarını anlatan Doç. Dr. Ekmekçioğlu, dış kaynaklı bir çalışmayı model almak yerine Türk insanı üzerinde çalışma yapmayı tercih ettiklerini belirtti. Orta Anadolu Bölgesi'nde dünyaya gelen bebekten erişkine kadar bin 507 kişi üzerinde penis ölçüm çalışması yaptıklarını anlatan Doç. Dr. Oğuz Ekmekçioğlu, şöyle dedi 
     " Araştırmamız sonunda Orta Anadolu insanının sertleşme anında ortalama 14.5 santim penise sahip olduğunu gözledik. Penis boyu, cinsel organ sertleştiğinde ya da penisi gerdirilerek ölçüldü. Sertleşme anında penis 9.5 santimden uzun ise cinsel ilişkiye izin verir. Küçük penis dediğimiz ve cinsel ilişkiye izin vermeyecek boyutta bir cinsel organa nadiren rastlanmaktadır.'' Ailelerin özellikle şişman çocuklarını Penisi küçük' diye düşünerek doktora götürdüğünü anlatan Doç. Dr. Ekmekçioğlu, "Bu çocuklarda karın altı yağ dokusu fazla olduğu için görüntü küçüktür. Ama genellikle uygun ölçümle bunların boyunun normal olduğu belirlenir. Nadiren Gömük penis' dediğimiz durumlarla karşılaşılabilmektedir. Ya da bazı hormon hastalıkları sonucu penis küçük kalabilmektedir. Şüphede kalındığında bir ürolog ya da çocuk sağlığı uzmanına başvurmakta fayda vardır'' diye konuştu. 
     Doç. Dr. Oğuz Ekmekçioğlu, penis boyunu uzatmak ya da enini genişletmek için ameliyatlar yapılabildiğini ancak, bu cerrahi müdahalelerin riskli olduğunu ve tıbbı neden olmadıkça yapılmaması gerektiğini vurguladı. 
     Yapılan çalışma sonucu elde edilen yenidoğan, çocuk, gençlik ve erişkin dönemine ait penis boyları kliniklere başvuran hastalar için önemli bir kriter olacağı ifade edildi. 
     
</TEXT>
</DOC>
