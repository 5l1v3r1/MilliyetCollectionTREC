<DOC>
<DOCNO> 263596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/son/sonspo05.html </URL>
<DATE> 2004/08/15/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Karadeniz'de kardeşlerin düellosu... 
</HEADLINE>
<TEXT>

     Trabzon'un bugünkü rakibi Akçaabat Sebatspor. İki takımın yöneticilerinin verdiği mesaj ise açık Dostluk kazansın. 
     
     Başkan’dan çağrı 
     Kayserispor galibiyeti, ardından Dinamo Kiev zaferi... Trabzonspor bu sezona müthiş bir giriş yaptı. Ve Bordo - Mavililer’in bugünkü rakibi Akçaabat Sebatspor. İki kulübün tarihe dayanan dostlukları maçı daha da ilginç kılacak. İki takımın yöneticileri ve futbolcuları ise Avni Aker’deki karşılaşma öncesinde dostluk mesajları veriyor. Başkan Atay Aktuğ, geçen sezonki maçın ders niteliğini taşıdığını belirtirken bugünkü sınav öncesinde de Fair-Play çağrılarında bulundu. 
     
     Geçen yılı hatırlattı 
     Geçen yıl her iki maçta da tüm dünyaya örnek olacak centilmenlik sergilendiö diyen Aktuğ, şöyle devam etti O maçta Trabzonspor gol attı, tüm tribünler alkışladı. Sebat gol attı, yine alkış vardı. İki takım futbolcuları tribünlere el ele çağırıldı. Bunlar olması gereken şeyler. Yine aynı tabloların yaşanmasını istiyoruz. Ama sahada kazanma mücadelesi de futbolun gerektirdiği bir şekilde olmalı. Avni Aker’e sadece iyi futbol izlemeye gelen ve takımını destekleyen seyirci bekliyorum.ö 
     
     Kazanırsa, coşar 
     ve işin bir de gerçekçi yönü var. Beşiktaş ve Fenerbahçe geçen hafta birer puanla yetindi. Galatasaray ise önceki gece Antep’te hüsran yaşadı. Trabzonspor’un bugün alacağı üç puan, Karadeniz ekibini daha ligin başında rakipleri önünde avantajlı konuma getirecek ve Dinamo Kiev maçı öncesinde futbolcuların moral motivasyonu artacak. Bunu bilen Ziya Doğan da öğrencileriyle yaptığı toplantıda şunları anlattı Herkesten özveri bekliyorum. Mücadele etmezsek kazanamayız.ö 
     
     Sebat’ta son durum 
     Konuk ekip A.Sebat’ta Muzaffer ve Vlademir Baretto’nun sakatlıkları sürüyor. İki oyuncu da Trabzonspor maçında takımdaki yerlerini alamayacaklar. İdman eksiği bulunan Ogün’ün de kritik maçta yedek soyunması bekleniyor. Teknik direktör Mehmet Birinci çok iyi hazırlandıklarını ve dostluk çerçevesinde bir maç olmasını istediklerini vurguladı. 
     Trabzonspor Petkoviç, Emrah, Tayfun, D’Haene, Hasan, Thijs, Hüseyin, Gökdeniz, Celalettin, Mehmet Y. Yattara , Fatih. 
     A. Sebatspor Miloşevski, Hamza, Sedat, Muhammet, Tunç, Abdurahman, Erman Ö., İsmet, Semavi, Selahattin, Oktay. 
     Stat Avni Aker. 
     Saat 19.00. 
     Yayın Yok. 
     Hakem Serdar Tatlı. 
     Bilet Fiyatları 5, 10 ve 20 milyon. 
     
</TEXT>
</DOC>
