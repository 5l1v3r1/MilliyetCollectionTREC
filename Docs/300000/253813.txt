<DOC>
<DOCNO> 253813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/soneko14.html </URL>
<DATE> 2004/07/08/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Sanayi üretimi Mayıs'ta yüzde 16.5 arttı... 
</HEADLINE>
<TEXT>

     Sanayi üretimi bu yılın Mayıs ayında, geçen yılın aynı ayına kıyasla yüzde 16.5 oranında arttı. 
     DİE, 403 önemli sanayi maddesinin üretim bilgilerinden oluşan 1997 100 temel yıllık Aylık sanayi üretim endeksi sonuçlarını açıkladı. 
     Faaliyet kollarına göre üretim artışı, Mayıs ayında Madencilik sektörü yüzde 12.6, imalat sanayiinde yüzde 17.7, elektrik, gaz ve su sektöründe ise yüzde 7.0 olarak gerçekleşti. 
     DİE, 403 önemli sanayi maddesinin üretim bilgilerinden oluşan 1997 100 temel yıllık Aylık sanayi üretim endeksi sonuçlarını açıkladı. 
     Sanayinin alt sektörleri düzeyinde üretim artışı, Mayıs ayında madencilik sektörü yüzde 12.6, imalat sanayiinde yüzde 17.7, elektrik, gaz ve su sektöründe ise yüzde 7.0 olarak gerçekleşti. 
     Alt sektörlerde üretim geçen yılın Mayıs ayında imalat sanayiinde yüzde 3.6, elektrik, gaz ve su sektöründe yüzde 8.1 oranlarında artarken, madencilik sektöründe yüzde 9.2 azalmıştı. 
     
     5 AYLIK ARTIŞ YÜZDE 13.2 

     Bu yılın beş aylık ortalamasına göre üretim artışı ise toplam sanayi sektöründe yüzde 13.2 olarak hesaplandı. Üretim artışı alt sektörler bazında imalat sanayi sektöründe 14.6, elektrik gaz ve su sektöründe yüzde 6.8 olurken, madencilik sektöründe yüzde 4.2 geriledi. Sanayi sektöründe geçen yılın beş aylık ortalamasına göre üretim artışı, toplam sanayi sektöründe yüzde 5.5, imalat sanayi sektöründe 6.4, elektrik gaz ve su sektöründe yüzde 7.5 olurken, madencilik sektöründe yüzde 16.6 azaldı. 
     
     ALT GRUPLAR İTİBARIYLA ÜRETİM ARTIŞI 

     İmalat sanayi sektörü alt grupları itibarıyla Mayıs ayında en yüksek üretim artışı, yüzde 175.6 ile büro, muhasebe bilgi işlem makina cihazları imalatında görüldü. 
     Aynı dönemde üretim, mobilya imalatı yüzde 82.7, taşıt araçları ve karoseri imalatı yüzde 80.5, radyo, TV haberleşme cihazları imalatı yüzde 78.2, basım ve yayım imalatı yüzde 35.9, metal eşya sanayi yüzde 32.7, elektrikli makina cihazları imalatı yüzde 32.5, makina ve teçhizat imalatı yüzde 26.4, diğer ulaşım araçları imalatı yüzde 24.2, kimyasal madde ürünleri imalatı yüzde 22.6, giyim eşyası imalatı yüzde 15.3, kağıt ve kağıt ürünleri imalatında yüzde 12.6, kok kömürü, rafine edilmiş petrol ürünleri imalatında yüzde 11.7 oranlarında artış gösterdi. 
     Mayıs ayında üretim, gıda ürünleri ve içecek imalatında yüzde 5.2, tekstil ürünleri imalatında yüzde 2.8, tıbbi, hassas ve optik aletleri, saat imalatında yüzde 0.3 oranlarında azaldı. 
     İmalat sanayi alt grupları itibarıyla geçen yılın beş aylık ortalamasına göre en fazla üretim artışı ise yüzde 266.8 ile büro, muhasebe bilgi işlem makinaları imalatında görüldü. 
     Aynı dönemde üretim, taşıt araçları ve karoseri imalatı yüzde 78.3, radyo, TV haberleşme cihazları imalatı yüzde 70.2, diğer ulaşım araçları imalatı yüzde 52.6, mobilya imalatı yüzde 39.3, makina ve teçhizat imalatı yüzde 27.3, basım ve yayım imalatı yüzde 25.3, derinin işlenmesi bavul, çanta üretimi yüzde 17.2, metal eşya sanayi yüzde 13.6, metalik olmayan diğer mineral madde imalatı yüzde 13.1 artış gösterdi. 
     Beş aylık ortalamalara göre tütün ürünleri imalatı yüzde 5.5 azaldı. 
     Her üç ayda bir üç aylık sanayi üretim endeksinin yayımlanmasından sonra, aylık sanayi üretim endeksi sonuçlarında geriye dönük olarak değişiklik olabiliyor. 
     Bu nedenle aylık üretim endeksinin bir ön bilgi kapsamında değerlendirilmesi ve kesin sonuçların üç aylık sanayi üretim endeksine dayandırılması gerekiyor. 
     
</TEXT>
</DOC>
