<DOC>
<DOCNO> 269452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/soneko35.html </URL>
<DATE> 2004/09/06/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
TOKİ'nin Malatya'da yaptıracağı konutların satış şartları belirlendi 
</HEADLINE>
<TEXT>

     Toplu Konut İdaresi Başkanlığı'nın TOKİ Malatya'da yaptıracağı 852 konutun satış şartları belirlendi. 
     TOKİ'nin Malatya-Beydağı mevkisinde yaptırılacak olan ve kura yöntemiyle satışı gerçekleştirilecek 852 konut için başvurular, 23 Eylül-08 Ekim 2004 tarihleri arasında Türkiye Halk Bankası'nın tüm şubelerine yapılacak. 
     Başvuranlardan öncelikle, 2 milyar lira başvuru bedeli alınacak. Konut sayısından fazla başvuru olması durumunda, 14 Ekim 2004 tarihinde kura çekimi yapılacak. 
     Konutların 432'si 110.98 metrekare, 324'ü 81.28 metrekare, 96'sı ise 128.68 metrekarelik alan üzerinde yapılırken, 110.98 metrekarelik konutlar için en düşük 39 milyar 139 milyon lira, en yüksek bedel 43 milyar 923 milyon lira, 128.68 metrekarelik konutlar için en düşük 45 milyar 684 milyon lira, en yüksek bedel 51 milyar 383 milyon, 81.28 metrekarelik konutlar için en düşük bedel 28 milyar 616 milyon lira, en yüksek bedel 32 milyar 617 milyon lira olarak belirlendi. 
     
</TEXT>
</DOC>
