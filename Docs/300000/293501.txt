<DOC>
<DOCNO> 293501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sonspo33.html </URL>
<DATE> 2004/11/30/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Türkler Belçika’da hakem dövdü 
</HEADLINE>
<TEXT>

     Polis, kulüp başkanını kulüp, dayak yiyen hakemi suçluyor 

Belçika'nın Amatör Futbol Ligi'nde hakemi döven Türk takımı Gent United'ın tüm oyuncuları polis tarafından tutuklanarak karakola götürüldü. 
     Belçikalı orta hakem Ronny Schelstraete 49 , Unitedlı futbolculara iki kırmızı kartı göstermesinin ardından futbolcuların saldırısına uğradı. 
     Polis müdahalesiyle yatıştırılan kavganın ardından açıklama yapan Gent United'ın koordinatörü Baki Emir Velioğlu, aslında amaçlarının olay çıkarmak olmadığını belirterek, bu olaydan sonra artık A takımımızı ligden çekiyoruz. İnşallah Belçika Futbol Federasyonu genç oyuncularımıza dokunmazö dedi. 
     
     Hakemi korumak istedikö 
     Velioğlu, hakemin maça önyargılı çıktığını ileri sürerek, hakeme ilk yumruğu oyuncumuz Mezit vurdu. Aslında onu acıtmak için değil hakemin saçmaladığını hatırlatmak içindi. Bunun üzerine tanımadığımız birkaç taraftar hakeme saldırdı. Biz aslında hakemi taraftarlardan korumak için hakemin arkasından koştuk. 
     Olayları çok abartıyorlar. Hakemler zaten maç öncesi bize karşı önyargılı olarak konuşuyordu. Maçın hakemi bana maç öncesinde beni ırk falan ilgilendirmez. Hemen kartımı çıkartırımö dedi. Bu tutumuyla ne demek istediğini anlayamadım" diye konuştu. 
     Olay anında taraftarlar arasında bulunan Gent polis memuru, olayları başlatan ismin Gent United Kulüp Başkanı Şaban Yurtay olduğunu, hakemin kırmızı kart çıkarmasının ardından sahaya koşarak hakeme yumruk attığının tesbit edildiğini açıkladı. 
     
     Başkan suçlamaları kabul etmedi 
     Kulüp başkanı Yurtay ise suçlamaları kabul etmeyerek, ben sahaya çıkıp hakeme saldıran taraftarı durdurmak istedim. Neden hakemi döveyim. İyi örnek olmam gerekirken şiddet kullanmam yanlış olur. Zaten hep problemler yaşadıkö dedi. 
     Belçika Devlet Demir Yolları'nda çalışan maçın orta hakemi Ronny Schelstraete ise olayla ilgili hiç bir yorum yapmak istemezken, hakemin hala şok içinde olduğu belirtildi. 
     
</TEXT>
</DOC>
