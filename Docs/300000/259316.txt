<DOC>
<DOCNO> 259316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/son/sonsiy01.html </URL>
<DATE> 2004/07/30/ </DATE>
<TIME> 03.15 </TIME>
<AUTHOR>  </AUTHOR>
<HEADLINE>
Erdoğan CHP'nin olağanüstü görüşme talebini destekleyeceğiz 
</HEADLINE>
<TEXT>

     Başbakan Recep Tayyip Erdoğan, CHP'nin, Ulaştırma Bakanı Binali Yıldırım hakkındaki gensoru önergesinin görüşülmesi istemiyle Meclis'i olağanüstü toplantıya çağırmasını değerlendirirken, ''Şahsi görüşüm, bizim, CHP'nin bu talebine karşı değiliz, destek vereceğiz. Meclisin toplanmasını sağlayacağız. Böyle bir endişemiz yok. Bunu meclis grubumuzda görüşeceğiz'' dedi. 
     Başbakan Erdoğan, İran ziyareti sonrası Türkiye'ye dönerken uçakta gazetecilerin sorularını yanıtladı. Erdoğan, İran'daki temaslarını değerlendirirken, Türkiye'nin menfaatlerini düşünmek zorunda olduklarını, bunun, 70 milyon Türk insanının kendilerine yüklediği bir sorumluluk olduğunu belirterek, ''Bundan kaçmamız mümkün değil, Attığımız adım sadece milletimizin çıkarı içindir. Herhangi bir ülkeyle herhangi bir sıkıntının doğmasına yönelik değildir'' dedi. 

     
</TEXT>
</DOC>
