<DOC>
<DOCNO> 287903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/guncel/gun11.html </URL>
<DATE> 2004/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Asıl fail yok, indirim var 
</HEADLINE>
<TEXT>


Yargıtay, işkence suçundan mahk m olan polisin "asıl fail bulunamadığı" için 4 yıla indirilen cezasını onayladı 

GÖKÇER TAHİNCİOĞLU Ankara 

Yargıtay 1. Ceza Dairesi, sendikacı Süleyman Yeter'in işkence sonucu ölümüyle ilgili davada, yerel mahkemenin bir polisin 4 yıl 2 ay hapse mahk m edilmesine, bir polisin beraatına ilişkin kararını onadı. Sanık polis, "kastı aşarak adam öldürdüğü" sabit olmasına rağmen, ölüme neden olan asıl failin kim olduğu bulunamadığı ve duruşmalardaki iyi hali nedeniyle ceza indirimlerinden yararlandırıldı. 
İstanbul 6. Ağır Ceza Mahkemesi, 1 Nisan 2003'te, sanıklardan Mehmet Yutar ile Ahmet Okuducu'nun, kötü muamelede bulunarak Yeter'in ölümüne neden olduklarına karar verdi. 
Mahkeme, 10 yıl hapse mahk m ettiği Yutar'ın cezasını "birden fazla fail bulunduğundan asıl failinin saptanamaması" nedeniyle yarı oranında indirirken, takdir indirimi de yaptı. Yutar, 4 yıl 2 ay ağır hapse mahk m edildi. 
Sanıklardan Erol Erşan'ın beraatını kararlaştıran mahkeme, 5 yıldır bulunamayan Okuducu'nun dosyasını da ayırdı. 
2001'de tahliye edilen ve cezaevinde 19 ay 12 gün kalan Yutar, 18 gün daha hapis yatacak. 




</TEXT>
</DOC>
