<DOC>
<DOCNO> 294479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sonsiy13.html </URL>
<DATE> 2004/12/03/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Köşk'te basın toplantısı 17 Aralık'ta somut bir tarih bekliyoruz 
</HEADLINE>
<TEXT>

     Cumhurbaşkanlığı Dışişleri Başdanışmanı Sermet Atacanlı, AB’nin öne sürdüğü Kıbrıs talebiyle ilgili olarak, Türkiye’ye böyle bir istekle gelmenin haksızlık olduğunu söyledi. 
     Çankaya Köşkü'ndeki basın bilgilendirme toplantısında Atacanlı, Kıbrıs konusunda Türkiye üzerine düşeni fazlasıyla yerine getirmiştir. Türkiye’ye böyle bir taleple gelmek haksızlık olmaktadır. Çözümü istemeyen tarafın üzerine gidilmesi adalet ilkelerine daha uygun olurö dedi. 
     Türk yetkililerin Kıbrıs Rum Kesimi’nin fiilen tanınması’ yönündeki AB talebiyle ilgili görüşlerini her düzeyde ve her vesileyle ifade ettiğini söyleyen Atacanlı, bu tür önemli zirvelerin arifesinde bu tür taslaklar, tabiri caizse uçuşur’... Bu aşamada karamsar senaryolara itibar etmenin gereksiz ve yararsız olacağını düşünüyoruz. Haklı taleplerimize ve AB’nin önceki karalarına uygun düşecek kararların alınmasını bekliyoruzö diye konuştu. 
     
     Somut tarihi talebi 

     Atacanlı, Türkiye’nin üzerine düşeni yaptığını ve haklı olarak, ikinci bir karara gerek duyulmaksızın somut bir tarih tespit edilmesini umduğunu söyledi. 
     Avrupa’nın alacağı bu kararla bir inandırıcılık ve içtenlik sınavı’ vereceğini söyleyen Atacanlı, AB’nin bu sınavdan yüzünün akıyla çıkacağına inanmak istediklerini ifade etti. 
     
</TEXT>
</DOC>
