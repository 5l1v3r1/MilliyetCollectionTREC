<DOC>
<DOCNO> 281417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/siyaset/siy02.html </URL>
<DATE> 2004/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransızca konuşan Türkler kırgın 
</HEADLINE>
<TEXT>


MİNE G. KIRIKKANAT Paris 


Fransız Le Parisien gazetesi, Türk halkının, Türkiye'nin AB üyeliğine karşı çıkan Fransız politikacıların öfke duyduğunu yazdı. Gazete, özellikle Fransızca konuşan Türklerin, siyasilerin bu tavrını anlamakta güçlük çektiğini belirtti. "Türklerin Hicranı" başlıklı haberde, Fransa'ya karşı hayal kırıklığı yaşandığı vurgulandı. Haberde, AB İletişim Grubu Başkanı Ahmet Sever'in, 'tartışmaların meşru olduğu, ancak bazı politikacıların kullandığı üslubu şoke edici bulduğu' sözlerine yer verildi. Sever, Fransa'daki tartışmanın, Türkler için yaralayıcı bir boyuta ulaştığını belirtti. Galatasaray Üniversitesi'nden Prof. Seyfettin Gürsel'in de şu görüşlerine yer verildi "Türkiye karşıtı tezler gerçekçi değil. 'Türkiye'yi alırsak neden Fas'ı almayalım' diyorlar. Fas futbol takımı Afrika Kupası'nda, Türkiye Avrupa Kupası'nda oynuyor. Gerçek sorun, Türkiye'nin Müslüman nüfusla insanları korkutması." 




</TEXT>
</DOC>
