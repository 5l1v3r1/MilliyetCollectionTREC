<DOC>
<DOCNO> 266633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sonspo30.html </URL>
<DATE> 2004/08/26/ </DATE>
<TIME> 22.22 </TIME>
<AUTHOR>  </AUTHOR>
<HEADLINE>
Serbest güreşte Türk sporcuların rakipleri belli oldu 
</HEADLINE>
<TEXT>

     28. Yaz Olimpiyat Oyunları'nda serbest güreşte yarın mindere çıkacak 4 Türk sporcusunun rakipleri, bu akşam yapılan tartı ve kura çekimi sonunda belli oldu. 
     55 kiloda Harun Doğan, Kuzey Koreli, Yunan ve Ermeni rakipleriyle birlikte 4'lü grupta yer aldı. Harun Doğan, ilk müsabakasında Ermeni Martin Berberyan, 2. karşılaşmasında Yunan Amiran Karntanov ve son mücadelesinde de Kuzey Koreli Kim Hyo Sub ile karşı karşıya gelecek. 
     66 kiloda Ömer Çubukçu, 3'lü gruptan çıkmaya çalışacak. Çubukçu, ilk mücadelesini Slovak Stefan Fernyak, ikincisini de Macar Gabor Hatos'a karşı verecek. 
     84 kiloda Gökhan Yavaşer, Ermeni ve Ukraynalı rakipleriyle 3'lü gruba düştü. İlk mücadelesinde Ukraynalı Taras Danko ile mücadele edecek olan milli güreşçi, ikinci karşılaşmasında Ermeni Mamed Agaev ile kozlarını paylaşacak. 
     120 kiloda mücadele eden Aydın Polatçı ise Rumen ve Alman rakipleriyle karşılaşacak. Polatçı, ilk karşılaşmasında Rumen Daniel Rares Chintoan, ikinci karşılaşmasında da Alman Sven Thiele'yi geçmek için mindere çıkacak. 
     Serbest güreşte eleme müsabakaları, Ano Liossia Spor Salonu'nda yarın TSİ 09.30'dan itibaren başlayacak. 
     
</TEXT>
</DOC>
