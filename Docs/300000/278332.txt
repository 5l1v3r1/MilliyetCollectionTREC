<DOC>
<DOCNO> 278332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sondun21.html </URL>
<DATE> 2004/10/08/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
AB, Andorra vatandaşlarına serbest dolaşım hakkı verdi 
</HEADLINE>
<TEXT>

     Andorra Dışişleri Bakanı Juli Minoves, Andorra vatandaşlarına serbest dolaşım hakkı verilmesi için AB'nin yeşil ışık yaktığını söyledi. 
     Minoves, AB Komisyonu'nun kararı doğrultusunda, AB içinde Schengen Antlaşması'na taraf ülkelerde serbest dolaşım hakkının 2005 yılında verilebileceğini belirtti. 
     AB Komisyonu ile müzakerelerin çok karmaşık geçtiğini ifade eden Minoves, ancak sonucun memnuniyet verici olduğunu söyledi. 
     Minoves, Schengen'e dahil olmayan İngiltere ve İrlanda gibi ülkelerde, ikili anlaşmalar yaparak serbest dolaşımı sağlayacaklarını ifade etti. 
     AB üyesi olmayan, ancak Gümrük Birliği anlaşması imzalayan Andorra'nın gelecek yıl euro para birimine geçmesi bekleniyor. İspanya ile Fransa sınırı yakınlarında 465 kilometrelik yüzölçümüne sahip Andorra'nın nüfusu 71 bin. 
     
</TEXT>
</DOC>
