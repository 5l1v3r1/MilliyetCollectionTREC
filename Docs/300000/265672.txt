<DOC>
<DOCNO> 265672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sondun45.html </URL>
<DATE> 2004/08/23/ </DATE>
<TIME> 22.54 </TIME>
<AUTHOR>  </AUTHOR>
<HEADLINE>
İkiz Kulelerin enkazında arama yapan köpekler ölüyor 
</HEADLINE>
<TEXT>

     New York'taki Dünya Ticaret Merkezi'ne 11 Eylül 2001'de girişilen terör saldırılarının ardından binaların enkazında arama ve kurtarma çalışmalarına katılan köpekler birer birer ölüyor. 
     New York basınında çıkan haberlerde, İkiz Kulelerin enkazlarında görev yapan arama ve kurtarma köpeklerinden şimdiye dek 8'i kanserden 14'ünün öldüğü belirtildi. 
     Sahipleri, köpeklerinin enkazda maruz kaldıkları kimyasal maddeler nedeniyle öldüğünü savunurken, Pennsylvania Üniversitesi Veterinerlik Fakültesi uzmanları, ölümlerle köpeklerin maruz kaldıkları kimyasal maddeler arasında bir ilişki olmasına fazla olanak vermediklerini belirttiler. 
     Veterinerler, buna karşın, Dünya Ticaret Merkezi'nin enkazında görev yaptıktan sonra hayatta kalan köpeklerin izlenmesi gerektiğini kaydettiler. 
     Dr Cynthia Otto, köpeklerde sağlık sorunları başgöstermesi durumunda, enkazın temizlenmesi sırasında görev yapan insanların da rahatsızlanabileceğini belirtti. 
     
</TEXT>
</DOC>
