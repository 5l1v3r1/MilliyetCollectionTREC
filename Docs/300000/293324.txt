<DOC>
<DOCNO> 293324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sondun04.html </URL>
<DATE> 2004/11/30/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Felluce'de çok sayıda ev yapımı bomba ele geçirildi 
</HEADLINE>
<TEXT>

     Amerikan askerlerinin, Felluce'ye düzenlenen kanlı operasyon sırasında çok sayıda ev yapımı bomba buldukları bildirildi. 
     ABD Savunma Bakanı Donald Rumsfeld'in sözcülerinden Bryan Whitman, Temmuz ayından Ekim ayının sonlarına kadar ülke genelinde 722 adet ev yapımı bomba bulunduğunu, Felluce'ye düzenlenen baskında ise bu sayının 650 olduğunu söyledi. 
     Ele geçirilen bazı bombalarda, direnişçilerin Amerikan kuvvetlerine yönelik saldırılarında sık sık kullanılan uzaktan kumanda kurgusunun IED olduğu ifade edildi. 
     Whitman, 8 Kasım'da başlayan Felluce saldırısından bu yana bir düzine IED atölyesi ile bombalı saldırılarda kullanılmak üzere hazırlanmış çok sayıda araç ve en az 10 adet karadan havaya roket ele geçirildiğini kaydetti. 
     Sözcü, Felluce'deki yaklaşık 50 caminin de direnişçilerin mevzilenmesi için veya silah deposu olarak kullanıldığını belirtti. 
     
</TEXT>
</DOC>
