<DOC>
<DOCNO> 265267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/soneko07.html </URL>
<DATE> 2004/08/21/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Hisse senetleri geçen hafta, ortalama yüzde 2.45 değer kazandı 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 2.45 oranında değer kazandı. 
     Haftanın başında S P'nin sürpriz not artırımından ve başarılı geçen Hazine ihalelerinden olumlu etkilenen borsa, hem Merkez Bankası Para Raporu hem de Moody's'in açıklamalarıyla satışa döndü. 
     Rekor seviyelere ulaşan petrol fiyatlarının ulusal ve uluslararası platformlarda ekonomik dengeler ve şirket karlılıkları üzerindeki beklentileri olumsuz etkilediğini ifade eden uzmanlar, Uluslararası Para Fonu IMF ve Avrupa Birligi beklentilerinin, olumsuzlukların yarattığı satış baskısını sınırladığını savunuyor. 
     Geçen hafta en düşük 18,651, en yüksek 19,583 puanı gören Borsa'nın önümüzdeki hafta yurtdışı piyasaları yakından izlemeye devam etmesinin beklendiğini belirten uzmanlar, piyasanın ayrıca cari açık, petrol fiyatları ve ABD Merkez Bankası FED'in faiz artırımı konusundaki gelişmeleri de izlemeyi sürdüreceğini kaydediyor. 
     
     ÖZETLE PİYASALAR 
     Borsadaki dalgalı seyrin yanında İMKB Tahvil ve Bono Piyasası ortalamalarında küçük çapta düşüşler gerçekleşti. Altın fiyatları yükselirken, dolar ve euro Türk Lirası karşısında değer kazandı. Mevduat faizlerinin ortalamalarında herhangi bir değişim olmadı. 
     Hisse senetleri haftalık bazda ortalama yüzde 2.45 oranında değer kazandı. 24 ayar külçe altının gram satış fiyatı yüzde 3.73, Cumhuriyet altınının satış fiyatı da yüzde 3.54 artış kaydetti. Türk Lirası karşısında dolardaki artış yüzde 1.09, eurodaki artış da yüzde 0.89 oldu. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.71 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.35, haftalık reponun net getirisi yüzde 0.33 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB , Pazartesi günü haftaya ortalama yüzde 0.03'lik artışla başladı. Salı günü de ortalama yüzde 3.33 yükselen endeks, Çarşamba günü ortalama yüzde 0.98, Perşembe günü de ortalama yüzde 0.42 geriledi. Haftanın son gününde sakin bir seyir sonunda endeks ortalama yüzde 0.51 oranında yükseldi. 
     Endeks, hafta boyunca 460.36 puanlık artışla 18,825.98 puandan 19,286.34 puana çıktı. Hisse senetlerindeki haftalık ortalama artış yüzde 2.45 oldu. 
     İMKB Ulusal-Mali Endeksi 683.58 puan artışla 26,001.37 puandan 26,684.95 puana, İMKB Ulusal-Sanayi Endeksi 252.91 puan artışla 17,038.44 puandan 17,291.35 puana ve İMKB Ulusal-Hizmetler Endeksi de 276.32 puan artışla 9,686.77 puandan 9,963.09 puana yükseldi. 
     Böylece, mali grup hisseleri ortalama yüzde 2.63 oranında, sanayi grubu hisseleri ortalama yüzde 1.48 oranında ve hizmetler grubu hisseleri ortalama yüzde 2.85 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 300 hisse senedinden 144'ü değer kazanırken, 120 hisse senedi değer yitirdi, 36 hisse senedinin değeri değişmedi. 
     Geçen hafta en yüksek oranlı artış yüzde 20.00 ile Camiş Lojistik hisselerinde gerçekleşti. Yüzde 17.58'lik artışla Borusan hisseleri ikinci ve yüzde 16.28'lik artışla Goldaş Kuyumculuk hisseleri üçüncü oldu. 
     En yüksek oranlı düşüş ise yüzde 19. ile Erbosan hisselerinde oldu. Yüzde 12.34'lük düşüşle Meges Boya hisseleri ikinci ve yüzde 11.58'lik düşüşle de Merko Gıda hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 25 milyar 842.9 milyon adet hisse senedi işlem gördü ve karşılığında 2 katrilyon 682.3 milyar liralık işlem hacmi gerçekleşti. 
     
     DÖVİZ 
     Geçen hafta Türk Lirası karşısında dolar ve euro değer kazanırken, diğer döviz türleri yerinde saydı. 
     İstanbul serbest döviz piyasasında alınıp satılan ABD Doları Türk Lirası karşısında yüzde 1.09, euro da yüzde 0.89 oranında artış kaydetti. 
     Önceki hafta sonuna göre ABD Doları'nın Türk Lirası satış fiyatı 16 bin lira artarak 1 milyon 480 bin liraya, Euronun satış fiyatı da 16 bin lira artarak 1 milyon 820 bin liraya çıktı. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı haftalık bazda değişmeyerek 2 milyon 705 bin lirada, İsviçre Frangı'nın satış fiyatı da yine değişmeyerek 1 milyon 180 bin lirada kaldı. 
     Bugün öğle saatlerinde ise İstanbul serbest piyasada ABD Doları 1 milyon 475 bin liradan, Euro 1 milyon 815 bin liradan, İngiliz Sterlini 2 milyon 685 bin liradan ve İsviçre Frangı da 1 milyon 180 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış yüzde 3.73, Cumhuriyet altınının satış fiyatı da yüzde 3.54 oranında artış gösterdi. 
     Külçe altının gram satış fiyatı 19 milyon 450 bin liraya, Cumhuriyet altınının satış fiyatı da 131 milyon 500 bin liraya yükseldi. 
     İstanbul Altın Borsası'nda İAB geçen hafta Türk Lirası bazında işlem yapılmadı ve 24 ayar altının gram fiyatı önceki hafta sonu seviyesi olan 18 milyon 620 bin lirda kaldı. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.71 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 3,601 puan artarak 507,031 puandan 510,632 puana çıktı. 
     Geçen haftanın en çok değer kazanan katılma belgeleri, yüzde 1.91'lik artışla MNG Bank A Tipi Değişken Fon, yüzde 2.85'lik artışla İş A Tipi Mali Endeks Fon ve yüzde 2.70'lik artışla Bayındır A Tipi Değişken Fon olarak sıralandılar. 
     Haftanın en çok değer yitiren katılma belgeleri ise yüzde 0.89'luk düşüşle Es Menkul Değerler A Tipi Değişken Fon, yüzde 0.68'lik düşüşle İş A Tipi Teknoloji Endeks Fon ve yüzde 0.50'lik düşüşle Ata A Tipi Karma Fon oldu. 
     
     HAZİNE İHALELERİ 
     Hazine geçen hafta Pazartesi günü 945 gün vadeli dolar cinsinden 6 ayda bir kupon ödemeli tahvil ihalesi düzenledi. İhalede net 895.5 milyon dolarlık satış gerçekleşirken, basit faiz oranı yüzde 4.06, bileşik faiz oranı yüzde 4.1 oldu. 21 Mart 2007 itfa tarihli tahvilin ihalesine nominal 1 milyar 346.9 milyon dolarlık teklif geldi. İhalesi yapılan söz konusu tahvil ''TRT210307F19'' tanımlı senedin yeniden ihracı niteliği taşıyor. 
     Salı günü yapılan 189 gün vadeli Türk Lirası cinsinden iskontolu bono ihalesinde 1 katrilyon 543.6 trilyon liralık net satış yapılırken, ortalama bileşik faiz oranı yüzde 24.28 oldu. İhalede, nominal 2 katrilyon 649 trilyon liralık teklif gelirken, nominal 1 katrilyon 728 trilyon liralık satış yapıldı. 
     Yine Salı günü yapılan 5 gün vadeli Türk lirası cinsinden iskontolu devlet tahvili ihalesinde ise 4 katrilyon 303.2 trilyon liralık nominal teklife karşılık, 2 katrilyon 185,4 trilyon liralık nominal, 1 katrilyon 559.3 trilyon liralık net satış gerçekleşti. İhalede, ortalama bileşik faiz yüzde 24.88 oldu. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.34 ile yüzde 0.52 arasında gerçekleşti. 
     Mevduat faizlerinin ortalamalarında yarım puan dolayında düşüş oldu. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.35 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 26.6 dolayında bulunan haftalık reponun net getirisi de yüzde 0.33 oldu. 
     
</TEXT>
</DOC>
