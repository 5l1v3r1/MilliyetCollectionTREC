<DOC>
<DOCNO> 266982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sontur38.html </URL>
<DATE> 2004/08/27/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Av malzemeleri deposunda patlama .. 
</HEADLINE>
<TEXT>

     Konya'da av malzemeleri satan bir işyerinin deposunda patlamalar meydana geldi. 
     AA muhabirinin edindiği bilgiye göre, merkez Karatay İlçesi Eski İstanbul Caddesi'ndeki av ve güvenlik malzemesi satışı yapan Galeri Güvenlik'in üst katında bulunan deposunda patlama sesleri duyuldu. 
     Galeri Güvenlik'in sahibi Fatih Tuncel, AA muhabirine, patlama sırasında kendisinin dükkanda olmadığını belirterek, Selçuklu Belediyesi'nin Sünnet Şöleni için hazırlık yapıldığı sırada fişeklerin patladığı bilgisini aldığını aktardı. 
     Olay yerine gelen Konya Valisi Ahmet Kayhan ve Emniyet Müdürü Salih Tuzcu, yetkililerden bilgi aldı. 
     Patlamada, işyerinde çalışan Nazmi Tuncel 15 ve Samet Altuhnan'ın yaralandığı, Konya Numune Hastanesi'nde tedavi altına alındığı bildirildi. 
     Hastane yetkilileri, Tuncel ve Altunhan'ın sağlık durumlarının iyi olduğunu ifade etti. 
     İtfaiye ekipleri dükkanın üst katındaki depoda soğutma çalışmalarını sürdürürken, olayın meydana geldiği Eski İstanbul Caddesi trafiğe kapalı tutuluyor. 
     
</TEXT>
</DOC>
