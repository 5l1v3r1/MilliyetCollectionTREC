<DOC>
<DOCNO> 261364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/son/soneko01.html </URL>
<DATE> 2004/08/07/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
IMF Türk yetkililer, Standby sonrası yeni düzenleme için talepte bulundu 
</HEADLINE>
<TEXT>

     IMF Başkanı Rodrigo Rato, Türk yetkililerin, 2005 yılı Şubat ayı başında sona erecek olan mevcut stand-by düzenlemesinin yerini alacak yeni bir düzenleme talep edilmesine ilişkin kararlarını Uluslararası Para Fonu'na ilettiklerini bildirdi. 
     Rato'nun konuya ilişkin açıklaması şöyle 
     ''Türk yetkililer, olumlu sonuçlar vermeye devam eden ve 2005 yılı Şubat ayı başında sona erecek olan mevcut stand-by düzenlemesinin yerini alacak yeni bir düzenleme talep edilmesine ilişkin kararlarını Uluslararası Para Fonu'na iletmişlerdir. 
     Türk yetkililer, gelecek haftalarda, güçlü ve sürdürülebilir büyümeyi hedefleyen enflasyonla mücadele ve borç yükünü düşürme stratejilerini önümüzdeki döneme de taşımak için gerekli politikalar üzerinde çalışacaklardır. Söz konusu politikalara ilişkin bilgilerin Fon'a iletilmesini müteakip Türkiye'nin yeni bir düzenleme yapma talebi Fon'un ilgili prosedürleri çerçevesinde ele alınacaktır.'' 
     
</TEXT>
</DOC>
