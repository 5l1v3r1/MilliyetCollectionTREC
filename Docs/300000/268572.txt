<DOC>
<DOCNO> 268572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/astro/index.html </URL>
<DATE> 2004/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Verimli bir gündeyiz 
</HEADLINE>
<TEXT>


Buluşçu düşünceler ve yeni fırsatlar bize beklenmedik kazançlar getirebilir. Yapıcı olabileceğimiz ve maddi kaynaklarımızı daha iyi kullanabileceğimiz bir gündeyiz. Şansa da güvenebiliriz. Koç'lar maddi konularda yaşadıkları terslikleri aşmaları için güzel koşullara sahipler. Bu alanda yeniliklere de açık olmak lazım. Boğa'lar çok dikkat çekiyor. Düşündükleri planlar ve projeler konusunda başarılı olabilirler. Orijinal girişimleri ve yenilikleri kabul ettirme şansları var. İkizler için parasal endişe taşıdıkları şu günlerde iyimser yaklaşımlar gerekiyor. Geçmişte yapılan hataların üzerinde de durulmalı. Yengeç'ler iyimserlikleri sayesinde arkadaşlıklar ve sosyal gruplar içerisinde kendilerini gösterebilirler. Bu alanda yakın çevrenin desteğini alacaklar. Aslan'lar ılımlı olmaları gereken günlerindeler. Yüksek enerjilerini yapıcı yönde kullanarak iş hayatında öne çıkabilirler. Başak'lar için girişimlerinde kontrollü olmaları onlara çok şey kazandıracak. Uzun zamandır düşündükleri yolculuklar için uygun koşullar bulunuyor. Terazi'ler borç - alacak konularında temkinli olmalılar. Bu arada eşin parasal durumuyla ilgili olumlu gelişmeler ve yeni kazançlar söz konusu. Akrep'ler ortaklık ve yakın ilişkilerde ılımlı olmaları gereken bir gündeler. İnatçılıktan uzak kalarak uzlaşıcı yanlarını kullanmalarında fayda var. Yay'lar günlük işlerinde planlı ve disiplinli olmak durumundalar. Detay gerektiren konular önceliğini kaybetmemeli. Oğlak'lar bugün olumlu düşünceler içindeler. Yaratıcı yanlarını öne çıkarmaları ve sosyal hayata zaman ayırmaları onlara moral verecek. Kova'lar evlerine ait konularda yapıcı davranmaya çalışmalı. Birçok konuyla ilgilenmek zorunda kalırken planlı olmayı başarmaları gerekir. Balık'lar için çevrelerindeki hareket ve tempo onları daha aktif kılacak. Yolculuklar ve iletişim konularında verimlilik öne çıkıyor. 

</TEXT>
</DOC>
