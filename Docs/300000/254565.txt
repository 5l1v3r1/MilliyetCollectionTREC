<DOC>
<DOCNO> 254565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/son/sondun19.html </URL>
<DATE> 2004/07/11/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Barzani Kerkük'ü bir saat bombasına benzetti... 
</HEADLINE>
<TEXT>

     Kürdistan Demokrat Partisi Lideri Mesut Barzani, Irak'ın Kürtler ve Araplar olmak üzere, iki milletten oluştuğunu, Kürtlerin Irak'taki yerinin Araplardan daha az olmadığını savundu. Barzani, Kerkük sorunu için bir "saat bombası" benzetmesini yaptı. 
     Washington Post gazetesi, Iraklı Kürtlerin taleplerine ilişkin yazısında Kürt liderlerinin, bağımsızlık benzeri statülerinden vazgeçmeyeceklerini söylediklerini belirtti. 
     Bu çerçevede KDP liderinin açıklamalarına yer veren gazeteye göre, Barzani "Irak, iki milletten oluşuyor 
     Kürtler ve Araplar. Kürtlerin Irak'taki yeri, Araplarındakinden daha az değil" dedi. 
     Barzani, Irak Kürdistanı'nın yeni anayasadaki statüsüne ilişkin sorunlar konusunda yeni anayasanın yazılmasının bir karar gerektireceğini belirterek "Yaklaşımım, tüm bu konuları masaya koyarak mümküm olduğu kadar çözmektir" dedi. 
     Taleplerinin en ölçüde karşılanacağı konusundaki endişeyi dile getiren Barzani, "gelecek konusunda korkma hakkımız var" ifadesini de kullandı. 
     Barzani'nin dış politika danışmanı Falah Mustafa Bakır da, Washington Post'a yaptığı açıklamada "Bir yıldan fazla sabır gösterdik" diyerek sorunu çözme zamanı geldiğini vurguladı. 
     
     KERKÜK 
     Bu arada, Washington Post'un yazısında Kerkük sorununa da dikkat çekildi. Kürt liderlerinin, Kerkük'ün özerk Kürt bölgesinin bir parçası olmasını istedikleri, bu talebe Arap çoğunluğun karşı çıktığı anımsatılan yazıda seçimlerin hazırlıkları başlamak üzere iken Kürt talebinin aciliyet kazandığı kaydedildi. 
     Kürtlerin, Kerkük'te kimin yaşadığı ve oy kullanacağı konusunun, seçim sonucunu ve kontrolün kimin elinde olacağını belirlemeye yardımcı olacağını ifade ettiklerini kaydeden gazeteye göre, Barzani, bu sorunu "bir saat bombası" benzetti. 
     Falah Mustafa Bakır de, Kerkük sorununa değinirken "Kerkük konusunda taviz veremeyiz. Bizim için önemi fazladır" görüşünü dile getirdi. 

ANKA 
     
</TEXT>
</DOC>
