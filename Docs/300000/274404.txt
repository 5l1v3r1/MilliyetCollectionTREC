<DOC>
<DOCNO> 274404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/ekonomi/eko04.html </URL>
<DATE> 2004/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
TCK tamam, sırada liderler zirvesi var 
</HEADLINE>
<TEXT>


TCK krizi aşılırken Verheugen'in, "Masada engel kalmamıştır" sözleri piyasayı uçurdu. Piyasa Erdoğan'ın ekimde yapacağı AB liderlerini ziyaret turunu fiyatlamaya hazırlanıyor 

SONGÜL HATISARU Finans atölyesi 

Geçen hafta yaşanan TCK krizi sonrasında Başbakan Erdoğan ile Avrupa Birliği Komisyonu'nun Genişlemeden Sorumlu Üyesi Günther Verheugen'in düzenlediği basın toplantısında beklediğinden de net ve ileri açıklamalar bulan piyasada sevinç adeta tavan yaptı. 

Faizdeki potansiyeli Konuştuğum piyasa profesyonellerinin hemen hepsi Erdoğan ile Verheugen'in düzenlediği basın toplantısında AB Komisyonu Üyesi'nin "Masada engel kalkmadı" sözlerinin altını çizdi. Gerçektende Verheugen, tavsiye kararının olumlu olacağını açıklamasıyla İlerleme Raporu'nun da olumlu çıkacağı beklentisini kesinleştirdi. 
Erdoğan ile Verheugen'in mesajları ekranlara düşer düşmez piyasa olumlu açıklamaları hızla fiyatladı. 1 milyon 510 binde bulunan dolar kuru 1 milyon 490 bine kadar gevşedi. 

Borsaya para giriyor 
Günü ise 1 milyon 495 bin seviyesinden kapattı. Borsa endeksi de dünkü yazımızda altını çizdiğimiz gibi 22 bin seviyesini test etti. Gösterge faiz de 24.80'e geriledi. 
Hatırlanacağı gibi Merkez Bankası'nın kotasyon indirimi sonrasında piyasada bazı belirsizlikler bulunmasına karşın faiz 24.50 seviyesine kadar gevşemişti. Bu nedenle bonoda ilk etapta 0.50 puanlık bir düşüş potansiyeli daha bulunuyor. 
Borsa 22.276 puanla tarihi rekor seviyesinden günü tamamladı. İşlem hacmi ise 1.8 katrilyon lira olarak gerçekleşti. Dün yaşanan süreçte 6 Ekim'e kadar beklediğimiz olaylar erkene alınmış oldu. Borsada gün içi seanslarda k r satışları gelebilir ancak dışarıdan gelecek yabancı girişine bağlı olarak daha yüksek seviyeler test edilebilir. 

Beklentiler 
AB ile ilgili takvimde 6 Ekim'de İlerleme Raporu açıklanacak. Meclis pazar günü olağanüstü toplanarak TCK'nın yürütme maddelerini görüşecek. Piyasada bunu fiyatlarına hemen yansıttı. AB takviminde ilk durak Erdoğan'ın ekim ayında yapacağı AB Liderleri turuyla sürecek. Bu ziyaret dizisinin olumlu algılanacağı bir gerçek. Buradan da olumlu açıklamaların gelmesi durumunda gösterge bono faizi yüzde 23 seviyesine kadar rahatlıkla geriler. 
Döviz 1 milyon 480 bin, borsa ise 24.000 seviyesini test edebilir. Fakat zina gibi yol kazalarının yarattığı olası psikolojik baskılar piyasalardaki iyimserliği sınırlayabilir. 

AB politik bir karar alacak Öte yandan dünkü gelişmelere baktığımızda AB'nin Temmuz 2005'e müzakere takvimi vereceği ve bununda şartsız olacağı tespitini yapabiliriz. Ancak piyasanın da unutmaması gereken bir gerçek var ki AB'nin müzakereye ilişkin kararı politik bir karar olacaktır. Yani AB liderleri biraraya gelecek ve kendi politik gelecekleri üzerine Türkiye'nin AB üyelik yoluna alınıp alınmayacağını oylayacak. Ancak mevcut durumda gelişmeler olumlu, kararın şartsız çıkma ihtimali güçlendi. Faiz yatırımcına tavsiyemiz bu noktadan sonra vadesi 2005 yılına sarkan bonolardan rahatlıkla alım yapılabileceği yönünde. 


</TEXT>
</DOC>
