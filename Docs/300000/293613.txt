<DOC>
<DOCNO> 293613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sonyas30.html </URL>
<DATE> 2004/11/30/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
İlginç bir karar Evlilik, beraberlik olarak tanımlanamaz 
</HEADLINE>
<TEXT>

     Güney Afrika Anayasa Mahkemesi, evliliğin ''kadınla erkek arasındaki birlik'' olarak tanımlanmasının anayasaya aykırı olduğuna hükmetti. 
     Birbirleriyle evlenmek isteyen iki kadının başvurusunu görüşen mahkeme, yasalarda evliliğin ''kadınla erkek arasındaki birlik'' olarak tanımlanmasını anayasaya aykırı buldu ve bu ifadenin ''iki kişi arasındaki birlik'' olarak düzeltilmesini istedi. 
     Yüksek Mahkeme'nin bu kararının, eşcinsel evliliklerinin kapısını aralayabileceği kaydedildi. 
     Marie Fourie ve Cecelia Bonthuys adlı kadınlar, evlilik başvuruları Pretoria Yüksek Mahkemesi'nce reddedilince konuyu Anayasa Mahkemesi'ne götürmüşlerdi. 
     ''Eşitlik Projesi'' adlı eşcinsel haklarını savunma örgütünün sözcüsü ise kararı değerlendirirken, ''Karar, sadece yasal tanımla ilgili. Karar şikayet sahipleri lehinde olmakla beraber, aynı cinsiyete sahip insanlar bugünkü mevzuatla getirilmiş olan kısıtlamalar nedeniyle zaten evlenemez'' diyerek görüşünü belirtti. 
     
</TEXT>
</DOC>
