<DOC>
<DOCNO> 250679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sontur79.html </URL>
<DATE> 2004/06/24/ </DATE>
<TIME> 21.44 </TIME>
<AUTHOR>  </AUTHOR>
<HEADLINE>
Ankara'daki patlamada yaralanan polis memurunun ameliyatı tamamlandı 
</HEADLINE>
<TEXT>

     Hilton Oteli yakınlarındaki patlamada yaralanan polis memurlarından Bekir Bayar'ın ameliyatı tamamlandı. 
     Patlamanın ardından Hacettepe Üniversitesi Tıp Fakültesi Hastanesi'ne kaldırılan polis memuru Bekir Bayar'ın, 12.30'da başlayan ameliyatı saat 21.00 sıralarında sona erdi. 
     Bayar, Hacettepe Üniversitesi Tıp Fakültesi Ortopedi ve Travmatoloji Anabilim Dalı Öğretim Üyesi Doç. Dr. Gürsel Leblebicioğlu ve beraberindeki ekip tarafından ameliyat edildi. 
     Hacettepe Üniversitesi Tıp Fakültesi Hastaneler Genel Direktörü Prof. Dr. Uğur Erdener, A.A muhabirine yaptığı açıklamada, Bayar'ın hastaneye geldiğinde sağ ayağının bilek altından parmaklar da dahil olmak üzere parçalanmış vaziyette olduğunu söyledi. Erdener, Bayar'ın kopan parmaklarının tamir edilemediğini ve ayağının yarısının kullanılamaz halde olduğunu söyledi. 
     Prof. Erdener, Bayar'ın tibiya diz altı kemiğinin altından kopma durumuna gelen sol ayağınınsa dikildiğini ve bu ayağın kullanılabileceğini kaydetti. 
     
</TEXT>
</DOC>
