<DOC>
<DOCNO> 254322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/yasam/yas03.html </URL>
<DATE> 2004/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tabağına dikkat et kanserden korun .. 
</HEADLINE>
<TEXT>


Dr. Maggie Greenwood - Robinson, "Kanserle Savaşan Yiyecekler" kitabında yediğimize içtiğimize dikkat ederek kanserden korunmanın sırlarını anlatıyor 

Ayşegül Aydoğan 

İstatistiklere göre her yıl sadece ABD'de 560 binden fazla insan kanser yüzünden ölüyor. Yine her yıl yaklaşık 1.2 milyon yeni vakanın teşhis edildiği ABD'de kanser ölüm nedenleri arasında ikinci sırada yer alıyor. 
"Kanserle Savaşan Yiyecekler" adlı kitabın yazarı Dr. Maggie Greenwood - Robinson da bu bilgileri verdikten sonra Amerikan Kanser Araştırma Enstitüsü'nün her yıl ABD'de daha sağlıklı beslenmeyle 375 bin kanser vakasının önlenebileceğinin tahmin edildiğini belirtiyor. 

Günde 5 porsiyon 
Kitabında kanserden korunmak için besinlerin doğru seçiminden, en taze yiyeceklerin nasıl tanınacağına ve nasıl hazırlanacağına kadar çeşitli bilgiler veren Robinson, tüm kanserlerin yüzde 70'inin kötü beslenmeyle bağlantılı olduğunu vurguluyor. 
Robinson'a göre tabağımıza ne koyduğumuza dikkat ederek kansere yakalanma olasılığını düşürebiliriz. Bu tezini Amerikan Kanser Araştırma Enstitüsü'nün AICR günde 5 porsiyon sebze ve meyve yemek gibi basit bir değişimin kanser riskini yüzde 20'den daha fazla düşürdüğü açıklamasına dayandıran Robinson, kitabında kansere karşı en çok koruyan sebze ve meyveleri şöyle sıralıyor Havuç, soğan, sarmısak, brokoli, yeşil yapraklı sebzeler, domates, narenciye ve baklagiller. 
Robinson, doğru besinleri seçmenin yanı sıra aktif kalıp, sağlıklı kiloyu koruyup sigara içilmemesi halinde riskin yüzde 70'e varan oranlarda düşürülebileceğini belirterek, kanser tiplerine göre koruyan potansiyel yiyecekleri şöyle sıralıyor 
Mesane kanseri Sarmısak, yeşil yapraklı sebzeler, soya ürünleri, çay siyah veya yeşil , sarı - turuncu sebzeler, yoğurt ve diğer fermente süt ürünleri. 
Meme Az yağlı süt ve süt ürünleri, elma, buğday kepeği, fındık, baklagil ve fasulyeler, brokoli, brüksellahanası, lahana, havuç ve suyu, kiraz, vişne, yağlı balık somon, ton , keten tohumu ve yağı, sarmısak, kabuklu yemişler, kırmızı turp, soya ürünleri, ıspanak, sarı - turuncu sebzeler, yoğurt. 
Serviks Yeşil salatalık ve diğer yeşil yapraklı sebzeler, domates, sarı - turuncu sebzeler. 
Bağırsak Fındık, brokoli, brüksellahanası, lahana, havuç, karnabahar, sap kereviz, yağlı balıklar, sarmısak, üzüm ve suyu, kara lahana, baklagiller, kıvırcık salata, düşük yağlı süt ürünleri, kabuklu yemişler, yulaf kepeği, tahıllar, yoğurt ve fermente süt ürünleri. 
Rahim kanserleri Brokoli, brüksellahanası, lahana, karnabahar, kara lahana ve diğer yeşil yapraklı sebzeler, sarı - turuncu sebzeler. 
Yemek borusu Yeşil çay, domates ve ürünleri. 
Böbrek Çay. 
Lösemi Çay. 
Karaciğer Sarmısak, yeşil çay. 
Akciğer Fındık, brokoli, brüksellahanası, lahana, havuç ve diğer sarı - turuncu sebzeler, karnabahar, acı biber, kara lahana, düşük yağlı süt ürünleri, soğan, portakal, ıspanak ve diğer yeşil yapraklı sebzeler, domates ve ürünleri. 
Ağız kanserleri Domates ve ürünleri. 
Yumurtalık Brokoli, brüksellahanası, lahana, karnabahar, kara lahana ve diğer yeşil yapraklı sebzeler, sarı - turuncu sebzeler. 
Pankreas Baklagiller, çay, domates ve ürünleri. 
Prostat Fındık, brüksellahanası, brokoli, lahana, karnabahar, kara lahana, az yağlı süt ürünleri, zeytinyağı, fıstık yağı, soya ürünleri, domates ve ürünleri. 
Mide Brokoli, brüksellahanası, lahana, bakla, sarmısak, yeşil çay, kara lahana, soğan, portakal ve diğer narenciye meyveleri, domates ve ürünleri, tahıllar. 

Hayat kurtaran 10 öneri 

Prestij yayınlarından çıkan kitabında anti - kanser diyetinin 10 adımını da anlatan Robinson'un 10 temel önerisi de şöyle 
1 - Yağı azaltın Trans yağ olarak olarak adlandırılan katı margarinlerden ve fast food ve birçok işlenmiş yiyecekte bulunan sentetik yağdan kaçının. İyi yağları zeytinyağı, omega 3 - 6 gibi beslenmenize katın. 
2 - 5 ya da daha fazla porsiyon meyve - sebze tüketin Her gün değişik meyve ve sebzelerden beş ya da daha fazla porsiyon yemeye gayret edin. Örnek porsiyonlar, orta boy bir meyve ya da 1.5 bardak konserve meyve, bir bardak meyve - sebze suyu, bir bardak çiğ sebze ya da 1.5 bardak pişmiş sebze. 
3 - Haftada en az 2 kez domates ve ürünlerini tüketin Domates güçlü bir kanserden koruyucu madde olan likopen ile doludur. Diğer likopen dolu yiyecekler arasında kırmızı üzüm ve kavun bulunur. 
4 - Tahıllar, baklagiller ve kök sebzeleri günde 7 kez ya da daha fazla tüketin Bunun için tipik bir porsiyon, 1.5 bardak pişmiş tam kahvaltılık tahıl ya da pirinç veya bir dilim ekmek veya 1.5 bardak pişmiş makarna veya baklagil ya da bir orta boy fırında pişmiş patatestir. 
5 - Lif tüketimini günde 25 - 35 gram arasında tutun Tahıllar, fasulye ve baklagiller, meyve ve sebzeler, kabuklu yemişler, çekirdekler sindirim sistemini kansere neden olan maddelerden uzak tutan liften zengin kaynaklardır. 
6 - Günde en az bir kez soya tüketin Soya yiyecekleri birçok anti - kanser maddeyle doludur. Bir bardak pişmiş soya fasulyesi, 1 - 2 bardak güçlendirilmiş soya sütü bir porsiyon için örnektir. 
7 - Haftada 2 - 3 kez balık yiyin Somon, sardalye, uskumru, kılıçbalığı ve ton gibi omega - 3 yağının bol bulunduğu balıklar kanserden korunmak için iyi besinlerdir. Çalışmalarda omega - 3 yağ asitlerinin meme kanseri riskini düşürdüğü bulunmuştur. Tipik porsiyon 90 - 120 gram yani avucunuz kadardır. 
8 - Günde en az iki kez düşük yağlı süt ürünleri tüketin Süt ürünleri kansere karşı direnmeye yardım eden kalsiyum, D vitamini ve linoleik asit CLA sunar. Araştırmalara göre, kalsiyum bağırsak kanseri riskini yarıya düşürüyor. Kalsiyum sadece süt ve süt ürünlerinde değil, aynı zamanda brokoli, yeşil yapraklı sebzelerde de bulunur. 
9 - Su için Düşük su tüketimi, üriner sistem, bağırsak ve meme gibi bazı kanserlerde risk faktörü oluşturduğu az bilinen bir gerçek. Bir çalışma günde 5 bardaktan fazla su içen kadınların bağırsak kanseri riskinin günde 2 bardaktan az içenlere göre yüzde 45 daha olduğunu ortaya koydu. İçilen sıvı arttıkça, atılan toksin ve kanserojen maddelerin daha hızlı atıldığına inanılıyor. Günde 8 - 10 bardak su içmeye çalışın. Suya ek olarak siyah ve yeşil çay da için. Her iki çay da kanserle savaşan antioksidanlarla doludur. 
10 - Kansere neden olan maddelerden kaçının ya da sınırlayın Bunlar arasında nitrat ve nitrit adlı kanserojenleri içeren tütsülenmiş ve tuzlanmış etler, turşular, yanmış yiyecekler ve paketlenmiş kimyasal koruyucu yüklü, işlenmiş yiyecekler vardır. Alkol tüketimi meme, karaciğer kanserleriyle ilişkilidir. Eğer içiyorsanız erkekler için günde iki, kadınlarda bir kadeh ve daha azıyla sınırlayın. 

Besinleri kanserden bunlar koruyor 

Flavonoidler Kanser önleme konusunda neredeyse mucize işçilerdir. İçinde bulunduğu besinlerden bazıları kırmızı üzüm, meyve ve sebzeler, kahve, çay ve şaraptır. 
Karotenoidler Meyve ve sebzelerde bol miktarda bulunur. Kansere karşı güçlü bir savunma destekleyicisidirler. Karotenoidler açısından özellikle zengin yiyecekler arasında başta havuç ve domates olmak üzere, meyve - sebzeler ve bunların suları bulunur. 
Folat Önemli bir anti - kanser besini olan folat bir tür vitamindir ve eksikliği meme, bağırsak, akciğer, rahim ve pancreas kanserleri riskinin artışıyla ilişkilendirilmiştir. 
Fitoöstrojenler bitkisel kaynaklı östrojen Çoğunlukla sebzelerde, özellikle soya ve soya ürünleri ile kabuklu yemişler ve çekirdekler gibi yiyeceklerde bulunan fitoöstrojenlerin göğüs, prostat ve bağırsak kanserleri dahil bazı kanser türlerinin oluşumuna karşı savaştığı bulundu. 
Selenyum Bu antioksidan mineral, prostat, akciğer ve bağırsak kanserleri riskini düşürmeye yardım eder. En çok kahvaltılık tahıllarda, yumurta, balık, hububat ve ette bulunur. 
C vitamini Çalışmalar mesane, meme, serviks, bağırsak, yemek borusu, akciğer, ağız, prostat, mide ve gırtlak kanserlerinin gelişim riskini düşürmede etkili güçlü bir antioksidan olduğunu ortaya koyuyor. 
E vitamini Önemli bir antioksidandır ve çok sayıda kanser türüne karşı koruyucudur. Kahvaltılık tahıllarda, hububatta, soya ürünlerinde, kabuklu yemişlerde, çekirdeklerde, bitkisel yağlarda bulunur. 



</TEXT>
</DOC>
