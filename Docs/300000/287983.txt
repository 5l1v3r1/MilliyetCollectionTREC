<DOC>
<DOCNO> 287983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sondun23.html </URL>
<DATE> 2004/11/11/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
İsrailliler, Arafat'ın arkasından tek gözyaşı dökmüyor... 
</HEADLINE>
<TEXT>

     Filistin davasının sembolü haline gelen Filistin lideri Yaser Arafat'ın ölümünün ardından Filistin halkı yas tutarken, İsrailliler ''baş terörist'' dedikleri Arafat'ı küçümseyerek, yüzlerce kişinin ölümünden sorumlu tutuyor. 
     Kudüs'te 2 yıl önce intihar saldırısında bir arkadaşının ölümünden Arafat'ı sorumlu tutan İsrailli Moti Cohen, ''Cehennemin bile onu alacağını sanmıyorum. Her adımını halkımızı yok etmek için atıyordu'' dedi. 
     Kudüs'teki bir dükkan sahibi ise ''Mutlu hissediyorum. Terörizmi icat etti ve şiddet yoluyla yolunu bulacağını sandı. Başarısız oldu'' diyerek duygularını ifade etti. 
     Öte yandan çok sayıda İsrail vatandaşı, Arafat'ın ölümüyle Filistinlilerin ayaklanmasında ölümcül bir silah haline gelen intihar saldırılarının artmasından endişe ediyor. 
     Batı Şeria'daki bir Yahudi yerleşimci Hanna, ''Her şeyin onunla başlayıp, onunla bittiğini düşünseydim mutlu olurdum. Ama onun yerini almak için bekleyen milyonlarca kişi olduğunu ve hiçbir şeyin değişmeyeceğini biliyoruz'' dedi. 
     
</TEXT>
</DOC>
