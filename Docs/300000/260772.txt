<DOC>
<DOCNO> 260772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sondun30.html </URL>
<DATE> 2004/08/05/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
İşte yeni AB Komisyonu üyeleri... 
</HEADLINE>
<TEXT>

     Portekizli Jose Manuel Durao Barroso başkanlığında, 1 Kasım'da göreve başlayacak yeni AB Komisyonu'nun yapısı açıklığa kavuştu. 
     AB'nin yürütme organı olan Komisyon'da 8 kadın üye bulunacağını belirten Barroso, Komisyon üyelerinin isimlerini ve görev paylaşımlarını en geç bu ayın son haftasında açıklayacağını duyurdu. 
     Hükümetlerin önerileriyle belirlenen, 8 kadın ve 17 erkekten oluşacak yeni Komisyon'un üyeleri şunlar 
     Jose Manuel Durao Barroso 48 Portekiz Eski dışişleri bakanı ve 2002 yılından beri başbakan olan, Komisyon başkanlığı görevini üstlenmek üzere istifa eden Barroso, aşırı sol gruplarda başlayan siyasi hayatını Portekiz Sosyal Demokrat Parti PSD içinde sürdürüyor. 
     Louis Michel 56 Belçika Belçika eski başbakan yardımcısı ve dışişleri bakanı olan Liberal Parti MR üyesi Louis Michel, AB Komisyonu'nda görev almak üzere geçen ay hükümetten ayrıldı. 
     Joaquin Almunia 56 İspanya İspanyol Sosyalist İşçi Partisi PSOE üyesi olan Almunia, geçen Nisan ayında, AB Komisyonu'ndan ayrılan Pedro Solbes'in yerini aldı. 
     Jacques Barrot 67 Fransa AB Komisyonu'nun Fransız üyesi Michel Barnier'nin Paris hükümetinde dışişleri bakanı olması üzerine Komisyon'a giren Barrot, Cumhurbaşkanı Jacques Chirac'ın Halk Birlik Partisi UMP bünyesinde siyasi faaliyetlerini sürdürüyor. 
     Else Mariann Fischer Boel 61 Danimarka Ülkesinde eski tarım ve gıda bakanı olan Boel, Liberal Parti bünyesinden geliyor. 
     Rocco Buttiglione 56 İtalya Başbakan Silvio Berlusconi'ye yakınlığıyla tanınan, Avrupa işlerinden sorumlu bakanlıktan ayrılan Buttiglione, İtalya'da iktidarda olan Hırisyan Demokrat Parti'nin önde gelen isimlerinden biri olarak tanınıyor. 
     Stavros Dimas 63 Yunanistan Muhafazakar Dimas, AB Komisyonu'nun Yunan üyesi Anna Diamantopoulou'nun görevden ayrılması üzerine, geçen Mart ayında Brüksel'e gelerek Komisyon üyesi oldu. 
     Günter Verheugen 60 Almanya AB Komisyonu'nun genişlemeden sorumlu üyesi sosyal demokrat Verheugen, yeni yapılanmada ekonomi ve endüstri alanlarında görev almak istiyor. Verheugen'in Komisyon Başkan Yardımcısı olması bekleniyor. 
     Margot Wallström 49 İsveç Sosyal demokrat Wallström, 1999'dan beri Komisyon'da görev yapıyor. 
     Peter Mandelson 50 İngiltere Başbakan Tony Blair'e yakınlığıyla tanınan Mandelson, ülkesinde çeşitli bakanlıklar yaptıktan sonra Brüksel'e geliyor. 
     Charlie McCreecy 54 İrlanda Ülkesinde 1997'den beri Maliye Bakanı olan McCreecy, AB konularında uzman olarak tanınıyor. 
     Neelie Kroes 63 Hollanda Ülkesinde ulaştırma bakanlığı yapmış olan liberal Kroes, AB Komisyonu'nda da ulaştırma ve telekomünikasyon alanlarında görev üstlenmek istiyor. 
     Benita Ferrero-Waldner 55 Avusturya İktidardaki muhafazakar partinin üyesi olan Avusturya Dışişleri Bakanı Ferrero-Waldner bu görevini Kasım başında terk ederek Brüksel'e gelecek. 
     Vivane Reding Lüksemburg AB Komisyonu'nda 1999'dan beri görev yapan Reding, Romano Prodi ile çalıştıktan sonra yeni Komisyon'da kalacak olan 3 üyeden biri oluyor. 
     Olli Rehn 42 Finlandiya Sol hükümete danışmanlık yapan ekonomist Rehn, geçen ay, AB Komisyonu'nun Finlandiyalı üyesi Erkki Likanen'in ülkesinde Merkez Bankası Başkanı olması üzerine Brüksel'e gelerek göreve başladı. 
     Joe Borg 52 Malta Hukukçu olan Borg, ülkesinde dışişleri bakanlığı yaptıktan sonra, AB'nin genişlemesiyle Brüksel'deki görevine atandı. 
     Jan Figel 44 Slovakya Ülkesinin AB ile tam üyelik müzakerelerini yönettikten sonra AB Komisyonu üyeliğine atandı. 
     Dalia Grybauskaite 48 Litvanya Maliye bakanlığı görevinden sonra ülkesinin AB'ye katılım müzakerelerini yönetti ve 1 Mayıs'tan itibaren Komisyon üyesi oldu. 
     Danuta Huebner 56 Polonya Siyasi parti üyeliği olmayan ekonomi profesörü Huebner, ülkesindeki sosyal demokrat hükümette dışarıdan atanan ve AB'den sorumlu olan bakan olarak görev yaptıktan sonra Brüksel'e geldi. 
     Siim Kallas 55 Estonya Eski başbakan ve mimar olan Kallas, ülkesinin AB ve NATO'ya katılımında ağırlıklı rol oynadı. 
     Laszlo Kovacs 65 Macaristan Sosyalist Parti MZSP üyesi Dışişleri Bakanı Kovacs, Brüksel'deki görevine 1 Kasım'da başlayacak. 
     Markos Kipriyanu 44 Kıbrıs Rum kesimi Eski maliye bakanı olan Kipriyanu, Kıbrıs'ta yapılan referandumlar sırasında Rumların Annan Planı'na karşı tavır almaları için etkin çaba gösterdikten sonra, 1 Mayıs'ta AB Komisyonu üyesi olarak göreve başladı. 
     Janez Potocnik 46 Slovenya Ülkesinin AB'ye katılım müzakerelerini yöneten ve AB işlerinden sorumlu bakanlık yapan Potocnik 1 Mayıs'tan beri Brüksel'de görevde bulunuyor. 
     Vladimir Spidla Çek Cumhuriyeti Ülkesinde geçen Haziran ayına kadar Başbakan ve Sosyal Demokrat Parti CSSD Başkanı olan Spidla, Avrupa Parlamentosu seçimlerindeki başarısızlıktan sonra istifa etmişti. Çek Cumhuriyeti'nde kurulan yeni hükümet, Spidla'yı Brüksel'de görevlendirdi. 
     İngrida Udre 45 Letonya Ülkesinde Parlamento Başkanı ve Yeşiller Partisi militanı olarak tanınan Udre, 1 Kasım'da Brüksel'deki görevine başlayacak. 
     AB Komisyonu üyelerinin her biri, atanmalarının ardından, sonbaharda, Avrupa Parlamentosu önünde görüş ve çalışma yöntemlerini anlatarak onay isteyecekler. 
     
</TEXT>
</DOC>
