<DOC>
<DOCNO> 260765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sondun23.html </URL>
<DATE> 2004/08/05/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Dünyanın en lüks yolcu gemileri Atina'ya geliyor... 
</HEADLINE>
<TEXT>

     Dünyanın en lüks yolcu gemileri, Atina 2004 Olimpiyatları sırasında ''çok önemli ziyaretçileri'' ağırlamak için Atina'nın Pire limanına demirleyecek. 
     Aralarında, Quenn Mary II gibi dünyanın en büyük yolcu gemilerinin de bulunduğu 11 yüzen otelin 5 bin daire ve suitinde kalacak toplam 15 bin ziyaretçiye, gemilerin 4 bin kişiden oluşan mürettebatı hizmet verecek. 
     Önümüzdeki günlerde Pire'ye ulaşması beklenen gemilerin arasında, Quenn Mary II'nin yanı sıra Silver Wind, Westerdam, Ocean Countess, Silver Whisper ve Rotterdam gibi sınıflarında dünyanın en iyileri arasında adı geçenler de bulunuyor. 
     Alman Olimpiyat Komitesi'ni ağırlamak üzere Pire'ye gelecek ''AIDAaura'' adlı yolcu gemisi ise aynı zamanda teknede kurulan stüdyo aracılığıyla faaliyet gösterecek Alman televizyonuna da evsahipliği yapacak. 
     Bu arada, olağanüstü güvenlik önlemleri alınan Pire limanında yolcu gemilerinin demirleyeceği bölüme özel izin belgesi taşıyanların dışında hiç kimsenin kesinlikle alınmayacağı açıklandı. 
     
</TEXT>
</DOC>
