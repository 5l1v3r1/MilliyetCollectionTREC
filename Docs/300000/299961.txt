<DOC>
<DOCNO> 299961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sonspo37.html </URL>
<DATE> 2004/12/22/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Eto'o Barcelona'yı ipten aldı, zirvede dev kapışmalar 
</HEADLINE>
<TEXT>

     İspanya La Liga'da yenilgisiz liderliğini sürdüren Barcelona, sahasında oynadığı Levante maçında zor anlar yaşarken Kamerunlu yıldız Samuel Eto'o 86. dakikada attığı golle takımını 3 puana taşıdı. 
     Nou Campt'ta 17. haftanın açılış karşılaşmasında Levante'yi konuk eden Barcelona, Alexis'in kendi kalesine attığı golle 28. dakikada 1-0 öne geçti. Konuk ekipten Jofre 59'da skoru 1-1 yaptı. Maçın bitimine 4 dakika kala Eto'o sahneye çıktı ve Katalanlara 3 puanı getiren golü attı. 
     Barcelona bu sonuçla 43'e çıkardı ve 30 puanda bulunan en yakın takipçisi Real Madrid'in bu akşam oynayacağı karşılaşmayı beklemeye başladı. Bu arada, hafta içinde FIFA tarafından dünyada yılın futbolcusu seçilen Brezilyalı süperstar Ronaldinho, ödülüyle Barcelona tribünlerini selamladı. 
     La Liga'da dünün bir başka mücadelesinde Real Betis Atletico Madrid'i 1-0 mağlup etti. 
     
     Zirvede dev kapışmalar, Nihat Malaga deplasmanında 

     La Liga'da bugün akşam puan cetvelinde ilk beşte yer alan 4 takım birbiriyle oynuyor. Barcelona'nın ardında 2. sırada bulunan Real Madrid 5. sırada bulunan Sevilla'yı konuk edecek. 4.sıradaki Valencia ise kendisinden bir üst sıradaki Espanyol ile kozlarını paylaşacak. 
     Son haftalarda üst üste attığı gollerle tekrar gözlerin çevrildiği milli futbolcumuz Nihat Kahveci, bu akşam sahada. Nihat'ın takımı Real Sociedad Malaga deplasmanında puan arayacak. 
     İspanya'da günün programı şöyle 
     

21 00 Albacete-Villarreal 21 00 Athletic Bilbao-Mallorca 21 00 Deportivo La Coruna-Zaragoza 21 00 Getafe-Racing Santander 21 00 Malaga-Real Sociedad 21 00 Osasuna-Numancia 21 00 Valencia-Espanyol 22 00 Real Madrid-Sevilla      
</TEXT>
</DOC>
