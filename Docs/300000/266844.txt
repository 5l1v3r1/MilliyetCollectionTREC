<DOC>
<DOCNO> 266844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sondun57.html </URL>
<DATE> 2004/08/27/ </DATE>
<TIME> 21.49 </TIME>
<AUTHOR>  </AUTHOR>
<HEADLINE>
FBI'dan uyarı "Askeri hastanelere terörist saldırı düzenlenebilir" 
</HEADLINE>
<TEXT>

     Amerikan Federal Soruşturma Bürosu FBI , ABD'de eski askerler tarafından idare edilen askeri hastanelerin terörist saldırılara hedef olabileceği uyarısında bulundu. 
     FBI sözcüsü Bill Carter, bu hafta içinde ABD'deki 18 bin polis karakoluna gönderilen mektuplarla Amerikan askeri hastanelerine ya da askeri kurumlara yönelik terör eylemi olasılığı uyarısında bulunulduğunu söyledi. 
     Sözcü Carter, ''FBI ya da Amerikan hükümetinin elinde böyle bir komplo ya da plan konusunda kesin bir bilgi yok, ancak El Kaide'nin ya da başka terörist grupların bir askeri kuruluşa saldırı düzenlemek isteyebileceği yönünde istihbaratlar var'' dedi. 
     FBI düzenli olarak 18 bin karakola terör saldırısı uyarıları gönderiyor, ancak elde inanılır kanıtlar olmadığı zaman bu uyarılar halka duyurulmuyor. 
     
</TEXT>
</DOC>
