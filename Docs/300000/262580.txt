<DOC>
<DOCNO> 262580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sonyas23.html </URL>
<DATE> 2004/08/11/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Denzel Washington Siyaset dünyasından iğreniyorum 
</HEADLINE>
<TEXT>

     Amerikalı ünlü sinema oyuncusu Denzel Washington, politikada oynanan oyunlardan nefret ettiğini söyledi. 
     Washington, TV Movie adlı Alman televizyon dergisine yaptığı açıklamada, politikaya güvenmediğini belirterek, ''Siyaset dünyasından iğreniyorum. Ben huzuru İncil ile ve ailemin yanında buluyorum. Önemli olan şeyler bunlar'' dedi. 
     ABD'deki başkanlık yarışında ne Başkan George Walker Bush'u, ne de diğer başkan adayı John Kerry'yi beğendiğini kaydeden Washington, ''Her ikisine de güvenmiyorum. Şov hayatının içinde olduğum için manüpilasyon ve propagandadan az çok bir şeyler anlıyorum. O zaman tüm yalanları görüyorsunuz'' diye konuştu. 
     Washington'un bir koruma görevlisini canlandırdığı ''Man of Fire'' adlı yeni filmi 9 Eylül'de Almanya'da gösterime girecek. 
     
</TEXT>
</DOC>
