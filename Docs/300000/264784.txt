<DOC>
<DOCNO> 264784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sontur07.html </URL>
<DATE> 2004/08/19/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Diyarbakır'da silahlı saldırıya uğrayan gazeteci öldü 
</HEADLINE>
<TEXT>

     Diyarbakır'ın Silvan İlçesi'nde gazeteci Yaşar Parlak, silahla vurularak öldürüldü. 
     Alınan bilgiye göre, dün akşam saatlerinde Selahaddini Eyyubi Camii avlusunda oturmakta olan Silvan Mücadele Gazetesi sahibi Yaşar Parlak 48 , kimliği henüz belirlenemeyen bir kişi tarafından tabancayla ensesine ateş edilerek vuruldu. Kaldırıldığı Silvan Devlet Hastanesi'nde yapılan ilk müdahaleden sonra Dicle Üniversitesi Tıp Fakültesi Hastanesi'ne sevk edilen Parlak, kurtarılamadı. 
     Silvan Mücadele Gazetesi sahibi ve aynı zamanda gazetenin muhabirliğini yapan 6 çocuk babası Parlak, bir süre önce polis tarafından T.K 15 ile yakalanmış ve reşit olmayan kızı alıkoymaktan cezaevine konulmuştu. Parlak kızın ailesinin şikayetçi olmaması üzerine yaklaşık 1 ay önce tutuksuz yargılanmak üzere serbest bırakılmıştı. 
     Polis, olayla ilgili soruşturma başlattı. 
     
</TEXT>
</DOC>
