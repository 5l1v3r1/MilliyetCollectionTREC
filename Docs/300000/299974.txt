<DOC>
<DOCNO> 299974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sonspo50.html </URL>
<DATE> 2004/12/22/ </DATE>
<TIME> 21.55 </TIME>
<AUTHOR>  </AUTHOR>
<HEADLINE>
Türkiye Kupası... Galatasaray 3 - Kardemir Karabükspor 0 
</HEADLINE>
<TEXT>

     Futbolda, Türkiye Kupası 2. Kademe maçında Galatasaray, Kardemir Karabükspor'u 3-0 yenerek 3. tura yükseldi. 
     23. dakikada Hasan soldan çalımlarla aut çizgisine kadar indi. Geriye doğru çıkardığı topu Hakan Ünsal kaleye gönderdi, altıpasta Necati ayak koyarak meşin yuvarlağı filelere gönderdi 1-0 44. dakikada soldan Hakan Ünsal'ın ortasında topa ayak koyan Ayhan, takımının ikinci golünü kaydetti 2-0 
     58. dakikada Arif'in ara pasında ceza alanına giren Necati, güzel bir vuruşla topu ağlara gönderdi 3-0 
     

     KÜNYE 
     

GALATASARAY 3 - KARDEMİR KARABÜKSPOR 0 Stat Ali Sami Yen Hakemler Vedat Yüksel xx, Şahan Yılmaz xx, Feridun Kara xx Galatasaray Aykut xx, Cihan xx, Bülent xx, Tomas xxx Dk. 46 Cafercan xx , Hakan Ünsal xx Dk. 58 Uğur xx , Sabri xx Dk. 33 Ayhan , Petre xx, Ergün xx, Hasan xxx, Arif x, Necati xxx Kardemir Karabükspor Kürşat xx Dk. 46 Murat xx , Serkan Koç x, Recep xx, Fahrettin xx, Uğur Yılmaz xx, Serkan Çelik x Dk. 71 Bülent x , Fatih xx, Taner x, Kadir Cantürk x, Utku x Dk. 46 Kadir Deliömer x , Önder x Goller Dk. 23 ve 58 Necati, Dk. 44 Ayhan Sarı Kartlar Dk. 60 Taner Kardemir Karabükspor , Dk. 62 Ayhan Galatasaray      
     NOTLAR 

     Galatasaraylı taraftarlar karşılaşma öncesi, takımdan gönderilmesi gündemde olan Ümit Karan'a sahip çıktı. 
     Taraftarlar, uzun süre Ümit lehine tezahürat yapıp, ''Ümit Karan bizimdir, bizim olacak'', ''Ümit'i satanı biz de satarız'' , ''Haydi bastır Ümit Karan gol, Ümit sahaya'' diye bağırdı. 
     Taraftarlar, Fenerbahçe ile oynanan derbi maça gönderme de yaparak ''Birilerini ATEŞ mi bastı'' yazılı pankart açtı. 
     Karşılaşmayı yaklaşık 2 bin 500 taraftar izlemesine rağmen, merdivenler yine dolu olunca, yapılan anonslarla buraların boşaltılması sağlandı. 
     Karşılaşmanın ilk golünü kimin attığı, maçta tartışma konusu oldu. Stat hoparlörlerinden golü Hakan Ünsal'ın attığı anons edildi. Bu pozisyonda Hakan Ünsal'ın şutunda topa yakın mesafeden ayak koyan Necati, golü kendisinin attığını ifade ederken, Hakan Ünsal da golü kendisinin attığını iddia etti. 
     Fenerbahçe Kulübü başkanı Aziz Yıldırım için küfürlü tezahürat yapan Galatasaraylı taraftarlar, kapalı tribünde, ezeli rakiplerinin başkanının konuşmasını da anımsatan ''Mevdiven değil, Merdiven'' yazılı pankart açtı. Galatasaray'da Hakan Şükür yedekler arasında yer alırken, gönderilmesi gündeme gelen Saidou, Baliç, Suat ve İbrahim, noel tatili için ülkelerine giden Conceiçao, Song ile Mondragon kadroda yer almadı. Sarı-kırmızılı futbolcular, devre arası tatili nedeniyle karşılaşma sonrası tatile çıktı. Futbolcular, 11 gün izin yaptıktan sonra 3 Ocak 2005 tarihinde Florya Metin Oktay Tesisleri'nde toplanacak. 
     
</TEXT>
</DOC>
