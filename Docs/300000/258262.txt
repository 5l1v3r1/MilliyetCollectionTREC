<DOC>
<DOCNO> 258262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sonsiy11.html </URL>
<DATE> 2004/07/26/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
5 kız öğrencinin boğulması TBMM gündeminde... 
</HEADLINE>
<TEXT>

     CHP İzmir Milletvekili Türkan Miçoğlulları, Urla'nın Böğürtlen Koyu'nda 5 kız öğrencinin boğulmasını, Başbakan Recep Tayyip Erdoğan'ın yanıtlamasını istediği soru önergesiyle TBMM gündemine getirdi. 
     Miçoğulları, boğularak ölen 5 kız öğrencinin legal ya da illegal bir Kuran kursu öğrencisi olup olmadıklarını sordu. Olayın geçtiği Böğürtlen Koyu mevkiinin, bölgede faaliyet gösteren tarikatlar tarafından kullanılması ve haremlik-seramlık denize girilmesi gibi organizyonlar konusunda şikayet ulaşıp ulaşmadığı ve ulaştıysa ne gibi işlemler yapıldığı sorularına da yanıt isteyen Miçoğulları, önergesinde şu sorulara da yer verdi 
     ''Yeşilyurt bölgesinde faaliyet gösteren Kuran kurslarının amaçları dışında bu tür organizasyonlarda bulunmaları yasal mıdır Yasal değil ise eğitim sisteminin dışında cumhuriyetin temel nitelikleri ile bağdaşmayan yaşam şekillerini, küçük yaştaki çocuklara benimsetmek için başvurulan bu tür organizasyonları engellemek için ne gibi önlemler almayı düşünüyorsunuz Görgü tanıklarının verdiği beyanlar doğrultusunda, yardım taleplerini geri çevirerek karanlık ortaçağ zihniyetini taşıyan düşünceleriyle küçük yaştaki çocukların ölümlerine sebep olanlar hakkında ne gibi işlemler yapılmıştır '' 
     
</TEXT>
</DOC>
