<DOC>
<DOCNO> 251488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/sontur14.html </URL>
<DATE> 2004/06/28/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Irak'ta kaybolduğu sanılan 2 Türk'ten haber geldi... 
</HEADLINE>
<TEXT>

     Türk firması aracılığıyla Irak'a giden ve yaklaşık 20 gündür haber alınamayan Soner Serçalı 27 ve Murat Kızıl 26 , Adana'daki aileleriyle telefonda görüşerek dönecekleri müjdesini verdi. 
     Kayteks firması aracılığıyla Irak'ın Kerkük kentinde klima tamircisi olarak çalışmak üzere giden Soner Serçalı'nın babası Feridun Serçalı, oğlundan 20 gün sonra haber almanın mutluluğunu yaşadıklarını belirtti. 
     Oğluyla daha önce 1 Haziran Salı günü Kerkük'ten telefonla görüştüklerini ifade eden Baba Serçalı, şunları söyledi 
     ''Beni arayarak arkadaşı Murat Kızıl ve bir Iraklı mühendisle Felluce'ye gideceklerini söyledi. O günden beri haber alamıyorduk. Dün, ilk kez evi aradı. Rehin tutulduklarını, ancak durumlarının iyi olduğunu söyledi. Telefonda sesini duyduğumda inanamadım, boğazım düğümlendi. Oğlumun sesini duyduğumda bir çocuk kadar huzurlu oldum. Artık kendisine sarılmak istiyorum.'' Aynı firma aracılığıyla giden Murat Kızıl'ın babası Osman Kızıl da dün telefonla görüştüğü oğlunun sesinin iyi geldiğini belirterek, şöyle konuştu 
     ''Bugüne kadar sağlıklı bilgi alamıyorduk. Sadece kayıp olduklarını ve haber alınamadığını biliyorduk. Ancak dün, Murat evi aradı. Felluce yakınlarında rehin alındıklarını, sağlık durumlarının iyi olduğunu belirtti. Bir hafta sonra döneceklerini söyledi. Telefonda sesi iyi geliyordu, ama görmeden iyi olduğuna inanmıyorum.'' 
     
</TEXT>
</DOC>
