<DOC>
<DOCNO> 262001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sondun18.html </URL>
<DATE> 2004/08/10/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
'Darfur'daki olaylar soykırım' 
</HEADLINE>
<TEXT>

     Amerikan Senatosu'ndaki Cumhuriyetçi çoğunluğun başkanı Bill Frist, iç savaşa sahne olan Sudan'ın Darfur bölgesinde ''soykırım'' yaşanmakta olduğunu belirtti. 
     Frist, Nairobi'de düzenlediği basın toplantısında yaptığı açıklamada, ''Çad'ın doğusundaki Sudanlı mülteciler ve resmi yetkililerle görüşmelerim sonucunda Darfur'da olan bitenin soykırım olduğu sonucuna vardım'' dedi. 
     AB adına Sudan'da incelemeler yapan heyetin, Darfur bölgesinde soykırım olmadığına, geniş çaplı şiddet uygulandığına karar verdiği açıklanmıştı. 
     BM tarafından, iç savaştan dolayı ''dünyadaki en kötü insani krizin olduğu yer'' olarak gösterilen Darfur'da, hükümet yanlılarıyla bölgedeki iki isyancı grup arasında çıkan çatışmalarda, 2003 yılından bu yana 30 bin ila 50 bin arasında kişinin ölmüş olabileceği belirtiliyor. 
     
</TEXT>
</DOC>
