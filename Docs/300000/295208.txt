<DOC>
<DOCNO> 295208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sonsiy14.html </URL>
<DATE> 2004/12/06/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Putin, Türkçe ''Merhaba Asker'' diyerek, tören kıtasını denetledi 
</HEADLINE>
<TEXT>

     Cumhurbaşkanı Ahmet Necdet Sezer, resmi ziyaret için Ankara'da bulunan Rusya Devlet Başkanı Vladimir Putin'i Çankaya Köşkü'nde resmi törenle karşıladı. 
     Törende, 21 pare top atışının ardından iki ülkenin milli marşları çalındı. Putin, Türkçe ''Merhaba Asker'' diyerek, tören kıtasını denetledi. 
     Sezer ve Putin, eşlerini de yanlarına alarak, basın mensuplarına görüntü verdiler. 
     Törende, TBMM Başkanı Bülent Arınç, Dışişleri Bakanı ve Başbakan Yardımcısı Abdullah Gül, Devlet Bakanı Kürşad Tüzmen, Milli Savunma Bakanı Vecdi Gönül de hazır bulundu. 
     İki Cumhurbaşkanı, baş başa ve heyetlerarası görüşmeler yapacak. İkili anlaşmaların imzalanmasının ardından, Sezer ve Putin ortak basın açıklaması yapacak. 
     
</TEXT>
</DOC>
