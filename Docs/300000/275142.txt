<DOC>
<DOCNO> 275142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/son/sontur22.html </URL>
<DATE> 2004/09/26/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Kayseri'de düğünde kavga 1 ölü, 2 yaralı... 
</HEADLINE>
<TEXT>

     Kayseri'de bir düğünde çıkan kavgada 1 kişi öldü, 2 kişi yaralandı. 
     AA muhabirinin aldığı bilgiye göre, Ahmet Yesevi Mahallesi'ndeki bir düğüne gelen Devlet T, henüz belirlenemeyen bir sebeple düğün sahibi yakınlarından Serdar Günendi'yi bıçakla yaraladı. Olayı gören düğün sahiplerinin de kavgaya karışması sonucu Devlet T, Selim Günendi ve Muzaffer Oral'ı da bıçakla yaraladı. 
     Serdar Günendi, kaldırıldığı Erciyes Üniversitesi Tıp Fakültesi Hastanesi'nde hayatını kaybetti. Selim Günendi ve Muzaffer Oral ise Kayseri Devlet Hastanesi'nde tedavi altına alındı. 
     Devlet T. ve kavgaya karışan Selçuk G. ve tabancayla havaya ateş eden İsmail O, gözaltına alındı. 
     İfadesi alındıktan sonra adliyeye sevk edilen Devlet T'nin 32 daha önce de Sebahattin Şahin'i bıçakla yaralayarak kaçtığı ve akli dengesinin bozuk olabileceği bildirildi. 
     
</TEXT>
</DOC>
