<DOC>
<DOCNO> 274570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/soneko39.html </URL>
<DATE> 2004/09/24/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Ford, Türkiye'deki yatırımdan memnun... 
</HEADLINE>
<TEXT>

     Ford Avrupa Satış ve Pazarlamadan Sorumlu Başkan Yardımcısı Earl Hesterberg, Türkiye'deki operasyonlardan memnun olduklarını belirtirken, bunun alınmış en iyi kararlardan biri olduğunu söyledi. 
     Paris Motor Show'da gazetecilerin sorularını yanıtlayan Hesterberg, ''Türkiye'deki operasyonlardan memnunuz, bu şirketin aldığı en iyi kararlardan biri'' diye konuştu. 
     Ford'da görev yapan Türkler'i de öven Hesterberg, Avrupa Pazarlamadan Sorumlu Başkan Yardımcısı Murat Yalman'ın başarılı çalışmalarını örnek gösterdi. 
     Earl Hesterberg'den görevi önümüzdeki günlerde devralacak olan Geoff Polites ise fuarda sergilenen konsept modelin geliştirilmesinde tasarımcı Murat Güler'in büyük katkısı bulunduğuna değinerek, ''Mükemmel bir iş yaptı'' dedi. 
     
</TEXT>
</DOC>
