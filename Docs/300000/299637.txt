<DOC>
<DOCNO> 299637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sontur49.html </URL>
<DATE> 2004/12/21/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Güngören'de bir kadını öldürdüğünü söyleyen Çinli teslim oldu 
</HEADLINE>
<TEXT>

     Güngören'de bir kadını tabancayla öldürdüğünü öne süren Çinli, polise teslim oldu. 
     Alınan bilgiye göre, Güngören Polis Merkezi'ne gelen Çin uyruklu Shuguang Zın 40 , bir süredir birlikte yaşadığı Bahriye Adakale'yi dün tabancayla öldürdüğünü bildirdi. 
     Bunun üzerine Merkez Mahallesi Geyik Sokak'taki eve giden polisler, kafasından tabancayla vurularak öldürülmüş halde Adakale'nin cesedini buldular. 
     Polisteki ifadesinde Türkiye'ye 2000 yılında geldiğini ve ülkesinden toptan malzeme getirip satışını yaptığını belirten Shuguang Zın'ın, Adakale'yi kıskançlık nedeniyle öldürdüğünü söylediği öne sürüldü. 
     Shuguang Zın'ın, dün olaydan sonra polise teslim olmaya çalıştığı, ancak polis merkezini bulamadığı için bugün teslim olduğunu söylediği iddia edildi. 
     
</TEXT>
</DOC>
