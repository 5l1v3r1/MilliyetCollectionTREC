<DOC>
<DOCNO> 253222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/yasam/yas14.html </URL>
<DATE> 2004/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşük kalorili diyet zararlı 
</HEADLINE>
<TEXT>



Hacettepe Üniversitesi Beslenme ve Diyetetik Bölümü Öğretim Üyesi Prof. Dr. Gülden Köksal, düşük kalorili diyetlerin ani zayıflamalara, bunun da karaciğerde glikojen depolarının bitmesine ve ani kan şekeri düşüklüğüne neden olduğunu söyledi. Kan şekerinin ani düşmesi halinde beyinde zedelenme olabileceğini kaydeden Köksal, hatalı uygulanan diyetlerin de tedaviden çok sağlığı bozucu olduğunu ifade etti. Köksal, düşük karbonhidratlı diyetlerin çocuklarda uygulanması halinde hormonal denge bozukluğunun ortaya çıkabileceğini belirterek, şunları söyledi "Özellikle erkek çocuklarda büyüme ve gelişmede bozukluklar olur. Saçlarda dökülmeler görülür. Bağışıklık mekanizmasının düşmesiyle çocuk çok sık hastalanır" diye konuştu. 


</TEXT>
</DOC>
