<DOC>
<DOCNO> 265754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sonspo19.html </URL>
<DATE> 2004/08/23/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Özdemir Sadece Kayserispor maçını başka sahada oynayacağız 
</HEADLINE>
<TEXT>

     Fenerbahçe Kulübü İkinci Başkanı ve Basın Sözcüsü Nihat Özdemir, çim zemini bakıma alınan Fenerbahçe Şükrü Saracoğlu Stadı'nda sadece Kayserispor maçını oynayamayacaklarını kaydetti. 
     Özdemir, kulübün resmi internet sitesinde yaptığı açıklamada, Kayserispor maçı dışında fikstürde kendi sahalarında görünen tüm maçları Fenerbahçe Şükrü Saracoğlu Stadı'nda oynayacaklarını belirterek, ''Yalnızca Kayserispor maçımızı bir başka sahada oynamak durumundayız. Ayrıca, 26 Ağustos Perşembe günü çekilecek Şampiyonlar Ligi kurası sonucunda, ilk maçımızı burada oynasak bile çalışmalar o zamana kadar zaten tamamlanmış olacak'' dedi. 
     Stadın çim zemininde ortaya çıkan sorunların giderilmesi için geçtiğimiz hafta başlatılan çalışmaların, profesyonel bir ekip ve iş makinalarıyla hızlandırılarak devam ettiği bildirildi. 
     
</TEXT>
</DOC>
