<DOC>
<DOCNO> 253916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sontur05.html </URL>
<DATE> 2004/07/08/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Taksitle Milli Piyango .. 
</HEADLINE>
<TEXT>

     İzmit'te bir Milli Piyango bayii, kredi kartıyla Sayısal Loto ve Milli Piyango oynayanlara 12 aya kadar taksit imkanı sunuyor. 
     Bayi sahibi Reha Çelikel, AA muhabirine yaptığı açıklamada, 23 yıldır bayilik yaptığını belirterek, yaklaşık 2 yıldır kredi kartıyla bilet satıp, Sayısal Loto oynattığını belirterek, ''Son olarak da taksit imkanı tanıdığını söyledi. Satışları artırmak için yenilikleri takip etmek zorunda olduklarını ifade eden Çelikler, ''Şimdilik sadece Vakıfbank kredi kartlarına taksitlendirme yapıyorum, diğer bankalara da post makinası için başvuruda bulundum'' dedi. 
     Kredi kartıyla satışa başladığında işlerinin yüzde 10 oranında arttığını anlatan Çelikel, şunları kaydetti 
     ''Taksit imkanının da işlerimizi olumlu etkileyeceğini düşünüyorum. Şimdilik en az 50 milyon lira ve üzerindeki satışlarda taksit yapıyoruz. Taksitle talih oyunu oynayan müşterilerimiz, taksitlerini belki de milyarder olarak ödeyecekler.'' Çelikel, yıl başından bu yana kendisinden bilet alan ya da Sayısal Loto oynayan müşterilerinin yaklaşık 3 trilyon liralık ikramiye kazandığını sözlerine ekledi. 
     Taksitle Milli Piyango bileti satın alan ve adının açıklanmasını istemeyen yaşındaki emekli öğretmen de, şunları söyledi 
     ''Camdaki yazıyı görünce geldim ama 50 milyon liranın altına taksit olmadığını öğrendim. Her zaman bilet almam ama bu kez şansımı denemeye karar verdim. Yaşamımda ilk kez bu kadar çok bilet alıyorum. Bakarsınız yaşamım değişir.'' 
     
</TEXT>
</DOC>
