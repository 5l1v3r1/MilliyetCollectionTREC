<DOC>
<DOCNO> 296126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/yasam/yas02.html </URL>
<DATE> 2004/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ezeli rekabete N zım'dan önsöz 
</HEADLINE>
<TEXT>


Derbinin kitabı, N zım Hikmet'in, "Demokrasiyi anlamak isteyenler, Taksim Stadı'na gitsinler" sözleriyle başlıyor 

KÜLTÜR SANAT 

Murat Erdin'in yazdığı "Yer Fener Gök Cimbom Dünyanın En Büyük Derbisi" isimli kitap, İthaki Yayınları Futbol Kültürü dizisinden yayımlandı. Kitapta Fenerbahçe-Galatasaray derbisinin ilkini izleyen N zım Hikmet'in "Demokrasiyi anlamak isteyenler Taksim Stadyumu'na gitsinler" sözleri yer alıyor. Pazar günü oynanacak derbi öncesi yayımlanan kitap her iki takımın tarihine bir yolculuk niteliği taşıyor. Fenerbahçe-Galatasaray maçlarının ilkinin, 17 Ocak 1909'da oynandığı hatırlatılan kitapta 2009'da ilk maçlarının 100. yılını kutlamaya hazırlanan bu iki takımın arasındaki rekabetin artık bir spor olayı kadar, kültürel olgu olarak da kabul edildiğini ortaya koyuyor. Söz konusu rekabetle ilgili ilginç ayrıntıların yer aldığı kitap, N zım Hikmet'in yazısıyla başlıyor. Yazıda, 19 Nisan 1936'da Taksim Stadyumu'nda oynanan ve Fenerbahçe'nin 1-0'lık galibiyetiyle sonuçlanan FB-GS maçını izleyen ünlü şairin bu ilk deneyiminin ardından kaleme aldığı şu satırlar yer alıyor 
"Geçen gün bir dostum dayattı, 'İlle de gidip Fener-Galatasaray maçını seyredelim' dedi. Ben de kıramadım dostumu, gittim maçı seyrettim... Futbol denilen şey dört bir yanında binlerce insanın toplandığı bir meydanda yapılıyor. Meydana, teker teker saydım, yirmi iki delikanlı çıkarılıyor. On birinin üstünde sarı-kırmızı yollu yollu gömlekler öteki on birinde sarı-lacivert fanilalar... ... 
Ne yalan söyleyeyim, bu heng mede ben de heyecanlanmadım değil. Herkes dilediği gibi bağırıp çağırıyor. Ortalıkta bir söz, bir düşünce hürriyeti, alabildiğine... Muayyen bir manada, demokrasiyi anlamak isteyenler Taksim Stadyumu'na gitsinler." 




</TEXT>
</DOC>
