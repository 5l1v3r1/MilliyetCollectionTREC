<DOC>
<DOCNO> 287513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sontur03.html </URL>
<DATE> 2004/11/09/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Afyon'da deprem 
</HEADLINE>
<TEXT>

     Afyon'da hafif şiddette deprem meydana geldi. 
     Boğaziçi Üniversitesi Kandilli Rasathanesi ve Deprem Araştırma Enstitüsü'nden alınan bilgiye göre, saat 23.17'de, merkez üssü Bolvadin İlçesi olan 3.6 büyüklüğünde bir sarsıntı kaydedildi. 
     
     MANİSA'DA DEPREM FIRTINASI 

     Öte yandan, Manisa'nın Kırkağaç İlçesi'nde 5 Kasım Cuma günü meydana gelen Richter ölçeğine göre 4.5 büyüklüğündeki depremin ardından bölgedeki yer hareketlerinde artış gözlendi. Son 36 saat içinde, Soma, Kırkağaç ve Akhisar'da, çok hafif şiddette 29 yer sarsıntısı tespit edildi. 
     Boğaziçi Üniversitesi Kandilli Rasathanesi ve Deprem Araştırma Enstitüsü kayıtlarına göre, 7 Kasım Pazar gecesi saat 01.20'de merkez üssü Akhisar olan 2.8'lik sarsıntının ardından, yakınındaki Kırkağaç İlçesi'nde 2.8 ve 2.9'luk iki sarsıntı daha meydana geldi. Saat 04.20'de, 2.9 büyüklüğünde depremle sarsılan Soma'da ise son 36 saatte Richter ölçeğine göre 2.7 ile 3.4 arasında değişen çok hafif büyüklükte 22 sarsıntı kaydedildi. Aynı zaman diliminde Kırkağaç merkezli belirlenen üç depremle birlikte, birbirine 20'şer kilometre mesafedeki üç ilçe merkezli toplam 29 yer sarsıntını yaşandı. Sarsıntılar bölge halkını tedirgin ederken, can ve kal kaybı meydana gelmedi. Yaşamın etkilenmediği belirtildi. 
     Geçen Ağustos ayı başında Gökova Körfezi'nde yaşanan 5.5'lük depremin ardından, bölgede 15 gün içinde arka arkaya meydana gelen 550'yi aşkın yer sarsıntısı Deprem Fırtınası' olarak adlandırılmıştı. 
     
</TEXT>
</DOC>
