<DOC>
<DOCNO> 258617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/dunya/axdun02.html </URL>
<DATE> 2004/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
George Bush yine bisikletten düştü 
</HEADLINE>
<TEXT>



ABD'de 2 Kasım'da düzenlenecek başkanlık seçimlerinde Amerikalı seçmenin kararını etkileyecek önemli bir unsur da adayın sportmenliği olacak. Demokratların adayı John Kerry'nin, snowboarddan, rüzg r sörfüne, beysboldan Amerikan futboluna her türlü sporu yaparken ve bisikletten motosiklete her türlü iki tekerlekli araca binerken çekilen fotoğrafları ABD gazetelerini süsleyedursun, ABD Başkanı George W. Bush bir kez daha bisikletten düştü. 
Texas'taki çiftliğinde tatil yapan Bush, 22 Mayıs'taki kazadan sonra geçirdiği ikinci bisiklet kazasını hafif birkaç sıyrıkla atlattı. Beyaz Saray sözcülerinden Claire Buchan, "Yaklaşık 28 kilometrelik gezisi sırasında Başkan, bisiklet sporcularının başına her zaman gelebileceği şekilde düştü ve dizini incitti" dedi. Sözcü, Bush'taki sıyrıkların doktor tedavisi gerektirmediğini söyledi. Bush, geçen yıl da Maine eyaletinde Segway'den düşmüştü. 



Biri yerde, öteki 'uzayda' 

ABD Başkanı Bush, 22 Mayıs'ta bisikletten düşünce yüzünden ve elinden yaralanmıştı. Önceki gün ise dizinden yaralandı. Aynı gün, rakibi Kerry ise NASA merkezinde astronot giysisiyle bir uzay mekiğini gezdi. 


</TEXT>
</DOC>
