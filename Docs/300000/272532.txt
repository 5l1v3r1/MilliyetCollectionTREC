<DOC>
<DOCNO> 272532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/siyaset/axsiy01.html </URL>
<DATE> 2004/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Adım adım gerginlik 
</HEADLINE>
<TEXT>


CHP ile ortak önerge konusundaki mutabakatı ink r eden AKP Grup Başkan Vekili İpek, basını suçladı Biz zina için önerge vermekten vazgeçmedik, siz uydurdunuz 

ANKARA Milliyet 


CHP lideri Deniz Baykal ile yanına Adalet Bakanı Cemil Çiçek'i alarak Başbakan Vekili sıfatıyla görüşen Abdullah Gül'ün vardığı mutabakat, dün AKP tarafından bozuldu. AKP Grup Başkan Vekili Haluk İpek, Gül ve Çiçek'in Baykal ile birlikte ilan ettiği mutabakatı ink r ederken, gazetecileri suçladı. 
TBMM Genel Kurulu çalışmalarına zina krizi nedeniyle 11.00'de ara verilince, Adalet Bakanı Cemil Çiçek, TBMM Adalet Komisyonu Başkanı Köksal Toptan, AKP Grup Başkanvekilleri ile AKP'li bazı hukukçu milletvekilleri, TCK Tasarısı üzerinde görüşmelerde bulundu. 
AKP'li İpek, toplantı sürerken, zina konusunda kesin karar almadıklarını ve çalışmalarını sürdürdüklerini bildirdi. İpek, 2 gün önceki mutabakatı duyuran haberleri yazan gazetecileri eleştirerek şöyle konuştu "AKP zina konusunda önerge vereceğini açıkladı mı Evet. Bundan vazgeçtiği konusunda açıklama yaptı mı Hayır. Ama siz bizim adımıza yazdınız. CHP Genel Başkanı Deniz Baykal, 'Alt ve üst komisyonlarda uyumlu çalıştık. 2 madde üzerinde de anlaştık. Bundan sonraki maddelerde de mutabakat arayalım, ortak önerge verelim. Hatta zina konusunda bile birlikte çalışıp mutabık kalabiliriz' dedi." 
Çiçek, Toptan ve AKP Grup Başkan Vekilleri, toplantıdan sonra Başbakan Recep Tayyip Erdoğan ile görüşmek üzere Başbakanlığa gitti. AKP'den bu açıklamalar gelirken, CHP Grup Başkan Vekili Haluk Koç, "AKP içinde bir sorun var. AKP'nin döne döne başı döndü. Herhalde sabit bir noktaya tutunmaya çalışıyorlar. Yaşanan kendi iç sorunları, halledeceklerdir" dedi. CHP Niğde Milletvekili Orhan Eraslan da, "AKP sözünde dursun. Burada orta oyunu oynamıyoruz" ifadesini kulandı. Öğle yemeğine birlikte giden CHP Grup Başkan Vekilleri Kemal Anadol ve Ali Topuz da, oturuma ara verilmesinin nedeninin AKP içinde yaşanan rahatsızlık olduğunu söylediler. İki CHP'li, "İmamlar ve Devrim Kanunları konusunda bir sorun yok, ortak önergelerimizi imzalayıp verdik. Tek sorun zina. Önerge getirmek istiyorlar, bizden süre istediler. Verdik, bekliyoruz" dedi. 
Ancak AKP'nin, önergeden vazgeçildiği açıklamasıyla noktalandığı düşünülen kriz, son maddelerine gelindiğinde tasarının komisyona geri çekilmesiyle farklı bir boyuta taşındı. 


</TEXT>
</DOC>
