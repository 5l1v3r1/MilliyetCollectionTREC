<DOC>
<DOCNO> 276820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sontur20.html </URL>
<DATE> 2004/10/02/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Sır fotoğrafta kimler var 
</HEADLINE>
<TEXT>

     Susurluk davasında hakkında verilen beraat kararı Yargıtay tarafından bozulan eski milletvekili Sedat Edip Bucak’ın mahkemeye sunduğu belgeler arasında bulunan fotoğrafta 5'i kamu görevlisi 13 kişinin olduğu iddia ediliyor. 
     Hürriyet ve Gözcü gazetelerinde yer alan habere göre, fotoğraf Siverek'teki bir mesire alanında çekildi. Fotoğrafta, dönemin Jandarma Asayiş Bölge Komutanı Korgeneral Hasan Kundakçı, Diyarbakır İl Jandarma Komutanı Albay Eşref Hatipoğlu, Şanlıurfa İl Jandarma Komutanı Albay Seral Saral, Dönemin Siverek Jandarma Komutanı, Bir Binbaşı Ve Bucak Aşireti Lideri Sedat Bucak bulunuyordu. 
     Habere göre, yer sofrasında emekli Yarbay Korkut Eken ve Siverekli Hadi Altun'un yanı sıra komutanlara İstanbul’da tekstil işiyle uğraşan Mehmet bey’ diye tanıştırılan Abdullah Çatlı ve yeraltı dünyasında Drej Ali’ olarak tanınan Ali Yasak da yer alıyordu. 

     
</TEXT>
</DOC>
