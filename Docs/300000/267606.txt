<DOC>
<DOCNO> 267606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sonspo19.html </URL>
<DATE> 2004/08/30/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
A Milli Futbol Takımı aday kadrosu toplandı... 
</HEADLINE>
<TEXT>

     18. Dünya Kupası Avrupa Elemeleri 2. Grup'ta 4 Eylül Cumartesi günü Trabzon'da Gürcistan, 8 Eylül Çarşamba günü de Pire'de Yunanistan ile karşılaşacak A Milli Futbol Takımı aday kadrosu, İstanbul'da toplandı. 
     Milli takım oyuncuları, bugün öğle saatlerinde Polat Renaissance Otel'de bir araya geldi. 
     A Milli Futbol Takımı'nın Gürcistan ve Yunanistan milli maçları için belirlenen aday kadrosu şöyle 
     Fatih Tekke, Gökdeniz Karadeniz Trabzonspor , Ümit Özat, Volkan Demirel, Servet Çetin, Önder Turacı, Deniz Barış, Serkan Balcı, Serhat Akın, Tuncay Şanlı, Rüştü Reçber Fenerbahçe , Hakan Şükür, Ergün Penbe, Hasan Şaş, Bülent Korkmaz Galatasaray , Ömer Çatkıç Gençlerbirliği , Adem Dursun Ankaragücü , İbrahim Toraman, Okan Buruk Beşiktaş , Emre Belözoğlu FC Inter , Nihat Kahveci Real Sociedad , Hamit Altıntop FC Schalke 04 . 
     
     2 EYLÜL'DE TRABZON'A GİDECEKLER 
     Milli Takım, ilk çalışmasını bugün saat 19.30'da Galatasaray'ın Florya Metin Oktay Tesisleri'nde yapacak. 
     A milliler, yarın ve 1 Eylül Çarşamba günleri aynı yer ve saatte idman yapacak. 
     2 Eylül Perşembe günü saat 12.00'de özel uçakla Trabzon'a gidecek olan milliler, Grand Zorlu Otel'de konaklayacak. Milliler, aynı gün Hüseyin Avni Aker Stadı'nda ilk çalışmasını yapacak. Türk Milli Takımı, 3 Eylül'de saat 19.00'da statta yapacağı çalışmayla Gürcistan maçı hazırlıklarını tamamlayacak. 
     Gürcistan maçı sonrası 5 Eylül'de Futbol Federasyonu'nun Haluk Ulusoy Kamp ve Eğitim Tesisleri'nde antrenman yapacak olan A milliler, 6 Eylül'de saat 12.00'den Trabzon'dan kalkacak özel uçakla Atina'ya hareket edecek. 
     Milli takım, aynı gün Gregori Lambrakis Stadı'nda idman yapacak. Ay-yıldızlı ekip, 7 Eylül'de maçın oynanacağı G. Karaiskaki Stadı'nda Yunanistan maçının son idmanını yapacak. 
     
</TEXT>
</DOC>
