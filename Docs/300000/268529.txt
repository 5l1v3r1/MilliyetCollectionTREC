<DOC>
<DOCNO> 268529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sontur20.html </URL>
<DATE> 2004/09/02/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
'Rektör taciz etti, 3. kattan düştüm' 
</HEADLINE>
<TEXT>

     Mikail PELİT MALATYA, DHA 
MALATYA İnönü Üniversitesi Turgut Özal Tıp Merkezi Başhekim Sekreteri İnci Kaya, önceki akşam Rektörlük binasının birinci katından düştü. Bacağı kırılan İnci Kaya, ''Rektör ile Genel Sekreter bana küfür edip üzerime yürüdüler. Ben de kendini korumak için sandalyeye çıktım, gerisini hatırlamıyorum'' dedi. Suçlanan Rektör Prof. Dr. Fatih Hilmioğlu ise sekreterin intihara teşebbüs ettiğini iddia etti. 
     Turgut Özal Tıp Merkezi'nde tedavi altına alınan İnci Kaya, üniversitede 17 yıldır sekreterlik yaptığını, izindeyken görev yerinin değiştirildiğini söyledi. İnci Kaya olayı şöyle anlattı 
     ''İşe geldiğimde, Bilgi İşlem Merkezi'nde çalışacaksın' dediler. Ben çok şeyler biliyorum. Yaptıkları usulsüzlükleri bildiğim için beni görevden aldılar. Rektör Bey beni çağırdı. Sekreterliğin yan odasında bekliyordum. İçeri Rektör ile Genel Sekreter girdi. Bana küfür ederek üzerime yürüdüler. Ben de sandalyeye çıktım, gerisini hatırlamıyorum.'' 
     
</TEXT>
</DOC>
