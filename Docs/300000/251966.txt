<DOC>
<DOCNO> 251966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sonspo24.html </URL>
<DATE> 2004/06/30/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Del Bosque İspanya Milli Takımı'nın başına Luis Aragones'in gelmelidir 
</HEADLINE>
<TEXT>

     Beşiktaş'ın İspanyol teknik direktörü Vicente Del Bosque, İspanya Milli Takımı'nın başına Luis Aragones'in geçmesi gerektiğini belirtti. 
     Marca gazetesine telefonla demeç veren Del Bosque, ''Milli Takım için Luis Aragones'in zamanı olduğuna inanıyorum. Diğer aday teknik direktörler gücenmesinler, onlar da görevi yerine getirme kapasitesine sahipler, ama ben Luis Aragones'in zamanı olduğuna inanıyorum'' dedi. 
     Del Bosque, şu anda İspanya 1. Lig takımlarından Mallorca ile sözleşmesi bulunan 66 yaşındaki Aragones'in, Milli Takım teknik direktörlüğüne gelerek kariyerine mükemmel bir son vereceğini ifade etti. 
     İspanyol teknik adam, Beşiktaş ile anlaşmaktan memnun olduğunu da belirtip, kulübüne ve yeni çalışma sistemine uyum aşamasında olduğunu kaydetti. 
     Bu arada Mallorca Kulübü, Milli Takım'a gitmesi halinde Aragones'i serbest bırakacağını duyurdu. 
     İspanya Futbol Federasyonu'nun 8 kişiden oluşturduğu komisyonun belirleyeceği yeni teknik direktörler arasında en büyük favori Aragones olarak gösterilirken, Victor Fernandez ve Benito Flora da adaylar arasında yer alıyor. 
     
</TEXT>
</DOC>
