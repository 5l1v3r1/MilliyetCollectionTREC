<DOC>
<DOCNO> 275661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sonspo05.html </URL>
<DATE> 2004/09/28/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Manchester United'a kötü haber 
</HEADLINE>
<TEXT>

     BBC 
Bugün akşam Fenerbahçe'yle Şampiyonlar Ligi'nde karşılaşacak İngiliz takımı Manchester United'a, saha dışından kötü bir haber geldi. 
     Kulüp, vergi öncesi k rının, geçen yıla oranla yaklaşık yüzde 30 azaldığını açıkladı. Geçen yıl Manchester United'ın vergi öncesi k rı yaklaşık 39 milyon 300 bin sterlindi. Bu rakam 27 milyon 900 bin sterline indi. 
     Açıklanan bu rakam hemen kulübün hisse senetlerine de yansıdı. Bugün kulübün hisseleri, 6 pence bir düşüşle 255 penceden işlem gördü. 
     Manchester United'ın vergi öncesi k rının azalmasının iki nedeni var. Kulübün geçen yıl kötü bir performans sergilemesi ve bu sezon öncesi transferde harcanan paralar. 
     Kulüp geçen yıl İngiltere Ligi'nin üçüncü sırada tamamlamıştı. Hem bu nedenle, hem de İngiltere Futbol Federasyonu'nun yayıncı kuruluşla yaptığı yeni sözleşme yüzünden, Manchester United'ın televizyon gelirlerinde de yaklaşık 14 milyon sterlin düşüş bekleniyor. Bunun sekiz milyon sterlini İngiltere Ligi, altı milyon sterlini de Şampiyonlar Ligi'ndeki gelir kaybından kaynaklanıyor. 
     Manchester United bu yıl ayrıca üç önemli transfer yaparak Wayne Rooney, Gabriel Heinze ve Alan Smith'i kadrosuna kattı. Bu oyunculardan sadece 18 yaşındaki Wayne Rooney, 27 milyon sterline alındı. 
     Kulüpten yapılan açıklamada, Newcastle United'la girişilen mücadele nedeniyle, Rooney'nin transferinin planlanandan önce yapıldığı itiraf edildi. 
     Yetkililerin bir diğer itirafı da, şimdiden önümüzdeki yılın transfer bütçesini de kullandıkları. 
     Manchester United geçtiğimiz günlerde, forma reklamı için Vadafone şirketiyle dört yıllık yeni bir anlaşma imzalamıştı. Bu anlaşmadan 36 milyon sterlin kazanacak olan kulüp, stadı Old Trafford'u da genişletebilmek için izin istedi. 
     Kulübün amacı stadın kapasitesini 7,800 kişi artırarak, 75,600 seyirci kapasiteli stadı, 2006 07 sezonuna hazır hale getirmek. Böylece tek maç hasılatı 2 milyon sterlin olan kulüp, bu rakamı daha da artırabilecek. 
     Son 25 maçını tamamen dolu tribünlere oynayan Manchester United, geçen sezon gişe gelirlerini de yüzde 17 artırmıştı. 
     Öte yandan Manchester United'ın yeni transferi Wayne Rooney'nin, yeni takımıyla ilk kez Fenerbahçe'ye karşı forma giymesi bekleniyor. 
     Kulüp menajeri Sir Alex Ferguson, daha önce Rooney'nin son 30 yılın en iyi İngiliz futbolcusu olduğunu söylemişti. 
     
</TEXT>
</DOC>
