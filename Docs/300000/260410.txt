<DOC>
<DOCNO> 260410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/spor/spo15.html </URL>
<DATE> 2004/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Ramadan tamam 

İSTANBULSPOR geçen sezon Ankaragücü'nde forma giyen Ramadan ile anlaştı. Bir yıllığına ücretsiz olarak kiralanan golcü futbolcu, "Türkiye'de yaşamayı seviyorum. Bu yüzden teklifi kabul ettim" dedi. 

Sambacı sesleri 

AKÇAABAT Sebatspor, Mehmet Yılmaz'ın ayrılması nedeniyle savunmayı takviye etmek amacıyla 2 Brezilyalı futbolcuyu denemeye başladı. Türkiye'ye çağrılan Aurelio ve Carvalho da Silva dün ilk kez takımla antranmana çıktı. 

'Hedef 3 puan' 

ÇAYKUR Rize Teknik Direktörü Rıza Çalımbay, ligin ilk maçında Fenerbahçe'yi yenmek istediklerini söyledi. Çalımbay'ın, doktorlardan, sakatlanan Zafer'i maça yetiştirmelerini istediği öğrenildi. 

Uyarı aldılar 

ANKARAGÜCÜ ile B.B. Ankaraspor arasında oynanan TSYD Ankara Şubesi Futbol Turnuvası finalinde, tribünde çıkardıkları olaylar nedeniyle gözaltına 17 kişi serbest bırakıldı. Bu kişilere son bir uyarı yapıldığı bildirildi. 

Sert inançlı 

SÜPER Lig'in yeni takımlarından Sakaryaspor, Gençlerbirliği maçının hazırlıklarını sürdürüyor. Teknik Direktör Necmettin Sert, "Rakibin gücünü biliyoruz. Saha avantajımızı en iyi şekilde kullanacağız" yorumunu yaptı. 

Erler meydana 

BAHÇELİEVLER Belediye Başkanlığı tarafından 10 yıldan beri geleneksel olarak düzenlenen Kocasinan Yağlı Güreşlerinin 11.'si pazar günü yapılacak. Bahçelievler Sosyal Hizmetler Çocuk Esirgeme Kurumu bahçesindeki güreş çayırında gerçekleştirilecek olan organizasyona başpehlivan Recep Kara'nın yanı sıra 400'ü aşkın sporcu katılacak. 


</TEXT>
</DOC>
