<DOC>
<DOCNO> 271390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/soneko38.html </URL>
<DATE> 2004/09/13/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Hazine IMF heyetinin 16 Eylül itibarıyla temaslarına başlaması bekleniyor 
</HEADLINE>
<TEXT>

     Hazine Müsteşarlığı, Uluslararası Para Fonu IMF Türkiye Masası Şefi Reza Moghadam başkanlığındaki heyetin, 16 Eylül 2004 itibariyle Türkiye'deki temaslarına başlamasının beklendiğini bildirdi. 
     Hazine'den yapılan açıklamaya göre IMF heyeti, öncelikle İstanbul'da özel sektör ve sivil toplum kuruluşları ile görüştükten sonra, temaslarına 20 Eylül 2004 tarihinden itibaren Ankara'da resmi kurum ve kuruluş yetkilileri ile devam edecek. 
     Heyetin ziyareti kapsamında, son ekonomik gelişmeler ve yapısal reformlarda kaydedilen ilerlemeler değerlendirilecek ve orta vadeli ekonomik programımızı temel alacak yeni bir stand-by düzenlemesi konusunda görüşmelere başlanacak. 
     2 Ekim 2004 tarihinde başlayacak IMF - Dünya Bankası Yıllık Toplantıları nedeniyle ara verilecek çalışmalara, Ekim ayında devam edilecek. 
     
</TEXT>
</DOC>
