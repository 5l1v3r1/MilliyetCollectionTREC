<DOC>
<DOCNO> 251255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/son/sonspo03.html </URL>
<DATE> 2004/06/27/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Rüştü Reçber elden kaçıyor 
</HEADLINE>
<TEXT>

     FENERBAHÇE'DEN teklif bekleyen Rüştü, Sarı - Lacivertliler'den çağrı almayınca, Avrupa'nın iki kulübüyle masaya oturdu. Milli kalecinin Menajeri Stamati, Fenerbahçe'nin şu ana kadar Rüştü için herhangi bir teklifte bulunmadığını açıklayarak, "Gelen teklifler çok ciddi. Bu saatten sonra Fenerbahçe ile herhangi bir anlaşma olacağını sanmıyorum" diye konuştu. 
     
     Barcelona sıcak 
     Teknik direktör Christoph Daum’un ısrarla alınmasını istemesine karşın, Başkan Aziz Yıldırım’ın geri dönmesine sıcak bakmadığı Rüştü Reçber, iki önemli Avrupa kulübünün kıskacında. Milli file bekçisinin menaceri Metin Stamati, bu kulüplerden birinin çok ciddi olduğunu belirterek, Barcelona ile temas halindeler. Anlaşmaya varılması durumunda, Rüştü önemli bir transfere imza atacak. Hafta içinde konunun netlik kazanacağını umuyorumö dedi. 
     
     Teklif çok ciddi 
     Barcelona’nın AB statüsü kazanana dek Rüştü’yü bir başka takıma kiralamaktan yana olduğunu ancak asla satmaya yanaşmadığını ifade eden Stamati, İsmini veremeyeceğim bu iki Avrupa kulübünden birinin teklifi çok ciddi. Milli kaleciyi mutlaka transfer etmek istiyorlarö dedi. Fenerbahçe’den şu ana dek herhangi bir teklif almadıklarını ve görüşme yapmadıklarını kaydeden Metin Stamati, bu saatten sonra bir anlaşma olacağını sanmadığını da vurguladı. 
     
</TEXT>
</DOC>
