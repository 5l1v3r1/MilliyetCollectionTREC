<DOC>
<DOCNO> 256086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sondun03.html </URL>
<DATE> 2004/07/17/ </DATE>
<TIME> 07.05 </TIME>
<AUTHOR>  </AUTHOR>
<HEADLINE>
Gazze'de kaçırılan Fransızların tümü serbest bırakıldı... 
</HEADLINE>
<TEXT>

     Gazze Şeridi'nde silahlı Filistinlilerin hükümet içinde reform talebiyle kaçırdıkları Fransızların tümünün serbest bırakıldığı belirtildi. 
     Fransızları kaçıran kişilerin lideri Ebu Kusay, Reuters ajansına telefonla verdiği demeçte, Filistin lideri Yaser Arafat, BM yetkilileri ve Kudüs'teki Fransız konsolosluğunun devreye girmesinin ardından kaçırdıkları kişileri serbest bıraktıklarını kaydetti. 
     Bu arada, rehin alınan Fransız vatandaşı sayısının 4 olduğu bildirildi. Han Yunus'ta kaçırılan Fransızlardan öncelikle 2 kadın serbest bırakılmıştı. 
     Öte yandan, Filistinli yetkililer, Filistin Ulusal güvenlik Konseyi'nin Gazze Şeridi'nde olağanüstü hal ilan ettiğini bildirdi. 
     Filistin topraklarında üst üste düzenlenen kaçırma eylemleri üzerine Gazze'nin üst düzey güvenlik yetkililerinden Raşid Ebu Şbak ve Filistin istihbarat şefi Amin Hindi'nin sundukları istifaları da Arafat'ın kabul etmediği kaydedildi. 
     Bugün ayrıca Filistin Başbakanı Ahmed Kurey'in kabineyi acil toplaması bekleniyor. 
     
</TEXT>
</DOC>
