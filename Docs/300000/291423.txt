<DOC>
<DOCNO> 291423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/soneko15.html </URL>
<DATE> 2004/11/23/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Dünya tekstil ve konfeksiyon ihracatının yarısını Çin yapacak... 
</HEADLINE>
<TEXT>

     Dünya Ticaret Örgütü'nün DTÖ daha önce aldığı karar gereği 2005 yılı başında tekstil kotalarının kaldırılmasıyla dünya tekstil ve konfeksiyon ihracatında Çin'in ağırlığının hızla artması bekleniyor. 
     DTÖ verilerine göre, geçen yıl dünya tekstil ve konfeksiyon ihracatının yüzde 17'sini gerçekleştiren Çin'in 2007 sonunda bu sektördeki payını yüzde 50'ye yükseltmesi bekleniyor. 
     2006 yılında Çin'in sadece ABD'ye olan tekstil ve konfeksiyon ihracatının 42 milyar dolara ulaşacağını öngören uzmanlar, yüklü sipariş veren büyük süpermarket zincirlerinin Çin'e yönelimde etkili olacağını tahmin ediyorlar. 
     Sektör uzmanlarına göre, kotaların kalkmasıyla tekstil ve konfeksiyonda pazar payını artırması beklenen bir diğer ülke büyük ölçekteki üretimi, ucuz işgücü ve hızlanan yatırımlarıyla Hindistan gösterilirken, Bangladeş, Kamboçya ve Meksika gibi ülkelerin pazar paylarının düşeceği belirtiliyor. 
     
</TEXT>
</DOC>
