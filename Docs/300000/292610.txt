<DOC>
<DOCNO> 292610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/soneko06.html </URL>
<DATE> 2004/11/27/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Tüzmen Kim kendisini hangi aidiyette hissediyorsa, hissetsin... 
</HEADLINE>
<TEXT>

     Devlet Bakanı Kürşad Tüzmen, ''Kim kendisini hangi aidiyetten hissediyorsa o aidiyette hissetsin. Kendimi Osmanlı torunu ve Türkiye Cumhuriyeti çocuğu olarak hissediyorum. Ben bunu söyledim'' dedi. 
     İslam Konferansı Örgütü İKÖ Ekonomik ve Ticari İşbirliği Daimi Komitesi'nin İSEDAK 20. Toplantısı ve İKT Ekonomi Konferansı'nın kapanış oturumuna başkanlık eden Tüzmen, oturumun ardından, Fransa Cumhurbaşkanı Jacques Chirac'ın, ''Hepimiz Bizans'ın çocuklarıyız'' sözüyle ilgili olarak Tunus'ta yaptığı açıklamaya ilişkin sorular üzerine, yaptığı konuşmanın ortada olduğunu, zaten söyleyeceklerini söylediğini belirtti. 
     ''Köken olarak herkes kendisinin nereye ait olduğunu düşünüyorsa oraya aittir'' diyen Tüzmen, herhangi bir çarpıtma olup olmadığı konusunda ise ''Hayır, çarpıtma falan değil, orada normal'' dedi. 
     Böyle eskiye dönük şeylere takılmamak gerektiğini belirten Kürşad Tüzmen, ''Yani kim kendisini hangi aidiyetten hissediyorsa o aidiyette hissetsin. Ama kendimi Osmanlı torunu ve Türkiye Cumhuriyeti çocuğu olarak hissediyorum. Ben bunu söyledim.'' 
     
</TEXT>
</DOC>
