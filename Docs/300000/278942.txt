<DOC>
<DOCNO> 278942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/son/sontur16.html </URL>
<DATE> 2004/10/10/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Soba yakarken hastanelik oldu... 
</HEADLINE>
<TEXT>

     Bolu'da ısınmak için iş yerindeki katalitik sobayı yakmaya çalışan bir kişi, sobanın alev alması sonucu yaralanarak hastaneye kaldırıldı. 
     AA muhabirinin aldığı bilgiye göre, 50 yaşındaki Salih Hevesker, Sümer Mahallesi'ndeki işyerindeki tüp gazlı sobasını yakmak isterken sobanın aniden alev alması sonucu yaralandı. 
     Olay sonrasında işyerinde yangın çıkan Hevesker, olayı fark eden komşularınca dışarı çıkarıldı. Yanan soba da işyerinden alınarak vatandaşlarca sokakta söndürüldü. 
     Olay yerine gelen 112 Acil Servis ekipleri, yüzü yanan Hevesker'e ilk müdahaleyi yaptı. İzzet Baysal Devlet Hastanesi'nde tedavi altına alınan Hevesker'in yüzünde ikinci derece yanık oluştuğu bildirildi. 
     
</TEXT>
</DOC>
