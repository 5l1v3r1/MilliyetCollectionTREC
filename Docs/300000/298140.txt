<DOC>
<DOCNO> 298140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/yazar/kohen.html </URL>
<DATE> 2004/12/16/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Bahse girer misiniz 
</HEADLINE>
<TEXT>


TARİHİ karara saatler kala, AB zirvesinden Türkiye'yle ilgili çıkacak karar üzerine bahse girer misiniz 
Soruyu biraz açmak lazım Mesele sadece AB'nin Türkiye'yle müzakereleri başlatmaya "evet" demesinden ve net bir tarih vermesinden ibaret değil. Bu, diğer koşullarla birlikte, Türkiye'nin de "hayır" demeyeceği bir karar olmalı. 
Brüksel'deki zirveden böyle bir mutabakat çıkacak mı, yoksa ipler kopacak mı Ne dersiniz 
Bana sorarsanız, mutabakat sağlanacağına yüzde 51 şans veriyorum. 
Aksi de mümkün tabii. AB'nin getireceği son metne Başbakan Erdoğan'ın "hayır" demesi tamamen ihtimal dışı değil. Bu bakımdan "zirveden anlaşma çıkar" diye iddia etmenin belirli bir risk taşıdığının bilincindeyim. 
Ama bunun aksini öne sürmenin -ve hele o yönde bahse girmenin- daha da riskli olacağı kanısındayım. AB'nin Türkiye'nin reddedeceği bir karar suretini dayatmaya çalışacağına, Türk tarafının da hoşlanmadığı bazı ifadeler yüzünden üyelik müzakereleri yolunu açan böyle bir belgeyi reddedeceğine ihtimal vermiyorum... 

DOĞRUSU, ne Türkiye'nin, ne de AB'nin böyle bir lüksü var. 
Bu nedenle çıkacak nihai metnin her satırı ve kelimesi üzerinde pazarlıklar bu gece geç saatlere kadar devam edecek ve belki yarına da sarkacak. 
Daha önceki deneyimler örneğin Türkiye'nin aday olarak kabul edildiği 1999 Helsinki zirvesinde olduğu gibi liderlerin ve onların hazırlık çalışmalarını yürüten diplomatların, bir uzlaşmaya compromis varıncaya kadar masada veya kulislerde tartışmalarını sürdürdüklerini gösteriyor. 
Bu kez de öyle olacağa benziyor. Görüş ayrılıklarının, diplomatların "kelime cambazlığı" hüneriyle giderilmesine -veya örtülmesine- çalışılacak... Sonunda tarafların kendi kazanç hanesine işleyecekleri veya olumlu gösterecekleri bir sonuç ortaya çıkacak... 
Şimdiden bilelim ki, çıkması muhtemel karar metni, mükemmel veya ideal olmayacak. Uzlaşmanın gerektirdiği esneklik veya ödün, her iki tarafta da, hele AB-Türkiye bütünleşmesine sıcak bakmayanlara, bol bol eleştiri fırsatını verecek. Eğer zirvede mutabakat olmazsa, bu çevreler adeta bayram yapacaklar hatta "hayır" diyen liderleri de alkışlayacaklar 

AMA yukarıda belirttiğimiz gibi, iki tarafın da böyle bir lüksü yok. 
Eğer çıkacak metnin içeriği ve genel havası, Ankara'nın esas istek ve beklentilerine ters düşen ifadeler taşımayacaksa, bunun reddi, Türkiye'ye pahalıya mal olacaktır tıpkı yıllar önce Yunanistan'la birlikte AB'ye girilmemesi gibi ... 
AB'nin içindeki eğilimler de dikkate alınırsa, üyelik müzakereleri için yeni bir fırsat çıkmaması olasılığı da var. Türkiye AB'siz yapamaz mı Yapabilir tabii. Ama AB ile beraber yürümek çok daha iyi. Unutmayalım ki AB bir vizyon, bir çağdaşlaşma ve dünyayla bütünleşme projesidir. Bunun dış politikadan günlük yaşam kalitesine kadar, ne anlama geldiğini hepimiz biliyoruz. Amaç, bu olanakları elde etmektir. AB dışında başka opsiyonlar olabilir, ama aynı olanakları sağlamaz... 
AB de Türkiye'siz yapabilir. Ama Türkiye'yle daha iyisini yapar. Özellikle AB'nin kendi kimliğinin geliştirilmesi ve kendi dışındaki dünyayla özellikle İslam lemiyle ilişkileri açısından... 
İşte nihai kararı belirleyecek olan bu temel öğelerdir. Bu bakımdan taraflar zirvenin fiyaskoyla sonuçlanmasının yol açacağı olumsuzlukları iyi hesaplamak durumundadır. 
Biz, liderlerin bu düşünceyle "evet" diyeceklerine, bahse giriyoruz 



</TEXT>
</DOC>
