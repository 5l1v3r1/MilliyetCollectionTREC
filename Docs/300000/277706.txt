<DOC>
<DOCNO> 277706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sondun31.html </URL>
<DATE> 2004/10/06/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Türkiye raporunu dünya medyası böyle duyurdu 
</HEADLINE>
<TEXT>

     Avrupa Birliği Komisyonu'nun Türkiye raporunu açıklamasını dünyanın önemli televizyon, gazete ve haber ajansları birinci haber olarak geçti. 
     Dünyaca ünlü Associated Press Ajansı, kararın büyük bir oybirliğiyle alındığını duyururken, AP'ye konuşan Avrupa Birliği Komisyonu üyesi Fischler, "Müzakerelerden önce daha yapılacak çok şeyin olduğunun altını çizdi". 
     BBC, "Türkiye'ye 'şartlı evet'" başlığını kullanırken, Amerikan CNN televizyonu, "Avrupa Birliği Komisyonu, Türkiye ile müzakerelere başlanmasını tavsiye etti" ifadesini kullandı. Televizyonun Avrupa politika editörü Robin Oakley, AB yolunda ilk bölümün Türkiye için iyi gözüktüğünü belirtti. 
     Birliğin genişlemeden sorumlu üyesi Olli Rehn, komisyonunun Ankara'ya diğer 10 yeni üyeye uyguladığı standartları uygulayacağını söyledi. Rehn, Reuters'a yaptığı açıklamada, Türkiye'den muhtemel göçlere karşı önlem alacaklarının sinyalini verirken, "Türkiye'nin üye olması durumunda diğer üye ülkelerden farkının olmayacağına emin olmalıyız" dedi. 
     İngiltere'nin prestijli gazetesi Guardian ise, internet sitesinde haberi 'Türkiye'ye Avrupa Birliği için yeşil ışık' başlığını attı. 

     
</TEXT>
</DOC>
