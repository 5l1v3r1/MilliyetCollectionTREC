<DOC>
<DOCNO> 280417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sontur02.html </URL>
<DATE> 2004/10/15/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Lokantadan erkekle çıktı, kayboldu 
</HEADLINE>
<TEXT>

     Enis YILDIRIM TRABZON, DHA 

RUSYA Federasyonu Trabzon Konsolosluğu, Rusya'dan iki kız arkadaşı ile birlikte geldiği Trabzon'da kaybolan 25 yaşındaki Anna Loparnikova'nın bulunması için Emniyet Müdürlüğü'ne başvurdu. 
     Rusya vatandaşı Anna Loparnikova, 29 yaşındaki Oksana Kolpokova ve 30 yaşındaki Emilya Nadokva, iddiaya göre geçen ay geldikleri Trabzon'da fuhuş yaparak para kazanmak istedi. Para karşılığı erkeklerle birlikte olan Rus kızlardan Anna Loparnikova, 6 Ekim 2004 tarihinde geceyi birlikte geçirmeyi düşündüğü erkekle bir rostoranda yemek yedi. Restorandah erkek arkadaşı ile birlikte ayrılan Anna Loparnikova'dan bir daha haber alınamadı. 
     Olay gecesi arkadaşlarını 30 yaşlarında bir erkekle çıkarken gören Emilya Nadokva ve Oksana Kolpokova, bir gün sonra kendileri cep telefonundan arayan Anna'nın sesinin tedirgin geldiğini, kapanan cep telefonunun bir daha açılmadığını öne sürerek, arkadaşlarının kaçırıldığını Rusya Federasyonu Trabzon Başkonsolosluğu'na bildirdi. 
     İki genç kızın ihbarı ardından Rusya Federasyonu Trabzon Konsolosu Oleg Loginova Trabzon Emniyet Müdürlüğü'ne başvurarak, vatandaşı olan Anna Loparnikova'nın insan tacirlerinin eline geçmesinden endişe duyduğunu ve bulunmasını istedi. Harekete geçen Trabzon Emniyet Müdürlüğü Ahlak Masası Ekipleri, Rus uyruklu iki kadının ifadesi aldı. Daha sonra Anna Loparnikova'nın Trabzon'daki iki kız arkadaşını Antalya Lara'dan aradığını belirledi. Ahlak Masası ekipleri tarafından oluşturulan özel bir ekip, Anna Loparnikova'yı kaçırdığı iddia edilen kişi veya kişilerin peşine düştü. 
     
</TEXT>
</DOC>
