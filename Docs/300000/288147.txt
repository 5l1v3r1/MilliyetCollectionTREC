<DOC>
<DOCNO> 288147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sontur34.html </URL>
<DATE> 2004/11/11/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Irak'ta öldürülen Türk şoförlerin cenazeleri Musul'da morgda bulundu 
</HEADLINE>
<TEXT>

     Irak'ta, uğradıkları silahlı saldırı sonucu ölen Osmaniyeli TIR şoförleri Cuma Aslan ve Osman Elbir'in cenazelerinin Irak'ın Musul kentindeki Devlet Hastanesi morgunda bulunduğu bildirildi. 
     Osmaniye Şoförler ve Otomobilciler Odası Başkanı Oğuz Besen, Isparta'dan Musul'daki ABD askerlerine su taşıyan bir firmada çalışan ve Erbil kentinde uğradıkları silahlı saldırıda öldükleri bildirilen Osman Elbir 40 ile Cuma Aslan'ın 40 cenazelerinin hastane morgundan alınması için Musul'a giden yakınlarının, işlemleri gerçekleştirdiklerini kaydetti. 
     Ambulansla cenazelerin Osmaniye'ye getireceğini ifade eden Besen, ''Müslüman Müslüman'a bunu yapar mı Irak'a taşımacılık yapan şoförlere yeterince sahip çıkılmıyor. Şoförlerimize sahip çıkamıyorlarsa kapıyı kapatsınlar'' dedi. 
     Osmaniye Kamyoncular ve Nakliyatçılar Odası Başkanı Ahmet Kama da geçim sıkıntısı nedeniyle Irak'a giden Türk şoförlerin can güvenliğinin olmadığını belirterek, ''Şoförlerimiz ölüm riskini bile bile bu yollara gidiyor. Türk hükümetinin buna bir an önce çözüm bulması gerekiyor. Aksi halde tek çözüm kapının kapanmasıdır. Artık ceset vermeye niyetimiz yok'' şeklinde konuştu. 
     Bu arada, Irak'ta öldürülen iki şoförün evinde matem yaşanıyor. Kazım Karabekir Mahallesinde oturan Erbil ve Aslan'ın yakınları cenazeleri bekliyor. 
     
</TEXT>
</DOC>
