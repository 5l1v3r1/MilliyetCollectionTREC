<DOC>
<DOCNO> 299887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/soneko51.html </URL>
<DATE> 2004/12/22/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Piyasalarda bugün... 
</HEADLINE>
<TEXT>

     İstanbul Menkul Kıymetler Borsası'nda İMKB , hisse senetleri ortalama yüzde 2.00 değer kazandı. İMKB Ulusal 100 Endeksi, 1. seansta 193.21 puan artarak 24,237.77 puandan kapandı. 2. seansta da 287.52 puan artış yaşayan endeks, 24,525.29 puandan TL bazında yeni bir rekorla günü tamamladı. 
     Endeksteki günlük artış 480.73 puan ve yüzde 2.00 olarak hesaplandı. 
     Hisse senetleri piyasasında toplam 1 katrilyon 103 trilyon 703 milyar 783 milyon liralık işlem hacmi kaydedildi. 
     
     DÖVİZ 
     İstanbul'da serbest piyasada dün 1 milyon 400 bin liradan kapanan dolar güne 1 milyon 401 bin liradan, 1 milyon 870 bin liradan kapanan euro ise 1 milyon 874 bin liradan başladı. 
     Kapanışta doların satış fiyatı 1 milyon 395 bin lira, euronun satış fiyatı 1 milyon 866 bin lira oldu. 
     Merkez Bankası, doların bugünkü efektif kurunu alışta 1 milyon 383 bin 300 lira, satışta 1 milyon 393 bin 100 lira olarak açıkladı. 
     Böylece dolar, Merkez Bankası'nın dünkü kurlarına göre, alışta ve satışta 500 lira geriledi. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 5 Temmuz 2006 vadeli tahvilin bugün valörlü işlemlerinde basit getiri yüzde 22.39, bileşik getiri yüzde 21.22 oldu. 
     Bu kağıdın bugün valörlü işlemlerinin bileşik getirisi, önceki kapanışa göre 0.21 puan geriledi. 
     İMKB Tahvil ve Bono Piyasası Repo-Ters Repo Pazarı'nda gecelik işlemlerde faiz ortalama yüzde 18.20'den gerçekleşti. Gecelik işlemlerde en düşük oran yüzde 17.30, en yüksek oran yüzde 18.60 oldu. 
     
</TEXT>
</DOC>
