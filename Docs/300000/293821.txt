<DOC>
<DOCNO> 293821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sonsiy04.html </URL>
<DATE> 2004/12/01/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Kamu binalarına yönetici fotoğrafları asılması yasaklandı 
</HEADLINE>
<TEXT>

     Başbakan Recep Tayyip Erdoğan, yayımladığı genelgeyle, kamu binalarına yöneticilerin fotoğraflarının asılması uygulamasına son verdi. 
     Resmi Gazete'nin bugünkü sayısında yayımlanan genelgede, bazı kamu kurum ve kuruluşlarında ilgili bakandan başlamak üzere genel müdür, vali, kaymakam, bölge müdürü, il müdürü, ilçe müdürü gibi sıralı amirlerin veya kurumun eski yöneticilerinin fotoğraflarının, binaların çeşitli yerlerinde oluşturulan bölümlere asıldığı ifade edildi. 
     Genelgede, şöyle devam edildi 
     ''Yasal bir dayanağı bulunmayan söz konusu uygulama, her yönetici değişikliğinde ayrı bir harcama gerektirmekte, kaynak ve emek israfına neden olmaktadır. 
     Bu itibarla, kamu hizmetlerinin yürütülmesine hiçbir yararı bulunmayan bu uygulamaya son verilmesi, ancak, tarihe mal olmuş Türk Büyüklerine ait resim ve fotoğrafların, gereken özen gösterilerek bakımlı bir şekilde sergilenmeye devam edilmesi uygun görülmüştür.'' 
     
</TEXT>
</DOC>
