<DOC>
<DOCNO> 293695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/yasam/yas15.html </URL>
<DATE> 2004/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



ANTALYA 

Hastane hastane dolaştı ve öldü 
Antalya'da nefes darlığı rahatsızlığıyla devlet hastanesine kaldırılan Nafia Balcı, Acil Servis'te tedavi edilmeden göğüs hastalıkları servisine, oradan yine Acil Servis'e ve ardından yoğun bakım ünitesine kaldırılırken hayatını kaybetti. Balcı'nın oğlu Niyazi Balcı, annesinin ölümüne doktorların ihmalinin neden olduğunu öne sürerek, "Annemi göz göre öldürdüler. Önce yapmaları gerekeni sonraya bıraktılar" dedi. 

AFYON 

Genç maganda çocuk öldürdü 
Şuhut ilçesi Ağzıkara köyünde Cemalettin Ulupınar ile Sevilay Yılmaz çiftinin nişan töreninde, M.K. 16 adlı genç, babasından aldığı silahla havaya ateş etti. Silahından çıkan bir kurşun, Ali Dönmez'e 14 isabet etti. Sırtından yaralanan Dönmez, olay yerinde öldü. Genç M.K. gözaltına alınırken, küçük çocuğun cenazesi Ağzıkara köyünde göz yaşları arasında toprağa verildi. 

ESKİŞEHİR 

Çocuk yaşında 48 milyar çaldı 
Eskişehir'de, 8 yaşındaki G.Ş., bankadan içinde 48 milyar 300 milyon liranın bulunduğu çantayı çaldı. Battalgazi Vergi Dairesi veznedarı Mustafa Su'nun, 5 gün önce bankaya yatırmak için getirdiği paraların bulunduğu çanta çalındı. Polis, 8 yaşlarında bir kız çocuğunun çantayla bankadan çıktığının görüldüğünü öğrendi. Araştırma başlatan polis G.Ş. ile yakınlarını yakaladı. 




</TEXT>
</DOC>
