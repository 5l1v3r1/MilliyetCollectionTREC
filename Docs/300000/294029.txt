<DOC>
<DOCNO> 294029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/yasam/axyas01.html </URL>
<DATE> 2004/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da TIR 3 Türk çocuğu biçti 
</HEADLINE>
<TEXT>


Bielefeld'de kırmızı ışıkta geçtiği iddia edilen TIR, minik öğrencilerin içine daldı. 2 Türk çocuk can verdi, biri ağır yaralandı 

RECAİ AKSU Frankfurt 

Almanya'nın Bielefeld kentinde, kırmızı ışıkta geçtiği ileri sürülen bir TIR, yol ortasında çoğunluğu Türk olan ilköğretim öğrencilerinin arasına daldı. TIR'ın 20 metre sürüklediği Haydar Aşkar 11 ve Girnas Yıldız 13 adlı Türk öğrenciler can verdi, 12 yaşındaki Kadir Akgün adlı Türk öğrenci de yaralandı. 
Kaza, önceki sabah saat 08.46 sıralarında, kentin güneyindeki Duisburg Caddesi'nde meydana geldi. 

Patene gidiyorlardı 
Görgü şahitlerine göre, çoğu Türk ilköğretim öğrencilerinden oluşan 8 kişilik grup yolun ortasına vardığında, çocuklardan 3'ü, hızla gelen TIR'ın altında kaldı. Çocukların, sınıfça paten kaymaya gittiği belirtildi. 
Kaza sonrası sarsılan öğrencilere, okullarında psikolojik terapi uygulanırken, şoke olan 44 yaşındaki TIR şoförü de hastaneye kaldırıldı. Çocuklar, 'yeşil ışıkta geçtiklerini kaydetti. 



</TEXT>
</DOC>
