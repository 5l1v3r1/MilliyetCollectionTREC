<DOC>
<DOCNO> 281017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/son/sonspo26.html </URL>
<DATE> 2004/10/17/ </DATE>
<TIME> 22.08 </TIME>
<AUTHOR>  </AUTHOR>
<HEADLINE>
Olympique Lyon İstanbul'a geldi... 
</HEADLINE>
<TEXT>

     Fenerbahçe'nin Avrupa Şampiyonlar Ligi B Grubu'nda 19 Ekim Salı günü karşılaşacağı Fransa'nın Olympique Lyon takımı, İstanbul'a geldi. 
     Özel uçakla İstanbul'a gelen Fransız ekibini, Atatürk Havalimanı'nda, Fenerbahçe Kulübü Dış İlişkiler Sorumlusu Turgut Acar karşıladı. 
     Olympique Lyon takımı, İstanbul'da kullanmak için, kendi ülkelerindeki otobüslerini Türkiye'ye getirdi. Kafile, havalimanından, konaklayacakları Conrad Otel'e, kendi otobüsüyle hareket etti. 
     Olympique Lyon takımı ile birlikte maçı izlemek üzere, Fransa'dan yaklaşık 300 kişilik bir taraftar grubu da İstanbul'a geldi. Fransız kulübünün, Fenerbahçe'den 300'e yakın bilet talebinde bulunduğu bildirildi. 
     Bu arada, Fenerbahçe Kulübü Yönetim Kurulu, yarın akşam, Fransız takımının yöneticilerine, sosyal tesislerde bir yemek verecek. 
     
</TEXT>
</DOC>
