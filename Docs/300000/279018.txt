<DOC>
<DOCNO> 279018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/yasam/yas01.html </URL>
<DATE> 2004/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çiziğin' faturası öğretmene kesildi 
</HEADLINE>
<TEXT>


Arkadaşı tarafından yaralanan anaokulu öğrencisinin ailesi, açtığı davayı kazandı. Ama tazminatı bakanlık değil, öğretmen ödeyecek 

TESLİME TOSUN Antalya DHA 

Milli Eğitim Bakanlığı, arkadaşının, 3 yıl önce kalemtıraş bıçağıyla yaraladığı ana sınıfı öğrencisi Ahmet Şipbop'un ailesine toplam 4 milyar lira maddi ve manevi tazminat ödemeye mahk m edildi. Bakanlığın parayı, öğretmen Gülderen Şencan'dan tahsil edeceği belirtildi. 
O dönem 5 yaşında olan Faruk Tugay İlköğretim Okulu öğrencisi Şipbop, sıra arkadaşı B.I. ile tartıştı. Kalemtıraşın bıçağını çıkaran I., Ahmet'in yüzünü kesti. Şipbop ailesi de, MEB aleyhine tazminat davası açtı. 
3 yıl süren dava sonunda okul yönetimini kusurlu bulundu ve bakanlık, 1 milyarı maddi, 3 milyar lirası manevi tazminatı, yasal faiziyle birlikte ödemeye mahk m edildi. 
Mahkeme kararında, "Aksaklık, düzensizlik, eksiklik veya sakatlık durumunda yönetimin hizmet kusurundan söz edilebilir. Kişilerin zarara uğraması söz konusu ise tazmini gerekir" denildi. 
Bakanlığın, tazminatın kesinleşmesi halinde parayı tahsil edeceği ana sınıfı öğretmeni Gülderen Şencan ise, "Olayda kasıt yok. Emekli ikramiyem bile, faizleriyle büyük meblağa ulaşacak bu tazminatı ödemeye yetmez" dedi. 


</TEXT>
</DOC>
