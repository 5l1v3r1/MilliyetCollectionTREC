<DOC>
<DOCNO> 281353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonyas08.html </URL>
<DATE> 2004/10/18/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Kan vermek oruç bozar mı 
</HEADLINE>
<TEXT>

     TÜRKİYE Kızılay Derneği Zonguldak Şube Başkanı Enver Cevahir, halk arasında kan vermenin orucu bozduğuna dair inanıştan dolayı, Ramazan ayında büyük sıkıntı yaşadıklarını söyledi. "Kan vermek oruç bozmuyor'' diyerek vatandaşları kan bağışı yapmaya çağıran Cevahir, iftardan sonra da kan bağışlarını kabul ettiklerini söyledi. 
     Her yıl Ramazan ayında, kan bağışında bulunan kişilerin sayısında büyük azalma meydana geldiğini belirtti. Kan bağışında bulunmanın orucu bozacağına dair inanışın yanlış olduğunu belirten Cevahir, "Diyanet İşleri Başkanlığı, her yıl Kan bağışı oruç bozmaz' şeklinde açıklama yapıyor. Ancak, normal zamanlarda günde ortalama 30 ünite kan bağışı yapılırken, Ramazan ayında bu miktar 5 üniteye kadar düşüyor. Kan vermenin orucu bozduğuna dair inanıştan dolayı, Ramazan'da büyük sıkıntı yaşıyoruz'' dedi. 
     Cevahir, şu anda depolarında bulunan kan stokunun, önümüzdeki günlerde yeteri kadar bağış olmaması halinde tükenme riski bulunduğunu ifade ederek, "Her gün olduğu gibi Ramazan'da da vatandaşlarımızı kan vermeye çağırıyoruz. Kan vermek isteyenlere ayrıca iftardan sonra da hizmet veriyoruz'' diye konuştu. 
     
</TEXT>
</DOC>
