<DOC>
<DOCNO> 284340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sondun26.html </URL>
<DATE> 2004/10/29/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
'Utanç' raporu açıklandı Irak'ta 100 binden çok sivil öldü 
</HEADLINE>
<TEXT>

     Irak'ta savaşın başladığı 2003 yılının mart ayından bu yana 100 binin üzerinde Iraklı sivilin öldüğü belirtildi. 
     Lancet tıp dergisinde yayımlanan araştırmaya göre, en ihtiyatlı tahminlere göre Irak'ın işgalinin başlamasından bu yana ölenlerin sayısı 100 binin çok çok üzerinde’ bulunuyor. 
     Ölenler arasında kadın ve çocukların önemli bir yer tuttuğunu kaydeden araştırmacılar, özellikle koalisyon güçlerinin hava saldırıları nedeniyle ölü sayısının bu derece yüksek olduğunu kaydettiler. 
     Ölümlerin üçte ikisinin Sünni direnişinin kalesi’ olarak tanımlanan ve ABD’nin hava saldırılarından en çok etkilenen bölgelerin başında gelen Felluce’de yoğunlaşması da bu tezi doğruluyor. 
     Savaşın başlangıcından bu yana ne kadar sivilin öldüğünü gösteren bir resmi rapor ise bulunmuyor. 
     
     Seçimlere günler kala açıklandı 
     Irak’ta savaş öncesi en büyük ölüm nedenlerinden olan kalp krizi, çarpıntı ve kronik hastalıklar, ABD işgali sonrası 58 kat arttı. 
     Proje, Johns Hopkins üniversitesi, Columbia Üniversitesi ve Bağdat’taki Al-Mustansiriya Üniversitesi araştırmacıları tarafından yürütüldü. 
     Raporun ABD’de seçimlerin yapılmasına birkaç gün kala açıklanması da dikkat çekti. Johns Hopkins Byoomberg Halk Sağlığı Okulu'ndan Les Roberts, konuyla ilgili olarak savaşa karşıydım ve hala da kötü bir fikir olduğunu düşünüyorum... Bir ABD’li olarak bu raporu açıklamaktan dolayı gerçekten çok, çok üzünümö dedi. 
     
</TEXT>
</DOC>
