<DOC>
<DOCNO> 274803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/son/sondun04.html </URL>
<DATE> 2004/09/25/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
ABD'de çocuk pornografisine 100 yıl hapis cezası... 
</HEADLINE>
<TEXT>

     ABD'de, çocuklarla cinsel ilişkiye girerek, görüntülerini kaset ve CD'lere kaydedip satan bir kişi, 100 yıl hapis cezasına çarptırıldı. 
     Florida eyaletinin Miami kentinden yargıç Cecilia Altonaga, Küba ve Ekvador'da 120 kadar çocukla cinsel ilişkiye girip, görüntülerini kaydeden ve satan Angel Rafael Mariscal'ın yaptığının, insan davranışlarının alt sınırlarında yer aldığını söyledi. 
     Altonaga, 45 yaşındaki Mariscal'ın çektiği kasetlerden derlenen görüntüleri, güçlükle izlediğini ifade etti. 
     HIV virüsü taşıyan Mariscal'ın 10 yıldır çocuk pornografisi işiyle uğraştığı, 2002 yılının Eylül ayında Miami'de tutuklandığı bildiriliyor. 
     Bu arada, Amerikalı uzmanlarla işbirliği yapan Küba hükümetinin kurbanlardan 9'unu, Ekvador'un ise 3'ünü bulduğu Küba'nın, Mariscal'a erkek ve kız çocuk bulan üç kadınla bir erkeği sorguladığı belirtiliyor. 
     
</TEXT>
</DOC>
