<DOC>
<DOCNO> 253848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/soneko50.html </URL>
<DATE> 2004/07/08/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Borsa düşüşle kapandı, günlük hisseler ortalama yüzde 1.20 değer yitirdi 
</HEADLINE>
<TEXT>

     İMKB Ulusal-100 Endeksi 2. seansta, 1. seansa göre 193.90 puan düşüşle 18,076.87 puandan kapandı. 
     2. seansta hisse senetlerinin ortalama değer kaybı yüzde 1.06 oldu. 
     Endeks 2. seansa, 66.08 puan düşerek 18,204.69 puan seviyesinde başladı. Seansın ilk yarısını 18,273.40 puandan geçen endeks, seans içinde en düşük olarak 18,061.54 puanı, en yüksek olarak da 18,323.09 puanı gördü. 
     1. seanstaki 25.91 puanlık düşüş dikkate alındığında, endeks günlük bazda 219.81 puan geriledi. Hisse senetlerinin günlük ortalama değer kaybı yüzde 1.20 olarak belirlendi. 
     2. seans kapanışında, mali endeks 284. puan düşerek 25,033.87 puan, sanayi endeksi 107.92 puan düşerek 15,690.30 puan ve hizmetler endeksi 105.86 puan düşerek 10,234.93 puan oldu. 
     Böylece ilk seansa göre mali grup hisseler ortalama yüzde 1.12, sanayi grubu hisseler ortalama yüzde 0.68 oranında ve hizmet grubu hisseler ortalama yüzde 1.02 değer yitirdi. 
     2. seansta işlem gören toplam 299 hisse senedinden 57'si değer kazandı, 169'u değer yitirdi, 73'ünün fiyatında değişiklik olmadı. 
     Seansta, 201 trilyon 725 milyar 35 milyon liralık işlem hacmi kaydedildi. Günlük işlem hacmi 381 trilyon 875 milyar 643 milyon lira olarak hesaplandı. 
     2. seansta Yapı ve Kredi Bankası, Doğan Holding, İhlas Holding, Koç Holding ve İş Bankası C en yoğun işlem gören hisse senetleri olarak belirlendi. 
     
</TEXT>
</DOC>
