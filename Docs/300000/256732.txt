<DOC>
<DOCNO> 256732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sondun03.html </URL>
<DATE> 2004/07/20/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Ukrayna'da madende patlama 31 ölü... 
</HEADLINE>
<TEXT>

     Ukrayna'nın doğusundaki Donbass bölgesinde bir kömür madeninde dün gece meydana gelen patlamada ölenlerin sayısı 31'e çıkarken, 11 kişiye de ulaşmaya çalışılıyor. 
     Ukrayna Acil Durumlar Bakanlığı'nın açıklamasına göre patlama, Donetsk kentinin yaklaşık 40 km kuzeyindeki Rodinske'de bulunan madende meydana geldi. 
     Patlama sırasında, 48 kişinin bulunduğu madenden 25 madencinin cesedinin çıkarıldığı, 11 madenciden bilgi alınamadığı, 12 madencinin de yüzeye çıkmayı başardığı belirtildi. 
     Çok sayıda kurtarma ekibinin bölgeye gittiği, ancak madenin çökmesi ve yangın çıkması nedeniyle kurtarma çalışmalarının zor şartlarda ilerlediği kaydedildi. 
     Kazanın ardından Ukrayna Başbakan Yardımcısı Andriy Kliyev, Enerji Bakanı Serhiy Tulub ve Çalışma Bakanı Mihaylo Papyev bölgeye gitti. 
     
</TEXT>
</DOC>
