<DOC>
<DOCNO> 262209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sonyas09.html </URL>
<DATE> 2004/08/10/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
İnternette 'kekeleme veri tabanı' 
</HEADLINE>
<TEXT>

     İngiliz bilim adamları, kekeleyen ünlülerin kayıtlarını toplayarak, internet ortamında bir veri tabanı oluşturdu. 
     BBC'nin bilim adamları, veri tabanının, konuşma sorunu çeken kişilerle ilgili araştırmalara yardımcı olacağını söylüyor. 
     Projenin başkanı olan University College London'dam Profesör Peter Howell, internet ortamında oluşturdukları veri tabanının, kekeleme sorunu olan kişiler için yeni bir umut olduğunu söyledi. 
     Peter Howell böylece insanların, bu sorunlarını kontrol altına almalarında yardımcı olma yolunda, çok daha iyi bir durumda olacaklarını belirtti. 
     Howell, konuyla ilgili bilgilerin yetersiz olduğunu fark etmeleri üzerine, veri tabanınını oluşturmayı kararlaştırdıklarını vurguladı. 
     Ünlü araştırma kuruluşu the Wellcome Trust da, veri tabanı projesine finansal destek sağladı. 
     Veri tabanında, son 10 yıl içinde kekelerken kaydedilen ünlülerin yaklaşık 150 kaydı bulunuyor. 
     Kayıtları alınanlar ise farklı etnik gruplar ve yaş katergorilerinden kişiler. 
     Kekeleme genellikle, üç ila beş yaş arasında ortaya çıkan bir sorun. 
     İngiltere'de yaklaşık üç milyon kişinin, yaşamlarının en az bir bölümünde, kekeleme sorunuyla yüzleştikleri sanılıyor. 
     Halen yaşları 5 ila 16 arasındaki 100 binden fazla çocuğun kekelediği belirtiliyor. 
     Kekeleme sorununa sahip ünlüler arasında, pop yıldızı Gareth Gates de var. 
     Geçmişte de Aristo, Kral 1. Charles I, Napolyon, Charles Darwin, Isaac Newton, Marylin Monroe ve Winston Churchill gibi kişilerin, zaman zaman kekeleme sorunuyla mücadele ettikleri belirtiliyor. 
     
</TEXT>
</DOC>
