<DOC>
<DOCNO> 295611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sonspo21.html </URL>
<DATE> 2004/12/07/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Diyarbakırspor kadro kurmakta sıkıntı yaşıyor... 
</HEADLINE>
<TEXT>

     Diyarbakırspor, sakat ve cezalı oyuncuları nedeniyle kadro kurmakta sıkıntı yaşıyor. 
     Kulüp menajeri İsmet Yılmaz, yaptığı açıklamada, geçen hafta kendi sahalarında Konyaspor ile oynadıkları maçta hakemin haksızlığına rağmen maçtan berabere ayrıldıklarını savundu. 
     Oyuncularının bu maçta çok iyi oyun sergilediğini ifade eden Yılmaz, ''Hakkımız maçtan galibiyetle ayrılmaktı. Ama olmadı. Oyuncularımızı mücadeleleri nedeniyle kutluyorum'' dedi. 
     Çaykur Rizespor ile hafta sonu deplasmanda oynayacakları maçın hazırlıklarını sıkıntılı şekilde sürdürdüklerini anlatan Yılmaz, şöyle dedi 
     ''Talip ve Sertan sakatlığı nedeniyle, Yasin, Burhan ve Cem Yanık ise cezaları nedeniyle bu maçta yer alamayacak. Bu nedenle büyük sıkıntı içerisindeyiz. Kadroya bu hafta PAF takımından 4 oyuncu alacağız. Eksikler nedeniyle bizim için çok güç bir maç olacak. Ama yine de maçtan puanla ayrılmak için elimizden gelen tüm çabayı göstereceğiz. Genç futbolculardan büyük performans bekliyoruz.'' 
     
</TEXT>
</DOC>
