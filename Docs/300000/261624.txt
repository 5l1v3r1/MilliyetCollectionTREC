<DOC>
<DOCNO> 261624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sontur38.html </URL>
<DATE> 2004/08/08/ </DATE>
<TIME> 23.42 </TIME>
<AUTHOR>  </AUTHOR>
<HEADLINE>
Yüksekova'da patlama... 1'i asker, 2 kişi yaralandı 
</HEADLINE>
<TEXT>

     Hakkari'nin Yüksekova ilçesinde askerlik şubesi binası ile askeri lojmanların arasına bırakılan zaman ayarlı bombanın patlaması sonucu 1'i asker, 2 kişi yaralandı. 
     Alınan bilgiye göre, Eski Kışla Mahallesi'nde bulunan Askerlik Şubesi ile askeri lojmanların arasına bırakılan zaman ayarlı bomba, saat 23.00 sıralarında patladı. 
     Patlama sonucu askeri lojmanlarda nöbet tutan jandarma er Ergun Göktepe ile yoldan geçen Harun Ayvalık adlı bir kişi hafif yaralandı. 
     Yaralılar, Yüksekova Devlet Hastanesi'nde tedavi altına alındı. 
     Patlamada, askeri lojmanlar ile çevredeki binaların camları kırıldı. 
     Olayla ilgili soruşturma devam ediyor. 
     
</TEXT>
</DOC>
