<DOC>
<DOCNO> 277119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sondun34.html </URL>
<DATE> 2004/10/04/ </DATE>
<TIME> 18.41 </TIME>
<AUTHOR>  </AUTHOR>
<HEADLINE>
Le Monde "AB komisyonu, müzakerelerin başlaması için tarih belirledi" 
</HEADLINE>
<TEXT>

     Fransa'da yayımlanan Le Monde gazetesi, ''AB Komisyonu'nun çarşamba günü Türkiye ile ilgili yayınlayacağı raporda, müzakerelerin başlaması için tarih belirlemediğini'' yazdı. 
     Gazetenin yarın çıkacak sayısında yer alan haberde, AB Komisyonu'nun, ''Türkiye'nin kriterleri yeterli bir biçimde yerine getirdiği gerekçesiyle müzakerelerin başlamasını tavsiye edeceği, ancak müzakerelerin başlama tarihini üye ülkelerin devlet ve hükümet başkanlarına bırakacağı'' bildirildi. 
     Le Monde'un haberinde, ''AB Komisyonu'nun bu tavrının, AB ülkeleri liderlerine, müzakerelerin başlaması için önce AB anayasasının onaylanmasını bekleme yoluna gitmelerine olanak sağlayacağı'' iddia edildi. 
     Türkiye karşıtı AB Komisyonu üyelerinin itirazıyla bu tür bir manevra yapıldığını öne süren Le Monde, bunun da Türkiye için hayal kırıklığı yaracağını ileri sürdü. 
     
</TEXT>
</DOC>
