<DOC>
<DOCNO> 295749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/spor/bbas.html </URL>
<DATE> 2004/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal zirveye tırmandı 82-72 
</HEADLINE>
<TEXT>


Avrupa Ligi'nde fırtına gibi esen Beşiktaş, İsrail'in Iscar Strauss takımına şans tanımadı, rakibine ilk yenilgisini tattıran Siyah - Beyazlı ekip 7. maçında 6. galibiyetine ulaşarak liderlik koltuğunu kaptı 


Üçüncü çeyrekte coştu 
BEŞİKTAŞ, FIBA Avrupa Ligi B Grubu'ndaki yedinci maçında İsrail'in Iscar Strauss takımına sezonun ilk yenilgisini tattırdı, altıncı galibiyetini alarak güçlü rakibinden liderlik koltuğunu kaptı. Maç boyunca dışarıdan El Amin, pota altından da Varda ve Nedim ile rakibine üstünlük kuran Beşiktaş, devresini 43 - 40 önde kapadığı karşılaşmada üçüncü çeyrekte coştu. Bu periyotta 21 - 8'lik seri yakalayan Siyah - Beyazlılar, son periyodu da kontrolünde tutarak galibiyete ulaştı. El Amin 24 sayı, 8 asist ile sahanın yıldızı oldu. Bu arada maçı izleyen bir grup İsrailli taraftarın İsrail bayrağı açması üzerine salonda kısa süren bir gerginlik yaşandı. 

İstatistik 

GÖKHAN TÜRE 

BEŞİKTAŞ OYUNCU TS 2S 3S SA R El Amin 24 4 10 5 7 1 1 3 Nedim 16 7 9 - 2 2 9 Bekir - - 0 1 - 2 Mouring 9 3 6 1 1 - 1 Varda 20 6 10 1 1 5 6 5 Haluk 5 1 4 1 3 - 6 Murat - - 0 1 - - Tolga 2 1 2 - - - Erkan 6 3 4 0 1 - 2 TOPLAM 82 25 45 8 15 8 9 30 

ISCAR STRAUSS OYUNCU TS 2S 3S SA R Peleg 10 3 3 1 3 1 2 4 Markovic 9 3 9 - 3 4 6 Lee 8 2 9 1 3 1 1 1 Campbell 12 5 7 0 1 2 3 6 Daddon - 0 1 - - - David 12 4 5 0 1 4 4 3 Lev 6 3 6 0 1 - 5 Segal - - - - - Farrington 15 6 9 1 2 - 4 TOPLAM 72 26 49 3 11 11 14 30 

1.PERİYOT 25 - 18 Beşiktaş , 2.PERİYOT 43 - 40 Beşiktaş , 3.PERİYOT 64 - 48 Başiktaş , MAÇ SKORU 82 - 72 Beşiktaş 
HAKEMLER Sutulovic Sırbistan Karadağ , Gologanov Bulgaristan , Okhrimenko Ukrayna 

Tuborg farkı 

BASKETBOLDA FIBA Avrupa Ligi C Grubu'nda mücadele veren Tuborg Pilsener, Hollanda'nın Demon Astronatus takımını 88 - 70 mağlup etti, gruptaki altıncı maçında dördüncü galibiyetini alarak zirve yarışına devam etti. Zayıf rakibi karşısında rahat bir oyun ortaya koyan Tuborg, karşılaşmanın ilk yarısını da 41 - 32 önde kapadı. Tuborg'da Sanders 24, Jensen de 18 sayı ile en skorer isimler oldular. 

Telekom dağıldı 

ULEB Cup D Grubu'ndaki beşinci maçında Bulgaristan'ın Lukoil Akademic takımı ile Sofya'da karşılaşan Türk Telekom, üçüncü çeyrekte çöktü, 97 - 78'lik skorla sahadan yine mağlup ayrıldı. Grupta henüz galibiyeti bulunmayan Mavi - Lacivertliler, 41 - 39 geride kapadığı ilk yarının ardından üçüncü periyotta rakibinin süratine ayak uyduramadı, üst üste top kayıpları ve boş şutlarda aranın açılmasına engel olamadı, sahadan farklı yenik ayrıldı. 

Daçka'nın dediği oldu 85-82 

YEŞİL - Siyahlılar, ULEB Cup F Grubu'nda inişli - çıkışlı bir performans sergilediği beşinci maçında Almanya'nın GHP Bamberg takımını zor da olsa devirdi, üçüncü galibiyetini alarak yoluna devam etti. Fırtına gibi başladığı maçta henüz ilk çeyrekte 20 sayılık farkı bulan ancak ikinci periyotta duran Daçka, devreyi 43 - 36 önde kapadı. Üçüncü periyotta baskısını iyice arttıran Bamberg öne geçtiyse de son çeyrekteki üç sayı yarışından galip çıkan Darüşşafaka oldu. 

Maçın karnesi 
HAKEMLER Sudek Slovakya , Belosevic Sırbistan Karadağ , Bitton İsrail 
DARÜŞŞAFAKA Erdem 7 15, Cevher 7 11, Rice 8 20, Cüneyt 7 17, Whorton 9 20, Soner 6 2, Tufan 4 , Deniz 5 
GHP BAMBERG Ensminger 7 17, Hamann 5 5, Stafford 6 11, Beechum 9 24, Archibong 6 8, Mallet 7 15, Pavic 4 , Madrich 5 2 1.PERİYOT 32 - 14 D.Şafaka , 2.PERİYOT 43 - 36 D.Şafaka , 3.PERİYOT 60 - 59 GHP Bamberg , MAÇ SKORU 85 - 82 Darüşşafaka BEŞ FAUL Ensminger 37.27 , Soner 38.18 


</TEXT>
</DOC>
