<DOC>
<DOCNO> 254011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/magazin/yazdud.html </URL>
<DATE> 2004/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkbükü'nün yeni starı People Beach 
</HEADLINE>
<TEXT>


Muhteşem bir otel İber Bodrum Princess, Golden Age Bandana Beach, Bodrum'u ünlüler bastı, Selin Toktay nefes nefese... 


Efendim, geçtiğimiz hafta sonunda da Bodrum'un altını üstüne getirdim. NATO zirvesi nedeniyle maşallah tüm sosyete Bodrum'daydı. Reina'da, Laila'da ve magazin dergilerinde gördüğünüz popüler isimler, genciyle, yaşlısıyla Bodrum'a akın etmişti. Geçtiğimiz perşembe günü, 19.00-19.30 arasında arka arkaya üç uçak ağzına kadar dolu olarak kalktı. Havaalanının CIP Salonu'nda daraldım valla, çünkü nefes alınmıyordu. Bir de benim bineceğim THY uçağı 50 dakika rötar yaptı mı Ben de Fenerbahçe TV'nin başarılı programcılarından olan sevgili Feryal Pere ve TRT program yapımcısı olan 25 yıllık arkadaşım Sunar Kural ile bol bol kaynattım. Havaalanında kimler yoktu ki Sosyetenin güzel kadınlarından Leyla Mardin ve eşi Vedat Mardin, Türkiye'nin en büyük BMW Bayii Kosifler Oto'nun ortağı Süleyman Kosif ve eşi Füsun, Fatoş-Ertuğrul Hataylı, Güzel Sanatlar Reklam'ın yakışıklı patronu Ünver Oral ve güzel sevgilisi Şebnem, tekstilci Mahmut Aydın, Sushico'nun ortağı Sermet Severöz, Aslı Zorlu ve minik oğlu Efe, atv'nin başarılı dizisi 'Patron Kim'in yapımcısı Cansu Akbel, Derin, Yosun ve Tansa Mermerci kardeşler, Ralf Tezman, Ralf'in eski aşkı Selin Toktay, Billur Kalkavan, İlker Mengi, Atik Berberoğlu ve güzel bir birliktelik yaşadığı Nevgül Andaç... 
Selin ve Ralf birbirlerini görmezden geldi. Bir yıldır Selin'i görmemiştim. Antalya Dedeman Oteli'nin bünyesinde yeni açılan CeCe Gece Kulübü'nün açılış galasında gerçekleşen Cemil İpekçi defilesinden geliyormuş, uçağa zor yetişmiş. Selin çok mutlu olduğunu, işten aşka vakit kalmadığını söyledı. İki günlüğüne Torba'da annesinin evinde tatil yapacakmış. Temmuz ayı boyunca da defileden defileye koşacakmış. Biz sohbet ederken yanımıza sevgili Süleyman Kosif geldi. Karısı Füsun'un ayakkabısının topuğu çıkmış, çekiç gibi bir şeyler arıyordu. Sonunda ne yaptılar bilemem ama Milas Havaalanı'nda Füsun yere sağlam basıyordu. Üç uçak art arda inince Milas Bodrum Havaalanı'nda yürüyemedim, inanın. Valizimi 50 dakika bekledim. 

Altı yıldızlı İber Bodrum Princess 

Daha önce davet edildiğim halde gitmediğim ama bütün günlük gazetelerde ve magazin dergilerinde övgüyle sözü edilen Göltürkbükü'ndeki İberotel Bodrum Princess'da kaldım. 
Size de değişiklik olur diye düşündüm. Beni havaalanından alan Eren Sezgin'in eşi Hatice Hanım fanatik okuyucummuş. Tabii yine göğsüm kabardı. Otele girdiğimde bir sürprizle karşılaştım. Çeşme Ontur Oteli'nin Ön Büro Müdürü Levent Hüseyin Suyolcuoğlu buraya transfer olmuş. Biz sohbet ederken otelin yakışıklı ve hayli genç Genel Müdürü Kaan Küce yanımıza geldi. Kaan, eski turizm müsteşarlarından Savaş Küce'nin oğlu. Eski Limon Mağazaları'nın sahibi Barış Küce'nin de yeğeni. 14 yıl Amerika'da kalmış. Odama yerleşip otelde tur attım. Harcanılan 65 milyon dolar yerini bulmuş doğrusu. O kadar büyük bir otel ki tanımam üç günümü aldı. Bir de düşünün ki tam kapasiteyle hizmete girmemiş. Ama Kaan, 17 Temmuz'dan itibaren tüm eksikliklerin giderileceğini, otelin kusursuz olacağını söyledi. 35 yılı aşkın süredir Türk turizmine hizmet veren Erdal-Nail Danyal kardeşler ve Dr. Kenan Magribli'nin sahibi olduğu National Holding bünyesindeki İberotel gelecekte onur kaynağımız olacak. Bakanlık tarafından 5 1 yıldız verilen 'de luxe' otelde üç açık, bir kaydıraklı, iki de kapalı olmak üzere toplam 6 havuz var. Göltürkbükü'nün Akvaryum Koyu'nda olması nedeniyle denizi muhteşem. Yüzme bilmeyen ben bile hayran kaldım. Otel, 561 yataklı. Bir de ek bina var, VIP müşterilere hizmet veren butik otel haline getirilmiş. Odalar hangar gibi. 
Her türlü konfor mevcut. İlk sabah kahvaltısını burada yaptım, müthiş zengin bir büfesi var. Türk, İtalyan mutfağı, deniz ürünleri, Ege mezeleri, Akdeniz otantik mönüleri olmak üzere 5 özel restoran bulunuyor. Ayrıca pizza, kebap, Asya mutfağından örnekler sunan kafeteryası da var. Sağlıklı yaşam ve spor tesislerine de bayıldım. Geceleri ışıklandırılan tenis ve squash kortu, fitness center, çeşitli masajlar, vücut ve cilt bakım üniteleri, Türk hamamı, buhar banyosu, sauna, çocuklar için mini kulüp, oyun parkı, engelli odaları da cabası. Çok genç ve başarılı ekip, müthiş enerji dolu. Hepsi arı gibi çalışıyor. 
Ben İberotel Bodrum Princess'a bir kez daha gideceğim. Telefon numarası 0252 357 77 50. Bu arada Bodrum'da olduğum sürece büyük yardımlarını gördüğüm genç gazeteci arkadaşlarım Suat Ekiz, Cenker Tezel ve Orkun Bulut'a teşekkür ederim. Efendim Bodrum'a gitmemin en büyük nedenine gelince, sevgili kavalyem Ali Sayar ve can dostum Izzet Capa'nın ortak olduğu, bence Göltürkbükü'nün en başarılı restoranı olan People'dı. Tabii bir de Ali'nin ortağı olduğu Ortakent'teki Hglios 13 Clup'ın açılışıydı. Tüm gün ve gecelerim, sırdaşım İsmail Akkaya, birlikte olmaktan gurur duyduğum Süper Star Ajda Pekkan, uzun süredir seviyeli bir beraberlik yaşadığı hayat arkadaşı Okan Tapan, ünlü yönetmen Ayşe Ersayın ve onun yakışıklı yeğeni Sabri'yle geçti. İsmoş ile bol bol Göltürkbükü'nde turladık. 

Yalıkavak'ta Bandana Beach 

Efendim, Bodrum'da eğlence yaşamının altını üstüne getirmek için bir ay yetmez. Bu yıl özellikle Göltürkbükü'nde pek çok beach ve restoran açıldı. Ben de hepsine yetişmeye çalıştım. Bunlar arasında bana göre Tilkicik Koyu'ndaki Hotel Golden Age içinde yer alan Bandana Beach çok şık. Bugün açılacak olan Bandana Beach'i herkesten önce gördüm. Buranın patronları benim çok sevdiğim ve saygı duyduğum bir aile Nafi, Saydan, Ceylan ve Lütfi Öztanık. Lütfi ve sevgili eşi Mesude'nin, Koç Üniversitesi'nde okuyan dünya yakışıklısı oğlu İsmet ve yeğeni Tayfun da işin başındalar. İşletme ise Dodo Beach ve Bodrum'da beach konseptini başlatan sevgili arkadaşım Mehmet Dirim'e ait. Memo yıllardır güzel bir birliktelik yaşadığı Seyyal Taner'den ayrılmıştı bir ara. Şimdi yine beraberler. 
O gün tesisi gezdiğimde Gözcü Gazetesi'nde yazan sevgili arkadaşım Mehmet Şehirli de oradaydı. Çok kilo almış. Zayıflayacağına dair bana söz verdi. Ne diyordum Evet, Bandana Beach, Uzakdoğu felsefesine göre yapılmış. Tesisin tam ortasındaki bar 250 metrekarelik. Barı 6 adet lounge çevreliyor. Bir de Balili masözlerin çalıştığı masaj bölümü var. Sabahları saat 10'da açılacak tesiste mutfak gündüzleri snack mönüyle hizmet verecek. Akşam saat 20.00'den itibaren iskeleye hazırlanan şık masalarda sosyetenin gözde mutfak şeflerinden Michael ile Cumhur İkizer ve Serkan Demirsoy'un sıra dışı Akdeniz mönüsü ağırlıklı yemekleri yer alacak. Red Room, Millennium, Angelic ve eski 2019'dan tanıdığımız DJ Bora'nın müziği ise gece ve gündüz Bandana'yı uçuracak. Bugün saat 17.00-19.00 arasında açılacak olan Bandana'nın galasında ünlü isimlerin yer aldığı bir defile olacak. Jose Carrasco ve grubu Riacha'nın, Tolga Han'ın dansçılarını da unutmamak gerek. 
Hotel Golden Age ve Bandana'nın telefon numarası 0252 385 54 60. 

Şimdi People moda 

İlk gece yemeği can dostum İzzet Capa ve kavalyem Ali Sayar'ın patronluğunu, 'Kraliçe' Rose Kar'ın ise işletmeciliğini yaptığı Göltürkbükü'nde Maki Otel'in bitişiğinde yeralan ve Melek Boz'un eski M M Balık Lokantası'nın yerine açılan People Beach Restaurant'ta yedim. Tıklım tıklımdı. İstanbul, People'daydı sanki. İşte gördüğüm isimler Monik-Ceri Benardete, Demet Şener, İbrahim Kutluay, Hello ve Haftasonu Dergileri'nin başarılı yayın yönetmeni sevgili arkadaşım Erdem Kırım, Şamdan A Plus'ın yayın yönetmeni ve Sabah Magazin Müdürü canım arkadaşım Şengül Balıksırtı ve reklamcı eşi sevgili Ömer, Aslı Sarı, Etkin-Turgay Kerimoğlu, modanın duayenlerinden sevgili Canan Yaka ve Tanca Ayakkabıları'nın sahibi olan yakışıklı eşi Ergin Ejder, Galatasaray'ın eski yöneticisi Yurdeşen Karahasan ve eşi, sosyetenin alımlı kadını Leyla Mardin ve eşi Vedat Mardin, futbol dünyasının efendilerinden kaleci Rüştü Rençber ve eşi, yakışıklı playboy Ralf Tezman, Derin, Tansa Mermerci, Emre Kütük, sağlıklı yaşamın önemli isimlerinden Prof. Dr. Osman Müftüoğlu, Emre Can ve eşi, sosyetenin genç kuşak temsilcisi Dilruba Sarıyer ve arkadaşları... DJ Mustafa Aydoğdu'nun müziği ise müthiş keyifliydi. Eğlence dünyasının harika çocuğu olan dekoratör -mimar Mahmut Anlar'a neredeyse rakip olacak sevgili Tolga Sezgin'in yaptığı dekorasyon hoş ve sıcaktı. Gazi Ateş ve ekibinin, 'Kraliçe' Rose Kar'ın da katkılarıyla yaptığı mönü ise tek kelimeyle kusursuzdu. Zaten rakip mekanlarda bile insanlar People'ın yemeklerinin lezzetinden söz ediyor. Şefler Barış Demirtaş, Garo Nisan, Rasim Kalay'ın yönetiminde Hakan Dalman, Yalçın Arslan, Hasan Ballıkaya ve Aytekin Ersoy'dan meydana gelen salon ekibi kusursuz. Ne yiyeceğimi şaşırdım. Sonunda Rose ve Gazi Usta imdadıma yetiştiler. Deniz mahsulleri, kabak ve porçini mantarlı risotto, yani İtalyanlar'ın lapa pilavı, ince dilimlenmiş roka ve balsamik soslu bonfile yedim. İsmail kabaklı kalamar ve şarap soslu bonfileyi 10 dakikada götürdü. Ben İsmoş'un bu kadar süratli yemek yemesine deli oluyorum. Ama can çıkar, huy çıkmazmış. Yemeğin üstüne çikolatalı tartuf, dondurmalı profiterol, içinde çeşitli dondurma olan cup People yedik. Kimse kusura bakmasın, lezzet konusunda People ve Gazi-Bilal Ateş kardeşlerin üstüne adam tanımıyorum. Telefon numarası 0252 377 51 34. 
Evet, bugünlük de bu kadar. Ama Bodrum ile ilgili yazacak daha çok yer ve dedikodu var. Onlar da PAZAR POSTASI'nda. Her zamanki gibi sevinçleriniz okyanuslar, üzüntüleriniz ise kum tanesi kadar olsun... Hoş kalın. 


</TEXT>
</DOC>
