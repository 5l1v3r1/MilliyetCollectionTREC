<DOC>
<DOCNO> 292384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sonsiy07.html </URL>
<DATE> 2004/11/26/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Çelik Öğretmen maaşları sefalet düzeyinde değil 
</HEADLINE>
<TEXT>

     Milli Eğitim Bakanı Hüseyin Çelik, Türkiye'deki memur maaşlarına bakıldığında öğretmen maaşlarının az olmadığını belirtirken, "Diğer memurların maaşları göz önüne alındığında öğretmen maşlarının sefalet olduğunu kabul etmem" dedi. 
     TBMM Plan ve Bütçe Komisyonu, Milli Eğitim Bakanlığı, Yükseköğretim Kurulu ve üniversitelerin bütçesine ilişkin görüşmesini tamamladı. Görüşmelerin son bölümünde milletvekillerinin sorularını yanıtlayan Bakan Çelik, Bakanlık bütçesinin yetersiz olduğu yönündeki eleştirilere "Türkiye ekonomisinin bugünkü durumu nedeniyle bundan daha fazlası olması uygun görülmemiş" dedi. 
     
     "ÖĞRETMEN MAAŞLARI SEFALET DÜZEYİNDE DEĞİL" 
     Çelik, öğretmen maaşlarının az olduğunun ifade eden milletvekillerine katılmazken, "Ben bakan olarak personeline şirin gözükme çabasında hiç olmadım, olmayacağım. ABD'deki öğretmenler maaşlarıyla ile mükayese edildiğinde tabi ki Türkiye'deki öğretmenler az maaş alıyor. Ancak Türkiye'deki diğer memurların maaşları göz önüne alındığında öğretmen maaşlarının sefalet düzeyinde olduğunu kabul etmem" dedi. 
     Çelik, göreve yeni başlamış bir öğretmenin 740 milyon lira maaş aldığını kaydederken, bu ücretin öğretmenin kademesi artıkça yükseldiğini ifade etti. Çelik, öğretmen maaşlarında artış sağlanabilmesi için ekonomik pastanın büyütülmesi gerektiğini vurguladı. 
     
     DERSHANELER SONUÇ 
     Bakan Çelik, dershanelerin eğitim sisteminin kaçınılmaz bir parçası haline geldiği yönünde görüşler ifade eden milletvekillerine "Özel dershaneler bir sonuçtur" derken, dershanelerin başta Öğrenci Seçme Sınavı ÖSS olmak üzere çeşitli nedenler kaynaklandığını söyledi. 
     
</TEXT>
</DOC>
