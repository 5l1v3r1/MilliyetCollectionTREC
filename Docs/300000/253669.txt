<DOC>
<DOCNO> 253669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sontur19.html </URL>
<DATE> 2004/07/07/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Gece kulübünde kavga kanlı bitti 2 ölü, 6 yaralı 
</HEADLINE>
<TEXT>

     Eskişehir'de bir bir gece kulübünün sahibi iki kardeşin aralarında husumet bulunan ve hesap yüzünden kavga çıkaran kişilere ateş etmesi sonucu, 2 kişi öldü, 6 kişi yaralandı. 
     AA muhabirinin aldığı bilgiye göre, Semih Yeni 28 , Balıkesir Ordu Donatım Okulu ve Eğitim Merkezi'nde görevli astsubay ağabeyi Sefa Yeni 33 , arkadaşları Coşkun Mıh 39 , Fatih Gergin 33 , Kadir Cambaz 40 , Mehmet Kök 38 ve Erdoğan Ünal 40 ile birlikte, daha önce işyeri sahipleriyle kavga ettiği Çevreyolu'nda faaliyet gösteren Çakıl gece kulübüne gitti. 
     Burada bir süre içki içip eğlenen Sefa Yeni ve arkadaşları, daha sonra gelen hesaba itiraz etti. İtirazı kabul etmeyen işyeri sahibi iki kardeş Yüksel Ç. 50 ve Önal Ç. 45 , Semih Yeni ve arkadaşlarının yanına giderek tartışmaya başladı. 
     Tartışmanın kavgaya dönüşmesi üzerine gece kulübünün sahibi iki kardeş Yüksel Ç. ve Önal Ç, Semih Yeni ve arkadaşlarının oturduğu masayı silahları ile ateş açtılar. 
     Sefa Yeni ve gece kulübünde müşteri olarak bulunan Barbaros Bektaş 25 olay yerinde öldü, Semih Yeni, Coşkun Mıh, Fatih Gergin, Kadir Cambaz, Mehmet Kök ve Erdoğan Ünal yaralandı. 
     Yaralı 6 kişi Devlet Hastanesi'ne kaldırılırken, gece kulübünün sahiplerinden Yüksel Ç, olay yerine gelen emniyet güçlerince yakalandı. 
     Olay yerinden kaçan Önal Ç'nin arandığı, soruşturmanın sürdüğü bildirildi. 
     
</TEXT>
</DOC>
