<DOC>
<DOCNO> 294474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sonsiy08.html </URL>
<DATE> 2004/12/03/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
AKP de Kızıltepe için heyet gönderdi 
</HEADLINE>
<TEXT>

     Muzaffer DURU DİYARBAKIR, DHA 

Mardin'in Kızıltepe İlçesinde 21 Kasım'da meydana gelen ve Ahmet Kaymaz ile 12 yaşındaki oğlu Uğur Kaymaz'ın ölümü ile sonuçlanan olayı araştırmak üzere AKP de 3 kişilik heyet gönderdi. 
     Dün saat 17.10 uçağı ile Diyarbakır'a gelen AKP Diyarbakır Milletvekili Dr. Mehdi Eker, İstanbul Milletvekili Leyla Çubukçu ve Tokat Milletvekili Şükrü Ayata, AKP Genel Merkezine sunulmak üzere bir rapor hazırlayacaklarını söyledi. Diyarbakır Milletvekili Dr. Mehdi Eker, 21 Kasım 2004 tarihinde meydana gelen olayın araştırlıması için Diyarbakır'a geldiklerini belirterek şunları söyledi 
     ''AKP Genel Merkezine sunulacak raporun hazırlanması için 3 kişilik bir ekip ile yarın bugün Kızıltepe'ye gidiyoruz. Olayın işlendiği yerde incelemelerde bulunulacaktır. Taziye evi ziyaret edilecek. Kızıltepe dönüşü bir rapor hazırlanarak AKP Genel Merkezine sunulacaktır.'' AKP Milletvekillerinden oluşan 3 kişilik heyet bu sabah Mardin'in Kızıltepe İlçesine gidecek. 
     
</TEXT>
</DOC>
