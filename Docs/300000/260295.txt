<DOC>
<DOCNO> 260295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sonspo40.html </URL>
<DATE> 2004/08/03/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Sakaryaspor Lige galibiyetle başlamak istiyoruz... 
</HEADLINE>
<TEXT>

     Birinci Süper Ligi'nin yeni takımlarından Sakaryaspor, lige galibiyetle başlamak istiyor. 
     Teknik direktörü Necmettin Sert, AA muhabirine yaptığı açıklamada, hafta sonunda deplasmanda yapacakları Gençlerbirliği maçına galibiyet parolasıyla hazırlandıklarını söyledi. 
     Transfer döneminde takımın iskeletini koruduklarını ve ihtiyaç duyulan mevkilere takviye yaptıklarını belirten Sert, ''Kamp dönemlerinde uyum sorununu atlattık, hazırlık maçlarında da eksiklerimizi görüp giderdik. Lige galibiyetle başlamak istiyoruz'' dedi. 
     Gençlerbirliği'nin gücünü bildiklerini ifade eden Sert, ''Ancak, biz de iyi bir ekibiz. Güzel bir maç olacak. Sahadan 3 puanla ayrılacağıma inanıyorum'' diye konuştu. 
     Hazırlıklarını Rüstemler Tesisleri'nde sürdüren yeşil-siyahlılarda eksik futbolcu bulunmuyor. 
     
</TEXT>
</DOC>
