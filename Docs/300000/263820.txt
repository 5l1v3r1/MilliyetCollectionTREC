<DOC>
<DOCNO> 263820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/son/soneko34.html </URL>
<DATE> 2004/08/16/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
DaimlerChrysler, Hyundai'deki hisselerini satıyor... 
</HEADLINE>
<TEXT>

     Mercedes otomobilleriyle tanınan Alman DaimlerChrysler, Hyundai'deki yüzde 10.5 hissesini satacak. 
     Söz konusu hisselerin satımı konusunda yatırım bankası Goldman Sachs'a yetki veren DaimlerChrysler'in, sahip olduğu Hyundai hisselerinin piyasa değeri 912 milyon doları buluyor. 
     DaimlerChrysler ile Hyundai arasındaki ortaklık ilişkileri, iki şirketin 4 yıllık geçmişi olan ticari araç ve otomobil üretiminde işbirliğini azaltmaya karar vermesiyle zayıflamıştı. 
     DaimlerChrysler'in Uzak Doğu'daki diğer ortağı Mitsubishi'ndeki yüzde 37 hissesi ise şirketi kurtarmak için son yapılan sermaye artırımına katılmadığından yüzde 25'in altına gerilemişti. 
     Uzak Doğu ayağını da kuvvetlendirerek global bir otomobil üreticisi haline gelmek isteyen DaimlerChrysler'in bu bölgede uğradığı başarısızlık, son yıllarda şirket hisse senetlerinde önemli düşüşler görülmesine neden olmuştu. 
     
</TEXT>
</DOC>
