<DOC>
<DOCNO> 262592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/ekonomi/eko02.html </URL>
<DATE> 2004/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık, BDDK ve TMSF'ye sahip çıktı 
</HEADLINE>
<TEXT>


Başbakanlık 1. Hukuk Müşaviri, bonodan mevduat hesabına dönen mudinin ödeme yapılması için açtığı davaya, "İmar Bankası olayında hizmet kusuru yok" görüşü iletti 

AHMET ERHAN ÇELİK Ankara 

Başbakanlık, Bankacılık Düzenleme ve Denetleme Kurumu BDDK ile Tasarruf Mevduatı Sigorta Fonu'nun TMSF İmar Bankası yolsuzluğunda "hizmet kusuru" bulunmadığına işaret etti. 
Söz konusu görüş, Suat Şener isimli mudinin İmar Bankası'na el konulmadan bir gün önce hazine bonosundan tasarruf mevduatına çevirdiği 405 milyar liralık ödemenin yapılmaması üzerine açtığı davada iletildi. Bakanlar Kurulu bankaya el konulmadan bir ay öncesine kadar bono satarak mevduata dönenlere ödeme yapılmayacağı kararı almıştı. 
Başbakan adına 1'inci Hukuk Müşaviri S. Nurten Özer imzasıyla Danıştay'a gönderilen 17 Mayıs 2004 tarihli yazıda, "İdare kendisine yüklenen bütün denetim ve gözetim yetkisini kullanarak hareket etmiştir" denildi ve hizmet kusurundan söz etmenin imk nı olmadığı savunuldu. 

Müfettişler aksi görüşte 
Başbakanlık Hukuk Müşavirliği'nin bu görüşüne karşılık, müfettişler BDDK ve TMSF eski yöneticilerinin hizmet kusuru bulunduğu yönünde pek çok rapor düzenleyerek davalar açılmasını sağlamıştı. 
Bu konudaki dosyaların bir kısmı Savcılığa sevkedilirken, bazıları Devlet Bakanı Abdüllatif Şener'in onayını bekliyor. 


</TEXT>
</DOC>
