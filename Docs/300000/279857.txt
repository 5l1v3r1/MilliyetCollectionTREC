<DOC>
<DOCNO> 279857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sonyas08.html </URL>
<DATE> 2004/10/13/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Çok sayıda bebek ağrı kesici verilmeden sünnet ediliyor... 
</HEADLINE>
<TEXT>

     ABD'de çok sayıda yeni doğan bebeğin anestezi yapılmadan ya da ağrı kesici verilmeden sünnet edildiği kaydedildi. 
     İnternetteki WebMD.com isimli sitede yayımlanan habere göre, ABD'de yılda 1,2 milyon yeni doğan erkek bebek sünnet ediliyor. 
     Bebeklerin çoğuna sünnet sırasında ağrı kesici verilmediğini ya da anestezi uygulanmadığı belirtilen haberde, bebeklerin bu nedenle acı çektiği ve stres yaşadığı kaydedildi. 
     Haberde, Amerikan Pediatri Akademisi ve Amerikan Anestezistler Cemiyeti'nin sünnet sırasında anestezi yapılmasını ya da ağrı kesici verilmesini önerdiği ifade edildi. 
     Yılda 10 bin kadar bebeğin dünyaya geldiği Amerikan Pediatri Akademisi'nde görevli Dr. Praveen Kumar, 400 yeni doğan bebeğin kayıtlarını inceledi. 191 erkek bebekten 107'sinin sünnet edildiğini belirten Kumar, bebeklerden sadece 8'ine sünnet sırasında ağrı kesici bir yöntem uygulandığını söyledi ve hiçbir bebeğe sünnetten sonra ağrı kesici verilmediğini kaydetti. 
     
</TEXT>
</DOC>
