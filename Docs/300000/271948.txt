<DOC>
<DOCNO> 271948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sondun16.html </URL>
<DATE> 2004/09/15/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
California'da büyük kalibreli silahlara yasak 
</HEADLINE>
<TEXT>

     ABD'nin California Eyaleti Valisi Arnold Schwarzenegger'in, eyalette büyük kalibreli silahları yasaklayan yasayı onayladığı bildirildi. 
     Schwarzenegger'in önceki gün imzaladığı belirtilen yasayla California, ABD'de bu silahların yasaklandığı ilk eyalet oldu. 
     Karşıtları, söz konusu silahların bir uçağı düşürebileceğine ve çelik zırhları delebileceğine dikkat çekiyor. 
     Bu arada, ABD'de yarı otomatik silahların yeniden satılmaya başlandığı bildirildi. 
     Bill Clinton'ın başkanlığı döneminde, 1994 yılında, söz konusu silahların yasaklanmasına ilişkin çıkarılan ve on yıllık bir süreyi kapsayan yasanın parlamenterler tarafından uzatılmaması üzerine, silahlar dünden itibaren yeniden raflarda görülmeye başlandı. 
     Yarı otomatik silahlar California eyaletinde 1989'da çıkarılan bir yasayla yasaklanmıştı. 
     
</TEXT>
</DOC>
