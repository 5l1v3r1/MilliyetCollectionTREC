<DOC>
<DOCNO> 268982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/son/sondun12.html </URL>
<DATE> 2004/09/04/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Musul'daki çatışmalarda ölü sayısı 8'e yükseldi... 
</HEADLINE>
<TEXT>

     Irak'ın başkenti Bağdat'taki Yeşil Bölge yakınlarına havan saldırısı düzenlendiği bildirildi. 
     Havan mermilerinden birinin, Irak Ulusal Konseyi üyelerinin toplantı yaptığı kongre merkezinin yakınlarına düştüğü belirtildi. 
     Irak'ın kuzeyindeki Musul kentinde Amerikan askerleriyle direnişçiler arasında çıkan şiddetli çatışmalarda da ölü sayısının 8'e, yaralı sayısının 40'a yükseldiği bildirildi. 
     Amerikan ordusundan yapılan yazılı açıklamada, bölgede çatışmaların sürdüğü sırada, bir Amerikan askeri helikopterinin Musul'un yaklaşık 50 kilometre batısındaki Tallafar köyü yakınlarına acil iniş yapmak zorunda kaldığını bildirdi. 
     Helikopter mürettebatından 2 kişinin hafif yaralandığı belirtilen açıklamada, acil inişe neyin neden olduğunun araştırıldığı kaydedildi. 
     Ordu, helikopterin acil iniş yaptığı alanı korumaya çalışan Amerikan askerlerinin kendilerine roket atarlarla saldıran direnişçilere ateş açarak 2 direnişçiyi öldürdüğünü bildirdi. 
     
</TEXT>
</DOC>
