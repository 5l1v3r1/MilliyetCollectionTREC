<DOC>
<DOCNO> 266836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sondun49.html </URL>
<DATE> 2004/08/27/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Bağdat'ta el bombalı saldırılar 12 ABD askeri yaralı... 
</HEADLINE>
<TEXT>

     Irak'ın başkenti Bağdat'ta el bombalarıyla yapılan saldırılarda 12 Amerikan askeri yaralandı. 
     ABD ordusu, sabah saatlerinde meydana gelen bir saldırıda atılan 8 el bombasının, 5 askeri yaraladığını, bundan bir saat sonra 2 el bombasıyla yapılan saldırıda 5 askerin daha yaralandığını açıkladı. 
     Ordu, ikincisinden 45 dakika sonra düzenlenen saldırıda da 2 askerin yaralandığını bildirdi. 
     Saldırılarla bağlantısı olduğu sanılan 8 kişinin gözaltına alındığı belirtildi. 
     
     2 Şİİ YETKİLİ ÖLDÜRÜLDÜ 
     Bu arada, Bağdat'ın 100 kilometre güneyindeki Hilla kentinde iki Şii yetkili uğradıkları silahlı saldırıda öldü. 
     Polis, iki ayrı saldırıda İran destekli Irak İslami Devrim Yüksek Konseyi üyesi ve El Maşru kasabası belediye meclisi üyesi Halil Kokas ile Bağdat Üniversitesi'nin dini faaliyetlerden sorumlu yetkilisi Seyid Ali El Zabavi'nin öldürüldüklerini belirtti. 
     
</TEXT>
</DOC>
