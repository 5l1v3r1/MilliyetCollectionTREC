<DOC>
<DOCNO> 260141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/yasam/axyas02.html </URL>
<DATE> 2004/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Zamanında doğum bebeği koruyor 
</HEADLINE>
<TEXT>


ABD'deki bir araştırma normal zamanından 1-2 hafta önce yapılan doğumların bebeğe zararlı olmadığı tezini yanlış çıkardı 

DIŞ HABERLER 

CHİCAGO'daki araştırma, 37 hafta süren normal gebelikten 1 - 2 hafta önce dünyaya getirilen bebeklerin, zamanında doğanlara göre sağlık sorunlarıyla karşılaşma riskinin daha fazla olduğunu ortaya koydu. Uzmanlar, bu nedenle anne adaylarına bebeklerini normal zamanında dünyaya getirmelerini tavsiye ediyor. 

Erken doğanda sarılık riski 
ZAMANINDA doğan 95 ve gebeliğin 35 veya 36 haftasında dünyaya gelen 90 bebek üzerindeki incelemeler, erken doğanların sarılık, düşük kan şekeri, solunum yetersizliği, vücut sıcaklığını muhafaza edememe gibi sorunlarla karşılaştıklarını ortaya koydu. 

Eski düşünce yanlış 
ERKEN doğanların 18'inde de bu sorunlardan birkaç tanesi birden gözlemlendi. Dr. Marvin Wang, "Araştırmamız gösterdi ki, gebeliğin 35 veya 36. haftasında isteği bağlı olarak yapılan doğumların bebeğe hiçbir zararı olmadığı şeklindeki eski düşünce hiç de doğru değil" açıklamasını yaptı. 


</TEXT>
</DOC>
