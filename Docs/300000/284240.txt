<DOC>
<DOCNO> 284240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/guncel/gun05.html </URL>
<DATE> 2004/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Servisler korkutuyor 
</HEADLINE>
<TEXT>


Milliyet'in okul önlerinde yaptığı gözlemlerde, kazalardan ders alınmadığı ortaya çıktı. Öğrenciler camdan sarkıyor, kemer takmıyor ve h l ön koltukta oturuyor 

Burcum Devrez 

Okul servislerinde yaşanan üzücü kazaların ardından birçok düzenleme yapılmasına rağmen değişen bir şey olmadı. Kurallara uymayan birçok okul servisinde, öğrenciler camdan sarkıp zorunlu emniyet kemerini takmazken, bazı öğrencilerin de h l ön koltukta oturduğu görüldü. İl Milli Eğitim Müdürü Ömer Balıbey de servisleri okul aile birliklerinin takip etmesi gerektiği konusunda uyardı. 
Velileri korkutan kazaların ardından İçişleri Bakanlığı'nca yapılan düzenlemeler okullara görderildi. Ancak İstanbul'daki okul çıkışlarında yapılan gözlemler, 2003'te servislerin altında kalan 3 öğrencinin ölümünden ders alınmadığını ortaya koydu. 
Milli Eğitim Bakanı Hüseyin Çelik'in, "Servislerin her koltuğunda emniyet kemeri olacak" açıklaması, uygulamada pek ciddiye alınmıyor. Birçok araçta h l hostes yok. Bazı servisler öğrencileri okulun bahçesi yerine cadde üstünden alınca kaza riski daha da artıyor. Ön koltuklara öğrenci alınmasının yanı sıra araç seyir halindeyken ayakta duran öğrencilerle birçoğu yarıya kadar açık olan camlardan kollarını sarkıtan öğrenciler de kazalara davetiye çıkarıyor. 

"Yetki, aile birliklerinde" 
Balıbey de servisler konusunda okul aile birliklerine uyarıda bulundu. İçişleri Bakanlığı'nın bu yıl servis ihale yetkisi ve takibini okul aile birliklerine verdiğini vurgulayan Balıbey, şunları kaydetti "Okul aile birliklerinin bu konuda daha duyarlı olması gerekiyor. Öğrencinin nasıl bir servise bindiğini takip etmesi lazım. Servislerde gördüğü aksaklıkları ve eksiklikleri tespit edip bu yönde çalışmalar yürütülmeli. Çünkü aileler güvenerek çocuklarının canını emanet ediyor. Trafik polisiyle işbirliği yapılarak kurallara uyumu sağlanabilir. Servis araçlarının denetimlerinde veliler de okul aile birliklerine yardımcı olmalıdır. Veliler, çocuklarının nasıl bir servise bindiğini kontrol etmelidir." 

Nasıl olmalı 

Öğrencinin indirilip bindirilmesine yardımcı olacak lise mezunu, hostes bulundurulmalı. Servisin kapasitesine göre öğrenci alınmalı.Öğrenciler şoförün yanına oturmamalı.Açılan camlara kilit konulmalı.Her koltukta emniyet kemeri olmalı.Öğrenci dışında bir yolcu taşınmamalı.Öğrenci indirirken 'dur' lambası yakılmalı."Okul taşıtı" yazısı, ışığı yansıtan özellikte olmalı.İç düzenlemede demir aksam açıkta olmamalı, varsa da yumuşak maddeyle kaplanmalı.Görüntü ve müzik sistemleri hizmet sırasında kullanılmamalı. 


</TEXT>
</DOC>
