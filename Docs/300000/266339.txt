<DOC>
<DOCNO> 266339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sonspo30.html </URL>
<DATE> 2004/08/25/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Trabzonspor 0 - Dinamo Kiev 2 maç sonucu 
</HEADLINE>
<TEXT>

     Futbolda Avrupa Şampiyonlar Ligi 3. ön eleme turu rövanş maçında, Trabzonspor'u deplasmanda 2-0 yenen Dinamo Kiev, ilk maçı 2-1 yitirmesine karşın Avrupa Şampiyonlar Ligi'ne katılmaya hak kazandı. 
     
     İlk yarı 

     7. dakikada sağ taraftan Ghidane'nin kullandığı serbest vuruşta, iyi yükselen Gavranciç'in kafa vuruşunda, top filelerle buluştu 1-0. 
     13. dakikada Peev'in soldan kullandığı köşe atışında, Sabliç'in kafa vuruşunda son anda araya giren Trabzonspor savunması, topu kornere çelmeyi başardı. 
     28. dakikada Peev'in sol taraftan kullandığı köşe atışında, topa son olarak dokunan Rincon, meşin yuvarlağı filelere gönderdi 2-0. 
     42. dakikada Fatih'in ceza alanı içine gönderdiği topa, Gökdeniz'den önce kaleci Shovkovskyi sahip oldu. 
     Karşılaşmanın bundan sonraki dakikalarında başka gol olmadı ve ilk yarı Dinamo Kiev'in 2-0 üstünlüğüyle son buldu. 
     
     İkinci yarı 

     47. dakikada sarı kart gören Rodolfo, 2. sarı karttan oyun dışı kaldı. 
     54. dakikada Fatih'in arapasında Gökdeniz'den önce çıkan kaleci Shovkovskyi, topu ayakla uzaklaştırdı. 
     59. dakikada Celalettin'in sol taraftan ortasında topla buluşan Fatih'in kafa vuruşunda, meşin yuvarlak az farkla auta çıktı. 
     75. dakikada Augustine'nin sol taraftan ceza alanı dışında Hüseyin'e verdiği pasta, Hüseyin'un vuruşunda top kaleci Shovkovskyi'de kaldı. 
     80. dakikada Celalettin'in soldan ortasında, kale çizgisi önündeki Augustine topa dokunamayınca meşin yuvarlak direğin dibinden auta çıktı. 
     83. dakikada Hüseyin'in pasında, ceza alanı içinde topla buluşan Gökdeniz topu ayağından fazla açınca savunma tehlikeyi uzaklaştırdı. 
     90. dakikada Husyev'in kaleci Petkoviç'i geçerek kaleye gönderdiği topu Tayfun, son anda kale çizgisinden auta göndermeyi başardı ve Dinamo Kiev, Trabzonspor'u 2-0 yendi. 
     Böylece lige katılma şansını yitiren Trabzonspor, mücadelesini UEFA Kupası'nda sürdürecek. 
     
</TEXT>
</DOC>
