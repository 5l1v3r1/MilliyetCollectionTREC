<DOC>
<DOCNO> 262528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sontur38.html </URL>
<DATE> 2004/08/11/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Para karşılığı ders veren 6 öğretmene disiplin cezası... 
</HEADLINE>
<TEXT>

     İzmit'te, öğrencilerine para karşılığında ders verdiği belirlenen 6 öğretmene disiplin cezası verildiği bildirildi. 
     Kocaeli Milli Eğitim Müdürü Hayrettin Gürsoy, düzenlediği basın toplantısında, İzmit Lisesi'nde görev yapan 6 öğretmen hakkında, para karşılığı ders verdikleri gerekçesiyle yapılan soruşturmanın sonuçlandığını söyledi. 
     Suçlu bulunan bir fizik 5 matematik öğretmeninin görev yerlerinin değiştirildiğini ifade eden Gürsoy, bu öğretmenlerin ayrıca disiplin cezasına çarptırıldığını belirtti. 
     Okul müdürü atamalarında partizanlık yapıldığı yönündeki eleştirileri de yanıtlayan Gürsoy, ''Yeni eğitim ve öğretim yılının başlamasından önce 150 okula müdür ataması yapıldı ve bu atamalar yasalara uygundur'' diye konuştu. 
     Atamalara yapılacak müdahaleleri kabullenemeyeceklerini dile getiren Gürsoy, ''Davul bizim sırtımızda ise herkese bu tokmağı vurdurmayız'' dedi. 
     
</TEXT>
</DOC>
