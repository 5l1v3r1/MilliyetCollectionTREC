<DOC>
<DOCNO> 278023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sondun33.html </URL>
<DATE> 2004/10/07/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Rum yönetimi Türkiye'nin AB üyeliğine veto açık bırakıldı 
</HEADLINE>
<TEXT>

     Güney Kıbrıs Rum Yönetimi sözcüsü Kipros Hrisostomidis, Rum hükümetinin, Türkiye'nin Avrupa Birliği üyeliğine veto kullanıp kullanmama olasılığını açık bıraktığını söyledi. 
     Rum radyosunun haberine göre Hrisostomidis, ''Rum tarafının veto kullanma hakkı olduğuna'' işaret etmekle birlikte, Rum Yönetimi lideri Tasos Papadopulos'un Türkiye'nin AB sürecine veto kullanmak istemediğini kaydetti. 
     ''Şimdiye kadar Kıbrıs Rum tarafının takınacağı tavırla ilgili kesin bir karar alınmadığını'' ifade eden Hrisostomidis, ''Zamanı gelince bu yapılacak'' dedi. 
     ''Rum tarafı için esas olanın, Aralık ayına kadar bazı temel sorunların güvence altına alınması olduğunu'' kaydeden sözcü, AB Komisyonu'nun Türkiye raporunda, Kıbrıs sorununun AB'yi meşgul edecek temel bir konu olduğunun ortaya konduğunu söyledi. 
     Hrisostomidis, yeni AB Komisyonu başkanının 14-15 Ekim'de Güney Kıbrıs'ı ziyaret ederek, Papadopulos ile görüşeceğini açıkladı. 
     
</TEXT>
</DOC>
