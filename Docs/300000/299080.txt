<DOC>
<DOCNO> 299080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sondun13.html </URL>
<DATE> 2004/12/20/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Fransız Sosyalist Parti Türkiye ile AB anayasası birbirine karışabilir 
</HEADLINE>
<TEXT>

     Fransa'da muhalefetteki Sosyalist Parti'nin sözcüsü Julien Dray, ''Türkiye'nin AB üyeliğiyle AB anayasasının birbirine karıştırılma riski bulunduğunu'' söyledi. 
     RTL radyo kanalının sorularını yanıtlayan Dray, ''Fransa'da bu iki konunun birbirine karıştırılma riski mevcut, bunu saklayamayız'' dedi. 
     ''Fransız aşırı sağ partilerin bu iki konunun birbirine karıştırılması konusuna öncülük ettiğini'' belirten Dray, bu liderlerin AB anayasası için yapılacak referandumu, halkın korkularını istismar ederek Türkiye'ye karşı 'hayır' oylamasına dönüştürmek istedikleri'' savundu. 
     Dray, Fransız siyasetçilerin bu konuda pedagojik bir dille halkı bilgilendirmeleri gerektiğinin önemine dikkati çekti. 
     
</TEXT>
</DOC>
