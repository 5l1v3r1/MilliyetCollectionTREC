<DOC>
<DOCNO> 253654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sontur04.html </URL>
<DATE> 2004/07/07/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Kadıköy'de takla atan otomobilin altında kalan genç kadın öldü... 
</HEADLINE>
<TEXT>

     Kadıköy'de meydana gelen trafik kazasında genç bir kadın hayatını kaybetti. 
     A.A muhabirinin aldığı bilgiye göre, Ayhan Ekinci'nin kullandığı 34 VS 7998 plakalı otomobil, sürücüsünün direksiyon hakimiyetini kaybetmesi nedeniyle, İçerenköy Yeni TIR Yolu Hıfzı Özcan Caddesi üzerinde yoldan çıkarak orta refüjdeki aydınlatma direği ile ağaçlara çarptı. 
     Ardından aydınlatma direğini devirip yolun karşı şeridine geçerek takla atan otomobildeki Nesrin Zeynel 21 , camdan dışarı fırladı. 
     Bu sırada otomobilin altında kalan Zeynel, olay yerinde feci şekilde can verdi. 
     Kazadan sonra kaçan sürücü Ekinci'nin yakalanması için polislerce çalışma başlatıldı. 
     Ayhan Ekinci'nin bir kargo şirketinde yöneticilik yaptığı ve kazada ölen Nesrin Zeynel'in de aynı işyerinde sekreter olduğu bildirildi. 
     Öte yandan, kaza nedeniyle trafiğe kapanan yol, aracın çekilmesi ve yolun itfaiye ekiplerince temizlenmesinden sonra ulaşıma açıldı. 

     
</TEXT>
</DOC>
