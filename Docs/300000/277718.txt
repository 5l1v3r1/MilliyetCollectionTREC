<DOC>
<DOCNO> 277718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/soneko01.html </URL>
<DATE> 2004/10/06/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
YTL'ye dönüşümde yarım kuruşa kadar olan kesirler atılacak... 
</HEADLINE>
<TEXT>

     Muhasebe sisteminde Yeni Türk Lirası'na YTL dönüşümde, yarım kuruşa kadar olan kesirler atılacak. 
     Maliye Bakanlığı, Yeni Türk Lirası YTL kullanımında özel kesim muhasebe sistemine ilişkin işletmeler tarafından uyulacak esasları belirledi. 
     Maliye Bakanlığı'nın konuya ilişkin Muhasebe Sistemi Uygulama Genel tebliği, Resmi Gazete'nin bugünkü sayısında yayımlandı. 
     Tebliğ uyarınca, TL'den YTL'ye çevirmelerden kaynaklanan yuvarlama farkları, Olağandışı Gelir ve Karlar ile Olağandışı Gider ve Zararlar hesabında izlenecek. 
     Muhasebe kayıtları, 1 Ocak'tan itibaren YTL cinsinden tutulacak. TL'den YTL'ye dönüşümde yarım kuruşa kadar olan kesirler atılacak. Yarım kuruş ve yukarısı kesirler ise bir sonraki rakama tamamlanacak. 
     
</TEXT>
</DOC>
