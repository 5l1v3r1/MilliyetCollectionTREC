<DOC>
<DOCNO> 274088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sonyas11.html </URL>
<DATE> 2004/09/22/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Light sigaralar daha mı zararlı .. 
</HEADLINE>
<TEXT>

     Uzmanlar, 'light' sigaranın vücuda verdiği zarar ile normal sigaraların verdiği zarar arasında herhangi bir farkın olmadığını ifade ettiler. Hafif sigara içmenin sigaranın neden olduğu sorunlara çözüm olmadığının altını çizen uzmanlar, "Son 30 yıl boyunca Amerikan sigaralarının ortalama katran ve nikotin miktarı giderek azaldı. Görünüşte bu maddelerdeki azalma iyi bir haberdir ve reklamcıların vurguladıkları ise hafif sigaraların eski, geleneksel sigaralara nazaran daha az tehlikeli olduğudur" dediler. 
     Bu maddelerin düzeylerinin azaltılmasında, katran ve nikotini alan filtre ucun eklenmesinin önemli bir adım olduğunu belirten uzmanlar, "Katran ve nikotini azaltmak için daha ileri tasfiyeler, geniş ya da şişirilmiş tütün böylece sigara başına kullanılan tütün miktarı azalıyor , daha hızlı yanma süresi, daha gözenekli kağıt ve tütün dumanının havayla karışarak yoğunluğunun azalmasına izin veren havalandırılmış filtreler içeriyordu. Ancak önemli olan, hafif sigaraların diğer sigaralarla aynı tütün ve nikotini içerdiği gerçeğidir" diye konuştular. Hafif sigaraları diğer sigaralardan ayıran tek özelliğin az duman çıkarması olduğunu ifade eden uzmanlar, şunları kaydettiler "Buna ek olarak, filtreler, tütün dumanından karbonmonoksit ya da diğer gazlı bileşenleri temizlemezler. Çoğu kişi, nikotin bağımlısı haline geldikleri için sigara içmektedir. Hafif sigaralar kullanırken, sigara içen kişiler sigara içme davranışlarını değiştirme eğilimindedirler. Bu kişiler, sigaradan daha sık nefes çeker, dumanı içine çeker ve genelde daha çok sigara içerler. 
     Hafif sigara içmeye başladıktan sonra bile eski sigaranıza nazaran aynı derecede hatta daha fazla katran, nikotin ve karbon dioksit alıyor olabilirsiniz. Hafif sigaraların kullanımı, siz bir günde içtiğiniz sigara sayısını artırmasanız bile muhtemelen kanser, amfizem ya da diğer hastalıkların riskini azaltmaz. Ayrıca, normal ve hafif sigara içenler arasında kalp krizi riski açısından hiçbir fark yoktur. Hangi tip sigarayı içerseniz için, kalp krizi riski, ancak sigarayı bırakmanızdan sonra bir yıl içinde azalır. Her ne kadar sigaranızı hafife çevirdiyseniz bile, akciğer kanseri amfizem, kalp krizi ya da diğer hastalık risklerini azaltma şansınız oldukça azdır. Bu riskleri anlamlı olarak azaltmak için tek açık mesaj vardır sigarayı bırakmak. 
     Hafif sigaralar güvenli sigaralar değildirler. Ayrıca, hafif sigaralarda katran inceltilmiş olduğu için katranın vücuda alınması daha kolay hale geliyor ve light sigarada katran incelmiş olduğu için duman ciğerlere tam doluyor. Light sigara, insanların daha fazla sigara içmesine ve daha fazla bağımlı olmasına sebep olabilmektedir. Dumanın tam ciğerlere dolması, katranın zehirleri tam tutamaması gibi olumsuzluklar bir araya gelince, nikotin, arsenik fare zehiri , likid gaz, DDT haşere ilacı , tiner, hidrojensiyanür gibi 4 bin değişik zararlı madde de vücuda daha kolay alınıyor. Light sigara içimi ile zararlı maddelerin alım oranının, diğer sigaralardaki alım oranından yüzde 50 daha fazla olduğu da ileri sürülmektedir." 
     
</TEXT>
</DOC>
