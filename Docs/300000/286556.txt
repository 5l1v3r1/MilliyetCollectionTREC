<DOC>
<DOCNO> 286556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/siyaset/siy01.html </URL>
<DATE> 2004/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez sorumlu PKK 
</HEADLINE>
<TEXT>


AİHM, "Güvenlik kuvvetleri, evleri yıkıp yaktı, köylüleri dövdü, kayınbiraderim öldü" diyen Çaçan'ın şik yetini kabul etmedi. PKK'nın baskı yaptığı kayda geçti 


Bugüne kadar açılan sayısız davada Türkiye'yi suçlu bulan ve para cezası veren Avrupa İnsan Hakları Mahkemesi AİHM , yargısız infaz, köy yakma, kötü muamele ve işkence iddialarıyla Türkiye aleyhine yapılan bir başvuruyu reddetti. 
Bitlis'in Tatvan ilçesi Düzcealan köyünde yaşayan Zahide Çaçan'ın, "Güvenlik kuvvetlerinin 27 Aralık 1993'te köyüne saldırdığı, evleri yıkıp yaktığı, köylüleri dövdüğü ve olaylar sırasında kayınbiraderinin öldüğü" gerekçesiyle Türkiye aleyhine yaptığı şik yet kabul edilmedi. 
Çaçan'ın, "Tatvan savcısının başlattığı soruşturmaya müdahil olmayışı ve şik yette bulunmak için 3 yıl beklemiş olmasına açıklık getirilmemesinin de" eleştirildiği AİHM kararında, "Çaçan hiçbir aşamada gözaltına alınmamış ve tutuklanmamış olması nedeniyle özgürlüğünden mahrum bırakılmamıştır" denildi. 
Güvenlik güçlerinin yürüttüğü soruşturmayı tatmin edici bulan AİHM, başvuruyla ilgili Türkiye'nin Avrupa İnsan Hakları Sözleşmesi'ni ihlal etmediği görüşüne hükmetti. AİHM, dinlenen tanıkların, "Köylülerin terör örgütünün baskıları nedeniyle köylerini terk ettiklerine" ilişkin savunmalarını da dikkate aldı. 

Yine DGM mahk miyeti 
AİHM, kaldırılan Devlet Güvenlik mahkemelerinde DGM adil ve tarafsız yargılama yapılmadığına ilişkin başka 2 başvuruyu haklı buldu. AİHM, ele aldığı 2 davada, başvuru sahipleri Ayşe Öztürk'ün iddiası ile Işıl Taydaş ve Esat Özer'in şik yetlerini karara bağladı. Şik yetçilerin yasa dışı örgüt üyesi oldukları gerekçesiyle yargılandıkları DGM'lerin tarafsız ve adil olmadığına ilişkin iddialarını değerlendiren AİHM, bir kez daha adil ve tarafsız yargılama yapılmadığına karar verdi. AİHM, Türkiye'nin her dava için 2000 euro olmak üzere toplam 4000 euro mahkeme masrafı ödemesine hükmetti. 
Öte yandan İnsan Hakları Derneği Diyarbakır Şubesi'nin verilerine göre, AİHM'ye , 1990-1998 arasında köy yakma nedeniyle yılda ortalama 25 başvuru yapılırken, bu sayı son 6 yılda 5000'e ulaştı. AİHM, 2004'e girildiğinde, Türkiye'nin çıkardığı 5233 sayılı "Terör ve Terörle Doğan Zararların Karşılanması Hakkında Kanun"u dikkate aldı ve köy yakmalarla ilgili başvuru yapılmasını durdurdu. 


</TEXT>
</DOC>
