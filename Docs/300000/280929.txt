<DOC>
<DOCNO> 280929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/yazar/asik.html </URL>
<DATE> 2004/10/17/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Irak'ta dehşet 
</HEADLINE>
<TEXT>


Herald Tribune gazetesi, 13 Ekim tarihli nüshasında Felluce'nin ünlü kebapçısı "Hacı Hüseyin"den söz etti. Hazırladığı kebabın lezzetinden değil... Yediği roketten... Amerikan uçakları gece yarısı nokta atışları sırasında Hacı Hüseyin'in kebapçı dükk nını vurmuşlar, içerde nöbet tutan oğlu ile yeğenini öldürmüşler. 
Amerikalılar, El Zarkavi'nin yerini biliyor ama teslim etmiyorlar gerekçesiyle, çoluk çocuk demeden Felluce'yi roket yağmuruna tutuyor. Ramadi'de camiler basılıyor. Bağdat yeryüzü cehennemi görüntüsünü sürdürüyor. 
Irak'ta bugüne dek 31 bini masum sivil olmak üzere, 55 bin kişi öldürüldü. 
Amerika'nın Irak'a saldırı ve işgal gerekçelerinin hepsi çürüdü. Hepsinin yalan olduğu ortaya çıktı. Ne var ki, katliam bütün hızıyla sürüyor. 
Seçimlerde din ticaretinden oy kazanan AKP, Irak'ta kıyıma uğrayan din kardeşlerini değil, ABD'yi tutuyor. PKK'nın sırtını da sıvazlasa, Türkmenleri de bombalasa yine ABD'yi tutuyor. AKP, ABD yanlısıdır. Çünkü ABD, AKP'ye koltuk desteği veriyor. Koltuk desteği karşılığında bütün inançlar satılıyor. 
Türk halkının genel tavrı da farklı değil... 
Yanı başımızdaki katliama karşı halk ve aydın tepkisi yok denecek kadar az... 
Irak halkı teslim olmadı Amerika'ya, aslanlar gibi dövüşüyor, ama biz savaşmadan ruhen ve fikren teslim olduk... Atatürk iyi ki görmedi bugünleri... 

Bundan 30 - 40 yıl önce memlekette Ramazan çadırı falan yoktu... 
Bugünkü tıklım tıklım dolu çadırlar, halkın sistematik olarak soyulduğunun da göstergesi... 

Belediye çadırı AKP'li belediyeler, İstanbul'da her ilçenin en görünen yerine, meydanların ortasına Ramazan çadırlarını kurdular. Kadıköy Belediye Başkanı Selami Öztürk, iskelenin hemen yanına çadır kurmak isteyen Anakent Belediyesi'ne "Gelin Yakacık gibi, fakirlerin yoğun olduğu semtlere kurun çadırı, fakirler buraya inemez" dediyse de dinletemedi. Çadır Kadıköy'ün göbeğine kuruldu. Kadıköy Belediyesi ise ilçenin en fakir 5 mahallesinde yemek dağıtıyor iftar vakti. Yardım hedefini buluyor. Ama reklamı olmuyor. Böylesi de AKP'li belediyelerin işine gelmiyor. 

Kafayı kullanmak... Ülkenin kralı komşu ülkenin kralına mesaj yollayacakmış. Bir adamının kafasını kazıtmış, mesajı yazdırmış, sonra saçlarının uzamasını beklemiş. Adam saçları uzayınca yola çıkmış. Komşu ülkenin kralı mesajı okuduktan sonra adamın kafasının vurulmasını emretmiş. Çünkü mesajın sonunda bu isteniyormuş. Vurdurmuş ama meraklanmış da. Birkaç yıl sonra komşu ülkenin kralıyla karşı karşıya gelince neden adamın kafasının vurulmasını istediğini sormuş.. Demiş ki öteki kral 
- Kafanı başkasına kullandırırsan sonun bu olur... 

Ben hüzünlerle sevdim şiirleri 
Ben hüzünlerle büyüttüm kendimi 
Küçükken gamzelerim vardı benim 
Büyüdükçe hüzne sattım hepsini... 
Bedirhan Gökçe 

Haraç gereç Şubat ayındaki Güney Kore gezisinde Hyundai firması Başbakan'a, 100'er bin dolarlık 2 zırhlı otomobil hediye etmişti. Bunu karşı tarafın jesti sanmıştık o zaman. Hiç lisanı münasiple istenmiş olabileceği aklımıza gelmemişti. MAN'la yapılan pazarlıktan sonra aklımıza bu geliyor artık... 
Bu bir belediye alışkanlığıdır. Yatırım yapan işadamı veya firmadan birkaç araç gereç alınır. Karşılığında her türlü çevre katliamına veya yasadışılığa göz yumulur. Artık bakanlar da bu şekilde firmalardan hediye isteyebilir, hükümet düzeyinde bir haraç toplama furyası başlayabilir. Karşılığı devlet ve hükümet haysiyeti olarak ödenir, ülkenin itibarı sıfıra indirilir. 

Başbakan'ın TAV ile pazarlığını dün aktardık... Esenboğa Havalimanı'nın inşaat süresini ayaküstü pazarlıkla 36 aydan 24 aya indirivermişti. Sormuştuk İnşaat çürük olur da yarın tavan yolcuların başına çökerse sorumlusu kim olacak Okurumuz Seda Türköz diyor ki 
- Hızlandırılmış tren cinayetinin sorumlusu kim oldu İki makinist. Elbet hızlandırılmış inşaatın yaratacağı facianın sorumlusu da birkaç işçi oluverecektir, bu kadar basit. 

İsrail mantığı... Haaretz gazetesi, İsrail hükümetini "Bir Türk öldür, dinlen" politikası izlemekle suçluyor. Böyle bir özdeyiş varmış İsrail'de... Öyküsüne gelince... 
"Çarlık Rusyası'nda Yahudi bir anne oğlunu 1877 Osmanlı-Rus Savaşı'na yolluyormuş. Kapıdan uğurlarken ona nasihat etmiş 
- Cepheye vardığında bir Türk öldür, dinlen... Bir Türk öldür, dinlen... 
- Ama anne, demiş oğlan, ya ben dinlenirken bir Türk beni öldürürse 
Kadın şaşırmış 
- Aman oğlum... Türk'ün seninle ne alıp veremediği var ki 



</TEXT>
</DOC>
