<DOC>
<DOCNO> 294220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sontur24.html </URL>
<DATE> 2004/12/02/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Kadın sürücüyü şoke eden hırsızlık 
</HEADLINE>
<TEXT>

     Ceyhun KÖSE- Ercan VARDAR DHA 

BURSA'da, kırımızı ışıkta duran otomobilin bayan sürücüsüne, aracınızın altından alev çıkıyor' diyen hırsız, otomobilin ön koltuğunda duran çantayı alarak kaçtı. Gerçeği, çantasını alan hırsızı kaçarken gördüğünde anlayan kadın sürücü, 200 metre uzaklıktaki Emniyet Müdürlüğü'ne giderek yardım istedi. 
     Olay, banka emeklisi olan Ruşen Gazi'nin, dün saat 13.30 sıralarında, kullandığı plakası öğrenilemeyen cip ile Çekirge Semti'nde oturan ablası Berrin Erol'un ziyaretine giderken meydana geldi. Ruşen Gazi, Haşim İşcan Caddesi'nde, kırmızı ışıkta beklerken, yanına yaklaşan bir gencin, otomobilinizin altından alev çıkıyor. Dikkat edin' demesi sonucu araçtan indi. Bu sırada otomobilin ön koltuğunda duran, içerisinde 45 milyon lira ile kimlik ve kredi kartları bulunan çantayı alan hırsız, kaçmaya başladı. 
     Çantasıyla kaçan hırsızı görünce gerçekle yüz yüze gelen Gazi, bağırmasına karşın hırsızın yakalanmasını sağlayamadı. 200 metre uzaklıktaki Emniyet Müdürlüğü'ne giden kadın sürücü polisten yardım istedi. 
     Olayla ilgili soruşturmaya Bursa Cumhuriyet Savcılığı tarafından başlandı. 
     Polis ise, fiziki açıdan zayıf ve uzun boylu olan sanığın kimliğini araştırıyor. 
     
</TEXT>
</DOC>
