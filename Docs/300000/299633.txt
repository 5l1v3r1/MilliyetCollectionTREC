<DOC>
<DOCNO> 299633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sontur45.html </URL>
<DATE> 2004/12/21/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Trabzon'da fuhuş operasyonu 
</HEADLINE>
<TEXT>

     Trabzon'da düzenlenen fuhuş operasyonunda gözaltına alınan 2'si otel sahibi 3 kişi tutuklandı. 
     Çömlekçi Mahallesi'nde bir otelde fuhuş yaptırıldığı, otelde çok sayıda mağdur kadının bulunduğu, kadınların zorla çalıştırıldıkları ihbarını değerlendiren Trabzon Emniyet Müdürlüğü Ahlak Büro Amirliği ekipleri, operasyon düzenledi. 
     Hasan Ali Yazıcı 36 ve Celal Korkmaz'a 41 ait otelde yapılan aramada, 1 adet ruhsatsız tabanca, bu tabancaya ait şarjör ve toplam 34 adet dolu fişek ele geçirildi. 
     Operasyonda Ömer Kamen 38 , Hasan Ali Yazıcı, Celal Korkmaz ve Azerbaycan uyruklu İnna G. 31 , gözaltına alındı. 
     Emniyette alınan ifadelerinin ardından nöbetçi mahkemeye çıkarılan Kamen, Yazıcı ve Korkmaz, ''baskı unsuru oluşturmak suretiyle TCK'nın 201 b maddesine muhalefet, insan ticareti yapmak, ruhsatsız tabanca ve mermi bulundurmak'' suçundan tutuklandı. İnna G. ise serbest bırakıldı. 
     Arama sırasında otelde bulunan ve fuhşa zorlandıkları iddia edilen Ukrayna uyruklu O.K. 22 , S.A. 39 , Özbekistan uyruklu B.U. 31 , H.O. 29 ve Gürcistan uyruklu I.M. 29 ile M.B. 28 , ifadeleri alındıktan sonra sınır dışı edildiler. 
     
</TEXT>
</DOC>
