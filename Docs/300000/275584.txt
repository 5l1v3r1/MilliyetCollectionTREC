<DOC>
<DOCNO> 275584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sondun54.html </URL>
<DATE> 2004/09/28/ </DATE>
<TIME> 23.51 </TIME>
<AUTHOR>  </AUTHOR>
<HEADLINE>
Kıskanç kocanın intikamı... 
</HEADLINE>
<TEXT>

     Arjantin'in başkenti Buenos Aires yakınlarındaki La Plata'da, karısının internet aşığı olduğunu fark eden kıskanç koca, karısıyla aşığına intikam amacıyla tuzak kurdu. 
     Adli kaynaklardan edinilen bilgiye göre, bu ay başında, internetteki bedava chat odalarından birinde karısının yasak ilişkisini chat sayfasının açık unutulması sayesinde öğrenen koca, aynı sayfadan karısının aşığına kendi evlerinde randevu verdi. Randevu yerine gelen aşık, silahlı kıskanç kocayla karşılaştı. Koca, daha sonra kurbanını silah tehdidiyle karısıyla aşk yapmaya zorladı ve bu esnada çiftin fotoğraflarını çekti. 
     Adli kaynaklar, kocanın karısına, ''bu fotoğrafları boşanma davasında kanıt olarak sunmak için çektiğini'' söylediğini belirtti. 
     Kadının polise şikayette bulunmasının ardından olayın adalete taşındığı kaydedildi. 
     
</TEXT>
</DOC>
