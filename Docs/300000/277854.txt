<DOC>
<DOCNO> 277854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sontur41.html </URL>
<DATE> 2004/10/06/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
İstanbulluya müjde... Su kesintisi sona erdi... 
</HEADLINE>
<TEXT>

     Kağıthane Arıtma Tesisleri'nde inşaatı tamamlanan ek ünitelerin devreye alınmasıyla, dünden bu yana kesinti uygulanan bölgelere su verilmeye başlandı. 
     İstanbul Su ve Kanalizasyon İdaresi'nden İSKİ yapılan yazılı açıklamaya göre, Kağıthane Arıtma Tesisleri'nde inşaatı tamamlanan havalandırma yapısı, su haznesi ve ek ünitelerin işletmeye alınabilmesi için yapılan teknik çalışmalar bugün saat 10.00 itibariyle tamamlandı. 
     Açıklamada, ünitelerin devreye alınmasıyla, dün saat 08.00'den itibaren su kesintisi uygulanan Kağıthane, Sarıyer, Şişli, Gaziosmanpaşa, Eyüp, Beyoğlu, Fatih'in bir kısmı, Eminönü'nün bir kısmı, Esenler'in bir kısmı, Beşiktaş'ın üst kotları ve Merter'e saat 13.00 itibariyle alt kotlardan yüksek kotlara doğru kademeli olarak su verilmeye başlandığı bildirildi. 
     
</TEXT>
</DOC>
