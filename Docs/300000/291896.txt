<DOC>
<DOCNO> 291896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/siyaset/asiy.html </URL>
<DATE> 2004/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP çok fena yakalandı 
</HEADLINE>
<TEXT>


Sağlık Bakanı Akdağ, Meclis'te CHP'nin SSK hastanelerinin devrini öngören seçim bildirgesini okuyunca arbede çıktı 

ANKARA Milliyet 


Sağlık Bakanı Recep Akdağ, SSK hastanelerinin bakanlığına devrini öngören tasarının TBMM Plan ve Bütçe Komisyonu'ndaki görüşmeleri sırasında, CHP'nin aynı yönde ifadelerin yer aldığı 2002 seçim bildirgesini okumaya kalkınca kavga çıktı. 
CHP'liler, toplumsal mutabakatla hazırlanmadığı ve Anayasa'ya aykırı olduğu gerekçesiyle tasarının maddelerinin görüşülmesine geçildiğinde komisyonu terk etti. Tasarı, yapılan bazı değişikliklerle kabul edildi. 
Tasarıyı komisyona sunan Akdağ, SSK'lıların primleriyle yapılan hastanelerin mülkiyetinin bakanlığa devrinin Anayasa'ya aykırı olduğu iddiasının doğru olmadığını söyledi. CHP Muğla Milletvekili Gürol Ergin, Akdağ'a "Yolu uzatıyorsunuz, sonuçta bu hastaneleri kime satacaksanız, onu söyleyin" diye tepki gösterdi. Bunun üzerine Akdağ, CHP'nin seçim bildirgesinin SSK hastanaleriyle ilgili bölümünü okumak istedi. Ergin ve CHP Antalya Milletvekili Osman Kaptan, bu sırada Akdağ'ın üzerine yürüdü. Akdağ salonu terk etti. Komisyon Başkanı Sait Açba, oturuma bir saat ara verdi. 

İşte CHP bildirgesi 
CHP'nin 2002 seçim bildirgesinde, SSK hastanelerinin mülkiyetinin Sağlık Bakanlığı'na devriyle ilgili olarak şu ifadelere yer verildi "Sosyal Sigortalar Kurumu'nu sadece sosyal güvenlik hizmetleri sunan özerk yapıya dönüştüreceğiz. SSK hastanelerini sosyal sigorta sisteminden ayıracağız. İşçilerin SSK hastaneleri üzerindeki hakları saklı tutulmak kaydıyla, SSK'nın sağlık hizmetlerini Sağlık Bakanlığı'nın koordinasyonuna devredeceğiz." 
Komisyondaki kavga sırasında ise milletvekilleri arasında özetle şu diyaloglar yaşandı 
Akdağ Seçim bildirgesinin okunmasından rahatsız olan bir ana muhalefet partisi olarak siyasi tarihe geçeceksiniz.Ergin Boş boş konuşma. Bakan olarak haksız tarizlerde bulunacaksın, bir cevap verirken kameralar çıkacak.Enis Tütüncü CHP-Tekirdağ Bakan tek yanlı vurup vurup gidemez.Kemal Kumkumoğlu CHP-İstanbul Asıl hedefiniz, bu hastaneleri yerel yönetimlere, oradan da ne idüğü belli olmayan bir anlayışa vermek.Akdağ Yazıklar olsun size.Ergin Sizi buraya gönderene yazıklar olsun. 

Atatürk kimin malı 
Bülent Baratalı CHP-İzmir Bu Meclis, Mustafa Kemal'in kararg hı.Akdağ Mustafa Kemal sizin malınız değil, herkesin malı.CHP'liler Sizin malınız hiç değil.Osman Seyfi AKP - Nevşehir Atatürk mal değil.Ergün Dağcıoğlu AKP-Tokat Bakanı bir de dövseydiniz bari. 

16 milletvekiline 'kınama' cezası 

Sarıgül'ün mitingine katılan 16 milletvekiline, "parti kurallarına uymadığı için" kınama cezası verildi 

CHP Merkez Yönetim Kurulu MYK , uyarıya rağmen, Şişli Belediye Başkanı Mustafa Sarıgül'ün Mersin mitingine katılan 17 milletvekilinden 16'sına kınama cezası verilmek üzere Parti Meclisi'ne PM öneride bulunmaya karar verdi. PM'nin, MYK'nın önerisini, gereğini yapılmak üzere Yüksek Disiplin Kurulu'na YDK sevk etmesi bekleniyor. 
MYK, Mersin mitingine katılan milletvekillerinin durumunu görüşmek üzere Baykal başkanlığında toplandı. Parti yönetimi, 17 milletvekilinin toplu ihracı konusunda geri adım attı. 
MYK, 16 milletvekiline kınama cezası verilmesine karar verdi. MYK'nın kararı, öneri şeklinde yarın toplanacak PM'ye sunulacak. PM'nin onayının ardından karar YDK'ya sevk edilecek. 
Kınama cezasının YDK'da karara bağlanması durumunda, milletvekilleri bir yıl süresince parti organlarında görev alamayacak. 
YDK'nın nihai kararı vermesi durumunda, İstanbul Milletvekili Hasan Aydın, Ankara Milletvekili Mehmet Tomanbay, Tekirdağ Milletvekili Erdoğan Kaplan, Çorum Milletvekili Feridun Ayvazoğlu, Mersin Milletvekili Hüseyin Özcan'ın PM üyelikleri de düşecek. 
CHP Genel Başkanı Deniz Baykal, kararı, "Parti kurallarını açık açık çiğnediler" diye savundu. 

Sarıgül Paçası tutuşmuş, ecele faydası yok 

İSTANBUL Milliyet 

Şişli Belediye Başkanı Mustafa Sarıgül, CHP Disiplin Kurulu'ndan ihraç kararı çıkması halinde hakkını sonuna kadar arayacağını, anketlerin sonucuna göre de CHP Genel Başkanlığı'na aday olacağını söyledi. CHP Genel Başkanı Deniz Baykal'ın, "Mustafa Kemal'in oturduğu koltuğa, rüşvetçiye adı çıkmış hiç kimse oturamaz" sözlerine yanıt veren Sarıgül, "Atatürk'ün koltuğuna yapışanlarla mücadele edeceğim" dedi. Baykal'ın Mersin mitinginden sonra çok rahatsız olduğunu savunan Sarıgül, "Paçası tutuşmuş, korkunun ecele faydası yok. Baykal'a Sarıgül sorulduğunda, 'Bana magazin sormayın' diyen Baykal, bugün nasıl oluyor da magazini Meclis'e taşıyor " diye konuştu. 

Öktem CHP Genel Başkanlığı şaibe kaldırmaz 

İSTANBUL Milliyet 

CHP İstanbul İl Başkanı Şinasi Öktem, Şişli Belediye Başkanı Mustafa Sarıgül'ü sert bir dille eleştirdi. Öktem, CHP Genel Başkanı Deniz Baykal'ın önceki gün grup toplantısında yaptığı konuşmanın İstanbul İl Örgütü tarafından desteklendiğini ve iddiaların takipçisi olacaklarını söyledi. Önceki gece düzenlenen il yemeğinde Sarıgül'le ilgili iddiaların gündeme geldiğini söyleyen Öktem, "Biz, CHP'ye sahip çıkıyoruz. Kurultaya 2 yıl varken, bu gürültü patırtı niye CHP Genel Başkanlığı şaibe kaldırmaz, hakkında hukuk dışı iddiaların olmaması gerekir" dedi. 


</TEXT>
</DOC>
