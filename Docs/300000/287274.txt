<DOC>
<DOCNO> 287274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/dunya/dun01.html </URL>
<DATE> 2004/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan Bush'a tebrik ve uyarı 
</HEADLINE>
<TEXT>


ANKARA Milliyet 


ABD başkanlık seçimlerini kazanan George W. Bush'u tebrik etmek için telefonla arayan Başbakan Recep Tayyip Erdoğan, Irak'taki gelişmeleri hatırlatarak, "Türkiye'nin bölgedeki can kaybı 60'a ulaştı. İstikrarın sağlanması için gerekli önlemleri alın" dedi. Irak'ta istikrarın sağlanmasına Türkiye'nin büyük önem verdiğini hatırlatan Erdoğan, şunları söyledi "Türkiye'nin bölgedeki kaybı 60'a ulaştı. Bölgede istikrarın sağlanmasına ilişkin gerekli önlemleri bir an önce alın. Çünkü, Irak'ın ulusal birliği, toprak bütünlüğünün korunması Türkiye, bölge ve uluslararası toplum için büyük önem taşımaktadır." 
Öte yandan İskenderun'dan 2 hafta önce Musul'daki ABD üssüne akaryakıt götürmek üzere yola çıkan Şanlıurfalı Abdulhekim Çepik ve amcasının oğlu Mehmet Arar saldırya uğradı. Arar, ateşe verilen aracın içinde yanarak can verirken, Çebik aracıyla birlikte kayboldu. 


</TEXT>
</DOC>
