<DOC>
<DOCNO> 293937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sontur59.html </URL>
<DATE> 2004/12/01/ </DATE>
<TIME> 20.06 </TIME>
<AUTHOR>  </AUTHOR>
<HEADLINE>
Gaziantap'te gasp iddiasıyla 1 kişi tutuklandı... 
</HEADLINE>
<TEXT>

     Gaziantep'te, bir dolmuş şoförü, bir taksici ve üniversite öğrencilerini gasp ettiği iddiasıyla yakalanan kişi tutuklandı. 
     Gaziantep Emniyet Müdürlüğü'nden yapılan açıklamaya göre, bir taksi şoförü, bir dolmuş şoförü ve üniversite öğrencilerini gasp ettiği iddiasıyla gözaltına alınan Veysel Aslan, çıkarıldığı nöbetçi mahkeme tarafından tutuklandı. 
     Aslan, taksi şoförünün üzerinde bulunan cep telefonu, 50 milyon lira parasını ve taksiyi gasp ettiği, taksi ile seyir halinde iken bir alışveriş merkezi önünde karşılaştığı üniversite öğrencilerinden 10 milyon lira alarak kaçtığı ve bir dolmuşu durdurarak, dolmuş şoföründen cep telefonu ile 50 milyon lira parasını aldıktan sonra dolmuş şoförünü yaraladığı iddiasıyla gözaltına alınmıştı. 
     
</TEXT>
</DOC>
