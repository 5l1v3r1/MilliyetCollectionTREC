<DOC>
<DOCNO> 271325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sondun12.html </URL>
<DATE> 2004/09/13/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Financial Times AB'den zina için Türkiye'ye 1 ay süre 
</HEADLINE>
<TEXT>

     İngiltere'de yayımlanan günlük ekonomi ve siyaset gazetesi Financial Times, Avrupa Birliği'nin AB Türkiye'ye, ''zinayı suç sayan yasa tasarısını çöpe atmak için'' bir ay süre tanıdığını öne sürdü. 
     Gazetenin Brüksel ve Ankara ortak mahreciyle yayımladığı haberde, AB'nin bu sürenin sonunda istediği hedefe ulaşamaması halinde, Türkiye'nin AB'ye katılmak için yıllardır harcadığı çabaların zora gireceği iddiasında da bulunuldu. 
     Başbakan Recep Tayyip Erdoğan'ın yasanın kadınları korumayı hedeflediğine dair sözlerine de yer veren gazete, ''Ancak Avrupa Komisyonu, Türkiye'ye bu yasa tasarısının Ankara'nın planlarına zarar verebileceği uyarısında bulundu'' diye yazdı. 
     Financial Times, Komisyon'un 6 Ekim'de açıklanacak ilerleme raporunda yer alacak hususların daha çok Türkiye'nin insan hakları ve demokratik reformları temel alacağını kaydetti. 

     
</TEXT>
</DOC>
