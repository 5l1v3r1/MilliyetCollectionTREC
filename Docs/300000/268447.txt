<DOC>
<DOCNO> 268447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/soneko26.html </URL>
<DATE> 2004/09/02/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Unakıtan Cari açıkta endişe edecek bir durum yok, takip ediyoruz 
</HEADLINE>
<TEXT>

     Maliye Bakanı Kemal Unakıtan, cari açık konusunda endişe edecek bir durumun söz konusu olmadığını belirterek, dengeleri hassas bir şekilde takip ettiklerini söyledi. 
     7. Avrasya Ekonomi Zirvesi'nde basın mensuplarının sorularını yanıtlayan Unakıtan, özellleştirmeyle ilgili yakında bir basın toplantısı yapacağını bildirdi. 
     Unakıtan, ''9. Cumhurbaşkanı Demirel, cari açığa işaret etti, tehlike var mı '' sorusu üzerine, şunları söyledi 
     ''Hesabı iyi yapın. Daha önce yüzde 3 cari açık olacağı zaman, hiç kimsenin bir derdi olmuyor. Şimdiki revize edilen rakamlara göre yüzde 4 bekleniyor. Yüzde 4 demek, 3 milyar dolardır. 3 milyar doları Türkiye her yerden bulur. Türkiye büyük ülke, sadece 6 ayda 1 milyar dolar net yabancı sermaye, doğrudan yatırım gelmiş. Onun için endişe edecek bir durum söz konusu değil. Biz yine ekonomik göstergeleri, dengeleri çok hassas bir şekilde takip ediyoruz.'' Unakıtan, ''Merkez Bankası'ndan dövizle ilgili bir müdahale bekliyor musunuz '' sorusuna da ''Merkez Bankası'na sorun, ben Maliye bakanıyım'' karşılığını verdi. 

     
</TEXT>
</DOC>
