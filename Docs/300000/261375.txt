<DOC>
<DOCNO> 261375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/son/sonsiy03.html </URL>
<DATE> 2004/08/07/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Baykal, Van raporunu yarın açıklayacak... 
</HEADLINE>
<TEXT>

     CHP Genel Başkanı Deniz Baykal, Van Emniyeti'ne yapılan başsın ile ilgili olarak partisi tarafından yapılan incelemeler sonucu hazırlanan raporu yarın düzenleyeceği bir basın toplantısıyla kamuoyuna açıklayacak. 
     Van'da geçen ay emniyetin basılıp güvenlik güçlerine darp edilerek adam ve uyuşturucu kaçırılması olayıyla ilgili olarak CHP heyetinin raporu yarın açıklanacak. Genel Başkan Yardımcısı Cevdet Selvi başkanlığında oluşturulan heyetin Van'da yaptığı incelemeler sonucunda oluşturduğu rapor Genel Başkan Deniz Baykal tarafından kamuoyunun bilgisine sunulacak ve Baykal konuyla ilgili değerlendirmelerde de bulunacak. 
     CHP'nin Van olayıyla ilgili önümüzde günlerde Meclis gündemine de getirmesi beklenirken, konuyla ilgili Meclis soruşturması açılmasını talep edeceği bildiriliyor. 
     
</TEXT>
</DOC>
