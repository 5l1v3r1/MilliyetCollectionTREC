<DOC>
<DOCNO> 277957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/spor/spo15.html </URL>
<DATE> 2004/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Emik'e 2 yıl ceza 

İSVEÇ'TEKİ Avrupa Greko - Romen Şampiyonası'nda bronz madalya kazanan ve dopingli olduğu belirlenen Bünyamin Emik'e iki yıl men cezası geldi. Emik'in itirazı sonucu incelenen B numunesinin de pozitif çıktığı bildirildi. 

9 bronz garanti 

İTALYA'DA yapılan Avrupa Bayanlar Boks Turnuvası'nda dün de üç boksörümüz daha yarı finale çıkarken toplam dokuz sporcumuz bronz madalyayı garantilemiş oldu. 52'de Sümeyra Kaya, Ukraynalı Rudenko'yu 13 - 12, 60'ta Gülsüm Tatar, Alman Falke'yi 28 - 14, 66'da Mehtap Bakış da Polonyalı'yı hakem kararı ile yendi. 

Nevriye süper 

İTALYA 1. Ligi takımlarından Tabellino Comense'de forma giyen Nevriye Yılmaz, ilk maçında üstün bir performans sergiledi. Nevriye, Comense'nin Alessandra takımına 69-68 yenildiği maçta 35 sayı attı. 

Gündem kongre 

KONYASPOR'DA gelen baskılar ve yönetimdeki istifalar nedeniyle 22 Ekim'de olağanüstü genel kurul yapılması kararı alındı. Basın Sözcüsü Sefa Ortaç, "Bizi istemeyenlerin önünü açtık" dedi. Samsun da şirketleşme ve yönetime taze için için kongreye gitme kararı aldı. 

Sürpriz istek 

İNGİLİZ Manchester United'ın Başkanı David Gill, milli futbolcular için FIFA ve UEFA'nın para ödemesini istedi. Avrupa'nın ünlü kulüplerinin oluşturduğu G14'ün üyesi olan Gill, "Uluslararası organizasyonlardan elde edilen gelirden bize de pay ayrılmalı" dedi. 

Oğuz iddialı 

GENÇLERBİRLİĞİ'NDE Erdoğan Arıca'nın yerine getirilen Oğuz Çetin umut dağıttı. Genç hoca, "Henüz kaybedilmiş birşey yok. Kısa sürede takımı özlenen yere getirmeye çalışacağız" dedi. Çetin'in altı aylık sözleşmesinde 2 yıllık opsiyon bulunuyor. 


</TEXT>
</DOC>
