<DOC>
<DOCNO> 279625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/spor/aspo.html </URL>
<DATE> 2004/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yol haritası 
</HEADLINE>
<TEXT>


Teknik Direktör Yanal, oyuncularına başarılı bir Milli Takım olmanın rehberini çıkardı. Hazırladığı özel kitapçıkta yapılması gerekenleri tek tek sıraladı, öğütler aşıladı 


Saygın bir Türkiye 
MİLLİ Takım Teknik Direktörü Ersun Yanal, Dünya Kupası grup elemeleri öncesi futbolcularına, Ay - Yıldızlı ekibin vizyonunu anlatan bir yol haritası çıkardı. Bir Dünya Takımı olabilmenin koşullarını sıralayan, Yanal, öncü, yaratıcı, şampiyonluklar üreten, sürekli gelişen ve büyüyen, izleyenlere keyif veren, saygın bir Türkiye için neler yapılması gerektiğini tek tek yazdı. 

'İlham gerekli' 
ERSUN Yanal, hazırladığı kitapçığın girişinde şu ifadeleri kullandı "İnsanlar ilke ve değerleri için savaş verebilir ama, bu değerlerle kişisel bütünlük ve uyum içerisinde yaşaması kolay bir şey değildir. Bu süreçte, bilgi, emek, özveri, değişim ve gelişim arzusunun yanısıra, kendi kaynaklarının farkına varmak, vefakarlık, çalışkanlık, tevazu ve büyük bir ilham gereklidir. 

'Başarı bir yolculuktur' 
VİZYON, misyon, ilke ve değerleriniz, sizin yol, başarılı ve mutluluk rehberinizdir. Onları ilke edinerek, belirsizliklerden, fırtınalardan, yaşamın girdaplarından korunabilirsiniz. Kendinizi sürekli değişime tabii tutunuz. Değişmeyi ertelediğinizde veya ıskaladığınızda, değişim sizi istemeyerek de olsa değişime zorunlu kılacaktır. Başarılı bir hedef değil, bir yolculuktur." 

'Dün yok, yarın var' 

TEKNİK Direktör Ersun Yanal, Dünya Kupası'na katılmak için gecelerini, gündüzlerine kattıklarını söyledi, "Bu ekibini başaramayacağı zorluk yok" dedi. Yanal, "Bize verilen görevin üstesinden gelip, bize güvenenleri mahçup etmemenin yollarını arıyoruz. Artık dün yok, yarın var" diye konuştu. 
DANİMARKA'NIN grubun en iddialı takımlarından biri olduğuna dikkat çeken Ersun Yanal, "İşimiz elbette kolay değil, ancak sahaya galibiyet için çıkacağız" dedi. Milli Takım'da Emre'nin ilk onbirde oynayacağı, Kazakistan maçında ilkonbirde görev alan Necati'nin ise yedeğe çekileceği öğrenildi. 

VİZYONUMUZ 
Öncü, yaratıcı, şampiyonluklar üreten, sürekli gelişen ve büyüyen, izleyenlere keyif veren, saygın 
BİR DÜNYA TAKIMI OLMAK 

MİSYONUMUZ 
Türk insanının genel karakterini ve evrensel değerlerini temsil etmekDünya çapında büyük başarılar üretmekSaygın, çalışkan ve süreklilik gösteren lider bir takım olmakTürk futbolunu bir ekol yapmakDünya barışına katkı sağlamak 
İÇİN VARDIR 

DEĞERLER VE İLKELER 
BilimsellikDoğru işi yapmakİlke merkezli olmakSevgi, saygı ve saygınlıkÇalışkan olmakDisiplinYaratıcılıkYüksek ekip ruhu ve sinerjiSürekli gelişimFair - PlayYapılan işten zevk almakAraştırmacılık 

Danimarka - Türkiye 

STAT Parken 
SAAT 21.00 
HAKEM Massimo de Santis İtalya 
TV Kanal D - Canlı 

Danimarka 
Skov Jensen 
Priske 
Helveg 
Kröldrup 
N.Jensen 
Gronkjaer 
Poulsen 
Gravesen 
Jörgensen 
Tomasson 
Romedahl Pedersen 

Türkiye 
Rüştü 
Ümit 
Servet 
Tolga 
Deniz 
Gökdeniz 
Emre 
Hüseyin 
Serkan 
Nihat 
Fatih 

Bir kez yenebildik Tarih Yer Organizasyon Sonuç 12.12.1962 İstanbul Özel 1 - 1 30.05.1966 Kopenhag Özel 0 - 0 11.04.1990 Kopenhag Özel 0 - 1 08.04.1992 Ankara Özel 2 - 1 19.06.1996 Sheffield Avr.Şam. 0 - 3 18.02.2004 Adana Özel 0 - 1 
Not Sonuçlarda ilk takım Türkiye olarak alınmıştır. 

405. sınav 

MİLLİ Takımımız bugün tarihindeki 405. sınavına çıkacak. Şimdiye dek 404 maçta, 136 galibiyet, 92 beraberlik alan Türkiye, 176 kez de rakiplerine yenildi. Ay-Yıldızlı ekip, bu maçlarda toplam 501 gol atarken, kalesinde 642 gol gördü. 

Ukrayna Gürcistan 

DÜNYA Kupası elemelerinde Türkiye'nin yer aldığı 2.Grup'ta bugün iki karşılaşma daha oynanacak. Üç maçta topladığı beş puanla grup liderliğini Milli Takımımız ile paylaşan Ukrayna, Kiev'de 18.15'te başlayacak maçta Gürcistan'ı konuk edecek. Ay - Yıldızlı ekibimize 4 - 0 yenilen Kazakistan ise Almaata'da saat 15.00'te Arnavutluk ile karşı karşıya gelecek. 

Türkler'e 9500 bilet 

DANİMARKA Federasyonu bugünkü karşılaşma için şu ana kadar Türk seyircilere 5500 bilet satıldığını açıkladı. Yetkililer, gurbetçilerimiz için 4 bin biletin daha bulunduğunu belirttiler. Bu arada Danimarka seyircisinin Türkiye karşılaşmasına fazla ilgi göstermediği ifade edildi. 

Gecenin en ilginç maçı 

FIFA, Türkiye'nin Danimarka sınavını, "gecenin en ilginç maçı" olarak nitelendirdi. FIFA'nın resmi internet sitesinde yapılan yorumda, karşılaşmanın Avrupa elemelerindeki en heyecanlı ve kaliteli müsabakalardan biri olacağı belirtildi. Ayrıca maçın siteden naklen aktarılacağı duyuruldu. 

2. ELEME GRUBU TAKIM O G B M A Y P TÜRKİYE 3 1 2 0 5 1 5 Ukrayna 3 1 2 0 4 3 5 Danimarka 2 1 1 0 3 1 4 Gürcistan 2 1 1 0 3 1 4 Arnavutluk 3 1 0 2 2 5 3 Yunanistan 3 0 2 1 2 3 2 Kazakistan 2 0 0 2 1 6 0 


</TEXT>
</DOC>
