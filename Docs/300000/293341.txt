<DOC>
<DOCNO> 293341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sondun24.html </URL>
<DATE> 2004/11/30/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Avusturya'dan Türkiye'ye AB çelmesi 
</HEADLINE>
<TEXT>

     Avusturya, 17 aralıkta yapılacak AB zirvesinde Türkiye ile ilgili yayınlanacak belgeye, 'tam üyelik' dışında ihtimallerin de konulmasını istedi. 
     Avusturya Başbakanı Wolfgang Schuessel, "Türkiye ilgili yayınlanacak olan belgeye 'müzakerelerin ucunun açık' ve 'hedefin çok seçenekli olduğu' yönünde bir açıklama konulması gerekir" dedi. 
     Schüssel, AB zirvesinden çıkacak sonuç bildirisinde, Türkiye ile üyelik müzakereleri sürecinin ucunun açık olduğunun en iyi şekilde ifade edilmesini istediklerini kaydetti. 
     
     Türkiye'ye 'Kıbrıs' şartı 

     AB dönem başkanlığını yürüten Hollanda tarafından hazırlanan ve dün kamuoyuna açıklanan taslak metinde de Türkiye'nin Güney Kıbrıs'ı fiilen tanıması öngörülmüştü. 
     Taslağın açıklanmasının ardından bir açıklama yapan Dışişleri Bakanı Abdullah Gül, 'bu tip taslakların sıkça hazırlanıp, değiştirildiğini ve taktik icabı olduğunu' söylemişti. 
     

     
</TEXT>
</DOC>
