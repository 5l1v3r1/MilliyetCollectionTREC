<DOC>
<DOCNO> 258058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/son/sonspo11.html </URL>
<DATE> 2004/07/25/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Alex bu akşam finale çıkıyor Brezilya-Arjantin 
</HEADLINE>
<TEXT>

     Alex'le finale çıkan Brezilya, bu akşam Copa America'da Arjantin'le kupa için kapışıyor. Saat 23.00'de başlayacak final maçında Fenerbahçeli taraftarların gözü yine her zaman ki gibi Alex'te olacak. 
     Peru'da düzenlenen Copa America'da son randevu bu akşam Brezilya-Arjantin. Uruguay'ı penaltılarla 5-3 yenerek finale yükselen Alex'li Brezilya, Kolombiya'yı 3-0'la geçerek finale adını yazdıran ezeli rakibi Arjantin'le şampiyon olmak için karşılaşacak. 
     Saat 23.00'de başlayacak şampiyonluk maçında Brezilya'nın en büyük kozu yine Alex olacak. Finali mtv yayınlıyor. 
     
     Özlem sona eriyor 

     Copa America'daki final maçının ardından Fenerbahçelilerin Alex özlemi de sona erecek. Alex, en geç 28 Temmuz Çarşamba günü İstanbul'a gelerek, takıma katılacak. 
     
     Daha önce nasıl oynadı 

     Yarı final maçında sahaya kaptan olarak çıkan ve 90 dakika forma giyen Alex, yaptığı güzel hareketlerle izleyenleri kendine hayran bıraktı. 
     Brezilya hücumlarında maestro görevini üstlenen Fenerbahçe'nin yeni transferi, takım oyununa olan yatkınlığı, isabet yüzdesi çok yüksek olan müthiş pasları ile maçı izlemek için uykusundan fedakarlık eden Fenerbahçeli taraftarların yüreğine su serpti. 
     Brezilyalı yıldız, takım savunmasına çok fazla yardım etmemekle birlikte, hücum bölgesinde ayağına topu her aldığında derinlemesine bir pasla rakip savunma için tehlike yarattı. 
     Korner ve frikikleri sert ve etkili kulanan Alex, geçen sene duran toplardan bol gol bulan Fenerbahçe'nin bu alandaki bir başka kozu olacak. 

     
</TEXT>
</DOC>
