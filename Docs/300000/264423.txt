<DOC>
<DOCNO> 264423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/soneko36.html </URL>
<DATE> 2004/08/18/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
MB İmalat sanayi fiyat artışının hız keseceği öngörülüyor... 
</HEADLINE>
<TEXT>

     Merkez Bankası, yılın ilk yarısında maliyetlerdeki artış nedeniyle hızlanan imalat sanayi fiyat artışlarının yılın geri kalan kısmında yavaşlama eğilimine gireceğinin öngörüldüğü bildirdi. 
     Merkez Bankası tarafından hazırlanan, Para Politikası Raporu yayımlandı. 
     Rapora göre, uygulanmakta olan ekonomik program çerçevesinde 2004 yılı ilk yarısındaki büyüme, üretim ve enflasyon verileri, son 2 yılda gerçekleşen yüksek büyüme-düşen enflasyon eğiliminin 2004 yılında da devam edeceğine işaret ediyor. 
     Yılın ikinci üç ayında TL'deki değer kaybının ve kamu fiyatlarındaki artışların yarattığı olumsuz maliyet gelişmelerine karşın, verimlilik artışının devam etmesiyle fiyatlar üzerindeki baskı sınırlı kaldı. 
     Birim işgücü maliyetlerindeki düşüş sürerken, özel tüketim harcamalarındaki artışın tüm tüketim kesimlerine yansımamış olması ve gelirler politikasının zorunlu tüketim mallarına olan talep sınırlaması da iç talepteki canlanmanın tüketici fiyatları üzerinde talep yönlü bir baskı oluşturmasını engelledi. 
     Rapora göre, yılın ilk yarısında maliyetlerdeki artış nedeniyle hızlanan imalat sanayi fiyat artışlarının yılın geri kalan kısmında yavaşlama eğilimine gireceği öngörülüyor. 

     
</TEXT>
</DOC>
