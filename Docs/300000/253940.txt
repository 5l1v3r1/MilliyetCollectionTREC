<DOC>
<DOCNO> 253940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sontur29.html </URL>
<DATE> 2004/07/08/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Katili, kanlı elbisesi ele verdi... 
</HEADLINE>
<TEXT>

     Bursa'da bir kadını boğazını keserek öldürdüğü bildirilen genci, üzerindeki kanlı elbise ile sokakta gören trafik polisi yakaladı. 
     AA muhabirinin aldığı bilgiye göre, S.B. 27 , iddiaya göre daha önce arkadaşlık ettiği ve bir süredir görüşmediği Meral Baysuz 47 ile barışmak için evine gitti. S.B., barışma teklifini geri çeviren Baysuz'u, boğazını keserek öldürdü. 
     Aşırı derecede alkollü olduğu bildirilen S.B. olaydan sonra kaçmaya çalışırken üzerindeki kanlı giysilerden şüphelenen bir trafik polisi tarafından yakalanıp karakola teslim edildi. 
     Cinayete kurban giden Meral Baysuz'un, olaydan yarım saat önce ''155 Polis İmdat''a telefon ederek, bir gencin kendisine tacizde bulunduğunu ihbar ettiği öne sürüldü. 
     S.B'nin, sorgulanmasının ardından adliyeye sevk edileceği bildirildi. 
     
</TEXT>
</DOC>
