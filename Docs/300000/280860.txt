<DOC>
<DOCNO> 280860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/guncel/agun.html </URL>
<DATE> 2004/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasak malzemeler Türk şirketlerden 
</HEADLINE>
<TEXT>


Milliyet'in ele geçirdiği CIA raporuna göre, çok sayıda Türk şirketi Saddam yönetimine BM'nin yasakladığı malzemelerden sattı. Ankara, rejime nakit ödeme yapılan 4 merkezden biriydi 

UTKU ÇAKIRÖZER, BARKIN ŞIK Ankara 

ABD Merkezi Haber Alma Örgütü CIA Başkanı'nın Özel Danışmanı Charles Duelfer başkanlığında hazırlanan "Duelfer Raporu"nda, gıda karşılığı petrol ticareti yapan firmalardan özel komisyon alan Saddam Hüseyin rejimine nakit ödeme yapılan merkezlerden birinin Ankara olduğu öne sürüldü. 
Milliyet'in ulaştığı raporda, ambargolar sırasında Irak halkının temel ihtiyaçlarının karşılanması gerekçesiyle BM tarafından başlatılan "Petrol Karşılığı Gıda - OFF" programının Saddam rejimi için "yasadışı gelir kapısı" haline getirildiği iddialarının ayrıntıları anlatıldı. 

Saddam'dan onay 
Rapora göre, 1996'dan Irak Savaşı'na dek süren program boyunca Saddam yönetimi, kendine yakın bulduğu ülke, şirket ve siyasetçileri petrol ticareti için yetkili kıldı ve tüm isimler Saddam'ın nihai onayıyla belirlendi. Saddam'ın verdiği "petrol senetleri"yle voucher gerçekleştirilen OFF kapsamındaki petrol ticaretinde şu gelişmeler yaşandı 
Petrol satışında izinlerin kimlere verileceği Irak büyükelçiliklerinde "ticari ataşe" adıyla görevli Irak istihbarat yetkilileri ve Saddam'ın yakınlarınca belirlendi. Son onayı Saddam verdi.Irak, petrolünü alıp satan yüzlerce yabancı şirketten 2000'den itibaren varil başına 10 - 25 cent ekstra ücret surcharge istedi. Böylece rejime 1 milyar 117 milyon varil petrolden 265.3 milyon dolar kayıtdışı gelir gitti.Komisyonu kabul edip ticareti sürdüren şirketler, para transferleri için Lübnan ve Suriye'deki Irak yönetimine ait özel banka hesaplarını ya da 4 ülkedeki Irak büyükelçiliklerini kullandı. Irak'ın Ankara Büyükelçiliği de Moskova, Hanoi Vietnam ve Cenevre'deki Irak misyonlarıyla birlikte nakit ödemelere ev sahipliği yaptı. 

Rapordaki 'Doğan' 
Raporda, ticareti sürdüren Türkler arasında "Lütfü Doğan" olarak adı geçen kişinin Türkiye'ye kayıtlı SETA şirketinin yanı sıra Panama'ya kayıtlı DEVON isimli paravan bir firma aracılığıyla 1 milyon varillik petrol ticareti gerçekleştirdiği iddiası da yer aldı. Bu kişinin, 1965-69 yılları arasında AP Konya Milletvekilliği yapan, İsmet İnönü'nün Arap ülkeleri nezdindeki temsilcisi "Lütfü Akdoğan" olduğu öne sürüldü. Akdoğan, ambargo altındaki Bağdat'a ilk uçağı kaldırmıştı. 

'Kimyasal'a şırınga 
Türk şirketlerinin de Irak'a askeri alanda kullanılabilecek yasak malzeme satışı yaptığı ileri sürülen raporda, Irak'ın Askeri Sanayileşme Komisyonu'nun, başta "Özgin Çinko, Bakır ve Metal Mamulleri İmalat Sanayi" olmak üzere bazı Türk şirketlerinden 28 milyon dolarlık alım yaptığı, Türk şirketlerinin, Irak Savunma Bakanlığı'na toplam 51.6 milyon dolarlık yasaklanmış malzeme sattığı, Sigma Gıda Sanayi Ticaret'in, 150 bin metre ateşe dayanıklı kumaşı Irak'a sağladığı, bir Türk şirketinin, Ağustos - Aralık 2002 döneminde Irak'a kimyasal silahlara karşı kullanılan atropin şırıngaları sattığı iddiaları yer aldı. 

Hangi şirketi ne kadar petrol aldı 

1996 - 2003 arasında uygulanan OFF programı kapsamında ticaret yapan Türk şirketleri, 2000'den sonra bu ülkeden toplam 55 milyon 975 bin varil petrol çekti. CIA raporuna göre, OFF kapsamında Türk şirketlerinin Irak'tan aldığı petrol miktarları şöyle 
ADI TOPLAM varil 2000 SONRASI 10 CENT DÖNEMİ varil TÜPRAŞ 87.200.000 23.000.000 ERDEM HOLDİNG 25.903.940 18.000.000 DELTA PETROL 19.308.955 6.500.000 TEKFIN 10.100.000 4.000.000 TOURAS 10.146.000 YOK LÜTFÜ DOĞAN SETA ve DEVON 4.801.775 2.975.000 MUHAMMET ASLAN EMİN DIŞ.TİC. 9.000.000 1.500.000 

'Para, Saddam'ın parası değil' 

Anadolu Ajansı, dün geçtiği haberde, "CIA raporunda Saddam Hüseyin'in parası olarak sözü edilen paranın, Irak eski yönetimi ile bir ilgisi bulunmadığı, Türk firmaları adına bloke edildiği öğrenildi" ifadesine yer verdi. Haberde, özetle şöyle denildi "Para, Türk firmalarının savaş öncesinde imzaladıkları ve büyük ölçüde sevkıyatlarını tamamladıkları kontratlar kapsamında firma adlarına bloke edilmiş. Paranın, sınır ticareti kapsamında, Türk firmalarının Irak'tan ihracat karşılığında alınan sınırlı miktardaki ham petrol bedeli olduğu öğrenildi. Bloke edilen bu paranın karşılığı olan malların sevkıyatlarının nasıl yapılacağı konusunda Irak yönetimiyle 2004 yılı mart ayında yeni bir anlaşma imzalandı." 

Akdoğan BM de çıkıp açıklamalı 

Listelerdeki "Lütfü Doğan" isminin kendisiyle alakası olmadığını kaydeden Lütfü Akdoğan, "Bir varil almış olsam kayıtlarda ismim olur. Akdoğan kelimesi var mı Yok. O Lütfü Doğan ben değilim. Ne Panama şirketi, ne diğer şirketi tanıyorum. Bizim devlet de, BM de çıkıp açıklamalı bunları" dedi. 1960'ların sonundan bu yana Iraklı yöneticilerle kişisel dostlukları olduğunu, devrik lider Saddam Hüseyin'le röportaj yaptığını anlatan, "Saddam'dan önceki lider Abdurrahman'la İstanbul'da tavla oynamışlığım vardır" diyen Akdoğan, ambargo altındaki Irak'a ilk uçağı kaldıran kişi olmaktan da gurur duyduğunu söyleyerek, "CIA'nin hangi raporu doğru çıkmış ki, bu doğru olsun" dedi. 


</TEXT>
</DOC>
