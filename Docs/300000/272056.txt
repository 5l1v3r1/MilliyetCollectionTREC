<DOC>
<DOCNO> 272056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sonspo17.html </URL>
<DATE> 2004/09/15/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Zehiroğlu Rehavete kapılmamamız gerekir... 
</HEADLINE>
<TEXT>

     Çaykur Rizespor Genel Kaptanı Yılmaz Zehiroğlu, alınan iyi sonuçlardan sonra rehavete kapılmamaları gerektiğini belirtti. 
     Zehiroğlu, ligin daha yeni başladığını kaydederek, ''İki-üç galibiyet almakla lig bitmiyor. Bunu sonuna kadar devam ettirmeliyiz. Bizim için küçük-büyük takım yok. Şu anda lider durumda olan takımla son sırada olan takım arasında bir fark yok'' dedi. 
     Her takıma karşı aynı ciddiyetle hazırlandıklarını vurgulayan Zehiroğlu, şöyle devam etti 
     ''Hiçbir zaman rakiplerimizi küçümsemiyoruz. Emin adımlarla yolumuza devam etme amacındayız. Her maçımız bizim için önemli. Pazar günü Kayserispor ile zorlu bir maç yapacağız. Amacımız bu maçtan da üç puan ile ayrılmak. Bunu başaracak güce sahibiz. İyi gidiyoruz. Futbolcularımız sahada bütün güçlerini ortaya koyuyorlar. Birlik beraberlik içerisindeyiz. İleriki haftalarda daha iyi olacağız. Bu sezon ligin üst sıralarında yer almak istiyoruz. Bunun için çalışmalarımızı sürdürüyoruz. Ama bütün bunlarla birlikte rehavete kapılmamamız gerekir.'' 
     
</TEXT>
</DOC>
