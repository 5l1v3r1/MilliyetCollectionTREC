<DOC>
<DOCNO> 270271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/spor/axspo05.html </URL>
<DATE> 2004/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şükür tribünde 
</HEADLINE>
<TEXT>


Milli Takımımız'ın en büyük gol silahı, sol arka adalesindeki çekme nedeniyle 18 kişilik kadroda yer almadı. Teknik Direktör Ersun Yanal, forvette Fatih-Gökdeniz ikilisiyle karşılaşmaya başladı 


Sahada çalıştı 
GÜRCİSTAN karşılaşmasının sonrasında sol arka adalesinde çekme bulunan ve oynayıp oynayamayacağı, son dakikaya kadar belirsizliğini koruyan Hakan Şükür, son anda tribüne çıktı. Golcünün kadro dışında kalması, gazetecilere dağıtılan listeden sonra ortaya çıktı. Buna karşın Hakan, maçın başlamasına bir saat kala sahaya çıkarak, takım arkadaşlarından ayrı olarak çalışması şaşkınlık yarattı. 

Tuncay yedekte 
HAKAN Şükür ile birlikte kaleci Ömer, Adem ve cezalı Hasan Şaş da maçı tribünden izledi. Gürcistan karşılaşmasından farklı bir 11'i sahaya süren Teknik Direktör Ersun Yanal, Hakan Şükür'ün yokluğunda forvetini Fatih Tekke - Gökdeniz ikilisinden oluşturdu. Sakatlığı nedeniyle geçen maçta görev yapamayan Servet ilk 11'de oynarken, Fenerbahçe'den takım arkadaşı Tuncay da yedeğe çekildi. 

Emre'den çağrı 

'Karşılığını verelim' 
AY - Yıldızlı ekibimizin yıldız oyuncusu Emre, kendilerine gösterilen yakınlıktan çok etkilendiklerini söyledi. Emre Belözoğlu, "Herkes bize dostça davrandı. Biz de onları aynı şekilde misafir etmeliyiz. Özellikle tribüne çıkan arkadaşlarımıza yakınlık gösterdiler. Hiçbir taşkınlık da olmadı. Bu bizi sevindirdi. Bir puan bizi mutlu etmedi. Ancak unutulmamalı ki neticede karşınızda bir Avrupa Şampiyonu var" dedi. 

Beraberlik üzdü 
NİHAT ise, bir puanla döndükleri için üzgün olduklarını söyledi. Başarılı oyuncu, "İyi mücadele ettik. Galibiyeti kaçırdık diyebiliriz. Yine de deplasmanda alınan bir puan çok önemli" ifadelerini kullandı. Ümit Özat da, "Bizi grupta rakiplerin alacağı puanlar ilgilendirmiyor. Önemli olan alacağımız puanlar. İyi oynadık ancak gol atamadık. Buna rağmen zorlu maratonda hedefe ulaşacağız" diye konuştu. 


</TEXT>
</DOC>
