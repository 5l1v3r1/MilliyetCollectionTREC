<DOC>
<DOCNO> 284665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sonspo26.html </URL>
<DATE> 2004/10/30/ </DATE>
<TIME> 22.09 </TIME>
<AUTHOR>  </AUTHOR>
<HEADLINE>
Gaziantepspor 0 - Çaykur Rizespor 1 ilk yarı skoru 
</HEADLINE>
<TEXT>

     Birinci Süper Futbol Ligi'nde Gaziantepspor ile Çaykur Rizespor arasında yapılan karşılaşma konuk ekip Çaykur Rizespor'un 1-0 üstünlüğü ile sona erdi. 
     Ligde 4 haftadır galibiyet alamayan Gaziantepspor'da teknik direktör Nurullah Sağlam, yedekte tuttuğu as oyuncularından Tarık Ettayeb ve Jaziriye ikinci yarıda şans vermesine rağmen yenilgiden kurtulamadı. 
     Karşılaşmanın ikinci yarısında daha etkili olan taraf Gaziantepspor, çok fazla gol pozisyonuna girmesine karşın bunları değerlendiremedi ve 25. dakikada konuk ekipten Cem Baki'nin attığı gole engel olamıyarak galibiyete olan hasretini bu haftada sürdürdü. 
     Konuk ekip Çaykur Rizespor ise oyunu ikinci yarıda da sahasında kabullenirken, kontraataklarla ekkili olmaya çalıştı ve ilk yarıda attığı golle zorlu deplasmandan 3 puanla ayrılmayı başardı. 
     
     İLK YARI 

     12. dakikada Bekir ara pasıyla Erdal Güneş'i topla buluşturdu. Ceza sahası içinde Erdal müsait pozisyonda olmasına rağmen topa dokunamayınca defans oyuncuları araya girdi. Defanstan seken topu kaleci Zdravkov kontrol etti. 
     25. dakikada ani gelişen atakta Zafer topu alıp şık hareketlerle Gaziantepspor oyuncularını geçti ve boş pozisyonda bulunan Cem Baki'ye uzattı. Cem Baki ceza sahası içinde rahat bir pozisyonda ayağının içiyle plase vurdu ve topu kalecinin solundan filelerle buluşturdu 1-0. 
     29. dakikada Serkan kaleyi cepheden gören uzak noktadan çok sert vurdu. Top yandan auta çıktı. 
     44. dakikada Fahri'nin sol kanattan topla buluşturduğu Serkan ceza sahasına girerken sert vurdu, top yandan auta çıktı. 
     Kalan dakikalarda tarafların çabaları sonuç getirmeyince ilk yarı rakip Çaykur Rizespor'un 1-0 üstünlüğüyle tamamlandı. 
     
     İKİNCİ YARI 

     54. dakikada, Devran topu Tarık Ettayeb'e uzattı, bu oyuncunun uzaktan sert şutunda top kalecide kaldı. 
     62. dakikada Tarık'ın ara pasında topla buluşan Erdal Güneş ceza sahasına girdi, kaleci ile karşı karşıya kaldı sert vuruşunda topu, kaleci Zdravkov güçlükle dışarı gönderdi. 
     66. dakika yine Tarık Ettayeb'ın ceza sahası içinde pasında topla buluşan Mehmet Polat, müsait pozisyonda topa vuramayınca defans oyuncuları topu uzaklaştırdı. 
     79. dakikada, Bekir'in soldan ortasında ceza sahasında topla buluşan Tarık Ettayeb, sol çaprazdan sert vurdu top az farkla auta gitti. 
     80. dakikada, Lazarov'un soldan ortasına ceza sahası içinde Gökhan Zan iyi yükselerek kafayla vurdu, top yandan auta çıktı. 
     KÜNYE 
     

GAZİANTEPSPOR 0 - ÇAYKUR RİZESPOR 1 Stat Kamil Ocak Hakemler Yunus Yıldırım xx, Sevdan Gümüşboğa xxx Ömer Altıntaş xx Gaziantepspor Kaya x, Mehmet Polat xx, Bülent xx, Bouazizi xx, Erdal x Güneş Dk. 73. Gökhan Zan x , Sedat x, Bekir xx, Şevki x Dk. 46. Tarık Ettayeb xx , Devran xx, Hasan Özer x Dk. 46. Jaziri x , Lazarov xx Çaykur Rizespor Zdravko xx, Fahri xx Dk. 69 Victoria x , Koray xx, Serkan xx, Cem Baki xx, Kürşat xx, Ünal xx, Ahmet Çağıran xxx, Gürol xx, Zafer xx Dk. 74. Seydihan x , Ahmet Salah xx Dk. 60 Evren x Gol Cem Baki Sarı Kartlar Dk. 87 Evren, Dk. 88 Kürşat Çaykur Rizespor , Dk. 90 Mehmet Polat Gaziantepspor      
</TEXT>
</DOC>
