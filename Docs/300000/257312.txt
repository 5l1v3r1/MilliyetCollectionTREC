<DOC>
<DOCNO> 257312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sondun30.html </URL>
<DATE> 2004/07/22/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Fransa, Irak'a asker göndermeye karşı 
</HEADLINE>
<TEXT>

     Fransa Savunma Bakanı Michele Alliot-Marie, Irak'a yeniden yapılandırma için bile olsa birlik göndermenin, ülkenin egemenliğine kavuşması hedefine aykırı olduğunu söyledi. 
     Komşuları Litvanya ve Estonya gibi Irak'a asker göndermiş olan Letonya'da bulunan Alliot-Marie, Fransa'nın koalisyona katılmayı reddettiğini hatırlattı, bununla birlikte Irak güvenlik güçlerini eğitmeye hazır olduklarını söyledi. 
     Fransız Bakan, ''Iraklıların egemenliklerine kavuştuğu hissine sahip olmalarını istiyorsak, o zaman, onların gözünde ülkelerinin işgalini simgeleyen yabancı üniformaları artık görmemeleri gerekir'' ifadesini kullandı. Alliot-Marie, ''Fransa'da ya da Irak'a komşu ülkelerde güvenlik güçlerini eğitmeye hazırız'' dedi. 
     
</TEXT>
</DOC>
