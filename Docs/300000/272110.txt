<DOC>
<DOCNO> 272110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sontur30.html </URL>
<DATE> 2004/09/15/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Anne babasını evden attı .. 
</HEADLINE>
<TEXT>

     Çorum'da, oğulları tarafından evden atıldıklarını iddia eden çift, Valilikten yardım istedi. 
     Vali Yardımcısı Mehmet Usta başkanlığında, Özel İdare Toplantı Salonu'nda yapılan Halk Günü'ne katılan Hüseyin 60 ve Şehriye Evci 59 , oğulları Mustafa Evci'nin 40 kendilerini evden attığını öne sürdüler. 
     Oğullarının SSK'dan aldıkları emekli maaşına da senet imzalatarak haciz koydurduğunu iddia eden Hüseyin Evci, ''Bizi Üçtutlar Mahallesi'ndeki evimizden attı. Evdeki bütün eşyaları sattı. Şu anda Üçtutlar Mahallesinde 100 milyon liraya tuttuğumuz kiralık bir evde oturuyoruz. Beni kandırarak senet imzalatmış. SSK'dan 300 milyon lira emekli maaşı alıyordum, maaşıma da haciz koydurmuş. Hiçbir gelirimiz yok. İki aydır kiramızı ödeyemedik. Maaşımı geri versinler, başka bir şey istemiyorum'' diye konuştu. 
     Vali Yardımcısı Mehmet Usta, çifte konunun araştırılacağını ve çözümü için kendilerine yardımcı olacaklarını söyledi. 
     
</TEXT>
</DOC>
