<DOC>
<DOCNO> 297014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/son/sondun36.html </URL>
<DATE> 2004/12/12/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Fransızların yüzde 32'si Türkiye'nin AB üyeliğine sıcak bakıyor 
</HEADLINE>
<TEXT>

     Fransa'da yayınlanan Le Figaro gazetesinin yarınki sayısında yer alan bir kamuoyu araştırması, Fransızların yüzde 32'sinin, Almanların yüzde 33'ünün, İspanyolların yüzde 65'inin, İtalyanların yüzde 49'unun ve İngilizlerin yüzde 41'inin, Türkiye'nin AB üyeliğine sıcak baktığını ortaya koydu. 
     Araştırmaya katılan Fransızların yüzde 67'si ve Almanların yüzde 55'i ise Türkiye'nin AB üyeliğine sıcak bakmıyor. 
     25 Kasım-3 Aralık arasında yapılan 4 bin 813 Avupalının katıldığı araştırmada, Türkiye'nin AB üyeliğine karşı olan Fransızların yüzde 39'u, Almanların yüzde 43'ü karşı olma sebeplerini Türkiye'de insan hakları ihlallerinin olması olarak belirtti. 
     Üyeliğe sıcak bakmayan Fransızların yüzde 34'ü ve Almanların yüzde 43'ü de karşı çıkma nedenlerini din ve kültür farkı olarak niteledi. 
     Türkiye'nin AB üyeliğine karşı çıkan Fransızların yüzde 25'inin Türkiye'nin Avrupa'da olmadığını düşündüğü, yüzde 21'inin Fransa'ya Türk göçmen akımından endişe duyduğu kaydedildi. 
     Üyeliğine sıcak bakmayan İtalyanların yüzde 24'ünün, İngilizlerin yüzde 30'unun, kültür ve din farkları, İspanyolların yüzde 18'inin insan hakları ve kadınların durumu nedeniyle üyeliğe karşı çıktığı belirtildi. 
     AB üyeliğine destek veren Fransızların yüzde 39'u Türkiye'nin Avrupa'ya girebilmek için çok çaba harcaması gerektiğini, Almanların yüzde 35'i zaten çok sayıda Türkün yabancı ülkelerde yaşadığını düşünüyor. 
     İspanyolların yüzde 38'i ve İtalyanların yüzde 33'ü de Türkiye'nin coğrafi olarak Avrupa'da olduğunu belirtti. 
     
</TEXT>
</DOC>
