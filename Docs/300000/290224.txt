<DOC>
<DOCNO> 290224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sontur11.html </URL>
<DATE> 2004/11/19/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
GP'nin dağıttığı 'ücretsiz konuşulan' Telsim hatlarına şok fatura 
</HEADLINE>
<TEXT>

     
     PAMUKOVA Sakarya , DHA 

     
GENÇ Parti GP Genel Başkanı Cem Uzan'ın çiftliğinin bulunduğu Sakarya'nın Pamukova İlçesi'nde yerel seçimler öncesi Genç Partili GP eski başkan Cevat Keser'e destek vermeleri amacıyla enaz 100 kişiye ücretsiz görüşme vaadiyle Telsim hattı dağıtıldığı ortaya çıktı. Telsim'in, Tasarruf Mevduatı Sigorta Fonu'na TMSF geçmesinin ardından borç çıkarılan birçok kişi hakkında icra takibi başlatıldı. 
     Bir bölümü belediye çalışanı olduğu belirtilen ve ücretsiz görüşülebileceği ileri sürülen Telsim hatlarından alanlar, bunlar için seçimin yapıldığı Mart ayından bu yana ücret ödemedi. GP adayı Cevat Keser'in seçimi kaybetmesi, daha sonra da Telsim'in TMSF'ye geçesiyle bu hatlara birikmiş borçlarla ilgili faturalar gönderilmeye başlandı. Birçok kişi aldıkları faturaların ardından gelen icra tebligatlarla şoke olurken, şu ana kadar yaklaşık 100 kişi hakkında icra takibi başlatıldı. İcra takibi sonucu mal beyanında bulunmayan 20 kişi de 10 gün hapis yattı. 
     Pamukova İlçesi Belediye Başkanı AKP'li Feridun Turan da, bedava görüşme yapılacağı öne sürülerek kendilerine verilen Telsim hattını kulananların bir bölümünün belediyede çalıştıklarını doğruladı. 
     Uzanlar, geçen yıllarda Pamukova'da yaklaşık bin kişiye ayrıca 100-125 milyon lira arasında para dağıtırken dağıtım işini de eski başkan Cevat Keser'in yaptığı öne sürüldü. 
     
</TEXT>
</DOC>
