<DOC>
<DOCNO> 297627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sonspo17.html </URL>
<DATE> 2004/12/14/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Konyaspor Fenerbahçe yenilmeyecek bir takım değil... 
</HEADLINE>
<TEXT>

     Ligde geçen hafta sonunda sahasında Ankaragücü'ne yenilen Konyaspor, İstanbul'da Fenerbahçe'den puan ya puanlar alarak moral kazanmak istiyor. 
     Kulüp genel sekreteri Sefa Ortaç, hafta sonunda yapılacak Fenerbahçe maçı hazırlıklarnın sürdüğünü bildirdi. 
     Lig lideri Fenerbahçe'nin bu yl Avrupa devlerinden puan almayı başaran güçlü bir ekip olduğunu dile getiren Ortaç, ancak sarı-lacivertlilerin, yenilmeyecek bir takım olmadığını savundu. 
     Futbolcuların antrenmanlardaki hırsının kendilerini mutlu ettiğini belirten Ortaç, ''Biz de Saffet Susiç ile daha güzel oynuyoruz. Ankaragücü maç dışında son 6 haftadır yenilmiyorduk. Geçen haftayı puansz kapatan 2 takımın maçında kazanan taraf olmayı istiyoruz. Fenerbahçe karşısında alacağımız puan ya da puanlar takımın moralini düzeltecek'' dedi. 
     Ortaç, bu hafta sözleşme imzaladıkları Ceyhun'un da takıma katıldığını hatırlatarak, ''Bundan sonra da takıma ciddi takviyeler düşünüyoruz. Ankaragücü maçına 4 yedekle çıktık. Sakatlar ve cezalılar yüzünden eksik çıkıyoruz. Ligin ikinci yarısında bambaşka bir Konyaspor olacak'' diye konuştu. 
     
</TEXT>
</DOC>
