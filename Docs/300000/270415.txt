<DOC>
<DOCNO> 270415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sonsiy01.html </URL>
<DATE> 2004/09/09/ </DATE>
<TIME> 00.10 </TIME>
<AUTHOR>  </AUTHOR>
<HEADLINE>
Zina yapanlara hapis cezası getirilecek... 
</HEADLINE>
<TEXT>

     AK Parti Merkez Yürütme Kurulu MYK toplantısında, TCK tasarısındaki zina düzenlemesinin, Anayasa Mahkemesi kararları doğrultusunda, kadın-erkek eşitliği temelinde, iki taraftan birinin şikayetine bağlı olması kararlaştırıldı. 
     Alınan bilgiye göre, AK Parti Genel Başkanı ve Başbakan Recep Tayyip Erdoğan başkanlığındaki MYK toplantısında, TBMM'nin olağanüstü toplantısında görüşülecek TCK Tasarısı'na son şekil verildi. 
     Toplantıda, TCK tasarısındaki zina düzenlemesinin, Anayasa Mahkemesi kararları doğrultusunda, kadın-erkek eşitliği temelinde, iki taraftan birinin şikayetine bağlı olmasının kararlaştırıldığı bildirildi. Ayrıca, zina yapanlara hapis cezası getirilmesinin öngörüldüğü belirtildi. 
     Öte yandan, toplantının ardından gazetecilere açıklama yapan AK Parti Grup Başkanvekili Haluk İpek, ''TCK Tasarısı devrim niteliğinde'' dedi. 
     İpek, şöyle konuştu 
     ''Şu an yürürlükte olan kanun, Mussolini dönemi anlayışına göre hazırlanmış, mal ile can arasındaki ayrımda malı önde tutan, insan haklarını göz ardı eden bir kanun. 14 Eylül'de görüşülecek TCK Tasarısı'nda ise insan hakları daha üstün tutuluyor. Bilişim suçları ve çocuk pornosu ile ilgili suçlarda yeni düzenlemeler yapılıyor. Tasarı'nın gündeme getirilmesi gereken çok güzel yanları olmasına rağmen, basın sadece zina konusu üzerinde durdu.'' 
     
</TEXT>
</DOC>
