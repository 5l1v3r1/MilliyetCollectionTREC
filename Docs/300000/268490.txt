<DOC>
<DOCNO> 268490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sonspo04.html </URL>
<DATE> 2004/09/02/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Wayne Rooney hakkında her şey... 
</HEADLINE>
<TEXT>

     24 Ekim 1985'te Liverpool'da doğdu. 1.81 boyunda ve 70 kilo. 15 kez 
     İngiltere Milli Takımı'nda oynarken, adalılar için yedi gol kaydetti. 
     Wayne, Doğu Liverpool'daki Croxteth semtindeki bir evde büyüdü. Yerli halk, diğerlerinden hiçbir farkı olmamasına karşın Rooney ailesinin evine 'Büyük beyaz ev' der. 
     Wayne'in Croxteth'teki eski evi şu an boş, ancak oraya gittiğinizde pencerelerden birine kazınmış 'WR, Rooney E.F.C' yazısını h l görebilirsiniz. Rooney küçük bir çocukken bile fanatik bir Everton taraftarıydı. 
     Genç futbolcu, akademideyken o kadar iyiydi ki, genç takıma bile gönderilmeden doğrudan Everton'ın Premier Lig kadrosuna alındı. 
     Premier Lig'deki ilk milli maçını 16 yaşındayken Tottenham'a karşı oynadı. Beş gün sonra, 17. yaşını kutlarken Arsenal'a inanılmaz bir son dakika golü attı. 
     17 yaşına basmadan ve profesyonel bir sözleşme imzalamaya izni olmadan önce Rooney, Everton'da haftalık 100 pound kazanıyordu. 
     Everton'da rekor üstüne rekor kırdı Everton'da gol atan en genç oyuncu, en genç milli oyuncu, İngiltere adına gol atan en genç futbolcuydu. Avrupa şampiyonalarında gol atan en genç oyuncu unvanına da sahipti, ta ki İsviçre'den Johann Vonlaten bu rekoru eline geçirene kadar. 
     Geçen yıl Everton'da attığı gol sayısından daha fazla sarı kart gördü. 
     Ancak agresiflik Wayne'in oyun stilinde var zaten. 
     Savunmacılar dikkat 
     Savunma oyuncularına kötü bir haber daha Wayne'in 11 yaşındaki erkek kardeşi John da Everton'ın transfer listesinde 
     Wayne gelecek yıl çocukluk aşkı Colleen McCloughlin ile hayatını birleştirecek. Hatta nişanlısına elmas bir yüzük bile aldı, ancak Colleen'in bir tartışma sırasında yüzüğü parka fırlattığı h l hatıralarda. 
     
</TEXT>
</DOC>
