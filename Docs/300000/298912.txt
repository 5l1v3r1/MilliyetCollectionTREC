<DOC>
<DOCNO> 298912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sonsiy09.html </URL>
<DATE> 2004/12/19/ </DATE>
<TIME> 19.19 </TIME>
<AUTHOR>  </AUTHOR>
<HEADLINE>
Başbakan Erdoğan emniyet genel müdürlüğüne başsağlığı mesajı çekti 
</HEADLINE>
<TEXT>

     Başbakan Recep Tayyip Erdoğan, Irak'ta 5 Türk güvenlik görevlisinin şehit edilmesi nedeniyle Emniyet Genel Müdürü Gökhan Aydıner'e başsağlığı telgrafı gönderdi. 
     Başbakanlık Basın Merkezi'nden yapılan yazılı açıklamaya göre, Başbakan Erdoğan, telgrafta şunları kaydetti 
     ''Bağdat Büyükelçiliğimizde görevlendirilmeleri dolayısıyla Irak'a giden güvenlik görevlilerimize karşı düzenlenen saldırı sonucunda Başkomiser Nihat Akbaş, Komiser Bilal Ülgen ile polis memurları Süleyman Karahasanoğlu, Bülent Kıranşal ve Adem Çiçek'in şehit olması, polis memuru Sadettin Keçe'nin yaralanmasından büyük üzüntü duydum. Emniyet teşkilatı mensuplarımıza karşı girişilen bu hain saldırıyı şiddetle kınıyorum. 
     Şehitlerimize Allah'tan rahmet, size, ailelerine ve Emniyet teşkilatımıza başsağlığı, yaralı polis memurumuza da acil şifalar diliyorum.'' 
     
</TEXT>
</DOC>
