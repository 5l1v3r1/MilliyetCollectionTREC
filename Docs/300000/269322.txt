<DOC>
<DOCNO> 269322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/siyaset/siy01.html </URL>
<DATE> 2004/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan'a 'eşsiz' davet 
</HEADLINE>
<TEXT>


Oğlunu 11 Eylül'de Çankaya Köşkü'nde evlendirecek olan Cumhurbaşkanı'nın, türban ve "kamusal alan" hassasiyeti nedeniyle Erdoğan'ı eşsiz davet etmesi bekleniyor 

Ezelhan Üstünkaya - Ankara 


Cumhurbaşkanı Ahmet Necdet Sezer'in, kamuoyunda özel hayatıyla yer almak istememesi konusundaki hassasiyeti, oğlu Levent Sezer'in 11 Eylül Cumartesi günü gerçekleşecek nik h törenine de yansıdı. Cumhurbaşkanı'nın, otel ya da büyük bir salonda gerçekleşecek "gösterişli" bir düğün istememesi nedeniyle nikahın Çankaya Köşkü'nde "aile içi ve sade" şekilde yapılması kararlaştırıldı. 
Sezer'in "mütevazı" yönü davetli listesine de yansıdı. Liste "dar atılımlı" tutulurken, nikah törenine, aile, yakın akrabalarla gelin Evren Altunay ve damat Levent Sezer'in çok yakın arkadaşları davet edildi. 

Köşk 'kamusal alan' 
Sezer, devlet protokolünden bazı isimleri de nik h törenine davet edecek. Cumhurbaşkanı'nın bu çerçevede annesi Hatice Sezer'in cenaze törenine katılan Başbakan Recep Tayyip Erdoğan'ı da düğüne davet etmesi bekleniyor. 
Törenin, Çankaya Köşkü'nde gerçekleşecek olması nedeniyle Erdoğan'a yapacağı davetin eşli mi, eşsiz mi olacağı da merak konusu oldu. Alınan bilgiye göre, Cumhurbaşkanı'nın, türban konusunda kamuoyunda bilinen "hassasiyeti" ve kamusal alan tartışmaları nedeniyle Başbakan'ı "devlet protokolüne uygun" şekilde eşsiz davet etmesi bekleniyor. 
Sezer'in oğlunun nik hında da "türban konusundaki hassasiyetini" koruması, kamusal alan tartışmalarını yeniden gündeme getirdi. Kamusal alan tartışması ilk kez TBMM Başkanı Bülent Arınç'ın Cumhurbaşkanı Sezer ve eşi Semra Sezer'i uğurlama törenine eşi Münevver Arınç'ı da getirmesi ile başlamıştı. Havaalanındaki uğurlama töreni sonrası başlayan tartışma daha sonra devletin zirvesinde gerçekleşen bütün davet ve resepsiyonlara da yansımıştı. 
Sezer, Çankaya Köşkü'nde yapılan tüm resmi yemek ve davetlere eşi kapalı olan hükümet üyelerini "eşsiz" davet etmişti. 

'Köşk'te düğün mutluluk verici' 

GÜNSELİ ÖNAL Ankara 

Cumurbaşkanı Sezer'in oğlunun düğününü Çankaya Köşkü'nde yapacak olması AKP'li milletvekillerini mutlu etti. CHP Konya milletvekili Atilla Kart ise, Köşk'te nik ha karşı çıktı. Milletvekillerinin yorumları şöyle 
Ziyattin Yağcı AKP-Adana Cumhurbaşkanımız halka karışmayı çok fazla sevmiyor... Cumhurbaşkanı'nın evi Çankaya Köşkü'dür. Oğlunu orada evlendirmesi normal. 
Ersönmez Yarbay AKP-Ankara Bence bir sakıncası yok. Köşk Cumhurbaşkanı'nın hizmetine tahsis edilmiştir. İster düğün yapar, ister misafirlerini kabul eder. 
Turhan Çömez AKP-Balıkesir Cumuhurbaşkanlığı Köşkü hem ülkenin temsil edildiği yerdir, hem de cumhurbaşkanının görev süresince konut edindiği mek ndır. Oğlunun düğününü orada yapması son derece doğal ve mutluluk verici. Cumhurbaşkanı ve başbakan gibi kişiler ülkelerin yönetiminin sembolüdür. 
Atilla Kart CHP - Konya Nikah veya düğünün Cumhurbaşkanlığı Köşkü'nde olmasının mekan olarak uygun olmadığını düşünüyorum. Kamu imk nının bu şekilde kullanılmasını doğru bulmuyorum... Kamu bütçesine herhangi bir külfet gelip gelmemesi çok önemli. 
Muharrem Kılıç CHP - Malatya Cumhurbaşkanı orada ikamet ettiğine göre yakınlarını çağırıp nik h veya düğün yapmasında anormal bir durum görmüyorum. 


</TEXT>
</DOC>
