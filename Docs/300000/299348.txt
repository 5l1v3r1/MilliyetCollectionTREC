<DOC>
<DOCNO> 299348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/magazin/amag.html </URL>
<DATE> 2004/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekmek arası klip 
</HEADLINE>
<TEXT>


Televizyonlarda klibini yayımlatamayan şarkıcılara da çıkış yolu bulundu. Taksim Bambi büfelerine konan ekranlar, yeni şarkıcıların umudu oldu 

Birsen Altuntaş 

İstanbul Taksim'deki Bambi büfelerinin sahibi Fatih Güner ile Net Reklamcılık'ın sahibi Mustafa Topaloğlu, kliplerini müzik kanallarında yayımlatamayan şarkıcılara yeni bir imk n sundu. Taksim Meydanı'ndaki 5 Bambi büfeye kurulan 8 plazma ekranda, gün boyu kliplerini yayımlatamayan şarkıcıların klipleri dönüyor. 
Güner, "40 bin dolara yaklaşık 56 milyar lira büfelere plazma televizyonlar yerleştirdik. Bilgisayara bağlı olan DVD'den televizyonlara görüntü gönderiyoruz. Ayda 200 dolar yaklaşık 280 milyon lira veren herkes, kliplerini büfelerde yayımlatabiliyor" dedi. 

Televizyonlar pahalı 
Müzik yapımcılığı yaptığı dönemde yaşadığı zorluklardan sonra bu fikri bulduğunu belirten Topaloğlu da, "Şarkıcı Mustafa Topaloğlu'nun yeğeniyim. Albümü yapmak yetmiyor, albümün dağıtımı klibini yayımlatmak ayrı bir dert. Bugün Kral TV'de klip yayımlatmak 50 bin dolar, Top 20'ye girmek 30 bin dolar, Flash TV'de 4 kez klip yayımlatmak ise 10 - 15 bin dolar arasında. Bu sistemle aylık 200 dolar yeterli. Bir de müşteriler arasında da anketler yapıp Bambi Top 20'sini belirleyeceğiz" diye konuştu. 
Klipleri yayımlanan şarkıcıların albümleri de büfelerin hemen yanındaki Bambi Kuruyemişçisi'nde satılıyor. 


</TEXT>
</DOC>
