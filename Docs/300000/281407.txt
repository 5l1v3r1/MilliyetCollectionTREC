<DOC>
<DOCNO> 281407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/magazin/amag.html </URL>
<DATE> 2004/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülşen'e iki 'Of' yetti 
</HEADLINE>
<TEXT>


DENİZ ALTUNTAŞ 

Gülşen, yeni albümü 'Of Of'la yine zirvede. Albüme adını veren Nazan Öncel imzalı 'Of Of' adlı şarkısıyla listelerde ilk sıraya yerleşen Gülşen, "Şarkının gücüne çok inandık. Bu kadar ilgi çekeceğini biliyordum. Çok kısa sürede beklediğimizden çok daha fazla ilgiyle karşılaştık. İş hayatımın en güzel günlerini yaşıyorum" dedi. 

Nez'le TV'de 
Şarkı için Nazan Öncel'e minnettar olduğunu vurgulayan Gülşen, "İyi bir albüm oldu. Albümdeki diğer şarkıların da çok öne çıkacağına inanıyorum. Öncel'in şarkısıyla çıkış yaptık, çok da doğru yaptık. Her yerde 'Of Of' çalıyor. Çok güzel bir duygu. Bundan daha güzel bir mutluluk olamaz. Bu albüm için çok uğraştım. Karşılığını bu şekilde almam beni çok mutlu ediyor" diye konuştu. 
Ramazan Bayramı'ndan sonra Nez'le birlikte Star TV'de talk show yapacaklarını açıklayan Gülşen, "Nez'le yeni tanıştık. Çok iyi anlaşıyoruz. Çok güzel bir program yapacağımıza inanıyorum" şeklinde konuştu. 




</TEXT>
</DOC>
