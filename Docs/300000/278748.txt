<DOC>
<DOCNO> 278748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/son/sontur13.html </URL>
<DATE> 2004/10/09/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Batman'da gaz sızıntısı... 
</HEADLINE>
<TEXT>

     Şirinevler Mahallesi 1512. Sokak'ta kanalizasyon şebekesinde 9 bin 999 oranından PPM gazı ve benzin sızıntısı tespit edildi. 
     Batman Teknik Eğitim Fakültesi Dekan Yardımcısı Yrd. Doç. Dr. Hasan Bayındır yaptığı açıklamada, küçük bir kıvılcımın büyük patlamaya neden olabileceğini söyledi. 
     Şirinevler Mahallesi 1512. Sokak içerisinde oturan bir ailenin yoğun gaz ve benzin kokusu nedeniyle evlerini terk etmesi nedeniyle gidip ölçüm aldıklarını ifade eden bayındır, şunları söyledi 
     ''Evin hemen girişinde kanalizasyon kapağı vardı. Aldığımız ölçümler oldukça yüksekti. Maksimum ''Hidrokarbonun 20 olması gerekirken 9 bin 999 çıktı. O da o sokaktaki kanalizasyon şebekesinde bir gaz birikimi olduğunu gösteriyor. Bu gazı LPG, benzin ve metan formlarında ele aldık. Genelde değerler birbirlerine yakın çıktı. Bazen cihazda durma noktasına gelen kısımlara da rastladık. Oldukça yüksek bir değer. Herhangi bir kıvılcım çakıldığında orada büyük bir patlamanın olabileceğini vurguladık. Daha önce açtığımız kuyularda petrol kalıntılarına rastlamıştık. Burada ise konu biraz daha farklı, gaz birikmesi ve gaz yoğunlaşması var. Çevrede de tanker yıkama yeri olduğunu söylediler. Batman Valiliği'nce bir talimat verildi. Belediye şu anda araştırma yapıyor. Sonuçlar bize gelecek. Bu sıkıntı yer altı suyundan kaynaklanıyorsa tehlikenin boyutunun büyük olduğunu gösterir. 1-2 gün içerisinde konu ile ilgili bilgiler netleşir.'' 
     
</TEXT>
</DOC>
