<DOC>
<DOCNO> 251406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/sondun33.html </URL>
<DATE> 2004/06/28/ </DATE>
<TIME> 18.54 </TIME>
<AUTHOR>  </AUTHOR>
<HEADLINE>
İsrail'in füze saldırısında 3 yaşında bir çocuk öldü... 
</HEADLINE>
<TEXT>

     Filistinlilerin sabah saatlerinde Gazze Şeridi yakınlarındaki bir İsrail yerleşim bölgesine düzenlediği roket saldırısında yaralanan 3 yaşındaki İsrailli çocuğun öldüğü bildirildi. 
     Hamas'ın sorumluluğunu üstlendiği saldırıda, Gazze Şeridi'nden atılan roketlerden birisi İsrail Başbakanı Ariel Şaron'un özel çiftliğine 1 kilometre uzaklıktaki Sderot kasabasında bulunan iki çocuk yuvasının arasındaki caddeye düşmüştü. 
     Çocukların yuvaya bırakıldığı dakikalarda meydana gelen patlamada 50 yaşındaki 1 İsrailli öldürülmüş, 3 yaşındaki Afik Zahavi'nin yanı sıra aralarında çocuğun annesinin de bulunduğu 7 kişi yaralanmıştı. 
     Filistinlilerin fırlattığı roketlerden 1'inin küçük bir alışveriş bölgesine, 2'sinin de kasabanın dış mahallelerinden birine düştüğü, olaylarda ölen ya da yaralanan bulunmadığı belirtildi. 
     
</TEXT>
</DOC>
