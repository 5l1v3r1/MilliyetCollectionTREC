<DOC>
<DOCNO> 260604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sontur27.html </URL>
<DATE> 2004/08/04/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
100 milyon lira için taksicinin boğazını kesti .. 
</HEADLINE>
<TEXT>

     Antalya'nın Alanya İlçesi'nde bir kişi, müşteri olarak bindiği taksinin şoförünün boğazını kesip, üzerinde bulunan 100 milyon lirayı alarak kaçtı. 
     Alınan bilgiye göre, kimliği belirlenemeyen 25-30 yaşlarındaki bir kişi, Can Taksi durağına gelerek Mustafa Şen 55 adlı taksiciye, Terminal Karakolu'na gitmek istediğini söyledi ve araca bindi. Bu kişi çevre yoluna geldiklerinde, üzerinde bulunan 100 milyon lirayı aldığı taksicinin boğazını bıçakla keserek, kaçtı. 
     Olaydan sonra boğazı kesilmiş halde taksi durağına dönen Mustafa Şen, arkadaşları tarafından kaldırıldığı Başkent Üniversitesi Alanya Hastanesi'nde ameliyat edildi. 
     Edinilen bilgiye göre Mustafa Şen, hastane polisine verdiği ifadede şunları söyledi 
     ''Taksiye binen kişi kendisini Terminal Polis Karakolu'na götürmemi istedi. Karakola vardığımızda ise vazgeçtiğini, Emniyet Müdürlüğü'ne gitmek istediğini söyledi. Emniyet Müdürlüğü'ne gitmek için çevre yoluna çıktığım sırada arkada oturan bu kişi kafama ve yüzüme yumruk vurmaya başladı. Ne olduğunu anlayamadan cebinden çıkardığı bir bıçağı boğazıma dayadı ve cebimdeki tüm parayı istedi. Ben de üzerimde bulunan 100 milyon lirayı verdim. Parayı alıp giderken kurtulduğumu düşünmüştüm. Birden bire geri dönerek elindeki bıçakla boynumu kesti. Can havliyle aracımı sürerek durağa kadar vardım ve yarı baygın vaziyette arkadaşlarıma, Ben ölüyorum. Hastaneye götürün diyebildim. Sonra kendimi hastanede buldum.'' Hastane yetkilileri, Mustafa Şen'in, boğazındaki kesiğin bir santimetre derinliğinde ve 10 santimetre uzunluğunda olduğunu, yaralının hayati tehlikesinin bulunmadığını bildirdiler. 
     Öte yandan, polis, olayın failini bulabilmek çalışma başlattı. 

     
</TEXT>
</DOC>
