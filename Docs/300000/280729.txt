<DOC>
<DOCNO> 280729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sonspo06.html </URL>
<DATE> 2005/03/15/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Efes Pilsen, Avrupa'da 326. maçına çıkıyor... 
</HEADLINE>
<TEXT>

     Basketbolda ULEB Erkekler Avrupa Ligi 2. tur G Grubu 4. maçında deplasmanda Polonya'nın Prokom Trefl Sopot takımıyla karşılaşacak olan Efes Pilsen, Avrupa'da 326. maçına çıkıyor. 
     Lacivert-beyazlılar, Avrupa kupalarında bugüne dek yaptıkları 325 maçın 207'sinı kazanırken, 118 maçta salondan yenilgiyle ayrıldı. 
     Antrenör Oktay Mahmuti ise Efes Pilsen'in başında çıktığı 90 maçta 61 galibiyet ve 29 yenilgi aldı. 
     
     POLONYA TAKIMLARIYLA MAÇLARI 
     Efes Pilsen'in, Avrupa kupalarında Polonya takımlarına karşı büyük üstünlüğü bulunuyor. 
     Türk ekibi, Polonya ekipleriyle yaptığı 7 maçın 6'sını kazanırken, yalnızca 1 maçı yitirdi. 
     Lacivert-beyazlılar, bu sezon Prokom Trefl Sopot ile yaptığı 3 maçı da kazandı. 
     1. turda da aynı grupta yer aldığı Polonya ekibini deplasmandaki ilk maçta 73-67 yenen Efes Pilsen, İstanbul'da da rakibini 78-65 mağlup etmişti. 2. turda Abdi İpekçi Spor Salonu'nda yapılan ilk maç da 86-62 lacivert-beyazlıların üstünlüğüyle sonuçlandı. 
     
</TEXT>
</DOC>
