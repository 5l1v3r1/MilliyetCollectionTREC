<DOC>
<DOCNO> 280174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sonyas21.html </URL>
<DATE> 2004/10/14/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Rahip adaylarına eşcinsellik testi 
</HEADLINE>
<TEXT>

     Yunan Rahipleri Kutsal Birliği İSKE , rahip adaylarına eşcinsellik testi yapılmasını önerdi. 
     İSKE Sözcülüğü tarafından yapılan açıklamada, rahip adaylarının hormon düzeylerinin kontrol edilmesi dahil, eşcinsel olmadıklarını teyit edecek fiziksel ve psikolojik testlerden geçmeleri önerisinin, ''Tatsız durumlardan'' sakınmak amacıyla önerildiği vurgulandı. 
     Yunan basını, İSKE'nin kimliğini belirtmediği bir sözcüsünün, Kilise'nin evlilik öncesi cinsel ilişkiye izin vermemesinin papazların ''Uygun olmayan evlilikler yapmasına'' neden olduğu eleştirisini getirdiğini yazdı. 
     Ortodoks Hıristiyan Kilisesi, papazların evlilik yapmasına izin veriyor, ancak evli papazlar Kilise hiyerarşisinde yükselemiyor. 
     
</TEXT>
</DOC>
