<DOC>
<DOCNO> 290352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/spor/spo03.html </URL>
<DATE> 2004/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gallardo'da geri sayım 
</HEADLINE>
<TEXT>


Galatasaray Yönetimi, Arjantinli yıldızın sakatlığıyla ilgili bilgi toplamaya başladı. Gallardo ise Ocak ayında İstanbul'a gelebileceğini açıklayarak, yeşil ışık yaktı 

MEHMET ÇİFTÇİ 


Sıcak gelişmeler 
GALATASARAY'DA 10 numara arayışlarında ibre, sezon başında olduğu gibi yine Arjantinli oyuncu Gallardo'ya döndü. Sarı - Kırmızılı yöneticilerin, yıldız futbolcunun sakatlığıyla ilgili detaylı araştırmalar yaptığı öğrenilirken, Gallardo'da Türkiye'ye transfer olabileceğini açıkladı. Arjantinli futbolcu, Galatasaray'a mesaj göndererek, "Sakatlığım tamamen geçti. Eski günlerime döndüm. Ocak ayında görüşmeye hazırım" dedi. 

'Belki isterler' 
SON dönemde Galatasaraylı yöneticilerle hiçbir temasının olmadığını açıklayan Gallardo, "Beni tekrar isterler mi bilmiyorum" dedi. Tecrübeli futbolcu şunları söyledi "Galatasaray'ın Avrupa'da önemli bir geçmişi var. Menajerime bu takıma her zaman gitmek istediğimi söyledim. Ancak tek sorun kulübüm. Eğer onları ikna ederlerse gelmem kolaylaşır. Benim açımdan bu transferi olumsuz görmemi gerektirecek bir sebep yok." 

Hasan yok Song belki 

GALATASARAY'DA bugünkü Malatyaspor maçı öncesi sakatlık krizi gündeme geldi. Adalesindeki sorun nedeniyle A Milli Takım'ın Ukrayna ile oynadığı maçta forma giymeyen Hasan Şaş'ın bugün de takımdaki yerini alamayacağı açıklandı. Kamerun Milli Takımı'ndan sakat dönen Song'un durumu ise maç saatinde belli olacak. Hagi, 18 kişilik maç kadrosunda Conceiçao'nun yerine Cafercan'a yer verdi. 

'Hedef galibiyet' 

MALATYASPOR, İstanbul'da Galatasaray'a çelme takmanın planlarını yapıyor. Teknik Direktör Aykut Kocaman, "Son haftalarda istenen seviyede oynamaya başladık. Sahaya üç puan için çıkacağız. Galatasaray, geçen hafta Diyarbakırspor'a mağlup oldu. Bu maç onlar için de önemli. Futbolcularıma güvenim tam" ifadelerini kullandı. Sakat ve cezalı futbolcusu olmayan Malatyaspor maçı son çalışmasını dün Fulya Tesisleri'nde yaptı. 

Rumenler'in iddiası 

BÜNYAMİN OSMAN 

ERMENİSTAN beraberliği, Romanya Milli Takımı'nı karıştırdı. Teknik Direktör Angel Iordanescu'nun koltuğu sallantıya girerken, Futbol Federasyonu Başkanı Mircea Sandu'nun kan değişimi için harekete geçtiği belirtildi. Rumen gazeteleri, Lucescu'nun Milli Takım'ın başına geçmeyi kabul etmemesi üzerine gündeme Hagi, Piturca, Petrescu ve Boloni'nin isimlerinin geldiğini yazdı. 

Hagi'den güvence 

'Kendimize geldik' 
SARI - Kırmızılı takımın teknik patronu Hagi, Malatyaspor maçı öncesinde basın toplantısı düzenleyip, takımın son durumunu değerlendirdi. Rumen çalıştırıcı, lige verilen aranın takıma iyi geldiğini belirtip, "Diyarbakırspor yenilgisini unutmamız gerekiyor. Hedefimiz iyi futbol ve 3 puan. Rakip için önlem alacağız. Ancak en önemli şey bizim sergileyeceğimiz futbol" dedi. 

Zafer'in şanssızlığı 
HAGİ, genç oyuncularından Zafer'in, son idmanda bileğinden sakatlandığı için maç kadrosuna alınmayacağını açıkladı. Genç teknik adam, "Galatasaray için çok entresan bir oyuncu keşfettik. Yazık oldu. Üç hafta sahalara dönemeyecek" dedi. Hagi, Ukrayna yenilgisinin ardından A Milli Takımımız'ın gruptan çıkma şansını ateşe attığına da dikkat çekti. 


</TEXT>
</DOC>
