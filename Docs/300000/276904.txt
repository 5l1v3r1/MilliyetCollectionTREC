<DOC>
<DOCNO> 276904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/yazar/guclu.html </URL>
<DATE> 2004/10/03/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Başbakan Erdoğan, bu kez nal topluyor 
</HEADLINE>
<TEXT>


Medya kuruluşlarından önemli bir bölümünün de bulunduğu Bağcılar'da 30 bini aşkın okuma yazma bilmeyen var. Sınıf mevcutları 80'in üzerinde. Okuma çağında olup da okula gidemeyen binlerce çocuk var... 
Bağcılar, İstanbul'un en fazla göç alan ilçelerinden. Nüfusu 600 bin civarında. Çoğu mahallesi, Güneydoğu'nun en yoksul illerinden farksız. Ama bazı bölgeleri de, modern bir kent görünümünde. Belediye başkanlığını 4 dönemdir AKP'li Av. Feyzullah Kıyıklık yapıyor. 
Önceki gece, Bağcılar Kültür Merkezi'nde 24'üncüsü gerçekleşen istişare toplantısının konuğuyduk. Eğitim konuşuldu. Halktan ve sivil toplum örgütlerinden de yüzlerce konuk vardı. Yarısı kadındı. Yarıdan fazlası türbanlıydı. Ama haremlik selamlık değildi... 
Başkan Kıyıklık, çok iddialı bir söylemde bulundu. "Bir yıl içinde okuma yazma sorununu, 2 yıl içinde de okul binası sorununu çözerim. Yeter ki engel olunmasın, yerel yönetimler yasası değiştirilerek önümdeki engeller kaldırılsın" dedi. 
Başkan için Bağcılar'ın en önemli sorunu eğitim. Bu sorunun kangrene dönüşmeden çözülmesi gerekiyor. 
"Hükümet, istediği yasayı çıkarıyor. Sizlerin eğitime katkıda bulunmanızı engelleyen yasaları da değiştirsin. Kim buna karşı çıkar ki " deyince Çankaya Partisi cevabını verdi. Ama fazla inandırıcı olmadı. 
Başbakan Erdoğan, belediye başkanlığı döneminde, on binlerce öğrenciye burs verdi diye hakkında onlarca dava açıldı da ne oldu Dava açanlar sandığa gömüldü, burs verenler en tepe noktalara tırmandı. 
Görünen o ki, koltuğa oturunca Başbakan Erdoğan da öğrencileri, gençleri, eğitimi çok çabuk unuttu. 
Eğitim, neredeyse gündeminde hiç yok. Göstermelik bir iki kampanya o kadar. 
Geçenlerde İstanbul Valisi Muammer Güler, "Okul yapmak istiyorum ama ihale yasası elimi kolumu bağlıyor" demişti. Bakan Hüseyin Çelik'e durumu iletince, o da mevcut ihale yasasının kendilerine çok zaman kaybettirdiğini söylemişti. Bağcılar Belediye Başkanı da benzer şik yetlerde bulunuyor. Peki bunu sağlayacak olan iktidar hangi partiden Aynı partiden. Ama belli ki tabandaki bu çığlıkları, AB sarhoşluğu içindeki yöneticilerine pek duyuramıyorlar. 
Pırlanta, elmas ve diğer değerli taşlardaki KDV oranını yüzde sıfıra indiren hükümet, eğitimden h l yüklüce KDV alıyor. Okul kantinlerinde yenen tost ile Laila'daki yemeğin KDV'si aynı 
Özel okullarda çocuğunu okutan cezalandırılıyor. Trilyoner, okul yaptırdığında vergi muafiyeti getiriliyor ama bir veli dişinden tırnağından artırdığını, çocuğu daha iyi koşullarda okusun diye harcadığında vergi muafiyeti yok. 
AKP, tek başına iktidarın avantajlarını iyi değerlendirdiği takdirde, eğitim sorunlarının tamamını çözebilir. Bağcılar Belediye Başkanı gibi bunu çözmeye aday kurmayları da var. 
YÖK sorununu, üniversiteye girişi, eğitimin vergi yükünden kurtarılmasını, yerel yönetimlerin önünün açılmasını bir türlü çözemedi. Çözebileceğine yönelik en ufak bir işaret de yok. Bu durum, kendisine puan kaybettiriyor. Ama farkında değil. 
Kıyıklık, öküzün altında buzağı arayanlara yönelik olarak da, "Biz sadece okulu yaparız, çevresini güzelleştiririz. Eğitim bizim işimiz değil" yanıtını veriyor. 
Yapar mı, yapmaz mı Türk eğitim sisteminin sorunlarının çözülmesinde yerel yönetimlerin katkısı iyi mi olur, kötü mü İşte tüm bu soruların cevabını bulmanın yolu, Kıyıklık'ın önünü açmaktan geçiyor. Pilot proje olarak denensin, görelim. 
İzmir'de Piriştina, Şişli'de Sarıgül bunu başardı. Kıyıklık da başarabilir. Hem de daha fazlasını. Ama TBMM'den yasa bekliyor... 
Özetin özeti Başbakan Erdoğan, bürokratları ve partililerini, hızımıza yetişemiyorsunuz diye sık sık eleştiriyor. Haklı da. Ama sanki bu kez nal toplayan kendisi .. 



</TEXT>
</DOC>
