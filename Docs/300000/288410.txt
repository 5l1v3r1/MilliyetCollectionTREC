<DOC>
<DOCNO> 288410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/son/sontur15.html </URL>
<DATE> 2004/11/12/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Trendeki kapkaç... 3. zanlı da yakalandı... 
</HEADLINE>
<TEXT>

     Üniversite öğrencisi Ahmet Hakan Canıdemir'in trenden atılması olayına karıştığı ileri sürülen 3. zanlı da tutuklandı. 
     Olaya ilişkin soruşturmayı sürdüren Asayiş Şube Müdürlüğü ekiplerinin Kadıköy'de yaptıkları çalışmalarda gözaltına alınan Ümit Çiğdem, geniş güvenlik önlemleri altında Kadıköy Adliyesi'ne getirildi. 
     Cumhuriyet Savcısı Alaattin Demir tarafından sorgulanan Çiğdem, tutuklanması istemiyle nöbetçi mahkemeye sevk edildi. Nöbetçi 1. Sulh Ceza Mahkemesi'nde hakim karşısına çıkan Ümit Çiğdem, tutuklanarak Ümraniye Cezaevi'ne gönderildi. 
     Çiğdem'in savcılıktaki sorgusunda, A.Ç'nin, Ahmet Hakan Canıdemir'in cep telefonunu zorla aldığını, daha sonra A.Ç ve Mehmet Emin T. ile birlikte trenden atladıklarını ileri sürerek, Canıdemir'in de telefonunu geri almak için arkalarından trenden atladığını iddia ettiği öğrenildi. 
     İstanbul'a gelmek için bindiği Adapazarı Ekspresi'nde, cep telefonunun kapkaççılar tarafından çalınmasına karşı koyması sırasında darp edilerek trenden aşağı atılan Kocaeli Üniversitesi öğrencisi Ahmet Hakan Canıdemir'in 18 ölümüne ilişkin daha önce yakalanan Mehmet Emin T. ile A.Ç 17 tutuklanmıştı. 
     
</TEXT>
</DOC>
