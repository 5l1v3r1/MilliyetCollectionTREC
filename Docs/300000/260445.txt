<DOC>
<DOCNO> 260445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sondun01.html </URL>
<DATE> 2004/08/04/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
İşkenceci kadın asker Eğlence için yaptım 
</HEADLINE>
<TEXT>

     Irak'taki Ebu Garib cezaevinde görev yapan işkenceci kadın asker Lynndie England'ın, Amerikan askeri mahkemesindeki ön duruşmasında ifade veren bir görevli, England'ın işkenceyi eğlence için yaptığını söyledi. 
     England hakkında ifade veren soruşturma görevlisi Paul Arthur, "Yaptıklarının bu kadar ciddi suçlar olduğunu düşünmediler. Bu kadar büyük bir konu olacağını sanmıyorlardı. Sadece şaka yapıyorlardı" dedi. 
     Arthur'u dinleyen soruşturma subayı Albay Denise Arn, England'ın askeri mahkemede yargılanıp yargılanmamasına karar verecek. 
     England'ın, kendisine, mahkumlarla birlikte resimlerdeki gibi poz vermesini erkek arkadaşı Charles Garner'ın söylediğini ve fotoğrafları da Garner'ın çektiğini anlattığını belirten Arthur, Garner'ın cezaevindeki işkence ve kötü muamelelerden sorumlu çetenin başı olduğunu söyledi. 
     21 yaşındaki England'ın her biri 5 yıl hapsi öngören toplam 19 suçlamayla yargılanması bekleniyor. 
     
</TEXT>
</DOC>
