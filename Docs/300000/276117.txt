<DOC>
<DOCNO> 276117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/yasam/axyas02.html </URL>
<DATE> 2004/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın tüccarı 'yılın annesi' çıktı 
</HEADLINE>
<TEXT>


Randevuevi işlettiği iddia edilen kadının, 10 yıl önce 'yılın annesi' seçildiği belirlendi 

DİNÇER ŞEREF İstanbul 

Esenler'de mahalle sakinlerinin sopalarla bastığı binada randevuevi işlettiği iddia edilen Fatma Derin'in, 10 yıl önce yılın annesi seçildiği öne sürüldü. Yüzyıl Mahallesi sakinlerinin elinden polisin kurtardığı Fatma - İsmail Derin çifti ile evde bulunan Sevim Derin, Ayşe Fıçıcı, Nevin Şahin ve Ayten Kılıçarslan'ın Esenler İlçe Emniyet Müdürlüğü'ndeki sorgusu sürüyor. 
Fatma Derin'in ifadesinde, kendisini, 'yılın annesi' seçildiğini söyleyerek savunduğu öğrenildi. Derin, Esenler'de 1994'te babası tarafından istismar edilen bir kız çocuğuna sahip çıktığını, bu nedenle Fatma Girik'in hazırladığı "Söz Fato"da televizyon programına katıldığını belirtti. 
Mahalle sakinleri de bu bilgiyi doğruladı. Bazı sivil toplum örgütleri de, Derin'i 'yılın annesi' seçti. Polisin, Derin'in himayesine aldığı çocuğun akıbetini araştırdığı bildirdi. 


</TEXT>
</DOC>
