<DOC>
<DOCNO> 281394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/guncel/gun06.html </URL>
<DATE> 2004/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Namaz aheste olur 
</HEADLINE>
<TEXT>


20 rekatlık teravih namazını hızlı kıldıran "jet imam"ları ve hızlı namaz kılanları eleştiren Müftü Ahmet Şark, bir rekatın en az bir dakika sürmesi gerektiğini söyledi 

MÜJDAT ÇETİN Sakarya DHA 

Sakarya İl Müftüsü Ahmet Şark, teravih namazlarının çabuk kılınması için vatandaşların 'jet imam'ı olan cami arayışına girmemeleri gerektiğini belirterek, "Teravih en erken 20 dakikada kılınır" dedi. 
Şark, her yıl Ramazan'da vatandaşların teravih namazlarını çabuk kıldıran imam aramaya başladıklarını, ancak bu arayışın yanlış ve Müslümanlıkla ibadete saygısızlık olduğunu kaydetti. Bu nedenle din görevlileriyle toplantı yaptıklarını anlatan Şark, şunları söyledi 

'Jet namaz'a tepki 
"Vatandaşlarımızın 'jet imamı' olan cami istediklerini duyunca, din görevlilerimizle toplantı yaptık. Hangi namaz 'jet usulü' kılınır Bu nasıl bir düşüncedir. 20 rekat olan teravih namazının rekat başına 1 dakika olmak üzere en az 20 dakikada kılınması kararını aldık. Aldığımız kararı da tüm camilerimizdeki görevlilerimize dağıttık." 

'İndik-kalktık' olmaz 
Ramazan'ın ibadet ayı olduğunu anımsatan Şark, "Tebdili erkana riayet edilmedilir. Aheste aheste namaz kılınmalı, ibadet yapılmalıdır. İbadet huşu ister. İndik - kalktık olmaz. Zaten anormal bir ibadete de dinimizde yer yok" diye konuştu. 

'Ferrari imam' 
Diyarbakır Hazreti Ömer Camisi'nin imamı Abdullah Değirmenci, 2000'de 20 rekat teravih namazıyla, 13 rekat olan yatsı namazını sadece 7 dakikada kıldırınca, çevrede 'Ferrari İmam' olarak tanınmıştı. 
Geçen Ramazan'da da, Erzurum'da teravih namazını kısa sürede kıldıran imamlar hakkında soruşturma açılmıştı. 




</TEXT>
</DOC>
