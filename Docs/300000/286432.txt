<DOC>
<DOCNO> 286432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sonspo20.html </URL>
<DATE> 2004/11/05/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
NBA'de Charlotte Bobcats, 2 yıl aradan sonra Wizzards'a yenildi 
</HEADLINE>
<TEXT>

     ABD Profesyonel Basketbol Ligi'ne NBA , bugün yapılan 3 maçla devam edildi. 
     Günün en bol skorlu maçı, Doğu Konferansı Güneydoğu Grubu takımlarından Washington Wizards ile Charlotte Bobcats arasında oynandı. 2 yıl aradan sonra ligdeki ilk maçına çıkan Bobcats'in ev sahipliği yaptığı karşılaşmada Wizards, 103-96 galip gelmeyi başardı. 
     Wizards'da Antawn Jamison, 3 ribaunt, 2 top çalma ve 1 blokla maçın yıldızı olurken, 19 sayı, 7 ribaunt, 8 asistlik performansıyla göz dolduran Gilbert Arenas, galibiyete katkıda bulunan diğer bir isim oldu. 
     Bobcats'e 2 nolu draft olarak gelen ''çaylak'' oyuncu Emeka Okafor, ligde ilk kez forma giydi ve 19 sayı, 10 ribaunt, 1 asistlik performansıyla sadece sayılarıyla değil pota altında da iyi bir mücadele verdi. Ancak 15'er sayı atan Primoz Brezek ve Steve Smith gibi o da yenilgiyi engelleyemedi. 
     Güneydoğu Grubu'nda sezona galibiyetle başlayan Miami Heats, bu sezon ilk kez sahasında oynayarak Merkez Grubu takımlarından Cleveland Cavaliers'ı 92-86 yendi. 
     Rekor sayıda taraftarın izlediği maçta, 28 sayı, 6 ribaunt, 5 asist, 3 top çalma ve 3 blokla Dwayne Wade, maçın en skorer ismi oldu. Dizindeki sakatlığa rağmen Shaquille O'Neal, 17 sayı, 9 ribaunt, 2 asist ve 3 blokla galibiyete katkıda bulundu. 
     Öte yandan 24 sayı, 11 ribaunt, 2 asist ve 1 blokla Drew Gooden, 21 sayı, 6 ribaunt ve 8 asistle de LeBron James, Cleveland'ı yenilgiden kurtaramadılar. 
     Batı Konferansı Kuzeybatı Grubu'nda yapılan günün diğer maçında Denver Nuggets, sahasında yaptığı ve uzatmaya giden maçta Minnesota Timberwolves'u 94-92 yendi. 
     Ligde yarın, TSİ sabaha karşı, Hidayet Türkoğlu'nun takımı Orlando Magic, deplasmanda New Orleans ile, Mehmet Okur'un takımı Utah Jazz ise deplasmanda Golden State Warriors ile karşılaşacak. 
     Yarın yapılacak diğer maçlar şöyle 
     Detroit Pistons-Toronto Raptors Phoenix Suns-Philadelphia 76'ers. 
     Indiana Pacers-Boston Celtics. 
     Houston Rockets-Memphis Grizzlies. 
     New Jersey Nets-Chicago Bulls. 
     Los Angeles Clippers-Portland Trail Blazers. 
     Atlanta Hawks-Seattle Supersonics. 
     San Antonio Spurs-Los Angeles Lakers. 
     
</TEXT>
</DOC>
