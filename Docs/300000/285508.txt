<DOC>
<DOCNO> 285508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sontur06.html </URL>
<DATE> 2004/11/02/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Seri katilli fuhuş mafyasına ceza yağdı 
</HEADLINE>
<TEXT>

     Neşet KARADAĞ ADANA, DHA 

ADANA'da yaklaşık 4 yıl önce tele kız yüzünden 5 kişiyi öldürmekten yargılanan 6 sanıktan 2'si ağırlaştırılmış ömür boyu' hapis, 1'i 36 yıl hapis, 1'i de 4 yıl hapis cezasına çarptırıldı. 
     Karaisalı ilçesi yolunda başlarına kurşunlanarak öldürüldükten sonra cesetleri tarlaya atılan Mustafa Dindaroğlu 38 , Eyüp Karanın 18 ve Dellal Işıklı 21 ile bir saat aradan sonra İstiklal mahallesinde Abdurrahman Kesenci 27 ve kardeşi Emrah'ı 23 öldürdükleri, Savaş Işıklı'yı 23 da yaraladıkları iddia edilen sanıkların yargılanmasına, Adana 3'ncü Ağır Ceza Mahkemesi'nde devam edildi. 
     Duruşmada haklarında 5'er kez ömür boyu' hapis cezası istenen tutuklu sanıklar İsmail Güler 36 , Orhan Durna 27 ve İsmail Çiftçi 21 hazır bulundu. Tutuksuz yargılanan sanıklardan tele kız G.K. 21 ile sanıkları evinde barındırdığı belirtilen Nevzat Tekdemir 29 ve cinayette kullanılan tabancaları sakladıği ileri sürülen Orhan Enç 38 duruşmaya gelmedi. Sıkı güvenlik önlemlerinin alındığı duruşma salonunda, jandarma, sanıkların olay çıkartmamaları için aralarında güvenlik duvarı ördü. 
     
     'HAPLA UYUTUP SUÇU ÜZERİME ATTI' 
     Tasarlayarak adam öldürmek' suçundan yargılanan fuhuş katliamının' sanıklarından İsmail Çiftçi, cinayetlerle ilgisinin olmadığını iddia etti. Güler'in kendisine uyuşturucu hap içirip suçu üzerine yıktığını iddia eden Çiftçi, Çorum'da genelev patronluğu yapan ve Kraliçe' olarak bilinen bir kadının talimatıyla 5 kişiyi İsmail Güler'in öldürdüğünü önesürdü. 
     Çiftçi, "Öldürülen Abdurrahman Kesenci, sermayesi olan Delal Işıklı'yı bu kraliçeye satmıştı. Daha sonra da sermayesini kaçırdı. Kraliçe intikam için işi İsmail Güler'e verdi. Buluşmada ben gözcülük yapıyordum. Kraliçe 2 deste para ve tabancayı masaya koydu. İsmail bir deste parayı aldı. Sonra cinayetleri işledi. Benim olayla ilgim yok. G.K.'ın öldürülmesini de ben engelledim'' dedi. 
     
     KAFALARINA SIK DEMEDİM' 
     Çiftçi'nin suçlamaları üzerine İsmail Güler ise, kendisini şöyle savundu 
     "Ben cezaevindeyken rakibim olan Abdurrahman, İsmail'in yüzünü ceza olsun' diye kesmiş. Cezaevinden çıkınca İsmail olanları bana anlattı. Kendisinin erkek gibi' yaşayamadığını, intikam alacağını söyledi. Ben de gidip yüzlerini kesmesini söyledim. Abdurrahman'ın 3 adamının gözlerini bağladım. İsmail'e, al bunları uzak bir yere götür' dedim. Kafalarına sık' demedim. Öldürme niyetim yoktu. Öldürme niyetim olsaydı gözlerini bağlamazdım. Ölülerin zaten gözleri görmez. Abdurrahman Kesenci'nin evine gittiğimizde ise İsmail'in yüzünü niye kestiğini sorarken olay oldu. Aniden gelişen olay. Tasarlayarak olmadı. Pişmanım.'' Güler, Çiftçi'nin iddia ettiği kraliçe' alarak bilinen genelev patroniçesi ile bir hayat kadınını korkutmak için buluştuklarını, silahı sıkanın da yine Çiftçi olduğunu iddia etti. 
     
     TEŞEKKÜR EDERİM' 
     Sanıkların otomobilinin şoförlüğünü yapmak dışında hiçbirşeye karışmadığını belirten Orhan Durna ise, olaylarla ilgili bilgisinin olmadığını iddia ederek tahliyesini istedi. Duruşmaya gelmeyen tutuksuz sanıklar ise daha önceki duruşmalarda, suçsuz olduklarını iddia etmişlerdi. 
     Mahkeme heyeti, Güler ile Durna'ya ağırlaştırılmış ömür boyu', İsmail Çiftçi'ye ise olay tarihinde yaşının küçük olması nedeniyle 36 yıl ağır hapis cezası verdi. Sanıkları evinde barındıran Tekdemir 4 yıl ağır hapis cezasına mahkum edilirken, tele kız G.K. ile cinayette kullanılan tabancaları saklayan Enç ise beraat etti. Kararı fazla bulan İsmail Çiftçi duruşma salonundan çıkartılırken, "Teşekkür ederim sayın başkanım'' dedi. Çiftçi daha sonra, "Bu cezalar bitecek İsmail Güler'' diyerek Güler'i tehdit etti. Güler ise bu tehdit karşısında güldü. 
     Beni aşk kurtardı 
     5 kişinin öldürüldüğü olayda kendisine aşık olan tutuklu sanıklardan İsmail Çiftçi tarafından öldürülmekten son anda kurtarılan tutuksuz sanık tele kız G.K., seri cinayetlerin nasıl işlendiğini soğukkanlı şekilde şöyle anlatmıştı 
     "İsmail Güler cezaevinden çıktıktan sonra eşi Hatice Güler'e seni seviyorum' diye mektup yazan Eyüp Karanın ile Mustafa Dindaroğlu'nu eve getirdi. Her ikisinin de ağzını ve ellerini bağladı. Sen benim dostuma nasıl mektup yazarsın' diyerek ayağı ile Eyüp'ün yüzüne vurdu. Zaten öleceksin. Evin arkasına 2-3 mezar yaptım. Sizi gömeceğim' dedi. 
     Mustafa'ya da suratına çarpı yapıp seni Abdurrahman'a hediye olarak göndereceğim' diye bağırdı. Bu sırada telefonu çaldı. Arayan İsmail Güler'in pazarladığı Nurçin'di. Birlikte çalıştıkları Delal'ın korktuğunu söyledi. İsmail, aramızda duygusal ilişki bulunan İsmail Çiftçi ile Orhan Durna'yı, Delal ve Nurçin'i almaları için arabayla gönderdi. 
     Delal gelince İsmail Güler, Abdurrahman'ın evini göster seni azledeyim' dedi. Delal bilmediğini söyledi. Bu sırada konuşturmak için Eyüp'e soğuk su veriyorlardı. Daha sonra beni çağırdı. Evi gösteren sağ kalacak, göstermeyen ölecek. Gösterirsen kızını ve seni azledeceğim' dedi. Korkudan kabul ettim. 
     3'nü, İsmail Çiftçi ile Orhan alıp götürdü. 15 dakika sonra geldiklerinde İsmail Çiftçi, "Tamam iş bitti' dedi. Bunun üzerine İsmail Güler, Sıra Abdurrahman'a geldi' diyerek bana evi göstermemi söyledi. Eve geldiğimizde İsmail Güler, İsmail Çiftçi'ye beni öldürmesi için işaret etti. 
     İsmail ise kabul etmedi. Ben doğrudan kızımın bulunduğu odaya gittim. Kucağıma alıp aşağıya inerken silah sesleri duydum. Daha sonra, İsmail Güler, dostu Nurçin, İsmail Çiftçi ve ben Solaklı'ya gittik. Burada İsmail Güler beni öldürmek istedi. İsmail Çiftçi bana deliler gibi aşıktı. Benim öldürüleceğimi anlayınca birlikte kaçtık. Polise her şeyi anlatıp İsmail Güler'i yakalattım." 
     
</TEXT>
</DOC>
