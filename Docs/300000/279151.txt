<DOC>
<DOCNO> 279151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sonspo02.html </URL>
<DATE> 2004/10/11/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Kanarya turlarsa, Pierre gidecek, sambacı gelecek... 
</HEADLINE>
<TEXT>

     Devler Ligi’nde 2. tura çıkılırsa, Daum’un istediği oyuncular transfer edilecek. Teklif gelirse Hooijdonk satılacak, Brezilyalı golcü alınacak 
     
     Daum rapor sunacak 

     Ligde fırtına gibi esen, Şampiyonlar Ligi’nde iki maçta bir galibiyet ve bir mağlubiyet elde eden Fenerbahçe, devre arasında yeniden hareketlenecek. Özellikle Devler Ligi’nde gruptan çıkılması durumunda, Daum’un isteğiyle transfer harekatı başlatılacak. Bir golcü ve bir sol kanat oyuncusu alıp, takımını iyice güçlendirmek isteyen Alman hoca, yönetime seçenekli bir liste sunacak. 
     
     Brezilyalı istiyor 

     Yönetime, transfere ayrılacak bütçeyi soracak olan Christoph Daum’un, Brezilyalı oyuncular üzerinde durduğu, Van Hooijdonk’un satılması halinde, ünlü bir santrforu kadrosuna katmak istediği öğrenildi. Tuncay’ı satar mısınız " sorusuna, Biz artık bunları aştık. Değerini verene her oyuncumuzu satarızö diyen Başkan Aziz Yıldırım’ın, Hollandalı’nın satışına sıcak baktığı belirlendi. 
     
     Yeri doldurulsun’ 

     Büyük paralara maledilen ancak attığı goller ve takım içindeki etkisiyle şampiyonlukta büyük pay sahibi olan Hooijdonk’a, Juventus tarafından istenmesi durumunda, Git" denilecek. Sezon sonunda serbest kalacak olan golcü oyuncunun görüşü de alınarak, transfere şekil verilecek. Şu ana dek İtalyan ekibinden teklif gelmemesine karşın yöneticilerin, bu konuda kararlarını aldığı kaydedildi. 

     
</TEXT>
</DOC>
