<DOC>
<DOCNO> 251039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/yasam/axyas02.html </URL>
<DATE> 2004/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tiyatrocu Durak yapayalnız öldü 
</HEADLINE>
<TEXT>


Dizi ve filmlerde oynayan 21 yıllık tiyatrocu Erol Durak, kalbine yenildi. Durak'ın cenazesine tek sanatçı katılmadı 

ALİ KÖSE Antalya DHA 

Türk tiyatrosunun usta isimlerinden olan ve 'Perihan Abla' dizisiyle tanınan Erol Durak, 3 gün önce kalp krizi sonucu yaşamını yitirdi. 21 yıldır tiyatro, sinema ve televizyon dizilerinde rol alan Durak 46 , 2 yıl önce Fethiye'ye yerleşti. Özel okul öğrencilerine tiyatro dersi veren Durak, geçen hafta fenalaştı. 

4'üncü ambulans ulaştırdı 
Fethiye Devlet Hastanesi'nde tedaviye alınan Durak'ın Antalya SSK Hastanesi'ne sevkine karar verildi. Ambulans yolda arızalanınca yenisi çağrıldı. 
Gelen ambulans da 10 km. sonra arızalanınca, Korkuteli'nden başka bir ambulans istendi. Durak, Korkuteli'nden dördüncü ambulansla Antalya'ya ulaştırıldı. 
SSK Bölge Hastanesi'nde tedavi gören Durak, kalp krizi sonucu yaşamını yitirdi. Durak'ın cenazesi, aile dostlarının katıldığı törenle Antalya Uncalı Mezarlığı'nda toprağa verildi. 
Şener Şen, Kadir İnanır, Müjde Ar, Perihan Kutman, Mehmet Ali Alabora gibi ünlü yıldızlarla birçok film ve dizide rol alan Durak'ın cenaze töreninde sanatçı dostlarının olmaması dikkat çekti. 


</TEXT>
</DOC>
