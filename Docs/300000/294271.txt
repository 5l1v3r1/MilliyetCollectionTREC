<DOC>
<DOCNO> 294271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/dunya/adun.html </URL>
<DATE> 2004/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bartholomeos, Türkiye'yi Atina'ya şik yet etti 
</HEADLINE>
<TEXT>


Fener Rum Patriği Türkiye'yi ziyaret eden Yunan Turizm Bakanı'na, 'Düş kırıklığına uğradık. Sorunlarımızın hiçbiri çözülmedi. Daha çok saldırıya maruz kalıyoruz' dedi 

Yorgo Kırbaki 


Fener Rum Patriği Bartholomeos, geçen salı Türkiye'ye 2 günlük bir ziyarette bulunan Yunanistan Turizm Bakanı Dimitrios Avramopulos'a "evrensellik" ekümeniklik tartışmaları ve Heybelida Ruhban Okulu konularında dert yandı. 
ET 3 televizyonuna göre, Bartholomeos, "evrensellik" tartışmaları hakkında Türk hükümetini kastederek, "En az 100 defa ne ikinci bir Vatikan olmak istediğimizi ne de bu sıfata siyasi içerikli bir anlam verdiğimizi anlattım. İkinci bir Vatikan olmak, Ortodoks Kilisesi'nin esaslarıyla bağdaşmıyor. Evrensellik bize ait tarihi bir sıfattır ve bundan vazgeçemeyiz. Kimliğimizi ink r etmiyoruz. Onlar bize kim olduğumuzu söyleyecek değiller. Biz kim olduğumuzu asırlardır biliyoruz" dedi. 

'Cemaat olarak üzgünüz' 
Atina Haber Ajansı'na göre ise Bartholomeos aynı görüşmede, "Düş kırıklığına uğradık. Sorunlarımızdan hiçbiri çözülmedi. Avrupa Birliği AB için tarih eşiğinde bulunduğumuz bir sırada daha çok saldırıya maruz kalıyoruz. Hıristiyanların ve ana kilisenin Patrikhane şik yet ve düş kırıklığını dile getirmek istiyorum" diye konuştu. 
Bartholomeos, "Patrikhane olarak da, cemaat olarak da çok üzgünüz. Sorunlarımızın bitmesini beklerken hep yeni şeyler çıkıyor" diyerek, Ankara, Atina ve Brüksel'e seslenip şunları söyledi "AB Komisyonu'nun Türkiye raporunda belirtilen ve Türk hükümetinin halletmeyi vaat ettiği meseleler neden halledilmiyor Bunu kendime bile izah edemiyorum. Üzgünüm ve bunu açıkça söylüyorum." 

'Bakan güvence verdi' 
Bartholomeos ayrıca, "Eğitim Bakanı geçen yıl 30 Ocak'ta Heybeliada Ruhban Okulu'nun yeniden faaliyete geçmemesi için hiçbir neden bulunmadığını söyledi. Ama şimdi bize bunun devletin güvenliği için tehlike olduğu söyleniyor. O zaman Bakan bize neden Heybeliada Okulu'nun yeniden faaliyete geçeceği güvencesi veriyor " dedi. 
Yunan Hükümet Sözcü Yardımcısı Evangelos Antonaros, Yunanistan'ın Patrikhane'ye desteğinin sürekli ve çok yönlü olduğunu belirterek, "Türkiye'nin Patrikhane'ye karşı tavrı uzun yıllardır biliniyor. Biz ve AB için dini hürriyetlere saygı, kendiliğinden anlaşılan bir şeydir. Bu saygı da Türkiye'nin Avrupa perspektifinde ilerlemesi için temel kriterdir" dedi. Antonaros, Dışişleri Bakanı Petros Moliviatis'in İtalya, İngiltere, Almanya ve Avusturya ziyaretlerinde bu konuyu gündeme getireceğini açıkladı. 
Yunan basını, Bartholomoes'un şik yetlerine geniş yer verdi. Gazeteler, "Patrik, Türkiye için sert konuştu", "Patrik, Ankara'nın Patrikhane'ye karşı temel yükümlülüklerini yerine getirmediğini vurguladı" ve "Patriğin öfkesi" şeklinde ifadeler kullandı. 


</TEXT>
</DOC>
