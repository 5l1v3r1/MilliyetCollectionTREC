<DOC>
<DOCNO> 275563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sondun31.html </URL>
<DATE> 2004/09/28/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Powell ve Molivyatis, Türkiye-Kıbrıs'ı konuştu 
</HEADLINE>
<TEXT>

     ABD Dışişleri Bakanı Colin Powell ile Yunanistan Dışişleri Bakanı Petros Molivyatis'in New York'taki ikili görüşmeleri sırasında, Türkiye'nin Avrupa Birliği'ne üyelik çabaları ve Kıbrıs konusunu ele aldıkları bildirildi. 
     Gazetecilerden gelen bir soru üzerine ABD Dışişleri Bakanlığı'ndan yapılan açıklamada, Birleşmiş Milletler'in New York'taki toplantıları sırasında gerçekleşen Powel-Molivyatis ikili görüşmesiyle ilgili bilgi verildi. 
     ABD Dışişleri Bakanlığı açıklamasında, geçen hafta Perşembe günü New York'ta bir araya gelen Powell ve Molivyatis'in, Türkiye'nin AB'ye katılma çabaları, Balkanlar'da istikrar çabaları, Kıbrıs ve ikili ilişkileri ilgilendiren başka konuları ele aldıkları kaydedildi. 
     Açıklamada, ''Görüşme çok dostçaydı ve iki ülke arasındaki güçlü ikili işbirliği bir kez daha teyit edildi'' denildi. 
     
</TEXT>
</DOC>
