<DOC>
<DOCNO> 286238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/guncel/gun04.html </URL>
<DATE> 2004/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Af teklifi getiren isimleri biliyorum' 
</HEADLINE>
<TEXT>


İSTANBUL Milliyet 

KKTC Cumhurbaşkanı Rauf Denktaş, dün Mimar Sinan Güzel Sanatlar Üniversitesi'nde "Kıbrıs Milli Davamızın Gelmiş Olduğu Son Durum" konulu konferansa katıldı. Soruları yanıtlayan Denktaş, UBP lideri Derviş Eroğlu'nun, DP lideri Serdar Denktaş'a, hükümete girmesi halinde kayınpederini hapisten çıkarma teklifi götürdüğü iddialarıyla ilgili şunları söyledi "Eroğlu, 'hükümet olduğu takdirde genel af çıkaracağını' söyledi. Denktaş'a 'Eğer UBP'yle birleşirseniz bu af çıkar' diye teklif gitti. Giden kişinin Eroğlu'na yakın olduğu biliniyor. Ama Eroğlu mu gönderdi, adam kendi mi gitti bunu Serdar Denktaş biliyor. Bu teklifi götüren isimleri ben de biliyorum. Serdar açıklamadığına göre ben de açıklamıyorum." 


</TEXT>
</DOC>
