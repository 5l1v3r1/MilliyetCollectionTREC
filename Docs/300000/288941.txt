<DOC>
<DOCNO> 288941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sondun31.html </URL>
<DATE> 2004/11/15/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Belçika'daki namus cinayetinde öldürülen kadınlardan biri hamile çıktı 
</HEADLINE>
<TEXT>

     Belçika'nın Flaman bölgesindeki Gand ve Alost kentleri yakınlarında 4 kadını öldüren ve iki kişiyi ağır yaralayan Osman Çallı'nın 35 kurbanları arasında bulunan kızkardeşinin hamile olduğu belirlendi. 
     Cinayet serisine Gent kentinde, kendi karısı ve kızkardeşinin yaşadığı evi basarak başlayan Çallı, eşi Teslime Çallı 28 ile kızkardeşi Hacer Çallı'yı 19 ağızlarını bantlayarak ve sandalyelere bağlayarak kurşunlamış, daha sonra evi kundaklamıştı. 
     Çallı, daha sonra, Alost kenti yakınlarındaki Nieuwerkerken bölgesine giderek eski kadın arkadaşı Wendy Blendeman 37 ve bu kadının birlikte yaşadığı Henri Decooman'ın annesi olan Marie Louise De Rop'u 69 öldürdü. Henri Decoman 39 ile Erbey Biçer 30 isimli kişlieri de ağır yaralayan Çallı, daha sonra polise teslim olmuş ve ''namusunu temizlediğini'' söylemişti. 
     Gand Savcılığı tarafından yapılan açıklamada, Hacer Çallı'ya yapılan otopsi sonunda, geçen yaz Türkiye'de evlenen genç kadının üç aylık hamile olduğunun belirlendiği duyuruldu. Osman Çallı'nın iki kadını öldürmeden ve yakmadan önce dövdüğünün tespit edildiği de açıklandı. 
     Savcılık, ağır yaralı iki kişinin durumunun ciddiyetini koruduğunu bildirdi. 
     Savcılık ve polis yetkilileri, Çallı'nın hiçbir pişmanlık ifadesi göstermediğini, ''namus davası çerçevesinde gerekeni yaptığını'' söylediğini, cinayetlerin bilinçli ve planlı işlendiğini bildirdiler. 
     
</TEXT>
</DOC>
