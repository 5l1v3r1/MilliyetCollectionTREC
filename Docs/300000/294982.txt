<DOC>
<DOCNO> 294982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sonspo16.html </URL>
<DATE> 2004/12/05/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Gol düellosu Gaziantep'in 6-4 
</HEADLINE>
<TEXT>

     Süper Lig'de üst sıraları zorlayan Gaziantepspor, sahasında düşme potasındaki Akçaabat Sebatspor'u 6-4 ile geçti. 
     İki takımın futbolcuları sahaya ''Kadına Karşı Şiddete Son'' pankartıyla çıkarken, asayiş şubeye bağlı polisler ise futbolculara birer karanfil verdi. 
     5. dakikada, Ogün'ün sol kanattan pasında topla buluşan Selahattin ceza sahası içinde müsait pozisyonda olmasına karşın iyi vuramadı, defansa çarpan top kornere çıktı. 
     16. dakikada, Mehmet Polat'ın uzun pasında defansın arkasına sarkan Lazarov, ceza sahası içinde meşin yuvarlağı düzeltip, plase bir vuruşla Hakan'ın yanından filelerle buluşturdu 1-0 
     25. dakikada Muhammet, ceza sahası içinde Lazarov'u yere indirdi. Hakem tereddütsüz penaltı noktasını gösterdi. Atışı kullanan Lazarov kendisinin ve takımının ikinci golünü attı 2-0 
     34. dakikada Tarık Ettayeb, defansın arkasına attığı topla Jaziri'yi buluşturdu, bu oyuncu şık hareketlerle ceza sahasına girdi ve uygun durumda olmasına rağmen topu tekrar Lazarov'a aktardı. ancak bu oyuncu dokunamayınca top kalecide kaldı. 
     35. dakikada Ettayeb, seri çalımlarla Akçaabat Sebatspor ceza sahasına kadar girdi, topu uygun durumdaki İlhan'a aktardı. İlhan, ceza sahası içinden meşin yuvarlağı kaleye gönderdi 3-0 
     38. dakikada Bayram, ceza sahası içerisinde İlhan tarafından düşürülünce, hakem penaltı kararı verdi. Atışı kullanan Selahattin, skoru 3-1'e getirdi. 
     44. dakikada, Semavi'nin ceza sahası içine gönderdiği topa iyi yükselen Selahattin, kafa ile kaleci Kaya'nın üzerinden topu filelerle buluşturdu 3-2 
     Karşılaşmanın son anlarında sakatlık geçiren Gaziantepsporlu Gökhan Zan, ambulansla hastaneye götürüldü. 
     
     İKİNCİ YARI 

     46. dakikada Erman'ın pasıyla ceza sahasına giren Bayram, kaleci Kaya ile karşı karşıya kaldı, kaleciyi de geçen top auta gitti. 
     48. dakikada, sağ çaprazdan İlhan nefes çalımlarla kaleye yöneldi, kaleci Hakan'ı da geçen İlhan, topu filelere gönderdi 4-2 
     74. dakikada, Bouaizi'nin defanstan çıkardığı uzun topla Akçaabat Sebatspor sahasına giren Jaziri, düzgün vuruşla topu filelerle buluşturdu 5-2 
     79. dakikada, Semavi'nin soldan ortaladığı topla ceza sahasında buluşan Vlademir bekletmeden vurdu, meşin yuvarlak kaleci Kaya'nın solundan filelerle gitti 5-3 
     Dk. 80. Tarık Ettayeb ceza sahasına girerken topu daha müsait durumda olan Lazarov'a uzattı. Lazarov ceza sahası içinden sert vuruşunda top ağlarla buluştu 6-3 87. dakikada, Abdurrahman'ın ortasına topu iyi takip eden Ogün iyi yükselterek topu kafayla filelere gönderdi 6-4 
     Kalan dakikalarda başka gol olmayınca, karşılaşma ev sahibi ekip Gaziantepspor'un 6-4 galibiyeti ile sona erdi. 
     
     KÜNYE 

     

Stat Kamil Ocak. Hakemler Hakan Sivriselvi xx, Ayhan Akgöz xx, Asım Yusuf Öz xx. Gaziantepspor Kaya xx, Mehmet Polat xx, Bouaizizi xx, Gökhan Zan x Dk. 46 Bekir xx , Erhan Namlı xx Dk. 77 Andre Macanga x , Hasan Yurt xx, İlhan xxx Dk. 81 Nuri , Devran xx, Tarık Ettayeb xxx, Jaziri xxx, Lazarov xxx. Akçaabat Sebatspor Hakan Olgun x, Abdurrahman xx, Muhammet x, Hakan Bayraktar x Dk. 60 Bakadal x , Sedat xx, Bayram xx Dk. 70 Vlademir x , Ogün xx, Semavi xx, İsmet x, Erman xx, Selahattin xxx. Goller Dk. 16, 25 ve 80 Lazarov Penaltıdan , Dk. 35 ve Dk. 48 İlhan, Dk. 38 ve Dk. 44 Selahattin penaltıdan , Dk. 74 Jaziri, Dk. 79 Vlademir, Dk. 87 Ogün. Sarı Kartlar Dk. 62 Lazarov Gaziantepspor , Dk. 67 Sedat Akçaabat Sebatspor .      
</TEXT>
</DOC>
