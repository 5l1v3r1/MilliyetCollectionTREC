<DOC>
<DOCNO> 291880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/guncel/gun04.html </URL>
<DATE> 2004/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaboğlu'na VIP engeli 
</HEADLINE>
<TEXT>


Başbakanlık İnsan Hakları Danışma Kurulu Başkanı Prof. İbrahim Kaboğlu, Almanya'daki "insan hakları" toplantısına giderken VIP Salonu'nda polis engeliyle karşılaştı 

ŞÜKRAN PAKKAN İstanbul 

Azınlık Raporu nedeniyle eleştirilere hedef olan Başbakanlık İnsan Hakları Danışma Kurulu Başkanı Prof. Dr. İbrahim Kaboğlu'nun yurtdışına çıkışı olaylı oldu. Kaboğlu, Berlin'de bugün başlayacak olan "Avrupa Bölgesel 5. İnsan Hakları Kurulları Toplantısı" ile, Avrupa Konseyi İnsan Hakları Komiserliği ve Almanya İnsan Hakları Enstitüsü'nün düzenlediği toplantıya 6 ay önce davet edildi. Başbakanlık onay verme-yince Kabaoğlu, toplantılara katılamayacağını bildirdi. Olayı öğrenen Avrupa Konseyi, Kaboğlu'nun masraflarını üstlendi. 
Dün Berlin'e gitmek üzere VIP Salonu'na giren Kaboğlu, bilet işlemleri yapılırken polisin engellemesiyle karşılaştı. 15 dakika polis gözetiminde kalan Kaboğlu'nun "bu seferlik' VIP'ten geçişine izin verildi. Kaboğlu'nun VIP yönergesinde adının bulunmadığı belirtildi. 




</TEXT>
</DOC>
