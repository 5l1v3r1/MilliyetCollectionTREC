<DOC>
<DOCNO> 291818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sontur15.html </URL>
<DATE> 2004/11/24/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Kardeşine tecavüzden yargılanan eşini savundu 
</HEADLINE>
<TEXT>

     Recep İSTEK KAYSERİ, DHA 

KAYSERİ'de nikahsız eşinin kardeşi 16 yaşındaki N.B.'ye tecavüz suçlamasıyla tutuklu yargılanan Fuat Külahçı'dan eşi 18 yaşındaki Raziye Bayram şikayetçi olmadı. Raziye Bayram, duruşmada kardeşinin yuvalarını yıkmak istediğini ve eşine iftira atıldığını öne sürdü. 
     Olay, bir yıl önce N.B.'nin annesi Hatice Bayram'a eniştesi tarafından tecavüze uğradığını söylemesi üzerine ortaya çıktı. Anne Bayram'ın şikayeti üzerine polis tarafından yakalanan Fuat Külahçı tutuklanmıştı. 
     Kayseri 1. Ağır Ceza Mahkemesi'nde dün görülen duruşmaya tutuklu sanık Fuat Külahçı ile Hatice Bayram ve kızları N.B. ve Raziye Bayram hazır bulundu. N.B, ifadesinde eniştesi Fuat Külahçı'nın evlerine gelerek ablasının hasta olduğunu ve kendisini onun yanına götürmek için kandırdığını söyledi. 
     N.B, "Eniştem beni motorsiklete bindirerek ablamın evine götürmek yerine ağaçlıklı bir bölgeye götürerek tecavüz etti. Önce korkumdan sustum. Ancak daha sonra zorlayarak tekrar ilişkiye girmesi üzerine anneme durumu bildirdim. Şikayetçiyim'' dedi. 
     Abla Raziye Bayram ise 1.5 yıl önce imam nikahıyla birlikte yaşamaya başladığı Fuat külahçı'yı sevdiğini ve iddiaların doğruluğuna ananmadığını söyledi. Anne Hatice Bayram da kızı Raziye ile Fuat'ın, küçük kızı N.B'ye tuzak kurduğunu ve şikayetçi olduğunu bildirdi. 
     Mahkeme Başkanı Hakim Ramazan Ünal'ın, "Olayın olmasına nasıl izin verdin'' sorunu üzerine anne Hatice Bayram, "Benim olaylardan haberim olmadı. Sonradan öğrendim ve şikayetçi oldum'' diye cevap verdi. Sanık Fuat Külahçı da tecavüz suçlamasını kabul etmedi. Fuat Külahçı'nın tahliye talebinin reddedildiği duruşma 20 Aralık'a erteledi. 

     
</TEXT>
</DOC>
