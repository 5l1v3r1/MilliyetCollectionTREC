<DOC>
<DOCNO> 287047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sondun20.html </URL>
<DATE> 2004/11/08/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Halliburton şirketi, Nijeryalı yetkililere rüşvet verdiğini kabul etti... 
</HEADLINE>
<TEXT>

     ABD Başkan Yardımcısı Dick Cheney'in eski yöneticisi olduğu Halliburton şirketi, Nijerya'da bir proje nedeniyle yetkililere rüşvet verdiğini kabul etti. 
     ABD sermaye piyasası kurulu SEC'e açıklama gönderen petrol şirketi Halliburton, şirket içi ve hükümet yetkililerinin denetimlerinde ''Milyarlarca dolarlık ihalelerin kazanılması amacıyla Nijerya'da ilgili kişilere rüşvet verildiğinin ortaya çıktığını'' bildirdi. 
     Şirketin SEC açıklamasında ayrıca, Halliburton'un mühendislik birimi Kellogg Brown Root'un KBR bazı eski ve mevcut çalışanlarının tanıklık için mahkemelerden çağrı alması da yer aldı. 
     Halliburton önderliğindeki TSKJ konsorsiyumunun yıllar önce sıvılaştırılmış doğalgaz projesi ihalesini alabilmek için Nijeryalı yetkililere 180 milyon dolar civarında rüşvet ödediği iddiaları, Nijerya tarafından da soruşturuluyor. 
     
</TEXT>
</DOC>
