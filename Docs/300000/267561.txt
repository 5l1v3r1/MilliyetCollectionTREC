<DOC>
<DOCNO> 267561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/soneko07.html </URL>
<DATE> 2004/08/30/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Dünyanın en büyük bankası doğuyor... 
</HEADLINE>
<TEXT>

     Japonya'da yüksek mahkeme, dünyanın en büyük bankasını oluşturacak UFJ Holdings ve Mitsubishi grubunun birleşme görüşmelerini onayladı. 
     Japon Kyodo Haber Ajansı ve Ulusal NHK Televizyonu'nun haberlerine göre, Yüksek Mahkeme birleşme görüşmelerini onaylayarak, iki banka arasındaki birleşmenin de yolunu açtı. 
     Bu arada, Japonya'nın üçüncü büyük bankası Sumitomo Mitsui, finansal açıdan sıkıntılı günler geçiren UFJ'ye birleşme önerisi götürmüştü. Bu bankanın birleşme konusundaki başvurusunun da Mahkemece kabul edilmediği belirtiliyor. 
     Japonya'nın önde gelen finansal gruplarından olan UFJ ve Mitsubishi birleşmesi, 1.7 trilyon dolarlık aktif büyüklükle, yaklaşık 1.3 trilyon dolarlık aktif büyüklüğe sahip Citigroup'un önünde, dünyanın en büyük bankasını oluşturacak. 
     Geri dönmeyen krediler nedeniyle 1990'lı yıllardaki parlak günlerini arayan Japon bankacılık sektöründe birleşmeler eski bir gelenek. Son birleşme önerisinin sahibi Sumitomo Mitsui, Sumitomo Bank ile Sakura Bank'ın 1999 yılındaki evliliğiyle oluşturulmuştu. Son birleşmeye konu olan UFJ ise Nisan 2001'de üç bankanın birleşmesinden doğmuştu. 

     
</TEXT>
</DOC>
