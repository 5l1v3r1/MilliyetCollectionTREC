<DOC>
<DOCNO> 267029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/guncel/axgun02.html </URL>
<DATE> 2004/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitim 'paralı' oldu 
</HEADLINE>
<TEXT>


Zorunlu 8 yıllık eğitim parasız olmasına rağmen, Eğitim-Sen'in araştırmasına göre, ilköğretim öğrencilerinin bir yıllık harcaması 2 milyar lirayı bulacak... 


2004 - 2005 eğitim - öğretim yılında bir velinin yaklaşık 2 milyar lira harcama yapacağı belirtildi. Lise öğrencileri için bu rakamın 2.6 milyar lirayı bulacağı kaydedildi. Eğitim-Sen'in ilköğretim 5. sınıf öğrencisinin harcamalarını baz alarak yaptığı araştırmaya göre, bir veli ilköğretim öğrencisi için ortalama 1 milyar 937 milyon lira yıllık harcama yapacak. 
Bir yıllık harcamada, bağış adı altında alınan kayıt parası 300 milyon, katkı parası ise 30 milyon lira olacak. Kırtasiye ve çanta için yılda 120 milyon lira harcayacak olan veliler, karne için 5, diploma için 10 milyon lira ödeyecek. Öğrencinin okul kıyafeti ise 200 milyon liraya mal olacak. 
İlköğretim 5. sınıf öğrencilerinin harcamaları baz alınarak hazırlanan araştırmaya göre, ortaöğretim öğrencileri için ilköğretim öğrencilerinden yüzde 30 yaklaşık 2.6 milyar lira fazla harcama yapılacak. Yatılı İlköğretim Bölge Okulları YİBO ile Pansiyonlu İlköğretim Okulları'nda PİO öğrenim gören öğrencilerin maliyeti ise şehir baz alınarak yapılan bu harcamanın yarısı kadar olacak. 

'Eğitim ticari oldu' 
Eğitim - Sen Genel Başkanı Alaaddin Dinçer de, eğitim sisteminin her geçen gün ticari bir anlayışa büründüğünü ifade etti. Dinçer, "Veliler çocuklarını okutabilmek için artık milyonlarca değil, milyarlarca lira harcama yapmak zorunda kalıyor" dedi. Türkiye'de eğitim - öğretimin Anayasa'da belirtildiği gibi artık "parasız olmadığını" kaydeden Dinçer, "Milyonlarca çocuk ve gencimizin eğitim hakkından mahrum bırakılmasında, işsizlik ve yoksullukla boğuşan velilerin hiçbir suçu yoktur. Asıl suçlu 'paralı eğitimi' temel politika haline getirenlerdir" dedi. 

Tablo İlk"ğretim 5. sınıf "ğrencisi baz alınarak hazırlanmıştır 
Öğrencinin bir yıllık harcaması Kayıt parası Bağış adı altında 300 milyon Katkı parası 30 milyon Silgi, tebeşir, ampul, vs. 12 milyon Spor parası 25 milyon Dergi 30 milyon Karne 5 milyon Diploma 10 milyon Kaynak kitap 25 milyon Fotoğraf çekimi 15 milyon Etüt ya da kurs 300 milyon Fotokopi, kağıt, zarf, vs. 30 milyon Perde, masa "rtüsü 15 milyon Servis ücreti 520 milyon Müze, gezi, tiyatro 30 milyon Cam, boya, çeşitli bakım-onarım 15 milyon Bayrak, flama, vs. 10 milyon Kitaplık 10 milyon Paso 5 milyon Kıyafet giyecek 200 milyon Bayram kostümleri 50 milyon Ders kitabı - Kırtasiye, çanta, suluk, vs. 120 milyon Kantin, kooperatif giderleri 180 milyon Toplam 1 milyar 937 milyon 

'Her kız okula gidecek' 

İSTANBUL Milliyet 
İstanbul Valiliği, maddi imk nsızlıklar nedeniyle kız çocuklarını okula gönderemeyen ailelere her türlü yardımı yapacak. Valilik açıklamasında, kampanyanın İstanbul Valiliği ve Milli Eğitim Müdürlüğü'nün gayretleriyle devam ettiği belirtilerek şöyle denildi "Bu kampanya sayesinde, okula gönderilmeyen tek bir kız çocuğu kalmayacaktır. Maddi imk nsızlıklar nedeniyle kız çocuklarını okula gönderemeyen ailelere, sıkıntılarının aşılmasında yardımcı olunacaktır." 

Atatürk fotoğrafı tepkisi 

ANKARA Milliyet 
İşçi Partisi İP Genel Başkanı Doğu Perinçek, ilköğretim 7. sınıf Vatandaşlık dersi kitabının kapağında Özgürlük Heykeli'nin bulunduğunu, Çin'de 8. sınıflarda okutulan Dünya Yakınçağ Tarihi ders kitabındaysa Atatürk'ün fotoğrafının yer aldığını belirterek, hükümete tepki gösterdi. Perinçek, basın toplantısında iki kitabı da göstererek "İşte bu eğitimde bozgunun fotoğrafıdır" dedi. Perinçek, kitapta Atatürk'ün bağımsızlık savaşına yer verilmediğini de kaydetti. 


</TEXT>
</DOC>
