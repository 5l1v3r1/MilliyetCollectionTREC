<DOC>
<DOCNO> 292492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sonyas16.html </URL>
<DATE> 2004/11/26/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
İslami çöpçatan sitesi 
</HEADLINE>
<TEXT>

     Özlem Soğukdere CNN TÜRK 

İslami kesim kendi çöpçatan sitesini yarattı. İslamievlilik.com’ adlı sitede, muhafazakar kesim canlı sohbetlere katılıp, beğendikleri üyelerle özel olarak mesajlaşabiliyor. 
     Kendini 'helal sınırları içerisinde evlilik niyetiyle tanışmak için en uygun mekan' olarak niteleyen İslamievlilik.com’, amacını şöyle anlatıyor 
     "Amacımız, evlilik niyetinde olan inançlı insanların ilk tanışmalarına ve birbirleri hakkında ilk bilgileri edinmelerine vesile olmaktır. Bundan sonrası ise, bu kişilerin kendi tercih, gayret ve niyetlerine göre Rabbimizin takdir ettiği şekilde sonuçlanacaktır. Biz, onlar adına bir tercih ve yönlendirmede bulunacak değiliz. Sadece, bu sonucun gerçekleşmesine yönelik, helal sınırları içerisinde, en uygun bir platformu sağlamaya çalışıyoruz." 
     
     55 çift evlenmiş 

     Sitenin ABD’den geçtiğimiz yıl dönen Kalpten Abi’ rumuzlu yöneticisi, diskoya, bara, çılgın konserlere vb. gidemeyen İslami kesimin tanışamadığını, tanışsa bile el sıkışamadığını’ gözönönde bulundurarak böyle bir site hazırlamaya karar vermiş. Kalpten Abi’, sanal evliliği görücü usulünün gelişmiş metodu’ olarak yorumluyor. 
     İslamievlilik.com’ şubat 2004’ten bu yana yayında bulunuyor. Ancak sitenin esas ilgi çeken bölümü profiller’ geçtiğimiz haziran ayında faaliyete geçmiş ve bugüne kadar 55 çiftin tanışıp evlenmesine aracılık etmiş. 
     
     'Dindar beylerle tanışmak isteyen tesettürlü hanımlar’ 

     Bugün itibariyle sitenin 4 bin 200 üyesi bulunduğunu söyleyen 'Kalpten Abi', "ancak siteyi aktif olarak kullanan, sürekli mesaj alıp gönderen kullanıcı sayısı 2 bin 200 civarında bulunuyor. Özellikle dindar beylerle tanışmak isteyen tesettürlü hanımlar’ günde binlerce mesaj alıyorlar" diyor. 
     Sitenin muhafazakar kesim dışına da açık olduğunu söyleyen Kalpten Abi’, dini içeriğe rağmen aradığı insanı bulamayan ateist üyelerinin de olduğunu belirtiyor. 
     Siteye şikayet de gelmiyor değil... Bazı kadın üyelere sapıklar dadanabiliyor. Ancak, islamievlilik.com’ bunun önüne geçmenin de kendince bir yolunu bulmuş Buna göre, siteye üye olmak isteyenler 'Yüce Allah'ın ismiyle ve kutsal saydığım değerler üzerine yemin ederim ki, yukarıda vermiş olduğum bilgilerin tamamını ciddiyet ve özenle, doğru, eksiksiz ve tam olarak doldurdum' şeklinde yemin etmek durumundalar. Aksi taktirde, kayıt işlemi tamamlanmıyor ve üyelik işlemi gerçekleşmiyor. 
     
     Site hayır amaçlıymış 

     Sitenin maddi kazanç’ değil, hayır’ amaçlı kurulduğunu anlatan Kalpten Abi’, evlilik.com’a orta ve uzun vadede marka olarak baktığını söylüyor. Uzun vadede üyelik ücreti ve reklam almayı planladıklarını kaydeden Kalpten Abi’, bu parayı da sitede tanışıp evlenenleri balayına ya da hacca gönderme, gelinlik, damatlık alma gibi amaçlarla değerlendireceklerini ifade ediyor. 
     
     Çöpçatan 'sohbet dergahı'... 

     Sitenin en çok ilgi çeken 'çöpçatan' bölümünde üyeler, hayallerindeki gelin ve damat adayını 'sohbet dergahı'nda canlı sohbetlerle ya da isterlerse özel mesajlarla bulmaya çalışıyorlar. 
     Sitedeki 'profiller'den de tesettürlü hanımlar dindar beylerle tanışmak istiyor’, dindar beyler inançlı hanımlarla tanışmak istiyor’, ciddi niyetli hanımlar ciddi niyetli beylerle tanışmak istiyor’ gibi bölümlere ulaşılabiliyor. 
     Bu bölümlerde kullanıcılar üyelerin fiziksel özelliklerinden politik tercihlerine, askerlik durumundan sigara-içki alışkanlığına kadar evlilik için önem taşıyan birçok konu hakkında bilgi sahibi olabiliyorlar. Ayrıca, üyeler 'müstakbel eşinde hiç tahammül edemeyeceği özellikler', 'evlendiğinde taşınma tercihi', 'evlenirken yaşamak istediği törenler' gibi konulara da açıklık getiriyor. 
     Kullanıcılar kendi özelliklerini ve karşılarındaki gelin damat adayından beklentilerini de sıralıyorlar 
     Haktan nasipse 20-25 yaşları arasında bir bayan arkadaşla ciddi niyetle tanışmak istiyorum. Kocaeli ikametliyim, iyi niyetli düşünceli muhafazakar biriyim. Karşımdaki kişinin de bilinçli ve düşünceli olması dileklerimle...ö Slm Huzeyfe hanım seninle dostluk yolunda adım atabiliriz islami şartlar altında ben kimya mezunuyum...ö Esselamualeyküm. Sünneti seniyyeye uygun, Allah’ın emirlerini tam yerine getirmek isteyen ve benimle Almanya’da yaşamak isteyen, hic evlenmemiş, en fazla 32 yaşında olan bir bayanla tanışıp evlenmek istiyorum...ö Sitede ayrıca evlilik, cinsellik ve boşanmayla ilgili ayet ve hadislere de ulaşmak mümkün. 
     
     Cinsel bilgiler... 

     Sitenin en ilgi çekici bölümlerinden biri kuşkusuz cinsel bilgiler’ bölümü... 
     Bu bölümde cinsel ilişki pozisyonlarının özet ve detaylı anlatımlarından, orgazma, gerdek gecesinden kızlık zarına, cinsel ilişki için tavsiye edilen ve edilmeyen vakitlerden cinsel haramlara kadar birçok başlıktan İslami bilgilere ulaşmak mümkün. 
     Ayrıca, cinsel fantaziler ile doyum ve son oyunlar gibi cinsel hayatın 'renklendirilmesi'ne yönelik bilgiler de sitede yer buluyor. 

     
</TEXT>
</DOC>
