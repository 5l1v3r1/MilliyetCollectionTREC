<DOC>
<DOCNO> 265336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/sontur32.html </URL>
<DATE> 2004/08/21/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Öz kızına fuhuş yaptırdığı iddiası... 
</HEADLINE>
<TEXT>

     Samsun'da 16 yaşındaki öz kızına fuhuş yaptırdığı iddia edilen kadın ile söz konusu kızla ilişkiye girdikleri öne sürülen 2 kişi yakalandı. 
     Alınan bilgiye göre, güvenlik güçlerine başvuran R.K. 55 , kızı R.K'nin 16 , F.K. 32 ile kaçtığı iddiasıyla şikayetçi oldu. Bunun üzerine Emniyet Müdürlüğü Ahlak Bürosu ekipleri, genç kızla F.K'yi Atakum Beldesi'ndeki bir evde yakaladı. 
     Yapılan soruşturmada genç kızın, annesinin, kendisini para karşılığı fuhuşa zorladığını öne sürmesi üzerine anne R.K. ile olaya karıştığı iddia edilen A.D. 43 gözaltına alındı. 
     Yetkililer, gözaltına alınanlardan A.D. ve F.K'nin küçük yaştaki kızla ilişkiye girmek, R.K'nin ise öz kızını fuhuşa zorlamak suçundan sorgulamalarının sürdürüldüğünü bildirdi. 
     
</TEXT>
</DOC>
