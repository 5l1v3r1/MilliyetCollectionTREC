<DOC>
<DOCNO> 260350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sonyas07.html </URL>
<DATE> 2004/08/03/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Köpekler tarafından büyütülen bir çocuk bulundu .. 
</HEADLINE>
<TEXT>

     Rusya'nın Sibirya bölgesindeki yerel yetkililerin, köpekler tarafından büyütülen 7 yaşında bir erkek çocuk buldukları bildirildi. 
     News.ru isimli internet sitesinin Sibirya'daki yerel gazetelere dayanarak verdiği haberde, yetkililerin 3 hafta önce 7 yaşındaki Andrey'i bekçi köpeklerinin yanında bulduğu ve çocuğun konuşamadığının anlaşıldığı kaydedildi. 
     Yapılan inceleme sonucunda, çocuğun 3 aylıkken önce annesi sonra da babası tarafından terk edildiği ve o zamandan beri bekçi köpekleri tarafından büyütüldüğü ortaya çıktı. 
     Çocuğun köpek gibi davrandığı, onlar gibi yürüdüğü, yanına yaklaşanları ısırdığı ve kendisine verilen yiyeceği önce kokladığı bildirildi. 
     Yetkililer, Andrey'i Kalman bölgesindeki bir yetiştirme yurduna yerleştirdiler. 
     Andrey'in yurtta şimdiye kadar dik yürümeyi ve kendi yatağını yapmayı öğrendiği belirtildi. Çocuğun hala konuşamadığı ve sadece yetiştirme yurdundaki bir kız çocuğuyla arkadaşlık kurabildiği kaydedildi. Yurttaki diğer çocuklar ise hala Andrey'den korkuyor. 
     
</TEXT>
</DOC>
