<DOC>
<DOCNO> 292327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sondun39.html </URL>
<DATE> 2004/11/26/ </DATE>
<TIME> 20.35 </TIME>
<AUTHOR>  </AUTHOR>
<HEADLINE>
Theo Van Gogh'un cinayet zanlısı 20 kez ateş etti... 
</HEADLINE>
<TEXT>

     Hollanda'da, bu ay başında öldürülen film yapımcısı Theo van Gogh'un cinayet zanlısı olarak yakalanan Fas asıllı Mohammed B'nin 26 , olay anında 20 el ateş ettiği açıklandı. 
     Amsterdam Savcılığı'ndan yapılan açıklamaya göre, zanlı, bir şarjörü Theo van Gogh'un üzerine boşalttı ve vücuduna 8 kurşun isabet etti. Zanlı daha sonra kaçarken tabancasını yeniden doldurdu ve polislere de ateş etti. Zanlının açtığı ateş sırasında yalnızca polislerden birine bir mermi isabet etti ve polis ayağından hafif yaralandı. 
     Olayda kullanılan tabancanın pek tanınmayan, Hırvatistan yapımı HS marka olduğu ve 2000 yılında üretildiği belirtildi. 
     Olaydan sonra zanlı, polislerin açtığı ateş sonucu yaralı olarak yakalanmıştı. Savcılığın açıklamasında, zanlının nasıl yaralandığı ve zanlıya kaç kurşun isabet ettiği konusunda ise bilgi verilmedi. 
     Hollanda'da, Müslümanlara karşı tutum ve yazılarıyla tanınan Film yapımcısı Theo van Gogh 47 Amsterdam'da 2 Kasım günü sabah işe giderken Oost semtinde bir kişinin saldırısına uğramış, aldığı kurşun ve bıçak darbeleriyle olay yerinde yaşamını yitirmişti. 
     Olay ülkede büyük yankı yaratmış ve cinayetten sonra başta camiler olmak üzere Müslümanlara ait kuruluşlara saldırılar düzenlenmişti. 
     
</TEXT>
</DOC>
