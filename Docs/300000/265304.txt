<DOC>
<DOCNO> 265304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/sonspo26.html </URL>
<DATE> 2004/08/21/ </DATE>
<TIME> 22.05 </TIME>
<AUTHOR>  </AUTHOR>
<HEADLINE>
Puan Denizlispor'un... 
</HEADLINE>
<TEXT>

     Birinci Süper Futbol Ligi'nde Denizlispor, Beşiktaş'ı puansız gönderdi 3-1. 
     Karşılaşmanın kalan dakikalarında başka gol olmadı ve Denizlispor sahadan 3-1 galip ayrıldı. 
     
     İLK YARI 

     16. dakikada Timuçin, faul atışında topu doğrudan kaleye gönderdi. Ancak Murat, meşin yuvarlağı rahatlıkla bloke etti. 
     19. dakikadaki Denizlispor atağında, Timuçin'in pasıyla hareketlenen Serhat, sol kanattan kale çizgisine dek sokuldu. Ceza yayı üzerine gönderdiği topu Mikka şutladı. Murat gole izin vermedi. 
     26. dakikada Tümer'in arapasında savunmanın gerisine sarkan Ahmet Hassan, çaprazdan sert vurdu. Top, Souleymanou'da kaldı. 
     31. dakikada Denizlispor'un golü geldi. Timuçin'in pasında topla buluşan Ömer Rıza, ceza alanına yaklaştı ve kaleyi gördüğü anda vuruşunu yaptı. Meşin yuvarlak, köşeden filelerle buluştu 1-0. 
     38. dakikada Ali Güneş'in şutunda, top üstten auta gitti. 
     40. dakikada Ali Güneş, Denizlispor kalesini bir kez daha yokladı. Top kaleci Souleymanou'da kaldı. 
     İlk yarı, evsahibi Denizlispor'un 1-0 üstünlüğüyle sona erdi. 
     
     İKİNCİ YARI 

     50. dakikada gelişen Beşiktaş atağında Tümer, ceza alanına girerken vuruşunu yaptı. Top, az farkla auta gitti. 
     54. Özgür'ün kale alanı içine havalandırdığı topu Serhat, ayağının içiyle kaleye gönderdi. Meşin yuvarlak, direğin hemen üzerinden dışarı gitti. 
     67. dakikada Timuçin'in pasında ceza alanına giren Alp vuruşunu yaptı. Top yandan auta gitti. 
     73. dakikada İbrahim'in Ronaldo'ya ceza alanı içinde yaptığı hareketi hakem penaltı olarak değerlendirdi. Atışı kullanan Tümer, skoru eşitledi 1-1. 
     75. dakikada Denizlispor bir kez daha öne geçti. Hızla gelişen atakta Timuçin, Murat'ın kapattığı köşeden topu filelere gönderdi 2-1 
     79. dakikada Sergen'in serbest vuruşunda, kaleye yönelen topu Souleymanou son anda kornere çeldi. 
     83. dakikada Timuçin, sol kanattan taşıdığı topu Alp'in önüne bıraktı. Bu fubolcu da meşin yuvarlağı filelere gönderdi 3-1. 
     88. dakikada Özgür'ün pasında kaleciyle karşı karşıya kalan Alp, topa vurmakta gecikince, savunma tehlikeyi uzaklaştırdı. 
     
     KÜNYE 

     

Stat Atatürk      

Hakemler Oktay Demiray xxx Fatih Gündoğdu xxx Cem Sakman xxx      

Denizlispor Souleymanou xxx Özgür xx Kratochvil xxx Burak xxx İbrahim xx Mikka xxx Tomas xxx Serhat xxx Mustafa Keçeli xxx Timuçin xxx Dk. 90 Bülent Ömer Rıza xxx Dk. 60 Alp xx      

Beşiktaş Murat x Ali Güneş xx Ronaldo xx İbrahim Toraman x İbrahim Üzülmez x Tayfun x Okan x Dk. 70 Berkant x Tümer x Juanfran x Dk. 46 İbrahim Akın xx Ahmed Hassan x Dk. 46 Sergen xx Veysel xx      

Goller Dakika Ömer Rıza 31 Tümer penaltıdan 73 Timuçin 75 Alp 83      

Sarı Kartlar Dakika Özgür 57 Timuçin 76 Alp Denizlispor 84 Tümer 9 İbrahim Akın Beşiktaş 53      
</TEXT>
</DOC>
