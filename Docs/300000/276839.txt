<DOC>
<DOCNO> 276839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/dunya/dun03.html </URL>
<DATE> 2004/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Karakolda cinayet Rusya'yı karıştırdı 
</HEADLINE>
<TEXT>


CENK BAŞLAMIŞ Moskova 


Rusya'da terörist olduğu şüphesiyle gözaltına alınan Aleksandır Pumane'nin, dövülerek öldürüldüğü sorgu sırasında tecavüze de uğradığının anlaşılması şok etkisi yarattı. Bazı üst düzey yetkililerin görevden alınmasına yol açan skandal, Rus basınının olayın üzerine gitmesiyle ortaya çıktı. 18 Eylül'de patlayıcı yüklü bir aracı kullanırken yakalanan Pumane, gözaltına alındı. Polis, sorguda Pumane'nin kalp krizi geçirerek kaldırıldığı hastanede hayatını kaybettiğini açıkladı. Ancak Moskova Savcılığı, Pumane'nin sorgu sırasında dövülerek öldürüldüğünü belirledi. Moskova emniyetinden olaya karışan çok sayıda kişinin görevden alındığı açıklandı. 



</TEXT>
</DOC>
