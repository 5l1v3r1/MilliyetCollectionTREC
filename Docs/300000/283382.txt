<DOC>
<DOCNO> 283382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sondun27.html </URL>
<DATE> 2004/10/26/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Türkiye Le Figaro'nun manşetinde Tarih konusunda gelişme yok 
</HEADLINE>
<TEXT>

     Fransız Le Figaro gazetesi, bugün Berlin'de Fransa, Almanya ve Türkiye liderlerinin yapacağı zirveyi Türkiye'nin Avrupa Birliği'ne üyelik perspektifini teyit etmek olarak niteledi. 
     Gazete, toplantıda Türkiye'ye verilmesi planlanan müzakere tarihi konusunda ise bir gelişme olmayacağını iddia etti. 
     Le Figaro, bugün Fransa ile Türkiye arasında imzalanacak iki milyar euroluk airbus anlaşmasını, iki ülke kamuoylarını yumuşatma açısından iyi bir fırsat olarak değerlendirdi. 
     Le Figaro, imza töreninin ardından Türkiye, Fransa, ve Almanya Başbakanlarının üçlü bir toplantı yapacaklarını, ancak Berlin ve Paris'in, Türkiye ile muzakere tarihi konusunda henüz mutabakata girme niyetinde olmadıklarını yazdı. 
     Gazete, Fransa'nın eğiliminin, müzakereleri 2005 yazında yapılması planlanan Avrupa Anayasası referandumunun sonrasına bırakmak olduğunu vurguladı. 
     
</TEXT>
</DOC>
