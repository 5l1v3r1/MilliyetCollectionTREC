<DOC>
<DOCNO> 284919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sontur18.html </URL>
<DATE> 2004/10/31/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Aynı yerde yarım saat arayla 2 kaza... 
</HEADLINE>
<TEXT>

     Eskişehir'de aynı yerde yarım saat arayla meydana gelen trafik kazalarında, 2 kişi yaralandı. 
     Alınan bilgiye göre, İki Eylül Caddesi'nde Ayhan Özdemir'in kullandığı 26 AP 946 plakalı otomobil, yolun karşısına geçmek isteyen Ali Karacalar'a çarptı. 
     Kazadan yarım saat sonra yine aynı yerde Süleyman Ceylan'ın kullandığı 26 ES 122 plakalı otomobil, yolun karşısına geçmek isteyen Eşe Işık'a çarptı. 
     Yarım saat arayla meydana gelen kazalarda yaralanan Işık ve Karacalar, Devlet Hastanesi'nde tedavi altına alındı. 
     İki Eylül Caddesi'nde sürekli trafik kazasının meydana geldiğini belirten vatandaşlar, kazaların önlenmesi için gerekli tedbirlerin alınmasını istediler. 
     
</TEXT>
</DOC>
