<DOC>
<DOCNO> 271704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sonsiy13.html </URL>
<DATE> 2004/09/14/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Gül ''Zina düzenlemesi 346 maddelik tasarıyı gölgeliyor'' 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Türkiye'nin AB siyasi kriterlerini gerçekleştirdiğini ve kritik eşiği aştığını belirterek, bundan sonra alınması gereken kararın vakit geçirilmeden Türkiye ile müzakerelerin başlanması olduğunu söyledi. 
     Gül, Başbakan Recep Tayip Erdoğan'ın yurtdışı gezide bulunması nedeniyle katılmadığı AK Parti grup toplantısında yapığı konuşmada, AB ve TCK Tasarısı'na değindi. Samimi olarak bakıldığında TBMM'nin yaptığı son kanunlarla Türkiye'nin AB'nin siyasi kriterlerini gerçekleştirdiğini belirten Gül, ''Türkiye bugün AB siyasi kriterlerini gerçekleştirmiştir ve kritik eşik dediğimiz nokta aşılmıştır. Bunu sadece biz değil, AB liderleri de söylemektedir'' dedi. 
     Türkiye'nin AB üyeliğini desteklemek amacıyla kurulan ''Bağımsız Türkiye Komisyonu''nun uzun süren çalışmanın ardından raporunu açıkladığına işaret eden Gül, ''Türkiye'nin siyasi kriterleri yerine getirdiği, Türkiye'de çok köklü reformların yapıldığı ve kritik eşiğin aşıldığını''nın raporda açıkça ifade edildiğini kaydetti. AB'nin Genişlemeden Sorumlu Üyesi Günter Verheugen'in Türkiye ziyaretini de hatırlatan Gül, Türkiye'deki değişikliklerin, çok önemli reformların yapıldığı ve AB'nin herhangi başka bir şartı olmadığının da bu ziyarette açıkça dile getirdiğini söyledi. 

     
</TEXT>
</DOC>
