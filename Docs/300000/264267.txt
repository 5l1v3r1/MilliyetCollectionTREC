<DOC>
<DOCNO> 264267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/guncel/gun90.html </URL>
<DATE> 2004/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Adaletin kartla imtihanı... 

Önce, sistemini anlayanın ermişlik mertebesine yükseldiği ÖSS'yi geçecek, hukuk fakültesine girmeyi başaracaksınız...Yıllarca, tuğla kalınlığında, bina yüksekliğinde kitapları okuyacak, sınavlarda kafayı gözü yiyeceksiniz...Mezun olduğunuzda, Türk hukuk sisteminin ve duruşmaların, Hollywood filmlerinde gördükleriniz arasındaki ilişkinin, tanımlanabilir hiçbir dilde açıklaması olmadığını anlayacaksınız...Doğru dürüst hiçbir hakkınız, rahat yaşamanızı sağlayan bir maaşınız, hatta can güvenliğiniz olmadan, binlerce dava dosyası arasında, mülkün temelinin sarsmamaya çalışacaksınız...Her şeye rağmen bir takım idealler edinip cebelleşirken, "önüne gelene, ağzına geleni söylemekten çekinmeyen" Mehmet Ali Erbil ve sevgilisi Tuğba Coşkun'un, kendilerine "kart finans" diyen Hülya Avşar'a açtıkları davanın dosyası gelecek. Ne yaparsınız 
a Üniversite diplomasını yakarım, küllerini Mehmet Ali Erbil'in yüzüne üflerim... 
b "Saçma Sapan Şeylerle Yargıyı Tıkamak"tan üçüne de karşı dava açarım... 
c Dosyayı Hande Ataizi'nin önüne koyar, açıklamasını ister, açıklayamazsa, sevgilisinden bir kez daha boşarım... 

Sen ağa, ben ağa, bu ineği kim sağa 
John Foshua elektrikli inek sağma makinesinin mucidi 

Reklam kediyi öldürdü .. 

Avea'nın son reklamında Armağan Çağlayan burnunu "geri" derken sıktığı halde neden bıraktığında söylediği "dönmüyorsunuz" kelimesi boğuk çıkmaktadır Ses eylemden iki saniye sonra mı değişir ''Tabii ki en iyisi gerçek portakal suyu...'', ''Daha iyisi portakalın kendisi...'' ve "Var mı Nazo gibisi '' gibi üç cümle nasıl aynı reklamda bir araya gelebilir Ayraniç - Boliç reklamının sonunda gösterilen aile tablosunun tüketmiş olduğu ayran adedi normal midir O kadar ayranı içtikten sonra hala "ayran içmek istiyorum " diye bağıran çocuk hiperaktiftir de bu uyuşmuş hali midir, nedir Boliç ile Ayraniç'in yan yana görüldüğü karelerde arka planda otlayan inekler, Boliç tek başına topla takılırken nerededirler Eti Cici Bebe ekmeği reklamında "bebeğiniz kolayca hazmeder" diyen dış sesten hemen sonra bebek neden hıçkırmaktadır Bu bir hazımsızlık göstergesi değil midir Duracell reklamında, Duracell kullanmayan bütün ayıcıklar bitap düştüğü halde çiçekçi ayıcığın pili neden bitmez O da mı Duracell kullanıyordur Kullanıyorsa neden reklamda görünmez Sokakta çiçek satan ayıcığın bile Duracell kullandığının bilinmesi ürünün imajı açısından tehlike mi arz eder Pop Kek'in adının neden Pop Kek olduğunun anlatılması gereken reklamda bu sorunun cevabını alan var mıdır "Pop" bu mudur Arçelik reklamında Sırrı misafirlerin çamaşırlarını toplarken suratında pasta kalıntıları olduğu halde çamaşırları makineye koyarken yüzü neden tertemizdir Temizlenmek için makineyi görmek yeterli midir 

Türk popunda Ray-Ban Top5 

1 Ayna 
2 Mustafa Sandal 
3 Emrah 
4 Hakan Peker 
5 Kargo 

Eyvah 
"Nice 250 senelere inşallah .." 
b b 
</TEXT>
</DOC>
