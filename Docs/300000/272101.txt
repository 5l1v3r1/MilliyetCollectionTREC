<DOC>
<DOCNO> 272101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sontur21.html </URL>
<DATE> 2004/09/15/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Irak'ta serbest bırakılan Türk tercüman, 2 gün sonda evinde olacak 
</HEADLINE>
<TEXT>

     Irak'ta, 24 Temmuz tarihinde kaçırılan ve dün serbest bırakılan tercüman Aytullah Gezmen'in, bugün ağabeyi Hüseyin Gezmen'i telefonla arayarak 2 gün sonra evinde olacağını söylediği bildirildi. 
     Hüseyin Gezmen, AA muhabirine yaptığı açıklamada, kardeşinin sağ olarak kurtulmasının sevincini yaşadıklarını ve kavuşma gününü heyecanla beklediklerini belirterek, ''52 gün sonra ilk kez sesini duyduk. Kendisiyle telefonla görüştük. Kardeşim ölümden döndü. Şu anda Bağdat'taki büyükelçilikte. 2 gün içinde evinde olacağını söyledi'' dedi. 
     Günlerdir büyük sıkıntı yaşadıklarını kaydeden Hüseyin Gezmen, şöyle devam etti 
     ''Kardeşimi kurban keserek karşılayacağız. 52 gündür tüm aile bireyleri perişan olmuştuk. Sesini duyunca yaşadığına inandık. Sabırsızlıkla eve döneceği günü bekliyoruz. Türk Büyükelçiliği'nde ve emin ellerde olması bizi rahatlatıyor. Bir daha kardeşim Irak'a kesinlikle gitmeyecek.'' 
     
</TEXT>
</DOC>
