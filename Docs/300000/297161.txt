<DOC>
<DOCNO> 297161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/yazar/akyol.html </URL>
<DATE> 2004/12/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Altan Öymen'in kitabı 
</HEADLINE>
<TEXT>


GAZETECİ ağabeyimiz, ustamız Altan Öymen'in kendi hayat hik yesi etrafında yakın tarihimizi anlatan ikinci kitabı yayımlandı "Değişim Yılları", Doğan Kitap, www.dogankitap.com.tr. 
Öymen, "Bir Dönem Bir Çocuk" kitabında bize Tek Parti devrini anlatmıştı. Yeni kitabında demokrasiye geçiş dönemini anlatıyor. 
Klasik bir 'hatırat'ın ötesinde ciddi bir arşiv çalışması yapmış. Sadece siyaseti değil, sanat olaylarını, değişen hayat tarzlarını da anlatıyor. 
Altan Öymen, CHP'nin önde gelen eğitimcilerinden Hıfzırrahman Öymen'in oğlu... Öymen böyle "eğitimli ve CHP'li" bir dünya görüşüyle yetişiyor. Kitabında olaylara da bu gözle bakıyor. 
Öymen'in hayat hik yesi bize CHP çizgisindeki gençliğin fikir fırtınalarını da veriyor. 

GENÇ Öymen, N zım'ın şiirlerini ezberleyen bir hayrandır, fikren de etkilenir "Atatürk devrimiyle, demokrasi ve komünizm arasında gidip gelirken kendisine bir de meslek arayan bir lise mezunu..." Sf. 350 
Öymen 'N zım Hikmet hadisesi'nin siyasi yönlerini anlatırken, şiirlerini, mesela 'şiirde ahenk' meselesini bir edebiyat eleştirmeni vukufuyla irdeliyor 
"N zım'ın şiirleri beni asıl 'şiirsellik'leriyle etkiliyordu. Onları okuyuncaya kadar, daha çok aruzla yazılan şiirlerden hoşlanırdım. Sanırdım ki, şiirde ahenk en iyi o vezinle sağlanır. 
Oysa gördüm ki, N zım'ın şiirinin 'ahenk' açısından da ne aruz ne hece veznine ihtiyacı var. N zım, belli ki, o vezinleri de iyi biliyor. Kendi şiirini oluştururken kendinden önceki şiirin birikimlerinden de faydalanmış, ama tamamen farklı bir şiir türü yaratmış." 
Demek ki, tarihi birikimi reddetmemek, ondan istifade etmek lazım 
N zım'ın ideolojik şiirlerine gelince 
"Bu şiirler şiirsellikten hayli uzaktı. Amaçları da zaten 'ran... ran... ran', 'dan... dan... dan...' gibi kafiyelerle komünizmin iyi bir şey olduğunu kafalara sokmaktan ibaretti." 
Stalin Rusya'sı "Türkiye'nin başına musallat olmuş bir tehlike" iken bazı kimselerin komünist olmasında N zım'ın etkisi büyüktü. Sf. 211 

ANADOLU daha futbolla bile tanışmamışken, genç Öymen, "basketbol" tutkunudur, Atatürk Lisesi'nin "taşlı topraklı basketbol sahasında" oynamaktadır. Bu tutku, ona liseyi bitirince "Mülkiye'ye gidip oranın basketbol salonunda oynamak" gibi müthiş bir 'motivasyon' verir. Sf.350 
Gençlerde motivasyonun önemi 
Demokrasiye geçiş, Tek Parti'nin bilinen resmi Ankara'sını etkilemeye başlamıştır bile 
"Demokrasi rüzg rıyla birlikte Anadolu'nun öteki yerlerindeki gerçekler de başkente gelip 'vitrin'deki yerlerini almaya başlamışlardı." Sf.273 
Gecikmiş bir sosyal değişme başlangıcı. 
'Şehirleşme' bana göre çağdaşlaşmanın en önemli birkaç dinamiğinden biridir. Köy Enstitüleri ise köylüyü köyüne bağlayarak suyu tersine akıtmak istiyordu. Fakat Öymen kitabında Köy Enstitüleri'ni övgüyle anlatıyor. Sf. 292, vd. 
Kitapta önemli çok konu var Sabahattin li'nin öldürülmesi, CHP'de ılımlı-radikal kavgası, Demokrat Parti'nin yükselmesi, Kore'ye asker göndermemizi İsmet Paşa'nın desteklemesi... 
Okunması gereken bir kitap... 



</TEXT>
</DOC>
