<DOC>
<DOCNO> 272481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sonyas26.html </URL>
<DATE> 2004/09/16/ </DATE>
<TIME> 20.07 </TIME>
<AUTHOR>  </AUTHOR>
<HEADLINE>
Hande Ataizi boşandı 
</HEADLINE>
<TEXT>

     Hande Ataizi, avukat eşi Fethi Pekin'den tek celsede boşandı. 
     Kadıköy 2. Aile Mahkemesi'nde görülen davanın duruşmasına Ataizi avukatıyla birlikte katılırken, Pekin gelmedi. 
     Duruşmada, anlaşarak ayrılmaya karar verdiklerini belirten Ataizi, mahkemeye bir dilekçe sundu. 
     Ataizi, dilekçesinde, Fethi Pekin ile güzel bir birliktelikleri olduğunu ifade ederek, şunları kaydetti 
     ''Oturup ilişkimizi evliliğe dönüştürmeye karar verdik. Ancak ailesi aramıza girdi. Evliliğimize karşı çıktılar. Evlendikten sonra bu işin yürümeyeceğini gördük. Huzurumuzun kaçmasına ve ilişkimizin çirkinleşmesine neden olmamak için boşanmaya karar verdik. Tazminat veya nafaka talebim yoktur'' Davalı Fethi Pekin'in avukatı aracılığıyla 2 şahit gösterdiği duruşma sonunda çift, boşandı. 
     
</TEXT>
</DOC>
