<DOC>
<DOCNO> 280078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sonspo06.html </URL>
<DATE> 2004/10/14/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Danimarka basını Parken Stadı'nda dram yaşandı 
</HEADLINE>
<TEXT>

     Mehmet ÖZDEMİR 

Futbolda 2006 Dünya Kupası elemeleri 2. Grup'ta dün yapılan Danimarka-Türkiye maçı Danimarka basınında geniş yer buldu. 
     Gazeteler manşetlerinde, üstünlük anlamına gelen Danimarka'da Türk müziği çalındı başlığını kullanırken, Türk oyuncuların 1 puanla çok mutlu olduklarını, teknik direktör Ersun Yanal'ın ise aynı mutluluğu paylaşamadığını yazdı. 
     Gazeteler Danimarka'nın top kaybında rekor kırdığını belirtirken bu sonuca rağmen grubun favorileri olarak Danimarka ve Türkiye'yi gösterdiler. 
     Danimarka'nın en büyük gazetesi Morgrenavisen Jyllands-Posten, ''Danimarka Milli Takımı dram yaşadı'' başlığıyla verdiği haberde, Danimarka'yı yedek kaleci Skov'un kurtardığını yazdı. Türkiye'nin oyundaki üstünlüğünü değerlendiremediğini ve ele geçirdiği fırsatları anlaşılamaz bir şekilde kaleci Skov'a kaptırdığını yazan gazete, ''Skov, Türkiye'nin, Danimarka'dan 3 puanla dönmesini engelledi'' ifadesini kullandı. 
     

     
</TEXT>
</DOC>
