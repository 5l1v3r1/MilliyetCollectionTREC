<DOC>
<DOCNO> 296974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/yazar/temelkuran.html </URL>
<DATE> 2004/12/12/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Hadi canım yandan yandan 
</HEADLINE>
<TEXT>
Biz korkmayız ondan bundan 
Sadece yapıldığı yerden öte tüm dünyayı ve tüm insanlığı ele geçiren savaş haline karşı ne yapacağız "Yüzleşiyoruz" eylemleri herkesi bu soruyu, hep beraber yanıtlamaya çağırıyor 
Dünya Sosyal Forum sürecinin el kitaplarından biri olan "İmparatorluk" kitabının yazarları Michael Hardt ve Antonio Negri'nin heyecan verici yeni kitapları çıktı "Çokluk İmparatorluk Çağında Savaş ve Demokrasi" Ayrıntı Yayınları, Çev Barış Yıldırım . 
Temelde "Ne yapmalıyız Nasıl Yapmalıyız " sorusuna cevap arayan kitapta, ABD'nin kurmaylarıyla birlikte yönettiği bir imparatorluğa dönüşen dünyada yeni egemenlik biçiminin tahlilinden yola çıkılarak sınıf kavramının tanımı yeniden yapılıyor. Bu düzeni değiştirme dinamiğinin adı ise "çokluk" olarak koyuluyor. Benim anladığım, Negri ve Hardt, "ben"lerin eriyerek yok olmadığı bir "biz"i tarif etmeye çalışıyor. Dünyayı değiştirecek "biz"in adı "Çokluk" olarak konuluyor. Hindistan'daki çocuk kölelerden Avrupa'ya dağılmış aç göçmenlere, Uzakdoğu'daki seks işçilerinden Latin Amerika'daki gerillalara, sendika yönetimlerince kütlelere dönüştürülmüş Türkiyeli işçilerden Afrika'da mülteci kamplarına uzanan bir "biz". 

Adsız Dünya Savaşı Kitap diyor ki "Savaş bir biyo-iktidar rejimidir, yani sadece nüfusu kontrol etmeyi değil toplumsal yaşamın tüm yönlerini üretme ve yeniden üretmeyi amaçlayan bir idare biçimi haline gelmiştir." 
Savaş artık her yerde ve içimizde yani. Arabanıza koyduğunuz benzinde, yediğiniz çikolatada, muzda, giydiğiniz marka kotta... Her yerde. Ortadoğu'daki savaş sizin yatağınıza bile sızıyor aslında. 
Negri ve Hardt, bir "emperyal iç savaş" içinde bulunduğumuzu, içinde olduğumuz durumun 4. Dünya Savaşı olarak adlandırılabileceğini söylüyorlar. Bunun sınırları ve içeriği belirli eski savaşlara benzemediği için sürekli, sınırsız olduğunu savaşın giderek dünya çapında bir "polisiye müdahaleye" indirgendiğini savunuyor yazarlar. 

Talon Bedensiz savaş Bu savaş teknolojik aletlerle öyle bezeli, öyle çok insan bedeninden arındırılmış halde sunuluyor ki dünyaya, öfke uyandıran bir dehşet bile olmuyor karşınızda. Öyle değil mi Irak Filistinleştirilirken, ekranlar Afrikalı çocukların ölümünü nasıl "doğallaştırdıysa" şimdi de öyle normalleştiriyor savaşı. Üstelik temiz bir teknoloji ile Savaşla ilgili insanlardan çok makinelerden söz ediliyor. Negri ve Hardt insanın "makinenin protezi" haline geldiğini söylüyor. 8 Aralık Çarşamba günü Birgün gazetesinde Adnan Bostancıoğlu'nun yazısındaydı haber 
Foster Miller adlı bir teknoloji şirketi Talon diye bir robot asker üretmiş. Tüfek kullanan, mayın tespit eden ve 90 kilo taşıyabilen robot daha az Amerikan "bedeninin" ölmesini sağlayacak. Böylece daha az tiksineceğiz savaştan. Çünkü insan ölmeyecek. Yazarlar da diyor ki zaten "Savaşın dehşeti ortadan kalkınca savaşa son verme isteği de azalır." 

Sıvı kristalde büyü Bir de ekranlar var tabii savaşı "hiçleştiren". Savaşı ekranın gösterdiği kadar ve ekranın gösterdiği biçimiyle biliyoruz tüm dünyalılar olarak. Ekrana göre savaş "arada bir" gerçekleşiyor. Bir çatışma görüyoruz. İki gün ara veriyoruz sanki savaşa, sonra bir çatışma haberi daha. Diğer yandan, son günlerde düşünüyorum da, en çok insan hikayelerini yok ediyor televizyon. Bundan 
200 yıl önce, savaşı insanlardan dinleyerek öğrenecektik muhtemelen. Savaşın insan hikayeleri anlatılacaktı. Ama şimdi hiç hikaye yok bir insan sesinden dinlediğimiz. En fazla Felluce'den gelen e-mail'ler... Ekrandaki sıvı kristalde bir tıkla yok edilen, elektronik posta kutusundan silinebilen, bilmekten imtina edebileceğimiz elektronik mesajlar. İnsan sesi yok artık. Bütün hikayeleri ekran anlatıyor nasılsa. Doğal olarak da görüntüler de imparatorun elinde 

Yüzleşiyoruz Bugün, 13.30 Vicdani retçi Uğur Kaymaz, Savaş Karşıtları'nın yeni kampanyasından söz ediyor "Yüzleşiyoruz " 
Altı ay boyunca sürecek kampanya. Her pazar bir eylem. Geçen pazar günü İstiklal Caddesi'ne strafordan yapılmış mayın maketleri döşediler. Yukarıda anlatılan sebep ve yöntemlerle insanlardan uzaklaştırılan savaşı insanlara yakınlaştırmaya başladılar. Bir süreliğine ve "yalancıktan" da olsa kendilerini "oradakilerin" yerine koyabilmeleri için. Kaymaz, maket olduğu belli olan mayınların bile insanları tedirgin ettiğini, üzerinden atladıklarını söyledi. Kaymaz bilhassa geçtiğimiz aylarda düzenledikleri "Militurizm" eyleminden bahsediyor. Bütün askeri merkezleri gezmişler. Havan toplarına nazar boncuğu takmışlar ve "Kaotik Çiftetelli" çalmışlar 
"Hadi canım yandan yandan Biz korkmayız ondan bundan"... 
En çok istedikleri şey savaşın insan kaynaklarını kurutmak Altı ay boyunca eylemlerine devam edecekler. Bugün de saat 13.30'da Kadıköy'deki Eminönü iskelesinde olacaklar. "Pazarcı" olup pembe gözlük, konuşmak ve duymak istemeyenlere bant, duymak istemeyenlere tıkaç satacaklar. Bilgi için İstanbul 0536 895 92 90, İzmir 0535 988 66 39. E-mail adresi yuzlesiyoruz savaskarsitlari.org 
Nihayetinde çünkü Yandan yandan Biz korkmayız ondan bundan n 



</TEXT>
</DOC>
