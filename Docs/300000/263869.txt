<DOC>
<DOCNO> 263869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/son/sontur04.html </URL>
<DATE> 2004/08/16/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Fidye için kaçırılan çocuk operasyonla kurtarıldı 
</HEADLINE>
<TEXT>

     Konya'nın Cihanbeyli İlçesi'nde 100 bin dolar fidye için kaçırılan çocuk, düzenlenen operasyonla kurtarıldı. 
     Alınan bilgiye göre, Cihanbeyli'ye bağlı Yeniceoba Beldesi'nde kuyumcu M.Y'nin oğlu Ö.Y 10 , yaklaşık 10 gün önce evlerinin önünden kimliği henüz belirlenemeyen kişiler tarafından kaçırıldı. 
     Çocuğu kaçıranlar M.Y'yi arayarak, 100 bin dolar fidye istediler. Olayın güvenlik güçlerine haber verilmesi üzerine jandarma ve polis, çocuğu ve kaçıranları bulmak için çalışma başlatırken, Ö.Y'yi Cihanbeyli ve Konya'da tutan kişiler telefonla yapılan pazarlık sonucunda fidyeyi 50 bin dolara indirdi. 
     Konya Emniyet Müdürlüğü Asayiş Şube Müdürlüğü ekipleri, elde ettikleri bilgiler ışığında bu sabah Ö.Y'nin Cihanbeyli'de tutulduğu evi tespit ederek, operasyon düzenledi. 
     Operasyonda Ö.Y. kurtarılırken, kaçırma olayına karıştıkları belirlenen 2 kişi gözaltına alındı. 
     Emniyet yetkilileri, olayla ilgili olarak aranan şüphelilerin olduğunu ve soruşturmanın genişletilerek sürdürüldüğünü bildirdiler. 

     
</TEXT>
</DOC>
