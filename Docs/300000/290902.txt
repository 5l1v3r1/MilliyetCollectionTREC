<DOC>
<DOCNO> 290902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/sonspo31.html </URL>
<DATE> 2004/10/16/ </DATE>
<TIME> 23.15 </TIME>
<AUTHOR>  </AUTHOR>
<HEADLINE>
Beşiktaş 4 - Diyarbakırspor 0 maç sona erdi 
</HEADLINE>
<TEXT>

     Birinci Süper Futbol Ligi'nde Beşiktaş, Diyarbakırspor'u 4-0 yenerek, BJK İnönü Stadı'nda ligde tam 202 gün sonra taraftarlarına galibiyet sevinci yaşattı. 
     
     İLK YARI 

     1. dakikada Carew'in kafayla aşırdığı topu ceza alanının sağ çaprazında kontrol eden Ahmed Hassan'ın boş pozisyonundaki şutunda, meşin yuvarlak yandan auta gitti. 
     3. dakikada Cumhur'un ceza alanı dışından sert şutunda top, kaleci Ramazan'dan döndü. Savunma meşin yuvarlağı ceza alanı dışına atarak tehlikeyi uzaklaştırdı. 
     14. dakikada orta sahadan atılan uzun topla Diyarbakırspor savunmasının arkasında buluşan Sergen, kaleci ile karşı karşıya kaldığı pozisyonda kötü bir vuruşla meşin yuvarlağı kaleci Fadhel'e teslim etti. 
     16. dakikada ceza alanının sol çaprazında topla buluşan Juanfran'ın paralel gönderdiği meşin yuvarlağa önce Mustafa, ardından da Ahmed Hassan dokunamadı ve top auta çıktı. 
     17. dakikada Ahmet Yıldırım'ın soldan ortasında Ahmed Hassan'ın ceza alanı içinde müsait pozisyondaki kafa vuruşunda, top kaleci Fadhel'de kaldı. 
     21. dakikada İbrahim Üzülmez'in soldan orta-şut karışımı vuruşunda kaleye yönelen topu kaleci Fadhel son anda yumruklayarak uzaklaştırdı. 
     29. dakikada Okan'ın aşırtma pasında ofsayt taktiği nedeniyle ileri çıkan Diyarbakırspor savunmasının arkasında topla buluşan Sergen, meşin yuvarlağı göğsüyle önüne aldıktan sonra sert bir vuruşla ağlara göndererek, Beşiktaş'ı 1-0 öne geçirdi. 
     34. dakikada Sergen'in sağdan kullandığı korner atışında ceza alanı içinde çok iyi yükselen Emre, meşin yuvarlağı kafayla ağlara göndererek, skoru 2-0 yaptı. 
     38. dakikada Sergen'in pasında topla ceza yayı içinde buluşan Ahmed Hassan'ın sert şutunda savunmaya çarpan top üstten kornere çıktı. 
     Karşılaşmanın ilk yarısı 2-0 Beşiktaş'ın üstünlüğüyle sona erdi. 
     
     
     İKİNCİ YARI 

     58. dakikada ani gelişen Beşiktaş atağında Sergen'in pasında sağdan ceza alanına giren Carew'in boş pozisyondaki şutunda, top kaleci Fadhel'de kaldı. 
     72. dakikada Okan'ın ilk golde olduğu gibi yaptığı aşırtma pasta, Diyarbakırspor savunmasının da hatasından yararlanan İbrahim Akın, altıpas içerisinde topa dokunarak meşin yuvarlağı filelere gönderdi 3-0. 
     78. dakikada Ahmet Yıldırım'ın ara pasında sağdan hareketlenen Kaan Dobra, topu ceza alanı içinde boş pozisyondaki Ahmed Hassan'ın önüne bıraktı. Mısırlı futbolcunun şutunda, top kaleciden döndü. Dönen topu iyi takip eden İbrahim Akın, meşin yuvarlağı ağlara göndererek, kendisinin 2, takımının 4. golünü attı 4-0. 
     90. dakikada sağdan ceza alanına kadar inen Kaan Dobra'nın ortasında kaleci Fadhel yatarak topu kornere gönderdi. 

     
     KÜNYE 

     

BEŞİKTAŞ 4 - DİYARBAKIRSPOR 0 Stat BJK İnönü Hakemler Erol Ersoy xx, Ekrem Kan xx, Serkan Akarca xx Beşiktaş Ramazan xx, Fatih xxx, Mustafa xxx, Emre xxx, İbrahim Üzülmez xxx Dk. 80 Tümer x , Ahmed Hassan xxx, Ahmet Yıldırım xxx, Okan xxx, Juanfran xxx, Sergen xxx Dk. 73 Kaan Dobra xx , Carew xx Dk. 63 İbrahim Akın xxx Diyarbakırspor Fadhel x, Göksel x, Talip x Dk. 44 Recep x , Burhan xx, Cem Beceren x, Jupi x, Cem Yanık x, Cumhur x, Sinan Demircioğlu x Dk. 75 Zafer x , Serdar x Dk. 66 Sylla x , Sertan x Goller Dk. 29 Sergen, Dk. 34 Emre, Dk. 72 ve Dk. 78 İbrahim Akın Sarı kartlar Dk. 34 Sinan Demircioğlu, Dk. 41 Jupi, Dk. 53 Cem Yanık, Dk. 86 Recep, Dk. 88 Zafer Diyarbakırspor , Dk. 35 Emre, Dk. 58 Okan Beşiktaş      
</TEXT>
</DOC>
