<DOC>
<DOCNO> 296056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sonyas21.html </URL>
<DATE> 2004/12/08/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Kuş gribini birkaç saatte teşhis 
</HEADLINE>
<TEXT>

     Hong Konglu ve Çinli bilim adamları, kuş gribini birkaç saat içinde teşhis edebilen bir test geliştirdi. 
     Çin'in Şantau ve Ziamen üniversiteleriyle Hong Kong Üniversitesi'nde görevli bilim adamları, düzenledikleri basın toplantısında, test sayesinde insanlar ya da hayvanlarda H5N1 virüsünün bulunup bulunmadığının iki saatte teşhis edilebildiğini söylediler. 
     Bilim adamları, ölümcül kuş gribi virüsünün bulunduğu kanda antikor ve antijenler sayesinde hastalığı teşhis eden testin doğruluk payının yüzde 90 olduğunu belirttiler. 
     Ne kadara mal olacağı henüz açıklanmayan yeni testin uzman olmayan kişilerce bir salgın sırasında kullanılabileceği kaydedildi. 
     Kuş gribi, bu yıl Tayland ve Vietnam'da 32 kişinin ölümüne, Asya'da milyonlarca tavuğun telef olmasına yol açmıştı. 
     
</TEXT>
</DOC>
