<DOC>
<DOCNO> 255841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sondun17.html </URL>
<DATE> 2004/07/16/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Schröder Türkiye'ye 'şartlı evet' kararı alınabilir 
</HEADLINE>
<TEXT>

     Evren Aydemir bildiriyor 
Almanya Başbakanı Gerhard Schröder, AB Komisyonu İlerleme Raporu'nda Türkiye ile üyelik müzakerelerine başlanmasının önerilmesi durumunda, AB ülkeleri hükümet ve devlet başkanlarının bu konuda uzlaşmaya vararak ''şartlı evet'' kararı alabileceklerini söyledi. 
     Başbakan Schröder, Financial Times Deutschland gazetesine yaptığı açıklamada, tüm AB hükümet ve devlet başkanlarının yıl sonunda Türkiye ile üyelik müzakerelerine başlanması yönünde karar almalarını ümit ettiğini belirterek, ''AB Komisyonu'nun İlerleme Raporu Türkiye ile üyelik müzakerelerine başlanmasını önerirse bu konuda belki 'şartlı evet' kararı alınabilir'' dedi. 
     Bunun, Türkiye ile üyelik müzakerelerine hızlı şekilde başlanmaması şeklinde olabileceğini kaydeden Schröder, ''Almanya temelde müzakerelere başlanmasından yana. Biz sözümüzde duracağız'' diye konuştu. 
     
</TEXT>
</DOC>
