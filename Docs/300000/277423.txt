<DOC>
<DOCNO> 277423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sondun51.html </URL>
<DATE> 2004/10/05/ </DATE>
<TIME> 22.53 </TIME>
<AUTHOR>  </AUTHOR>
<HEADLINE>
ABD veIrak güçleri Babil'de operasyon başlattı 
</HEADLINE>
<TEXT>

     Amerikan ve Irak güçleri, Bağdat'ın güneyindeki Babil vilayetinde operasyon başlattı. 
     Amerikan askeri açıklamasında, 3 binden fazla Amerikan ve Irak askerinin katıldığı operasyonda, muhtemel bir direnişçi kampıyla çok sayıda silah deposu ele geçirildiği, 160 şüphelinin de gözaltına alındığı belirtildi. 
     Operasyonda, Iraklı direnişçilerin Bağdat ve Felluce gibi önemli kentlere giriş çıkışta kullandığı, Fırat nehri üzerindeki bir köprünün kontrolünü ele geçirdiği de kaydedildi. 
     Açıklamada, operasyonun, Babil vilayetinde yaşayan 900 bin Iraklının güvenlik ve istikrarının sağlanmasında Iraklı yetkililere yardımcı olmak amacıyla düzenlendiği ifade edildi. 
     Operasyonda ölen ya da yaralanan olup olmadığı konusunda ise bilgi verilmedi. 
     
</TEXT>
</DOC>
