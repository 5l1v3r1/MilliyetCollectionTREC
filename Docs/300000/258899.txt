<DOC>
<DOCNO> 258899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/guncel/gun90.html </URL>
<DATE> 2004/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Takıntılar .. 

ShockHabercilerden ve SerinDuruşçulardan gelen takıntılara devam 
Önemli bir sınavın sonucunu öğreneceğiniz anı uzatıp gazeteden öğrenecekseniz o sayfayı açmayıp, netten öğrenecekseniz sayfayı açık tutarak numaranızı yazmayıp... en uygun anı bulmak için bir şeyler olmasını bekler misiniz Sonuca bakacağınız anın şansınızı değiştireceğine kesin gözüyle bakar mısınız Beklediğiniz şeyin ne olduğunu bilmediğiniz için afallar mısınız Bu toplam sürenin genelde 1-2 dakikayı geçmeyeceğini bildiğiniz halde her seferinde aynı döngüyü yaşar mısınız Fotoğraf makinesi, disc-man ya da elektronik bir cihazı kullanırken özelliklerini ve ayarlarını öğrenmeye üşenip cihazı "default" standart ayar durumda kullanmak zorunda kalır mısınız "Aslında acayip bi makine, öğrenmek lazım şu özellikleri" deyip "öğretiyi" makine bozulana ya da eskiyip atılana kadar sürekli erteler misiniz Bilgisayarda yeni bir notepad dosyası açarken isminin otomatik olarak örneğin "Yeni Metin Belgesi 3 .txt" şeklinde adlandırılmasına sinir olduğunuz halde dosyanın adını değiştirmeye üşenip, bir sonraki dosyanın da "Yeni Metin Belgesi 4 .txt" olarak adlandırılacağını bile bile o şekilde bırakmayı tembellik ya da eylemsizlik açısından daha uygun görür müsünüz Daha önce izlediğiniz bir filmi tekrar seyrederken "bu sefer sonu değişik bitebilir mi acaba " hayalleri kurar mısınız Arada sırada hatırlamadığınız bir iki sahne ya da diyaloga denk geldiğinizde "lan acaba " der misiniz Havada elden kaçmış bir uçan balon gördüğünüzde gözden kaybolana kadar izler misiniz Acaba nereye kadar uçacak diye düşünüp tahminlerde bulunur musunuz Düştüğü yerde onu çocukların bulup sevineceğini düşünür müsünüz Sonra aklınız başınıza gelip "yok canım, alt tarafı sokakta satılan bir balon, öyle çok uzağa gidemez, kesin biraz ilerde bir yerlere inmiştir" diye düşününce kendinize kızar mısınız İkisi karşı yöne ve biri sizin gittiğiniz yöne giden üç şeritli bir yolda ilerlerken, tek şeritli yolda gittiğiniz için kendinizi enayi gibi hisseder misiniz Arada sırada orta şeride dalar mısınız İki şeritli yola geçtiğinizde huzura erer ve "Yolların Fatihi" moduna girer misiniz Her gördüğünüzde turp, kabak, lahana gibi oluşumların aslında yenmeleri için yaratılmadığını düşünüp "insanoğlu harbiden acayip, bi yolunu bulup bunları bile yenecek kıvama getirmiş" diye hayıflanır mısınız 

Gençliğimde plajda herkes 'Röntgenci Edwin' diye dalga geçerdi. Bugün geldiğim yere bakın... 
Edwin Hubble Hubble uzay teleskopunun mucidi 

Açık hat .. 

Başbakanımızın Fransa'da cep telefonu numarasını vermesi nelere yol açtı 
O numarayı aramak, standart arama yapmanın 10 katı ücretlendirildi. Faturaların en altına, toplu iğne başı büyüklüğünde "Boru değil, koca başbakanı arıyorsun kardeşim, sümüklü arkadaşını aramaya benzemez " notu iliştirildi...Epey güzel bir vergi geliri elde edilmiş oldu...Bir zamanlar Hülya Avşar, Nez ve bilumum şarkıcının sanatçı değil şarkıcı "Beni okuldan, iş yerinden her yerden arayabilirsiniz " reklamları gibi, "Beni her türlü kamusal alandan arayabilirsiniz " şeklinde reklam çekimi planlandı...Sadece o numaranın yetersiz kalması üzerine, 1000 hatlık özel bir santral kurularak, Sayın Başbakanın daha önce kaydedilen konuşmalarının dinletilmesi için çalışmalar hızlandırıldı... Dakikası 10 milyon artı kdv, ötv, ftv, sdv, gtv, kyv ve artı 453 vergi daha... Resim ve melodi çalışmaları da tamamlanmak üzere. Resim ya da melodi yazıp 0002'ye başbakanların plakası gönderirseniz çeşitli pozlardaki logolarla, kendisinin söylediği "Beraber yürüdük biz bu yollarda..." şarkısını cebinize indirebileceksiniz. Dikkat düğün resimleri 5 kat fazla ücretlendirilecekmiş .. 

Hoş Bir Tarz 
"Juventus hangi kimi aldı " b b 
</TEXT>
</DOC>
