<DOC>
<DOCNO> 295928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sonspo03.html </URL>
<DATE> 2004/12/08/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Efes Pilsen, Avrupa Kupalarında 314. maçına çıkıyor... 
</HEADLINE>
<TEXT>

     Efes Pilsen, ULEB Erkekler Avrupa Ligi A Grubu'nda yarın Yunanistan'ın Olympiakos takımıyla yapacağı maçla birlikte Avrupa kupalarında 314. sınavına çıkacak. 
     Lacivert-beyazlılar, 1979-80 sezonunda başlayan Avrupa kupaları serüveninde şimdiye dek yaptığı toplam 313 maçta 197 galibiyet, 116 yenilgi aldı. 
     
     MAHMUTİ YÖNETİMİNDEKİ MAÇLAR 
     Efes Pilsen, antrenör Oktay Mahmuti yönetiminde Avrupa kupalarında şimdiye dek 78 maça çıktı. 
     Mahmuti'nin antrenörlüğünde lacivert-beyazlılar, Avrupa kupalarında 51 galibiyet alırken, 27 kez sahadan yenik ayrıldı. 
     
     YUNAN TAKIMLARIYLA MAÇLARI 
     Efes Pilsen, Avrupa kupalarında Yunan takımlarıyla yaptığı maçlarda rakiplerine galibiyet sayılarında üstünlük kurdu. 
     Bugüne dek Yunan takımlarıyla 25 maç yapan lacivert-beyazlılar, bunlardan 15'ini kazandı, 10'unda ise salondan yenik ayrıldı. 
     
     OLYMPIAKOS MAÇLARI 
     Efes Pilsen, yarınki rakibi Olympiakos ile daha önce Avrupa kupalarında 8 kez karşılaştı. 
     Bu maçlardan 4'ünü kazanan Efes Pilsen, 4 kez de salondan yenik ayrıldı. 
     Lacivert-beyazlılar, deplasmanda yaptığı maçlarda ise yarınki rakibinden 4 maçta 3 galibiyet alarak, üstünlük kurdu. 
     
</TEXT>
</DOC>
