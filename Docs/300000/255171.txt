<DOC>
<DOCNO> 255171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sontur15.html </URL>
<DATE> 2004/07/13/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Gazeteci Özer Öztep vefat etti... 
</HEADLINE>
<TEXT>

     ''Basın Şeref Kartı'' sahibi gazeteci Özer Öztep 74 , vefat etti. 
     Türkiye Gazeteciler Cemiyeti'nden TGC yapılan yazılı açıklamaya göre, TGC'nin kıdemli üyelerinden olan Özer Öztep için, yarın saat 09.30'da Çukurova Gazeteciler Cemiyeti önünde tören düzenlenecek. Öztep'in cenazesi, daha sonra Adana Kabasakal Mezarlığı'nda toprağa verilecek. 
     Kocaeli'de 1930 yılında doğan Özer Öztep, gazeteciliğe 1947 yılında Vakit ve En Son Dakika gazetelerinde başladı. 
     Son Posta, Dünya ve Cumhuriyet gazetelerinde çalışan Öztep, döneminin en iyi polis muhabirlerinden biri olarak ün yaptı. 1970 yılında TRT Haber Merkezi'ne giren Öztep, Antalya ve Ankara'da görev üstlendi. 
     Emekliliğinden sonra Adana'ya yerleşen Özer Öztep, burada da çeşitli kuruluşların basın müşavirliğini yaptı. 
     ''Burhan Felek Basın Hizmet Ödülü''ne değer görülen Öztep'in, ''Gerçek Bir Kekemenin Kekemelik Öyküleri'' adlı kitabı bulunuyor. 
     
</TEXT>
</DOC>
