<DOC>
<DOCNO> 298079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/guncel/axgun02.html </URL>
<DATE> 2004/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'İki salonun da kapısı kilitliydi' 
</HEADLINE>
<TEXT>


Yangında ölümle burun buruna gelen sanatçılar, 5. ve 6. salonların kapılarının kilitli olduğunu iddia etti. Ece Uslu ve Ebru Ürün, "İtfaiye kapıları kırdı" dedi 

BİRSEN ALTUNTAŞ-İLKNUR GÜLMEZ 

ÇAĞAN IRMAK "Kapıya omuz attım ve karşımda bir duvar gördüm. Gördüğüm şeyin sonra duman olduğunu anladım. 'Çıkış buradan' diye bağırdım. Çok ucuz atlattık. Mutlaka bir arka çıkış kapısı olmalı. Kapanmayan ve kilitlenmeyen bir kapı tabii. Şaka gibiydi. Galaya yine giderim."OKAN YALABIK "Dışarıya ilk çıkanlardan biriydim. 5. salonda insanların dışarıya çıkamadığını öğrendim. Filmin tekrar yapılacak galasına katılırım. Dava açma gibi bir niyetim yok ama olayın araştırılmasını istiyorum."HANDE YENER "En kötüsü son 2 - 3 dakikamızın kaldığını hissetmemdi. Telefonumuzun ışığıyla çıkış yolunu bulmaya çalışıyorduk. Uzun süre kendime gelemedim. Bir dahaki galaya katılmayı düşünmüyorum."AYLİN ARASIL "Elektrikler kesilince 'Esas korku filmi şimdi başlıyor' diyerek şov yaptıklarını düşündüm. Yangın fuayede olduğu ve salonların kapısı da oraya açıldığı için kapıları kapatmışlar. Gala bir daha yapılırsa giderim." ECE USLU "Sinemayı suçlu buluyorum. Çünkü 2. salondaydık ve diğerlerine göre daha şanslıydık. Diğer salonların kapıları kilitliydi ve insanlar kapıları baltalarla kırmaya çalışıyordu. Galaya katılacağım. Dava açmayı düşünmüyorum ama olayın araştırılmasını istiyorum."TUBA ÜNSAL "Dünyanın sonunun geldiğini ve öleceğimizi düşündüm. Cehennem gibiydi. 5. salondaydık. Kapılar kilitliydi. Kırıp dışarı çıktık. Herkes panik yaptı ama birlikte hareket etti. Yangın anında akması gereken sular sadece çiseledi. Galaya gitmeyi düşünmüyorum."EBRU ÜRÜN "Herkes elele tutuşup dışarı çıktı. Yanımda, İpek Tuzcuoğlu ve Yeşim Palanduz vardı. Dekor çok yanlıştı ve insanlar gazdan zehirlendi. Sinema sahipleri 5. ve 6. salonun kapılarının kilitli olduğunu kabul etmediler ama itfaiye kapıyı baltayla kırdı. Galaya gitmem."EBRU OĞUZ Orhan Oğuz'un kızı "İddia edildiği gibi kapılar kilitli değildi, farklı şekilde açılıyordu. Sevgilim Bülent Polat'la 4 numaralı salondaydık. Kapıyı açtım, 'Ölüyoruz' diye bağıran insanları duyduk. K bus gibiydi."GÜNER ÖZKUL "Annem ve kardeşimle ezilmemek için yangın kapısına en yakın yerdeki duvarın dibindeydik. Duvara çarpan suyun sesiyle rahatladım. Yine gala olsa giderim."AZRA AKIN Yangın sırasında, "Demek ki ölüm sıram gelmiş" diye düşündüm. Dışarı çıkınca sevinçten ağladım. Gece uyuyamadım, hep olanları düşündüm." EMRAH "O an ölüyoruz sandım. Ölüm tarafındaydık, bir adım sonra yaşam vardı. Çok korktum. Sabaha kadar ağladım."YÜKSEL AK "İtfaiye yetişmeseydi daha kötü olabilirdi. Oksijen verildi. Gala yapılırsa tekrar gitmeyi düşünmüyorum."NİLÜFER AÇIKALIN "Panik yapmadan 10 dakikada sinema salonunu boşalttık. Gala yapılırsa tabii ki giderim." 


</TEXT>
</DOC>
