<DOC>
<DOCNO> 254280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/guncel/gun07.html </URL>
<DATE> 2004/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP'nin merkezinde 'kadın günü' 
</HEADLINE>
<TEXT>


ANKARA Milliyet 

Parti bünyesinde Kültür Sanat Müdürlüğü kurmayı tasarlayan MHP, genel merkez binasında "kadınların gün düzenlemesi" gibi etkinliklere olanak sağlayacak. MHP Genel Başkanı Devlet Bahçeli'nin 28 Mayıs'ta açtığı Türkiye'nin en büyük parti genel merkezinin 3 katı kültür ve sanat etkinliklerine ayrılacak. "Alparslan Türkeş Kültür ve Sanat Merkezi" adıyla kurulacak olan merkezde biçki - dikiş, müzik ve tiyatro kursları verilecek. Talepler doğrultusunda kadınlar günlerini parti kafeteryasında gerçekleştirebilecek. Mescit Diyanet'in onayı doğrultusunda yaz aylarında Kuran Kursu olarak kullanılacak. MHP Genel Başkan Yardımcısı Mehmet Şandır, Milliyet'e "Bu kurslardan para alarak partinin masraflarını karşılamamız söz konusu değil" dedi. 


</TEXT>
</DOC>
