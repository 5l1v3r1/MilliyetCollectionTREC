<DOC>
<DOCNO> 287436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/soneko33.html </URL>
<DATE> 2004/11/09/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
BSH Profilo, BSH PEG Beyaz eşya ile birleşiyor... 
</HEADLINE>
<TEXT>

     BSH Profilo, bağlı ortaklığı BSH PEG Beyaz Eşya Servis A.Ş'yi devir almak suretiyle bu şirketle birleşecek. 
     BSH Profilo Elektrikli Gereçler Sanayii A.Ş'den İMKB'ye yapılan açıklamada, TTK'nin 451. ve diğer ilgili maddeleri KVK'nın 37., 38. ve 39. maddeleri hükümleri ile SPK'nın ''Birleşme İşlemlerine İlişkin Esaslar Tebliği'' hükümlerine göre şirketin, bağlı ortaklığı BSH PEG Beyaz Eşya Servis A.Ş''yi devir almak suretiyle bu şirketle birleşeceği belirtilerek, bu konu ile ilgili olarak 08 Kasım 2004 tarihinde Sanayi ve Ticaret Bakanlığı'ndan gerekli ön iznin alındığı bildirildi. 
     Açıklamada, şirketin Ortaklar Genel Kurul ile söz konusu birleşme ve ekli gündem maddelerini karara bağlamak üzere Olağanüstü Genel Kurul Toplantısının 7 Aralık 2004 Salı günü saat 10.00'da Cemal Sahir, Sokak No 26-28 Mecidiyeköy, Şişli, İstanbul adresindeki şirket merkezinde yapılmasının kararlaştırıldığı belirtildi. 
     
</TEXT>
</DOC>
