<DOC>
<DOCNO> 295860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/soneko19.html </URL>
<DATE> 2004/12/08/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
İşçi çıkartan Colgate-Palmolive, yöneticilerine karşı oldukça bonkör 
</HEADLINE>
<TEXT>

     4 bin 400 çalışanını işten çıkartacağını açıklayan ABD merkezli temizlik ürünleri üreticisi Colgate-Palmolive'in yöneticilerin, havyan bakıcısından film kiralama ve karate derslerine kadar her türlü ihtiyacını karşılamaktan kaçınmadığı ortaya çıktı. 
     Colgate, ABD sermaye piyasası düzenleme kurulu olan SEC'e gönderdiği açıklamada, ''üstünde ve ötesinde'' adı verilen programla 1986 yılından bu yana 800 üst düzey yöneticiye yıllık 11 bin 500 dolara varan ihtiyaç ödemesi yapmayı sürdürdüğünü bildirdi. 
     Buna göre Colgate-Palmolive'de çalışan üst düzey yöneticiler spor araç gereçleri, evcil hayvanların veteriner kontrolleri ve film kiralama gibi ihtiyaçlarını, kendilerine verilen limitler dahilinde şirkete fatura edebiliyor. 
     ''Üstünde ve ötesinde'' programında şirketin en üst 20 yöneticisinin yıllık 11 bin 500 dolar, 110-120 başkan yardımcısının 10 bin dolar ve diğer 650 yöneticinin ise 4 bin dolara kadar söz konusu harcamalarını şirkete ödetme hakkı bulunuyor. 
     Karlılığını artırmak için toplam çalışanlarının yüzde 10'dan fazlasını işten çıkarmaya hazırlanan şirketin karşıladığı yönetici ihtiyaç listesinde şunlar yer alıyor 
     ''Golf, yoga, doğa yürüyüşü ve tenis araç gereçleri opera, bale, sinema ve spor karşılaşması biletleri tenis, yüzme ve fitness kulübü üyelikleri evcil hayvanların tımar ve gezdirilmesi dahil her türlü giderleri'' 
     
</TEXT>
</DOC>
