<DOC>
<DOCNO> 256879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sontur10.html </URL>
<DATE> 2004/07/20/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Eski MİT'çi Meral, Atatürk Havalimanı'nda tekrar gözaltına alındı 
</HEADLINE>
<TEXT>

     Avusturya'da yakalanan organize suç örgütü elebaşı Alaattin Çakıcı'nın yurtdışına kaçarken kullandığı yeşil pasaportun sahibi eski MİT görevlisi Faik Meral, Atatürk Havalimanı'nda tekrar gözaltına alındıktan sonra adliyeye sevk edildi. 
     İstanbul Cumhuriyet Savcıları Muzaffer Yalçın ve Turan Çolakkadı'nın ''çıkar amaçlı suç örgütüne yardım ve yataklık yapmak'' suçundan tutuklanması istemiyle dün sevk ettikleri İstanbul Nöbetçi 11. Ağır Ceza Mahkemesi Yedek Hakimliği'nce tutuksuz yargılanmak üzere serbest bırakılan, ancak savcıların yaptığı itiraz üzerine mahkeme heyetince hakkında gıyabi tutuklama kararı çıkartılan Meral, İzmir'e gitmek üzere geldiği Atatürk Havalimanı'nda akşam saatlerinde gözaltına alındı. 
     Geceyi İstanbul Organize Suçlar Şube Müdürlüğü'nde geçiren Meral, elleri kelepçeli halde yeniden Beşiktaş'ta bulunan İstanbul Adliyesi'ne getirildi. 
     Meral'in, hakkındaki gıyabi tutuklama kararının vicahiye çevrilerek cezaevine konulması bekleniyor. 

     
</TEXT>
</DOC>
