<DOC>
<DOCNO> 279038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sondun04.html </URL>
<DATE> 2004/10/11/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Litvanya'da genel seçimin ilk turunu muhalefetteki İşçi Partisi kazandı 
</HEADLINE>
<TEXT>

     Baltık ülkesi Litvanya'da, hafta sonunda yapılan genel seçimin ilk turunu muhalefetteki İşçi Partisi kazandı. 
     Ülkede tüm sandıkların açıldığı ve İşçi Partisi'nin oyların yüzde 28.6'sını alarak ilk turdan zaferle çıktığı bildirildi. 
     Seçimde iktidardaki merkez sol koalisyon hükümetinin, oyların yüzde 20.66'sını aldığı belirtildi. 
     Ülkede siyaseti ''temizleyeceği'' sözünü veren İşçi Partisi lideri Viktor Uspaskich, ''İlk sonuçlar lehimize'' açıklamasını yaptı. 
     Litvanya'da eski Devlet Başkanı Rolandas Paksas, Rus çetelerle bağlantısı olduğu suçlamasıyla geçen nisan ayında parlamento tarafından görevden alınmıştı. 
     Ülkede genel seçiminin ikinci turunun iki hafta içinde yapılması planlanıyor. 
     
</TEXT>
</DOC>
