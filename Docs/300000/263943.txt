<DOC>
<DOCNO> 263943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/ekonomi/eko04.html </URL>
<DATE> 2004/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurumsal yatırımcı bireyselle büyüyor 
</HEADLINE>
<TEXT>


OECD ülkelerinde 1980'de yüzde 30 olan kurumsal yatırımların GSYİH'ye oranı 2000'de yüzde 100'e çıktı. Türkiye'de de emeklilik fonlarının kurumsal yatırımcı tabanını artıracağı belirtiliyor 

Ayfer Yıldız 

Bireysel emeklilik sisteminde portföy büyüklüğü 102 trilyona, sözleşme sayısı ise 217 bine ulaştı. Emeklilik fonlarının devlete uzun vadeli borçlanma imk nı sağlayacağını, hisse senetlerine yatırım yapan fonların sermaye piyasalarındaki dalgalanmaları azaltacağını belirten sektör yetkilileri, bir kaç yıl içinde sistemin etkilerinin ekonomide görülmeye başlanacağı görüşündeler. 
Emeklilik fonlarının dünyada sermayeyi tabana yayarak piyasaların derinlik kazanmasını sağladığını belirten Vakıf Emeklilik Ürün Araştırma Geliştirme Müdürlüğü Uzmanı Mustafa Şahin, özellikle kurumsal yatırımcı tabanının sınırlı olduğu Türkiye'de sermaye piyasalarının sağlıklı bir şekilde büyümesi için emeklilik fonlarının önemli bir fırsat olduğunu söyledi. 

Piyasalar rahatlayacak 
OECD ülkelerini örnek gösteren Şahin, bu ülkelerde menkul kıymetlerin tamamına yakınının kurumsal yatırımcıların portföyünde olduğunu belirtti. 1980'lerin başında gelişmiş OECD ülkelerinde kurumsal yatırımların GSYİH'ya oranı yüzde 30'lar seviyesinde bulunurken, 2000 yılında yüzde 100'e çıktı. 
Şahin, OECD ülkelerinde emeklilik fonlarının kurumsal yatırım portföyü içindeki payının giderek arttığına değindi. Emeklilik fonlarının kurumsal yatırımcı kimliği ile gelişmiş piyasalarda oldukça etkin olduğuna dikkat çeken Şahin, fonlarda toplanan kaynakların ülke ekonomisini ve özellikle piyasaları rahatlattığını söyledi. 
Yaratılan kaynakların bir bölümünün devlet borçlanma senetlerine yatırım yaptığını hatırlatan Şahin, "Böylece, devletin kısa vadeli yüksek faizle borçlanmasının önüne geçiliyor ve dış borca olan ihtiyacı azalıyor. Yaratılan kaynakların diğer bölümü ise hisse senedi yatırımları olarak sermaye piyasalarına aktarılarak, şirketlere çok büyük mali kaynak ve güç sağlıyor. Piyasalardaki dalgalanmalar da azalıyor" şeklinde konuştu. 

OECD ülkelerinde emeklilik fon büyüklüğü milyar dolar Ülke Fon büyüklüğü GSYİH'ye oranı ABD 5.115 75 İngiltere 1.226 85 Japonya 811.6 21 Kanada 418.8 48 Avustralya 417.9 62 Hollanda 383 113 İsviçre 268.6 102 Almanya 63 3 İrlanda 48 52 İtalya 48 4 Danimarka 39 22 Avusturya 22 1 Belçika 13.4 6 Norveç 12 8 İspanya 12 2 Portekiz 12.4 12 

OECD Yaşam süresinin uzaması sosyal güvenlik sistemindeki yükleri artırıyor Petrol İhraç Eden Ülkeler Örgütü OECD , geçtiğimiz günlerde yaptığı bir açıklama ile yaşam süresinin uzamasının sosyal güvenlik sistemini tehdit ettiğine dikkat çekti. 
Yapılan açıklamada, 1960 ile 2000 yılları arasında 65 yaşında olan bir kişinin hayat beklentisinin Meksika da dahil olmak üzere birçok ülkede üçte bir oranında, İspanya da ise yüzde 25 arttığı belirtilerek, "Bu durum sosyal güvenlik sistemi üzerine yük getiriyor" denildi. 
OECD Finansal İlişkiler Müdürü Andre Laboul, yaşam süresinin uzamasının uygun emeklilik koşulları sağlanmadığında ise bir k bus olabileceğini söyledi. 
Devlet İstatistik Enstitüsü verilerine göre, Türkiye'de de 30 yıl içinde yaşam süresinin 5 yıl artması bekleniyor. 
Şu anda genç bir nüfusa sahip olan Türkiye'de doğum oranının düşmesi ve yaşam süresinin uzaması nedeniyle gelişmiş ülkelerde olduğu gibi sosyal güvenlik sistemindeki yüklerin daha da artacağı ifade ediliyor. 


</TEXT>
</DOC>
