<DOC>
<DOCNO> 294338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/spor/spo07.html </URL>
<DATE> 2004/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim Raporu 
</HEADLINE>
<TEXT>


Milliyet 39 federasyona talip, 105 adayı tanıtıyor 


11 Aralık'ta Türk Spor Tarihi'nde yeni bir sayfa açılacak, sandık başında büyük çekişme yaşanacak. 
Peki kim bu sporumuzu 4 yıl süreyle yönetmek isteyen isimler Kimlikleri özellikleri hedefleri neler 

BİSİKLET 

ADI SOYADI Ömer Şahin 
DOĞUM YERİ VE YILI Malatya - 1947 
EĞİTİMİ Ankara İktisadi ve Ticari İlimler Akademisi 
MESLEĞİ Serbest ticaret 
YABANCI DİL Fransızca 
SLOGANI Sponsorluk sistemi ile çıtayı yükselteceğiz, 2008'de bisiklet de olacak. 
YAPTIĞI SPORLAR Yok 
PROJE VE HEDEFLERİ "Yıllardır bisiklet sporunu geliştirmek adına özveriyle çalıştık. Bu çalışmaların sonuçlarını almak, bu sporu toplumun her kesimine sevdirmek amacıyla yeniden adayım. Öncelikli hedefimiz 2008 Pekin'e bisikletin tüm stilleriyle katılmak. Sponsorluk sistemini kurmak, büyük organizasyonları ülkemize almak, fuar ve faaliyetlere katılmak, uluslararası federasyona temsilci sokmak projelerimizin başında geliyor". 

ADI SOYADI EminMüftüoğlu 
DOĞUM YERİ VE YILI Alanya - 1962 
EĞİTİMİ Alanya Lisesi 
MESLEĞİ İşadamı 
YABANCI DİL Almanca, İngilizce 
SLOGANI Camiayı tekrar kucaklayarak, dünyada hak ettiği yere getirmek. 
YAPTIĞI SPORLAR Basketbol, futbol, voleybol 
PROJE VE HEDEFLERİ "Türkiye'de bisiklet adına hiçbir şey yok. Herşeye silbaştan başlamak, bisikleti dünyada hak ettiği yere getirmek için bu yola adım attık. Profesyonel bir kadro ile çalışacağız. Alt yapıdan başlayarak, okullara gireceğiz. Eğitim en büyük sorun. Dünyaca ünlü antrenörler getirterek çalıştırıcılarımızı eğiteceğiz. Sponsorların bisiklet camiasına girmesini sağlayacağız. Sporcu, antrenör ve hakemde yeni bir jenerasyon yaratacağız". 

ADI SOYADI İrfan Çelik 
DOĞUM YERİ VE YILI Akçakoca - 1954 
EĞİTİMİ Gazi Üniversitesi İşletme Muhasebe Bölümü 
MESLEĞİ Bürokrat 
YABANCI DİL İngilizce 
SLOGANI Federasyon bir an önce özerkleşecek. 
YAPTIĞI SPORLAR Futbol, Masa tenisi 
PROJE VE HEDEFLERİ "Bisikletin uluslararası platformda mücadele edebilmesi için özerk olması gerek. Önce bunu gerçekleştirmek için harekete geçeceğiz. Devletten alınan dar ödenek ile istenilen seviyeye gelinmesi olanaksız. Belediye ve büyük kulüpleri bisikletin içine çekeceğiz. Alt yapıyı kuvvetlendireceğiz, Türkiye çapında faaliyet gösterilmesi için uğraşacağız. Başarı sıralamasında bisikletin üst sıralara çıkması için herşeyi yapacağız". 

ADI SOYADI Nurettin Tonguç 
DOĞUM YERİ VE YILI Antalya - 1962 
EĞİTİMİ Gazi Üniversitesi Mühendislik ve Mimarlık Fakültesi 
MESLEĞİ İnşaat Mühendisi, Turizm 
YABANCI DİL İngilizce, Rusça 
SLOGANI Tabana yaymak, sponsorluk ve özerklik 
YAPTIĞI SPORLAR Yok 
PROJE VE HEDEFLERİ "Bissan'ın ortağı olarak bisiklete sponsorluk ve hizmet ettim. Başarının sevgi, takım çalışması, planlama, disiplin ve projelerin birleşimi ile geleceğine inanıyoruz. Özerkliğe geçişi, sporcularımıza iş imkanı yaratmayı, malzeme sıkıntısını gidermeyi, antrenör yetiştirmeyi, bayanları bu spora daha çok sokmayı hedefledik. Sektörün içinde bulunan 600 bin üreticiyi camiaya almak istiyoruz. İSO 9001 belgesini kazandıracağız". 

BİNİCİLİK 

ADI SOYADI Armağan Özgörkey 
DOĞUM YERİ VE YILI İzmir - 1962 
EĞİTİMİ Oglethorpe Üniversitesi İşletme Bölümü - Atlanta 
MESLEĞİ Sanayici 
YABANCI DİL İngilizce, Fransızca 
SLOGANI Ata sporu olan ve yeterince tanınmayan binicilik 81 ile yayılacak, dünya standartına gelecek 
YAPTIĞI SPORLAR Binicilik 
HEDEF VE PROJELERİ "Konularında uzman olan kişilerden oluşturduğumuz yönetimimizle camiayı huzurlu bir ortam yaratarak aynı çatı altında toplamak, özlenen hizmeti barışçı, şeffaf ve katılımcı idare ile getirmek, sağlam temelleri atarak bilinçli bir şekilde özerkliğe geçmek amacındayız. Bedensel ve zihinsel engellilerin topluma kazandırılması adına dünyada kanıtlanmış bir sistem olan atla tedavi yöntemini hayata geçirip 2008 Paralimpik Olimpiyatları'na takım göndermek planlarımız arasında. Faaliyet alanını genişletmek, yarışma ve seyirci - medya - sponsor - binici ve at çarkını işleterek finansmanı sağlamak, doping ile mücadele edip eğitime ağırlık vereceğiz. 

ADI SOYADI Atıf Bülent Bora 
DOĞUM YERİ VE YILI İstanbul - 1953 
EĞİTİMİ Ankara İktisadi Ticari İlimler Akademisi 
MESLEĞİ Yöneticilik 
YABANCI DİL İngilizce 
SLOGANI İyi yönetim 
YAPTIĞI SPORLAR Binicilik lisanslı 
SPORDAKİ BAŞARILARI Balkan şampiyonluğu ve ikinciliği, Atatürk ve Başbakanlık Kupası, Türkiye Şampiyonlukları 
HEDEF VE PROJELERİ "40 yıldır içinde olduğum biniciliği yönetmeye, gelişmesine katkıda bulunmak ve bu sporu yapan, emek ve para sarfeden insanların işlerini kolaylaştıracak düzenlemeler getirmek için talip oldum. Camiayı birleştirmek, engelli insanlarımızı da çatımız altına sokmak, eğitici federasyon olmak, biniciliği yaygınlaştırmak, bir Avrupa şampiyonası organizasyonunu Türkiye'de düzenlemek hedeflerimizin başında geliyor". 



</TEXT>
</DOC>
