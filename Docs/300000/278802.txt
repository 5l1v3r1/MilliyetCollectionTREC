<DOC>
<DOCNO> 278802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/siyaset/asiy.html </URL>
<DATE> 2004/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu sayı nereden çıktı 
</HEADLINE>
<TEXT>


DİE'de bile olmayan etnik ve dini grupların, İlerleme Raporu'ndaki sayıları şöyle Kürtler 15 - 20 milyon, Çerkezler 3 milyon, Aleviler 12 - 20 milyon arasında 

UTKU ÇAKIRÖZER, BARKIN ŞIK Ankara 


Alevileri "azınlık" sayan AB İlerleme Raporu, Türkiye'de Devlet İstatistik Enstitüsü'nün bile elinde olmayan etnik ve dini grupların sayılarını da ortaya koydu. Türkiye'de etnik temele göre 20 milyon Kürt, mezheplere göre de 20 milyon Alevi olduğunun belirtildiği raporun, "İnsan Hakları ve Azınlıkların Korunması" başlığı ve "yayın" alt başlığı altındaki, "anadilde yayın" bölümünde, TRT'den Türkçe dışında yayın yapılan dillerin mensup olduğu etnik toplulukların her birinin sayıları şöyle sunuldu 
Kürtler 15 - 20 milyon.Boşnaklar 1 milyon.Çerkezler 3 milyon.Araplar Kaynak bulunamadı. 
Bu verilere göre, 70 milyonluk Türkiye nüfusunun 24 milyondan fazlasını yani üçte birini Kürtler, Boşnaklar, Çerkezler ve Araplar oluşturuyor. 
Raporun, "İnsan Hakları ve Azınlıkların Korunması" başlığı ve "din özgürlüğü" alt başlığı altında da, "Müslüman azınlık Sünni olmayan Müslümanlar " ve "Müslüman olmayan azınlıkların" istatistikleri verildi. Alevileri açıkça "Müslüman azınlık" diye tanımlayan rapor, sayıya ilişkin tahmini "oldukça geniş" bir istatistik aralığında tutarak, "12 - 20 milyon arası" olarak tespit etti. 

Mezhep dökümü bile var 
Aralarında Lozan Antlaşması'yla azınlık olarak kabul edilen Ermeni, Rum ve Musevilerin de bulunduğu, "Müslüman olmayan azınlıkların" mezheplerine göre tam dökümünü de Türkiye ilk defa AB İlerleme Raporu'ndan öğrenmiş oldu. Raporun 43. sayfasında h l sorunlarla karşılaştıkları vurgulanan, "Müslüman olmayan topluluklar"ın sayılarının gayrı resmi dökümü şöyle sunuldu 

Ortodoks Ermeni 60 bin.Musevi 20 binRoma Katoliği 20 bin.Ortodoks Süryani 20 bin.Ortodoks Rum 3.Protestan 2.500Katolik Süryani 2000.Katolik Ermeni 2.000Protestan Ermeni 500.Katolik Keldani 300 

</TEXT>
</DOC>
