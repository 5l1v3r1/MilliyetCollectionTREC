<DOC>
<DOCNO> 298257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sonspo24.html </URL>
<DATE> 2004/12/16/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Almanya Japonya'yı farklı yendi 
</HEADLINE>
<TEXT>

     Almanya, Yokohama’da oynanan özel maçta Japonya’yı ikinci yarıda attığı gollerle 3-0 yendi. 
     2006 Dünya Kupası’nın evsahibi Almanya, hazırlık maçlarına devam ediyor. Almanya, Yokohama’da karşılaştığı Japonya’yı Miroslav Klose’nin iki ve Michael Ballack’ın golüyle 3-0 yendi. 
     İlk yarısı golsüz sona eren mücadelede Almanya 54’üncü dakikada Klose’nin golüyle öne geçti, 69’uncu dakikada kaptan Ballack farkı ikiye çıkardı, 90’ıncı dakikada bir kez daha Klose kendisinin ikinci, takımının üçüncü golünü kaydederek Almanya’nın 3-0’lık galibiyetini ilan etti. 
     
     Voeller ile dördüncü galibiyet 
     Almanya, Jurgen Klinsman’dan sonra takımın başına gelen Rudi Voeller ile yine kaybetmedi. Voeller yönetimindeki beşinci maçında Japonya ile karşılaşan Almanya, şu ana kadar dört galibiyet ve bir beraberlik aldı. 
     Üç karşılaşmadan oluşan Asya turunun ilk ayağında Japonya’yı yenen Almanya, 19 aralık pazar günü Busan’da Güney Kore, 21 aralık salı günü de Bangkok’ta Tayland ile oynayacak. 
     
</TEXT>
</DOC>
