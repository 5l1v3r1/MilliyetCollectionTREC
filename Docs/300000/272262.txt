<DOC>
<DOCNO> 272262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sondun09.html </URL>
<DATE> 2004/09/16/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Barselona'da El Kaide avı 
</HEADLINE>
<TEXT>

     Mehmet ÇİFTÇİ İSPANYA, DHA 
İSPANYA'nın Barselona Kenti'nde radikal dinci guruplara karşı operasyon başlatıldı. Yüzlerce polisin sabah erken saatlerde başlattığı operasyonlar özellikle Müslümanlar'ın yaşadığı mahallelerde gerçekleşti. 
     İspanyol Devlet Güvenlik Mahkemesi savcısı tarafından verilen operasyon emrinden sonra, polis Müslümanlar'a ait ev ve işyerlerini didik didik aradı. Barselona'da yaşayan İslam cemaati arasında paniğe neden olan olaylarda tutuklananların çoğunun Pakistan uyruklu olduğu belirtildi. Operasyonların 11 Mart Madrid saldırılarının faillerini bulmaya yönelik olduğu belirtildi. 
     Operasyonlarda tutuklananların El Kaide örgütüyle bağlantılı olmasından şüphe ediliyor. Operasyona büyük tepki gösteren Barselona'da yaşayan Müslümanlar'sa El Kaide ile herhangi bir ilgilerinin olmadığını iddia ediyor. 
     
</TEXT>
</DOC>
