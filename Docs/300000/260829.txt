<DOC>
<DOCNO> 260829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sonsiy01.html </URL>
<DATE> 2004/08/05/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
RODER "Devletin nakliye konusunda alacağı kararlara saygılıyız" 
</HEADLINE>
<TEXT>

     Ro-Ro Gemi İşletmecileri ve Kombine Taşımacılar Derneği RODER , Irak'a yapılan taşımalar konusunda devletin ilgili kurumlarının alacağı kararları saygıyla karşılayacaklarını bildirdi. 
     RODER Yönetim Kurulu'nca yapılan yazılı açıklamada, Irak'a ekmek parasını kazanmak için çalışmaya giden Murat Yüce'nin bir terör grubunca acımasız şekilde öldürülmesinin tüm ülkeyi kedere boğduğu belirtildi. 
     Açıklamada, şunlar kaydedildi 
     ''Konunun Irak'a yapılan taşımalar yönüyle değerlendirilmesinde edindiğimiz ilke, siyasi açıdan henüz tam bir dengeye oturmamış bu ülkeye yönelik taşımacılık politikalarımızın, devletimizin ilgili kurumları önderliğinde geliştirilmesi şeklindedir. Sürücülerimizin güvenliği bizim için en önemli konu olup, devletimizin ilgili kurumlarının bu yönde alacakları ve yürürlüğe koyacakları kararları her zaman olduğu gibi saygıyla karşılayacağımızı, üzerimize düşenleri yerine getirmeye hazır olduğumuzu ifade etmek istiyoruz. 
     Halkımızı derinden etkileyen bu olay hakkında devletimizin ilgili kurumlarının gerekli tedbirleri alacağına inancımız tam olup, olayın nakliye sektöründe bir polemik konusu haline getirilmemesi amacıyla bundan böyle derneğimizce konu hakkında basına başkaca bir beyanatta bulunulmayacaktır.'' 
     
</TEXT>
</DOC>
