<DOC>
<DOCNO> 281725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/siyaset/siy01.html </URL>
<DATE> 2004/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan ikna atağı 
</HEADLINE>
<TEXT>


Başbakan Erdoğan, bugün Paris'te görüşeceği "Türkiye için referandum" fikrinin mimarı Ekonomi Bakanı Sarkozi'den müzakere sürecinin engellenmemesini isteyecek 

UTKU ÇAKIRÖZER Paris 


Başbakan Recep Tayyip Erdoğan, Fransa'daki Türkiye'nin AB üyeliğine karşı isimlerin başında gelen Ekonomi ve Maliye Bakanı Nicolas Sarkozi'yi ikna etmeye çalışacak. 
Fransa Uluslararası İlişkiler Enstitisi'nün 25. yıldönümü yemeğine onur konuğu olarak davet edilen Erdoğan, dün gece Paris'e geldi.Erdoğan temmuzdaki Paris ziyaretine, Fransız kamuoyunda "türban tartışması" yaratmamak için götürmediği eşi Emine Erdoğan'ı dün başlayan gezide de yanına almadı. 
Erdoğan, temasları kapsamında bugün Paris'te bir araya geleceği Sarkozi'den, 17 Aralık'taki zirvede Türkiye ile müzakerelerin başlanmasına engel olmamasını isteyecek. Erdoğan, Türkiye'nin AB üyeliğinin referanduma götürülmesi fikrinin de mimarı olan Fransız bakana, "Türkiye için referandum" fikrinin sakıncalarını anlatacak. 
Sarkozi'nin, 2007 Cumhurbaşkanı seçimlerinde Jacques Chirac'ın en güçlü rakibi haline gelmesi bekleniyor. 


</TEXT>
</DOC>
