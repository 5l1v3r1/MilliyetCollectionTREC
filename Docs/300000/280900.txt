<DOC>
<DOCNO> 280900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/spor/spo03.html </URL>
<DATE> 2004/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İyi ki doğdun Aslan 
</HEADLINE>
<TEXT>


Türk sporunun temel taşlarından Galatasaray, 100 yıllık geçmişini kutlama etkinliklerine bugün yapılacak olan çeşitli organizasyonlarla başlayacak. Sarı-Kırmızılılar, saat 19.05'te 100. yaşından gün alacak 


Buluşma lisede 
GALATASARAY Lisesi'nin 10 Edebiyat A sınıfında temelleri atılan Galatasaray Kulübü büyük başarılar sığdırdığı bir asırlık geçmişini bugünden itibaren kutlamaya başlayacak. İlk tören saat 16.30'da lisedeki şehitlikte yapılacak. Başkan Özhan Canaydın ve yöneticiler, saygı duruşunun ardından kulübün kurulduğu sınıfa geçerek üyelerle bir araya gelecek. 

Sınıfta tören 
TİYATROCU Tarık Papuçcuoğlu, Ferhan Şensoy ve arkadaşlarının önderliğinde, kulübün kurulduğu sınıfta etkinlik yapılacak. Ali Sami Yen ve yedi kurucu arkadaşı temsil edilerek, sınıfın sıralarında Galatasaray'ı nasıl kurdukları anlatılacak. Daha sonra, sınıfın içinde yakılacak olan Galatasaray Meşalesi, Ali Sami Yen Stadı'na doğru yola çıkarılacak. 

Özel gösteriler 
ATLETLERİN elden ele taşıyacağı meşale Ali Sami Yen Stadı'na götürülecek. Saat 19.05'te Galatasaraylılar, ev ve işyerlerine bayraklar asacak. Aynı saatte Kalamış, Florya ve Ali Sami Yen'de havai fişek gösterileri yapılacak. Kayseri maçı öncesi 18 bin adet Aslan giysisi ve 100. yıl bayrakları dağıtılacak. Ayrıca Anadolu Ateşi Grubu 120 dansçı ve 120 davulla gösteri yapacak. 

Hagi'nin endişesi 

ERHAN TELLİ 

'Çok uzak kaldık' 
HAGİ, Kayserispor maçı öncesinde Florya'da bir basın toplantısı düzenledi. Rumen hoca, "Hiç bir maç oynanmadan kazanılmaz. Sahaya çıkıp önce oynayıp, sonra kazanmalıyız" dedi. Hagi, en büyük endişesinin, milli takımlarda bulunan futbolcularıyla yeterince birlikte çalışamamak olduğunu söyledi. 

Hakan'ın iştahı 
HAGİ, Milli Takım'a alınmayan Hakan Şükür'ün büyük bir iştahla maça çıkacağını belirterek, "Hakan'ı bugüne kadar fazla maç oynaması nedeniyle hazırlık karşılaşmalarında dinlendirdim. Eminim Kayserispor karşısında çok iyi bir oyun ortaya koyarak gollerini atacak. Ona her zaman güvenim sonsuzdur" diye konuştu. 

GALATASARAY - KAYSERİSPOR 

KADROLAR 
GALATASARAY 
Mondragon 
Cihan 
Tomas 
Song 
H. Ünsal 
Hasan Şaş 
Saidou 
Ergün 
Baliç 
Sabri 
Necati 
H. Şükür 

KAYSERİSPOR 
M. Aktaş 
Müslümcan 
Alper 
Zoltan 
Serkan Damla 
M. Topuz 
Kamber 
Johnson 
Mithat 
Fazlı 
Balili 

SAAT 20.00, STAT Ali Sami Yen, 
HAKEM Cem Papila 
YAYIN Lig TV Naklen, 
SAKATLAR Conceiçao, Petre, Kingston G.Saray , CEZALI Sinani Kayseri 

İstatistik 

TOPLAM O G B M A Y İç saha 9 9 - - 29 7 Dış saha 9 4 4 1 11 8 Toplam 18 13 4 1 40 15 

En farklı galibiyeti 5-0 1995-1996 20.hafta 
En farklı yenilgisi 0-2 D 1973-1974 26.hafta 
En gollü maçları 5-2 1985-1986 23.hafta 
Son galibiyeti 5-1 1997-1998 32.hafta 
Son yenilgisi 0-2 D 1973-1974 26.hafta 
Son beraberliği 1-1 D 1992-1993 5.hafta 
NOT Tablo Galatasaray'a göre düzenlenmiştir. 


</TEXT>
</DOC>
