<DOC>
<DOCNO> 258660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/siyaset/siy02.html </URL>
<DATE> 2004/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan İran'a PKK'yı listeye alın 
</HEADLINE>
<TEXT>


İSTANBUL Milliyet 


Başbakan Recep Tayyip Erdoğan, İran'a yapılan, terör örgütü PKK KADEK'in terör listesine alınması talebinin yineleneceğini söyledi. Başbakan, Enerji Bakanı Hilmi Güler'in, doğalgaz fiyatlarının indirilmesiyle ilgili bu ülkede görüşmeler yapacağını da kaydetti. 
Resmi bir ziyaret için dün akşam İran'a giden Erdoğan, Atatürk Havalimanı'nda bir açıklama yaptı. İran'la ilişkilerde olumlu gelişmeler yaşandığını bildiren Erdoğan, iki ülke güvenlik birimlerinin, terör konusunda istihbarat ve bilgi alışverişinde bulunduklarını belirterek, "Terör örgütünün bir defa terör listesine alınması talebimizi yineleyeceğiz" dedi. Erdoğan, "Doğalgaz fiyatlarının indirilmesi görüşmelerde gündeme gelecek mi " sorusuna da, "Enerji Bakanı'nın konuyla ilgili görüşmeleri var. İnanıyorum ki, olumlu bir netice alacağız" yanıtını verdi. 

Bu kez THY bekletti 
Yurtdışı gezilerine geç başlayan Erdoğan'ı bu kez Türk Hava Yolları THY bekletti. Erdoğan'ı İran'a götürecek Göksu uçağı Hanover'den rötarlı kalkınca, Başbakanlığı arayan THY yetkilileri, uçağın geç kalkacağını bildirerek, "Uçakta temizlik var, biz sizi arayacağız" dediler. Erdoğan'a, türban krizi yaşanmaması için Fransa'ya gitmeyen eşi Emine Erdoğanda eşlik etti. Erdoğan'ın kızı Sümeyye'nin de yer aldığı heyette, 160 da işadamı bulunuyor. 

Tahran'a gittiler 

İran ziyaretine başlayan Başbakan Erdoğan, uçakta yan yana oturduğu eşi Emine Erdoğan'la böyle görüntülendi. Erdoğan'ın gezisine kızı Sümeyye de katılıyor. 


</TEXT>
</DOC>
