<DOC>
<DOCNO> 281331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sontur33.html </URL>
<DATE> 2004/10/18/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Kendisinden ayrılan sevgilisine fotoğraflarla şantaj yaptı .. 
</HEADLINE>
<TEXT>

     Bursa'nın Gemlik İlçesi'nde, kendisinden ayrılan sevgilisine şantaj yaptığı iddia edilen genç, gözaltına alındı. 
     Alınan bilgiye göre, Derya S. 22 polise başvurarak, 6 yıldır birlikte olduğu Zeki Y. 31 ile ilişkisini bitirmesinin ardından, bu kişinin, daha önceden çekmiş olduğu fotoğrafları ve ses kayıtlarını deşifre edeceğini söyleyerek, tekrar bir araya gelmek için şantaj yaptığını bildirdi. 
     Genç kızın şikayeti üzerine harekete geçen güvenlik güçlerince, mahkeme kararıyla Zeki Y'nin evinde yapılan aramada, fotoğraf ve ses kayıtları ele geçirilirken, zanlı gözaltına alındı. 
     Zeki Y'nin, sorgulamasının tamamlanmasının ardından adliyeye sevk edileceği bildirildi. 
     
</TEXT>
</DOC>
