<DOC>
<DOCNO> 290900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/sonspo29.html </URL>
<DATE> 2004/10/16/ </DATE>
<TIME> 21.22 </TIME>
<AUTHOR>  </AUTHOR>
<HEADLINE>
Gaziantepspor 0 - Fenerbahçe 1 maç sonucu 
</HEADLINE>
<TEXT>

     İlk yarıya oranla daha hızlı bir tempoyla oynanan ikinci yarıda Fenerbahçe'ye 3 puan kazandıran golü Van Hoijdon atarken, Gaziantepspor'un bir topu direkten döndü. 
     Kalan dakikalarda gol olmayınca karşılaşma 1-0 konuk takım Fenerbahçe'nin üstünlüğüyle sona erdi. 
     
     İLK YARI 

     3. dakikada, Gaziantepspor savunma oyuncularından seken topu önünde bulan Aurelio'nun ceza sahası dışından sert şutunda meşin yuvarlak kaleci Hasagic'te kaldı. 
     20. dakikada, Serhat'ın serbest atıştan Gaziantepspor ceza sahasına gönderdiği topa ceza alanı içinde iyi yükselerek Ümit Özat kafasıyla vurdu, meşin yuvarlak kaleyi bulmadı. 
     26. dakikada, Gaziantepspor'un ani gelişen atağında Fenerbahçe savunma oyuncularının uzaklaştıramadığı top Etteyeb'in önünde kaldı. Bu futbolcunun sert ve düzgün vuruşunda meşin yuvarlağı kaleci Rüştü iki hamlede kontrol etmeyi başardı. 
     27. dakikada, Aurelio'nun uzattığı topa Fabiano sağ çarprazdan çok sert vurdu, meşin yuvarlak Gaziantepspor kalesinin yan direğine çarpıp oyun alanına döndü. 
     28. dakikada, Fabiano'nun pasında topla buluşan Tuncay ceza sahasına girdi, Kaleci Hasagic ile karşı karşıya kaldığı anda vuruşunu yaptı, Hasagic topu kontrol ederek skorun takımı aleyhine değişmesine izin vermedi. 
     36. dakikada, Gaziantepspor'dan Erdal, Jaziri'den aldığı topa ceza sahasına girerken sert vurdu, meşin yuvarlak kalenin yanından auta gitti. 
     41. dakikada, Gaziantepspor savunma oyuncularının uzaklaştırmak istediği top Van Hoijdonk'ta kaldı. Bu futbolcunun ceza yayı önünden Gaziantepspor kalesine gönderdiği meşin yuvarlak, iyi yer tutan Hasagic'te kaldı. 
     Birinci Süper Futbol Ligi'nde Gaziantepspor, Fenerbahçe'ye sahasında 1-0 yenildi. 
     
     İKİNCİ YARI 

     48. dakikada, Serhat'ın köşe atışından Gaziantepspor ceza alanına indirdiği topa Ümit Özat kafasıyla vurdu, meşin yuvarlak kalenin üzerinden auta gitti. 
     53. dakikada, Serkan'ın sağ kanattan ortaladığı topla buluşan Tuncay'ın cesa sahası içinden sert şutunda meşin yuvarlak Gaziantepspor savunma oyuncularına çarparak kornere çıktı. 
     55. dakikada, Serhat'ın sağ kanattan ortaladığı topa ceza sahası içinde Nobre kafayı vurdu, meşin yuvarlak auta çıktı. 
     62. dakikada, Van Hoijdonk, Aurelio'nun uzattığı topu ceza sahası içinden sert vurdu, meşin yuvarlak yan direğe çarparak Hasagic'in sağından Gaziantepspor ağlarıyla buluştu. 0-1 
     67. dakikada, Bülent'in serbest atıştan kaleye gönderdiği top Fenerbahçe savunma oyuncularından döndü. Etteyeb, önünde bulduğu topu düzgün bir vuruşla bir kez daha Fenerbahçe kalesine yönlendirdi, meşin yuvarlak auta gitti. 
     77. dakikada Fenerbahçe taraftarlarının bulunduğu trübünden bir kişi sahaya girdi. Doğruca Fenerbahçe kalesine koşan bu kişi kaleci Rüştü'ye sarıldı. Polisler bu kişiyi stat dışına çıkardı, karşılaşma bu nedenle yaklaşık 2 dakika durdu. 
     79. dakikada, Bekir, Fenerbahçe savunma oyuncularından kaptığı topla ceza sahasına girdi, Rüştü ile karşı karşıya kaldığı pozisyonda kaleye gönderdiği meşin yuvarlak yan direğe çarptı ve oyun alanına döndü. 
     KÜNYE 
     

GAZİANTEPSPOR 0 - FENERBAHÇE 1 Stat Kamil Ocak Hakemler Oktay Demiray xxx, Mustafa Emre Eyisoy xxx, Fatih Tuncay Akkın xxx Gaziantepspor Hasagic xx, Bülent xx Dk. 87 Sedat , Macanga xx Dk. 79 Hasan Özer x , Bouazizi xx, Gökhan Zan x, Bekir x, İlhan xx, Devran x Dk. 67 Erhan Namlı x , Etteyeb xx, Jaziri xx, Erdal xx Fenerbahçe Rüştü xx, Luciano xx, Servet xxx, Ümit Özat xx, Fabiano xxx Dk. 83 Deniz , Aurelio xxx, Serkan xx, Serhat xx Dk. 82 Murat Hacıoğlu , Tuncay xx, Nobre xx, Van Hoijdonk xxx Dk. 89 Selçuk Gol Dk. 62 Van Hoijdonk Sarı kart Dk. 80 Gökhan Zan Gaziantepspor      
</TEXT>
</DOC>
