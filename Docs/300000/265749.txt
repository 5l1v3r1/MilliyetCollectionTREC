<DOC>
<DOCNO> 265749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sonspo14.html </URL>
<DATE> 2004/08/23/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Hagi'ye UEFA'dan 'Prolisans' diploması... 
</HEADLINE>
<TEXT>

     Galatasaray Teknik Direktörü Gheorghe Hagi, yardımcısı Gabi Balint ile birlikte UEFA'nın en üst düzey teknik direktör diploması olan ''Prolisans''ı almayı hak etti. 
     Hagi, Romanya'da düzenlenen Prolisans Teknik Direktörlük Kursu'nu başarıyla tamamlayarak bu diplomayı almaya hak kazanırken, Rumen çalıştırıcı kendisinin ve yardımcısının diplomasını almak için ülkesine gitti. 
     Galatasaray, hafta sonunda Sakaryaspor ile deplasmanda oynayacağı karşılaşmanın hazırlıklarını Hagi'siz sürdürdü. 
     Antrenör Balint yönetiminde çalışan sarı-kırmızılı ekipte, Çaykur Rizespor maçında forma giyen futbolcular antrenmana katılmadı. 
     Çalışmaya sağ dizinde iç yan bağında esneme ve buna bağlı ağrısı bulunan Suat Usta da katılmazken, idman sırasında sol bacak üst adalesinde çekme meydana gelen Ümit antrenmanı bırakmak zorunda kaldı. 
     Dünkü maçta girdiği hava topu mücadelesinde rakibiyle çarpışan Hasan'ın çekilen tomografisinin temiz çıktığı, ancak bu futbolcunun baş ağrısı nedeniyle sabaha kadar uyuyamadığı öğrenildi. 
     Galatasaray, Sakaryaspor maçının hazırlıklarını yarın akşam yapacağı idman ile sürdürecek. 
     
</TEXT>
</DOC>
