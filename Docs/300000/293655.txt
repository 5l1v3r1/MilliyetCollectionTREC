<DOC>
<DOCNO> 293655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/siyaset/axsiy01.html </URL>
<DATE> 2004/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'İrticai tehdit' YAŞ bildirisinde 
</HEADLINE>
<TEXT>


Yüksek Askeri Ş ra toplantısında 8 personelin irticai faaliyetler nedeniyle TSK'dan uzaklaştırılmasına karar verildi 

BARKIN ŞIK Ankara 


Yüksek Askeri Ş ra YAŞ toplantılarının ardından yayımlanan bir bildiride ilk kez "irticai tehdit" ve "alınması gereken tedbirlere" vurgu yapıldı. Şurada, 8 personel de irticai faaliyetler nedeniyle Türk Silahlı Kuvvetleri'nden TSK uzaklaştırıldı. Başbakan Recep Tayyip Erdoğan ve Milli Savunma Bakanı Vecdi Gönül'ün ihraç kararlarına şerh koyma tavrından vazgeçmediği belirtildi. 
Ş rada, 2001'de güncellenen ve yeniden güncellenmesi için 2004 Temmuzu'nda düğmeye basılan Milli Güvenlik Siyaset Belgesi'nde MGSB ilk sıralarda bulunan "irticai tehdit"in, yeni hazırlanacak belgede de konumunu muhafaza etmesi gerektiği Erdoğan'a aktarıldı. Toplantının ardından yapılan açıklamada da şöyle denildi 
"YAŞ'ta, terör ve irticayla mücadelenin değerlendirilmesi yapılarak, önümüzdeki süreçte terörle mücadelenin bütün alanlarda topyek n olarak yürütülmesi üzerinde duruldu. Laik Cumhuriyete karşı irticai kesimlerin faaliyetleri de değerlendirildi ve bu tehditlere yönelik alınması gereken tedbirler gözden geçirildi." Yeni MGSB doğrultusunda oluşturulacak Milli Askeri Güvenlik Konsepti ve buna paralel yapılacak kuvvet organizasyonuyla ilgili de önemli bir vurgunun yer aldığı açıklama, şöyle devam etti "Dış tehdit değerlendirilmesinde, bölgedeki tehdit ve riskler incelenerek, çevre ülke silahlı kuvvetlerinin silahlanma faaliyetleri karşılaştırmalı olarak görüşüldü. TSK'nın caydırıcı kuvvet yapısının korunması amacıyla hazırlanan önemli projelerin durumları değerlendirildi ve gerekli kaynağın tahsisinin önemi üzerinde duruldu." 


</TEXT>
</DOC>
