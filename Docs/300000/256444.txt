<DOC>
<DOCNO> 256444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sondun04.html </URL>
<DATE> 2004/07/19/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Adalet Bakanı, gazetecinin para cezasını cebinden ödedi 
</HEADLINE>
<TEXT>

     Hırvat Adalet Bakanı Vesna Skare Ozbolt, ülkede gazetecilerin cezaevine konulmasını istemediği için, bir gazetecinin para cezasını ödeyerek hapisten kurtardı. 
     Skare Ozbolt, onur kırıcı yayın yaptığı gerekçesiyle 70 gün hapis cezası alan Miroslav Juriç'in, 12600 kuna 2115 dolar para cezasını ödeyerek serbest kalmasını sağladı. 
     Bakan Skare Ozbolt, gazetecilere yaptığı açıklamada, ''Bu ülkedeki gazeteciler cezaevine konmayacak'' dedi. 
     Adalet Bakanı'nın hapisten kurtardığı gazeteci Juriç, Novi gazetesinde yayımlanan, bir bölge hakimi ve avukatın yolsuzluk yaptığı iddialarını içeren haberi nedeniyle geçen yıl suçlu bulunmuştu. 
     Juriç, hapis ya da para cezası tercihi yapması istenince, onur kırıcı yayın yapmaya 1 yıla kadar hapis cezası öngören yasayı protesto etmek için cezaevine gitmeyi seçmişti. 
     Cezası Skare Ozbolt tarafından ödenen Juriç, bakanın jestini takdir ettiğini söyledi. 
     
</TEXT>
</DOC>
