<DOC>
<DOCNO> 283797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sonspo04.html </URL>
<DATE> 2004/10/27/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Derbiyi kazanma sırası Beşiktaş'ın... 
</HEADLINE>
<TEXT>

     İnönü'de gerçekleşen son 6 derbide ilginç bir sonuç ortaya çıkıyor. Bir sezon Beşiktaş, bir sezon Fener kazanıyor. Son gülen Kanarya'ydı. Bazen istatistikler o kadar ilginç sonuçlara işaret ediyor ki, kafalarda acaba’ şüphesinin oluşmasına neden oluyor. Sonuçta hiç bir maç, sahaya oynanmadan kazanılmıyor, doğru... Üstelik derbilerin favorisi olmadığı da, tüm futbol otoritelerince büyük oranda kabul görüyor. Bu kez, gerek kadro zenginliği, gerekse aldığı sonuçlar nedeniyle Sarı-Lacivertliler bir adım önde gösteriliyor ama, istatistikler hiç de öyle demiyor. 
     
     İnönü’de gol bereketi 
     İki ezeli rakip arasında son 6 sezon İnönü Stadı’nda oynanan maçlarda, üst üste iki kez gülen taraf hiç olmamış. Bir Beşiktaş yeniyor, bir Fenerbahçe... Son kazanan ise Kanarya olmuş, yani istatistiki verilere göre galibiyet sırası ev sahibi Kara Kartal’a geldi. Bakalım gelenek bu kez değişecek mi, yoksa aynen devam mı edecek İnönü’deki son 6 buluşmada ortaya çıkan bir başka sonuç ise, tribüne gelenlerin en az iki gol seyretme şansını bulması. 
     
     
İnönü’de son 6 sezon 1998-1999 9. hafta 3-2 1999-2000 32. hafta 1-3 2000-2001 5. hafta 3-0 2001-2002 31. hafta 0-2 2002-2003 28.hafta 2-0 2003-2004 31. hafta 1-3 
     
</TEXT>
</DOC>
