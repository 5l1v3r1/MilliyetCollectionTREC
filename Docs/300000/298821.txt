<DOC>
<DOCNO> 298821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/siyaset/siy03.html </URL>
<DATE> 2004/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısıtlamalar kalıcı mı, değil mi 
</HEADLINE>
<TEXT>


Avrupa Birliği'nin Türkiye'ye yönelik 'kalıcı koruma hükümleri' getirmesi tartışma yarattı. Türk heyeti, "Kısıtlama sürekli değil' derken, aksini iddia edenler de var 

UTKU ÇAKIRÖZER Ankara 


Türkiye, Brüksel zirvesinde AB ile pazarlıkların üçüncü maddesini oluşturan ve tam üyelik haklarının bazılarından kalıcı olarak mahrum kalması sonucunu doğuracağı ileri sürülen "kalıcı koruma hükümleri" permanent safeguard clauses ifadesini metinden tamamen çıkartmayı başaramadı. 
Ankara'yı tatmin etmek için bunun yerine metne "kalıcı koruma hükümlerinin" tarifini yapan bir cümle eklendi. Açıklanan karar metninin müzakerelerin yapısıyla ilgili bölümünde, serbest dolaşım, yapısal politikalar ve tarım gibi alanlarda getirilebilecek kısıtlayıcı önlemler, şu ifadelerle belirtildi 
"Uzun geçiş dönemleri, derogasyonlar, özel düzenlemeler ya da kalıcı koruma tedbirleri, yani koruma ölçütlerine safeguard measure temel oluşturan, her zaman kullanıma müsait permanently available hükümler düşünülebilir may be consider ." 
Türk heyetindeki yetkililer, yapılan bu tarifi, "tatmin edici" bulduklarını belirtirken, şu değerlendirmeyi yaptılar 
"Bu tanım, kısıtlamaların sürekli olacağı eleştirilerini ortadan kaldırıyor. Kısıtlamalar değil, bunları koyma mekanizması sürekli olarak gündemde olacak. Kısıtlamalar, gerektiğinde belli şartlar altında belirli sürelerle uygulamaya sokulabilecek. Bu metinden bizim anladığımız budur." 
Türk diplomatlarının yaptığı bu yoruma rağmen karar metninde yer alan kalıcı kısıtlamalar tarifinde, "gerektiğinde", "belli şartlar altında" ya da "belirli süreler için" gibi İngilizcesi "when necessary", "certain - limited" "period" gibi diplomatik ifadelerin kullanılmaması dikkat çekti. 



</TEXT>
</DOC>
