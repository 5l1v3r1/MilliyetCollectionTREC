<DOC>
<DOCNO> 291505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sonspo36.html </URL>
<DATE> 2004/11/23/ </DATE>
<TIME> 23.59 </TIME>
<AUTHOR>  </AUTHOR>
<HEADLINE>
Bu sefer oldu Fener UEFA yolunda... 
</HEADLINE>
<TEXT>

     Futbolda, Avrupa Şampiyonlar Ligi D Grubu'nda Fenerbahçe, deplasmanda Sparta Prag'ı 1-0 yendi. 
     Gruptaki 5. maçına çıkan Fenerbahçe, Çek temsilcisi Sparta Prag'ı yenerek UEFA Kupası'na katılmayı garantiledi. Sarı-lacivertliler, 1-0'lık Manchester United galibiyetinden 8 yıl sonra Avrupa Şampiyonlar Ligi'nde, ikinci galibiyetlerini alma başarısını da gösterdiler. 
     Diğer maçta ise Manchester United, sahasında Olympique Lyon'u 2-1 yendi. Grupta ilk iki sırayı alan Manchester United ve Olympique Lyon, Şampiyonlar Ligi'nde bir üst tura çıkmayı garantilediler. 
     Karşılaşmanın 57. dakikasında Ümit'in ayağının dışıyla yaptığı ortaya Alex kafayla vurdu. Kaleci Blazek topu son anda kornere çeldi. 
     

     
     İLK YARI 

     21. dakikada Mehmet'in ceza alanının sağından yaptığı ortada, müsait pozisyondaki Nobre kafayla vurdu. Kaleci Blazek, topa son anda müdahale ederek golü önledi. 
     Aynı dakika içinde Kemal'in sağ taraftan yaptığı ortada, Kovec ters bir kafa vuruşuyla topu kendi ağlarına gönderdi 1-0. 
     31. dakikada Simak'ın ceza alanının sağından ortaladığı top, Sparta Praglı futbolcuların önünde kaldı. Oluşan karambolde sarı-lacivertli futbolcular, son anda tehlikeyi önledi. 
     39. dakikada Alex'in ara pasıyla topla buluşan Nobre kaleciyle karşı karşıya kaldı. Bu futbolcu son anda topu dokundu, ancak kaleci Blazek'e çarpan meşin yuvarlak kornere çıktı. 
     
     
     İKİNCİ YARI 

     70. dakikada kaleci Volkan ile karşı karşıya kalan Sivok, topa istediği gibi vuramadı ve takımını bir golden etti. 
     72. dakikada ceza alanı içinde müsait durumda topla buluşan Jun, meşin yuvarlağı kaleci Volkan'ın üzerinden aşırttı. Top, yandan auta çıktı. 
     87. dakikada ceza alanının sağ tarafından gelen ortada, Selçuk ters bir vuruşla topu kalesine doğru gönderdi. Meşin yuvarlak kaleci Volkan'da kaldı. 
     88. dakikada Fenerbahçe kalesi önünde oluşan tehlikede topa en son Sparta Praglı futbolcular vurdu. Meşin yuvarlak, sarı-lacivertli savunmadan döndü. 
     KÜNYE 
     

SPARTA PRAG 0 - FENERBAHÇE 1 Stat Toyota Arena Hakemler Wolfgang Stark xxx, Volker Wezel xxx, Thorsten Schiffner xxx Almanya Sparta Prag Blazek x, Vorisek x, Kovac x, Petras x, Labant x Dk. 68 Meduna xx , Simak xx Dk. 77 Baranek x , Sivok x, Zelenka xx, Urbanek x, Jun xx, Rezek x Dk. 46 Pacanda x Fenerbahçe Rüştü xx Dk. 46 Volkan xx , Kemal xxx, Luciano xx, Önder xx, Ümit xx Dk. 85 Fabiano , Mehmet xx, Aurelio xxx, Selçuk xx, Tuncay xx, Alex xx, Nobre xxx Gol Dk. 21 Kovac Kendi Kalesine Sarı Kartlar Dk. 43 Rezek Sparta Prag , Dk. 85 Luciano, Dk. 87 Tuncay Fenerbahçe      
</TEXT>
</DOC>
