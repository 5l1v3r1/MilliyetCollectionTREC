<DOC>
<DOCNO> 278472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur21.html </URL>
<DATE> 2004/10/08/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Önce 'tecavüze uğradık', sonra 'ellerini bile sürmediler...' 
</HEADLINE>
<TEXT>

     SAMSUN'da 16 yaşındaki A.A. ile aynı yaştaki B.A., erkek arkadaşları Özcan İnan ve Ferdi Bozkurt'un, kendilerine tecavüz ettiğini ileri sürerek şikayetçi oldu. İnan ve Bozkurt tutuklanırken, mahkemede ifade değiştiren genç kızlar, "Eve geç kalınca böyle bir yalan söyledik. Bize ellerini bile sürmediler'' dedi. Mahkeme sanıklar İnan ve Bozkurt'u, küçük yaştaki kızları alıkoymaktan 10'ar ay 25'şer gün hapis cezasına çarptırıp erteledi. 
     Modern pazar semtinde 3 ay önce meydana gelen olayda, A.A., erkek arkadaşı 20 yaşındaki Özcan İnan, B.A. ise sevgilisi 20 yaşındaki Ferdi Bozkurt ile bir arkadaşlarının doğum gününü kutlamak için buluştu. İddiaya göre geceyi birlikte geçiren kızlar, erkek arkaşlarının kendilerine tecavüz ettiğini ileri sürerek şikayetçi oldu. Kızların şikayeti üzerine gözaltına alınan İnan ve Bozkurt tutuklanarak cezaevine kondu. 
     Samsun 2'nci Ağır Ceza Mahkemesi'nde 2'inci kez dinlenen A.A., sevgilisi Özcan İnan'nın kendisine tecavüz etmediğini söyleyerek, "Ailemizden korktuğumuz için yalan söylemek zorunda kaldık. Ancak çok pişmanız. O akşam bize ellerini bile sürmediler. Sadece eğlendik'' dedi. B.A.'da kız arkadaşının doğru söylediğini belirterek sevgilisi Ferdi Bozkurt'tan şikayetçi olmadığını söyledi. 
     Tutuklu sanık Özcan İnan'da, suçsuz olduğunu söyleyip,"İlk kez böyle bir şey başımıza geldi. A.A.'ya sevişme teklifinde bulundum ama kabul etmedi. Bira içip eğlendik. Sabah onlar evlerine gitti'' dedi. 
     Sanık Ferdi Bozkurt ise, tecavüz etmediğini söyleyerek beraatini istedi. Mahkeme sanıklara 18 yaşından küçük kızları alı koydukları gerekçesiyle 10'ar ay 25'şer gün hapis cezası verdi. Ancak gençlerin cezaları, sabıka kayıtları olmadığı için ertelendi. İnan ve Bozkurt tahliye edildi. 
     
</TEXT>
</DOC>
