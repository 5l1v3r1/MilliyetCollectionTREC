<DOC>
<DOCNO> 283735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/soneko01.html </URL>
<DATE> 2004/10/27/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Otomobilde indirim zamanı... İşte tüm fiyatlar... 
</HEADLINE>
<TEXT>

     Otomobil firmalarının genel müdürleri son günlerde hep aynı cümleyi söylüyor "Şimdi otomobil almanın tam zamanı. Bir daha bu fiyatları bulmak zor." Stoklarını eritmek için harekete geçen firmalar gerçekten de son dönemde birbirinden cazip indirimler yaptılar. Kampanyalarda, nakit indiriminin yanı sıra taksitli satışlarda da indirim ve sıfır faizli vadeler var. İşte "Şimdi gerçekten de otomobil alınır" dedirten kampanyalar... 
     
     Hyundai'de ister peşin ister vadeli, tüm modeller indirimli 

     Accent Admire1.3 Anahtar teslim fiyatından 3 milyar 250 milyon lira nakit indirimi ve 15 milyar lira krediye 6 ay 0 faiz veya 4 milyar 500 milyon lira nakit indirimi. 
     Accent Admire 1.5 2 milyar 750 milyon lira nakit indirimi ve 15 milyar lira krediye 6 ay 0 faiz veya 4 milyar lira nakit indirimi. 
     Elantra 1.6 2 milyar lira nakit indirimi ve 10 milyar lira krediye 6 ay 0 faiz veya 2 milyar 900 milyon nakit indirimi. 
     Getz 1.3 ve 1.5 2 milyar lira nakit indirimi ve 10 milyar lira kredi için 6 ay 0 faiz veya 2 milyar 900 milyon lira nakit indirimi. 
     Santa Fe 2.7 5 milyar lira nakit indirimi. 
     Coupe 1.6GLS, 2.7lt V6 2 milyar lira indirim. 
     Sonata 2.0 lt, 2.7 lt 1 milyar 500 milyon lira indirim ve 15 milyar lira için 6 ay 0 faiz veya 2 milyar 750 milyon nakit indirimi. 
     
     Peugeot'da indirim 7.4 milyara kadar çıkıyor 

     Bütün ürün gamında yer alan modellerde peşin alımlarda indirim kampanyası gerçekleştiren Peugeot, 206 modelinde 3 milyar 660 milyon liraya, 307 modelinde 4 milyar lirayı aşan, 406 modelinde 6 milyar 500 milyon liraya varan ve 607 modelinde 7 milyar 400 milyon liraya varan indirimler sunuyor. 
     
     Toyota'da Ekim fırsatı 

     Toyota Ekim ayına özel kampanyasıyla bazı modellerde ikinci bir indirim gerçekleştirmiş oldu. Ay sonuna kadar sürecek olan kampanya 10 milyara varan avantajlar sunuyor, Corolla modellerinde 1 milyar 600 milyon liraya, Yaris'de 1 milyar 200 milyon liraya, Avensis'de 3 milyar 500 milyon liraya ve RAV4 modelinde ise 10 milyara yaklaşan indirimler sunuluyor. 
     
     VW'den 474 milyon taksitle Polo 

     Volkswagen kredili alımlarda tavsiye edilen peşin indirimli anahtar teslim fiyatının yüzde 55'ine kadar Doğuş Finans aracılığıyla 'kişiye özel' kredi kullandırıyor. Ayda belirli ödemeler ve tercihe göre dönemlik ara ödemelerle 3 ay, 6 ay veya 12 ay gibi tavsiye edilen peşin indirimli anahtar teslim fiyatının yüzde 55'ine kadar kullanılan kredi geri ödenebiliyor. 
     Bu kapsamda ayda 474 milyon liraya Polo, 636 milyona Bora, 677 milyona Golf, 879 milyona Passat sahibi olunabiliyor. Golf almak isteyenler 19.7 milyar kredi kullandıklarında 48 ay süreyle ayda 676 milyon 572 bin lira ve 6 ayda 1 milyar 292 milyon liralık ara ödeme seçeneğinden faydalanabiliyorlar. 
     
     Renault Megane Sedan için özel vadeler var 

     Bütün modelleri için peşin alımlarda indirim, vadeli ödemelerde ise düşük faiz oranlan sunan Renault, Ekim ayında Megane Sedan için özel bir kampanya gerçekleştirdi. Hem peşin hem de kredili alımda 1 milyar indirimin sunulduğu Megane Sedan'a vadeli sahip olmak isteyenler 48 aya varan vadeler ve 0.65'den başlayıp 2.43'e varan faiz seçeneklerinden yararlanabiliyor. 
     
     Tofaş Doblo 1 milyar Palio 3.5 milyar ucuzladı 

     2004 modeller için indirimli fiyat üzerinden 1.5 milyar liraya varan ek indirim uygulayan Tofaş, Stilo'da 1 milyar, Palio'da 2-3.5 milyar, Albea'da 3.5-4.5 milyar lira arasında, Marea'da 3.5 milyar lira, Punto'da 750 milyon-2 milyar 250 milyon lira arasında, Panda'da 750 milyon-1 milyar 250 milyon lira arasında ve Doblo'da binek 750 milyon-1 milyar lira arasında değişen indirimler sunuyor. 
     
     Citroen Xsara'ya 6.5 milyar az ödeyin 

     C2 ve C3 modelinde 1 milyar 840 milyon liraya varan indirimler sunan Citroen, Xsara modelinde versiyonuna göre 6 milyar 500 milyona ulaşan indirim yaptı. 
     
     Opel'de kampanya 10 Kasım'a kadar 

     2004 modellerde önemli indirimler sunan Opel'de kampanya 10 Kasım'a kadar sürüyor. Corsa'da 3 milyar, Astra'da 765 milyon, Vectra 1.6'da 4.5 milyar, 1.8 ve 2.0 litre modellerinde 2 milyar 340 milyon, 2.2 modelinde 2 milyar 693 milyon, Zafira 1.6'da 4 milyar, 1.8 ve 2.0 lt'de 4 milyar 600 milyon, Meriva 1.6'da 4 milyar lira, 1.7 ve 1.8 lt'de 4.6 milyar liraya varan indirimler sunuluyor. 
     
     Honda Civic Sedan 1.6 27.2 milyara indi 

     Civic Sedan modelinde önemli indirimler sunan Honda Ramazan Bayramı'na kadar Civic Sedan 1.6 LS'in fiyatını 27 milyar 250 milyon liraya indirdi. Jazz modelinde ise 1 milyar 500 milyon liralık indirim sunuluyor. 
     
     Seat'ta indirimler 4 milyarı aşıyor 

     Peşin alımda indirimi 4 milyara kadar çıkaran Seat, Altea'da 1 milyar 346 milyon liraya, Ibiza, Cordoba, Leon modellerinde 3 milyar 230 milyon liraya varan, Toledo modelinde ise 4 milyar lirayı aşan indirimler uygulanıyor. 

     
</TEXT>
</DOC>
