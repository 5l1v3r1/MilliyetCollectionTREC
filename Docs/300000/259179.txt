<DOC>
<DOCNO> 259179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/magazin/axmag01.html </URL>
<DATE> 2004/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Karadağlı'nın 6 CD'si var' 
</HEADLINE>
<TEXT>


İddia şu Polis, bir aydır izini sürdüğü şantajcılarla birlikte Tamer Karadağlı'nın, İstanbul, Antalya ve Silivri'de, değişik kadınlarla gizli kamerayla çekilmiş 6 ayrı CD'sini ele geçirdi 

MAGAZİN SERVİSİ 

Tamer Karadağlı'ya "seks tuzağı" kurdukları iddia edilen Deniz Karaca'nın serbest kalıp Burcu Mercan'ın tutuklanmasından sonra, magazin kulislerinde ilginç iddialar dolaşmaya başladı. 
İddiaya göre, polis 1 ay boyunca takibe aldığı şantajcılarla birlikte zengin bir CD arşivi de ele geçirdi. 
CD'lerde sadece Movenpick Oteli'nden çekilmiş görüntüler yok. 

Samimi görüntüler 
Gizli kameralarla kaydedilip CD'lere aktarılmış görüntülerin, ikisinin Movenpick Otel'de, birinin Antalya'da, birinin Silivri'de bir villada, birinin bir cipin içinde, bir de bilinmeyen bir yerde çekilmiş 6 adet olduğu iddia edildi. Farklı mek nlarda farklı kadınlarla hayli samimi görüntülerin yer aldığı CD'ler, gizli kameralarla amatörce çekildiği için net değil. 

Kriminal çalışma 
CD'lerdeki erkeklerin Tamer Karadağlı ile amca oğlu Abbas Karadağlı'nın olup olmadığı kriminal bir çalışmadan sonra belirlenecek. 
Bir "son dakika" iddiası da şu "Seks tuzağı" şebekesi, Karadağlı gibi aralarında ünlü bir futbolcunun da bulunduğu 20 kişiyi aynı şekilde gizli kamerayla çekip arşivledi. Polis, Karadağlı için yaptığı operasyonda bu CD'leri de ele geçirdi. 



</TEXT>
</DOC>
