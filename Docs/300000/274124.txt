<DOC>
<DOCNO> 274124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/guncel/gun07.html </URL>
<DATE> 2004/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
13 üniversite daha kurulacak 
</HEADLINE>
<TEXT>


Milli Eğitim Bakanı Çelik, taşradaki fakültelerin rektörlük çatısı altında birleştirileceğini açıkladı 

BAHAR ATAKAN Ankara 

Milli Eğitim Bakanı Hüseyin Çelik, üniversitelerin merkezleri dışındaki illerde açtığı fakültelerin rektörlük çatısı altında birleştirilerek yeni üniversiteler kurulacağını belirtti. Çelik, "Üniversiteleri bölmeyeceğiz. Çalışmayı YÖK'le de paylaşacağız" derken, YÖK Başkanı Prof. Dr. Erdoğan Teziç, "Bu ortaya konan siyasi bir tercihtir ve akademik değerlendirmeden geçmemiştir" ifadesini kullandı. 
Milli Eğitim Bakanlığı'nın 20 ilde üniversite kurulmasına ilişkin raporu Başbakanlık'tan onay alırken, il sayısı 13'e düştü. Ancak sayının 15'e yükselebileceği de belirtildi. Raporun, yasa tasarısı haline getirilerek Meclis'e sunulması bekleniyor. Hükümetin, yeni üniversitelere rektör atamalarına ilişkin ayrı bir tasarı hazırlayabileceği de ileri sürüldü. 




</TEXT>
</DOC>
