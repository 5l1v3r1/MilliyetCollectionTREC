<DOC>
<DOCNO> 263104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/son/soneko07.html </URL>
<DATE> 2004/08/13/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Garanti Bankası'nın yüzde 8.51'i CAIB'a satıldı... 
</HEADLINE>
<TEXT>

     Garanti Bankası'nın 40 trilyon lira nominal değerdeki hissesi, yurtdışı kurumsal yatırımcılar adına hareket eden CAIB'a satıldı. 
     Garanti Bankası'ndan Borsa'ya gönderilen banka hissedarı Doğuş İnşaat ve Ticaret A.Ş'nin açıklamasına göre, daha önce yapılan özel durum açıklaması kapsamında CAIB'ye verilen yetki çerçevesinde Doğuş İnşaat'a ait toplam 40 trilyon lira nominal değerdeki Türkiye Garanti Bankası hissesi 1.000 lira nominal bedelli beher hisse için 4.400 liradan CAIB'e satılarak işlem tamamlandı. 
     Açıklamada, ''İşlem aracı kurum kullanmaksızın borsa dışında gerçekleştirilecek olup işlemin takasının 18 Ağustos 2004 tarihinde gerçekleşmesi beklenmektedir'' denildi. 
     Garanti Bankası'nın hissedarı Doğuş İnşaat ve Ticaret A.Ş'nin portföyünde bulunan 70 trilyon lira nominal değerdeki banka sermayesinin yaklaşık yüzde 8.51'i Garanti hissesinin 1 ay içinde potansiyel yatırımcılara satılmak üzere CA IB Investmentbank Aktiengesellschaft'ın görevlendirildiği açıklanmıştı. 

     
</TEXT>
</DOC>
