<DOC>
<DOCNO> 279959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/yasam/yas03.html </URL>
<DATE> 2004/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanal D'ye kalite ödülü 
</HEADLINE>
<TEXT>



Kanal D, 2004 "World Quality Commitment International Star Award - Uluslararası Dünya Kalite Devamlılığında Platin Ödülü'nü kazandı. Paris Concorde La Fayette Hotel'de 11 Ekim'de yapılan ve QC100 Toplam Kalite Yönetimi prensipleri doğrultusunda çalışan uluslararası bir kurum olma özelliği taşıyan Business Initiative Directions'ın BID düzenlediği ödül törenine iş ve diplomasi dünyasının uluslararası üyelerinden birçok davetli katıldı. 

2000'den bu yana üçüncü ödül 
2000'de BBC Prime ile birlikte "Yılın En Başarılı Kanalı" ödülünü kazanan Kanal D, geçen yıl da BID tarafından "Century International Gold Quality Award - Asrın Uluslararası Altın Kalite Ödülü'ne layık görüldü. 
Kanal D, bu yıl ödülün bir üst kategorisi olan "Platin Ödülü"nü Türkiye'ye getirerek, ülkemiz adına büyük bir başarıya daha imza attı. 
Bu yıl 21.'si düzenlenen WQC Kongresi'nde tüm dünyada endüstriyel üretim ve hizmetler konusunda en üst seviyede olan şirketlerin kalitesi onaylanıyor. 
Kanal D'nin ödülünü, DTV Haber ve Görsel Yayıncılık A.Ş. adına Kanal D Genel Yayın Yönetmeni Murat Saygı aldı. 


</TEXT>
</DOC>
