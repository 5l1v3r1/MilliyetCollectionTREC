<DOC>
<DOCNO> 256624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sontur48.html </URL>
<DATE> 2004/07/19/ </DATE>
<TIME> 20.07 </TIME>
<AUTHOR>  </AUTHOR>
<HEADLINE>
Plajda güneşlenirken kalçasından vuruldu 
</HEADLINE>
<TEXT>

     Zonguldak'ın Ereğli İlçesi Belediye Plajı'nda güneşlenen genç bir kız, kalçasından tabanca ile vuruldu. 
     Alınan bilgiye göre, Zonguldak Karaelmas Üniversitesi Tıp Fakültesi Hastanesi'nde hemşire olan Vildan Kalkan 24 , arkadaşlarıyla birlikte denize girmek amacıyla Göktepe mevkiindeki belediye plajına gitti. 
     Bir süre denizde yüzdükten sonra kumsalda güneşlenmeye başlayan Kalkan, nereden geldiği belirlenemeyen bir kurşunla kalçasından yaralandı. Silahla vurulduğunu anlamayan Kalkan, Ereğli Devlet Hastanesi'ne kaldırıldı. 
     Hastanedeki tedavisinin tamamlanmasının ardından Zonguldak'a gelen Kalkan, kalçasındaki ağrının geçmemesi üzerine çalıştığı hastanede röntgen çektirdi. 
     Röntgen filmini inceleyen doktorlar, Kalkan'ın kalçasında tabanca mermisi çekirdeği olduğunu tespit etti. 
     Olayla ilgili soruşturma sürdürülüyor. 
     
</TEXT>
</DOC>
