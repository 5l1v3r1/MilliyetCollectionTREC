<DOC>
<DOCNO> 273204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/astro/index.html </URL>
<DATE> 2004/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İyimserlik ön planda 
</HEADLINE>
<TEXT>


Yay burcundaki Ay yeni maceralara ve hevesli bir tutuma işaret ediyor. Bununla birlikte, akşam saatlerinde görüş ayrılıklarına dikkat etmek gerekebilir. Akıl ve duygular arasında kalabiliriz. Sorunların hızlı biçimde çözülebileceği bir gündeyiz.Koç'lar haftanın ilk gününde olumlu düşünceler içerisindeler. Yurtdışı bağlantılı konularda olumlu gelişmeler onların yeni girişimleri konusunda destekleyici olacak. Boğa'lar ortak paylaşımlarında düşüncelerini ortaya çıkarabilirler. Duygusal olarak kendilerini ifade edebilmenin rahatlığı da var. İkizler yakın ilişkilerden yana şanslı sayılırlar. Bu alanda yeni anlaşmalar dikkat çekerken yapıcı olmaları da gerekiyor. Yengeç'ler günlük işlerinde organize olmakta zorlanabilirler. Enerjilerini doğru kullanmaya çalışmak ve iş ortamında yardımlaşmak gerekebilir. Aslan'lar keyifli günlerindeler. Yaşamdan zevk alıyorlar, sosyal hareketlilik ve eğlence onlara moral veriyor. Başak'lar kişisel girişimleri için çaba gösterirken evlerine ait konular bir kenara itilmemeli. Sorumluluklarını yerine getirmek onları rahatlatabilir.Terazi'ler kısa yolculuklar ve yakın çevreleriyle iletişimin öne çıktığı bir gündeler. Duygularını çok rahat ifade edebilecekler. Akrep'ler maddi kaynakları konusunda şanslı görünüyorlar. Ancak harcamaları konusunda dikkatli olmakta fayda var. Yay'lar bugün duygusal alanda rahat olacaklar. Yeni girişimler ve bağlantılar öne çıkıyor. Başarı çok kolay elde edilebilir. Oğlak'lar için geçmişle ilgili yeni konular öne çıkabilir. Duygusal alanda rahat olmaya çalışılmalı ve yeni girişimler üzerinde durulmalı. Kova'lar geleceğe yönelik iyimser amaçlar peşindeler. Özellikle grup çalışmalarında arkadaşlardan destek görmeleri onları mutlu ediyor. Balık'lar için ortaklaşa alanda hızlı kararlar almaları gereken durumlar gündeme gelebilir. Kariyer konusu dikkat çekiyor. 
</TEXT>
</DOC>
