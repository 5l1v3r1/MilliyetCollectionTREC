<DOC>
<DOCNO> 272459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sonyas04.html </URL>
<DATE> 2004/09/16/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Shania Twain, toprak ağası... 
</HEADLINE>
<TEXT>

     Kanadalı şarkıcı Shania Twain, Yeni Zelanda'da yüzbinlerce dönüm arazi satın alıyor. 
     Yeni Zelanda hükümetinin özel izniyle toprak sahibi olmasına izin verilen ünlü şarkıcının satın alacağı arazinin 250 bin dönümü aştığı belirtildi. 
     Yeni Zelandalı yetkililer, Maliye Bakanı Michael Cullen'ın Wanaka gölü yakınlarındaki muhteşem toprakların, halka açık olması ve bölgenin korunması şartıyla şarkıcı Twain'e satışına izin verdiğini açıkladılar. 
     Kanadalı şarkıcı da satın alacağı arazide yürüyüş için patikalar, kulübeler ve başka altyapılar inşa ettirmek için güvence verdi. 
     Yeni Zelanda makamları, satıştan alınacak miktarı açıklamazken, yerel basın, Twain'in 21,4 milyon Yeni Zelanda doları yaklaşık 14 milyon Amerikan doları ödeyeceğini yazdı. 
     Topraklarının yaklaşık yüzde 7'sinin yabancıların elinde bulunduğu Yeni Zelanda'da, yabancılara arazi satışı büyük tartışma konusu olmayı sürdürüyor. 
     Yabancılara arazi satışına karşı çıkan örgütler bununla mücadele ederken, Yeni Zelanda hükümeti bunu yasaklamanın ekonomik çıkarlara uygun olmadığını savunuyor. 
     
</TEXT>
</DOC>
