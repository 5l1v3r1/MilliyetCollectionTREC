<DOC>
<DOCNO> 257873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sonspo12.html </URL>
<DATE> 2004/07/24/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Galatasaray Recevik, sahte belge düzenleyerek üye olmuştur... 
</HEADLINE>
<TEXT>

     Galatasaray Kulübü, Mahmut Recevik'in, kulübe ve Galatasaraylılar Cemiyeti'ne sahte belge düzenleyerek üye olduğunun anlaşılması nedeniyle ihraç edildiğini açıkladı. 
     Sarı-kırmızılı kulübün resmi internet sitesinde yapılan açıklamada, Mahmut Recevik'in ''muhalefetin ağır topu'' olduğu için kulüp üyeliğinden ihraç edildiği iddiasının gerçek dışı olduğu bildirildi. 
     Açıklamada, şöyle denildi 
     ''Sayın Recevik, Galatasaray Kulübü Derneği ve Galatasaraylılar Cemiyeti'ne sahte belge düzenleyerek üye olmuştur. Bu gerçek ortaya çıktığında Galatasaray Kulübü Disiplin Kurulu karar alarak kendisini kulüpten ihraç etmiştir.'' 
     
</TEXT>
</DOC>
