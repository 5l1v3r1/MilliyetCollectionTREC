<DOC>
<DOCNO> 252800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/yasam/axyas02.html </URL>
<DATE> 2004/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tinerciler polis dövdü 
</HEADLINE>
<TEXT>


Tartıştıkları genci bıçakla yaralayan tinerciler, olay yerine gelen polise de saldırdı. Bir polisin kolu kırılırken, ekip otosu da nasibini aldı... 

EYÜP KELEBEK, KEMAL ATLAN Eskişehir DHA 

Eskişehir'de, uçucu madde bağımlısı 3 genç, laf attıkları iki genç kızın yanında bulunan genci bıçakla ağır yaraladı. Kendilerine müdahale eden bir polis memurunun da kolunu kıran saldırganlar, daha sonra ekip otosuna zarar verdi. 
Gökhan Soylu 18 , E.Ö. 17 ve İ.Y. 17 , Gökmeydan Mahallesi'ndeki lunaparkta, önceki akşam 22.00 sıralarında karşılaştıkları 2 genç kıza laf attı. Saldırganlardan Gökhan Soylu, bu nedenle tartışmaya başladıkları Emrah Can'ı 19 göğsünden ve bacağından yaraladı. Durumu ağır olan Can, hastaneye kaldırıldı. 
Lunaparktan çıkmak isteyen 3 genç, olay yerine gelen polise bıçakla saldırdı. Arbedede, polis memuru Alper İnciler'in sol kolu kırıldı. 

Cam, ayna kalmadı 
Madde bağımlıları, ekip otosunun da cam ve aynalarını kırdı. Saklandıkları okul bahçesinde yakalanan saldırganlardan Soylu'nun, arkadaşı Engin Sezen'le birlikte, 2 kişiyi bıçakladığı iddiasıyla bir hafta önce gözaltına alındığı, ancak tutuksuz yargılanmak üzere serbest bırakıldığı kaydedildi. 



</TEXT>
</DOC>
