<DOC>
<DOCNO> 276004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sontur11.html </URL>
<DATE> 2004/09/29/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Ambulans yetersiz kalınca... 
</HEADLINE>
<TEXT>

     Bolu'da meydana gelen bir trafik kazasında, olay yerine gelen tek ambulans yetersiz kalınca, kazada yaralanan araç sürücüsüne ilk müdahaleyi vatandaşlar yaptı. 
     AA muhabirinin aldığı bilgiye göre, Yukarı Soku Mahallesi'nde meydana gelen trafik kazasında, İbrahim Öngün'ün kullandığı 14 M 0110 işçi servisi, yola çıkan koyunlara çarpmamak için durdu. Duran servis minibüsüne de İbrahim Özçetinkaya yönetimindeki 34 RRE 70 plakalı otomobil çarptı. 
     Kazada otomobil sürücüsü İbrahim Özçetinkaya ve otomobilde bulunan Derya Kazak 20 ağır yaralandı. Olay yerine gelen tek ambulans Kazak'ı alınca, diğer yaralı Özçetinkaya'ya ilk müdahaleyi vatandaşlar yaptı. 
     Yaklaşık yarım saat ambulans bekleyen sürücüye vatandaşların yanlış müdahalede bulunmasını, olay yerinden tesadüfen geçen bir hemşire önledi. Hemşire, yaralıya ilk yardım malzemeleriyle müdahale ettikten sonra, ambulans gelene kadar da başında bekledi. Bir süre sonra gelen ambulans, Özçetinkaya'yı, İzzet Baysal Tıp Fakültesi Hastanesi'ne götürdü. 
     Kazada yaralanan otomobil sürücüsü İbrahim Özçetinkaya'nın, İzzet Baysal Devlet Hastanesi'nde yapılan alkol kontrolünde 206 promil alkollü çıktığı öğrenildi. 
     
</TEXT>
</DOC>
