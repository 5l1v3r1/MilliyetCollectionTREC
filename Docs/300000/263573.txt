<DOC>
<DOCNO> 263573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/son/sondun19.html </URL>
<DATE> 2004/08/15/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Denktaş Anlaşma yapacaksak sağlam olsun, yıkılmaz olsun istiyoruz 
</HEADLINE>
<TEXT>

     KKTC Cumhurbaşkanı Rauf Denktaş, Kıbrıs'ta iki ayrı referandum yapılmasının Rumların Kıbrıs Türkleri adına konuşamayacağının göstergesi olduğunu ifade ederek, bundan istifade edilerek bütün dünyaya self determinasyon hakkını kullanan, egemen devleti olan Kıbrıs Türk halkı olarak konuşulması gerektiğini belirtti. 
     84 Kıbrıslı Türkün şehit edildiği Taşkent katliamının 30. yıldönümü anma töreninde konuşan Cumhurbaşkanı Denktaş, '' Evet diyelim diye bize vaat edilenleri devşirmek için, devletimiz yoktur, istemeyiz, biz kurucu devlet denilen yalancılığa razıyız. Egemenlik haşa onu da istemeyiz diye yola devam edersek kaybederiz'' dedi. 
     Denktaş, Kıbrıs Türklerinin uluslararası mücadelesinin devam ettiğini kaydederek, şunları söyledi 
     ''Dünyanın size yardım ederiz ama egemenliğinizden, devletinizden vazgeçin şartlarını reddediyoruz. Böyle bir şeye boyun eğmeyeceğiz, eğmiyoruz. Bunlara boyun eğenlerin duvar gibi karşısında duracağız. Bunun bilinmesinde yarar vardır. Mücadele hak mücadelesidir, Kıbrıs'ın Yunan olup olmama, Rum idaresinde ikinci sınıf vatandaş olup olmama mücadelesidir.'' Denktaş, konuşmasını ''Anlaşma yapacaksak sağlam olsun, yıkılmaz olsun istiyoruz. Kağıt üzerinde olmasın istiyoruz. Bunlar halkımızın hakkıdır. Bunlar bu şehitlerin hakkıdır'' diye sürdürdü. 
     Rauf Denktaş, eski Rum yönetimi lideri Glafkos Klerides'in Rumlara ''Annan Planı'nın niye aleyhinesiniz Türk askerinin adadan çıkartılmasını istemedik mi, istedik. Çıkartıyor. Göçmenlerin geri götürülmesini istemedik mi Götürüyor. Gerisi bize kalmış'' sözlerini de anımsattı. 
     
     ''ALLAH BİZE ACIDI DA RUM HAYIR DEDİ'' 
     Denktaş konuşmasını şöyle sürdürdü 
     ''Allah bize acıdı da Rum hayır dedi ve bize geçmişi düşünmek, geleceği iyice değerlendirmek için zaman verdi. Referanduma bizim bağımsızlığımızı kabul eden, egemenliğimizi içeren, bize istediğimiz hakları veren Rumlarla bir arada ortaklaşa yaşayabileceğimiz dengeli, Türkiye'nin Kıbrıs üzerindeki haklarına saygılı bir belge sunulmasını istemez miydik ve her iki taraf da evet desin ve bugün Kıbrıs'ta barış olsun. Teller kalksın istemez miydik Niçin olmadı '' '' Evet derseniz devletiniz tanınacak'' diyenlere zerre kadar inanmış olsaydı kendisinin de ''Evet'' yönünde tavır sergileyeceğini, ancak inanmadığı gibi, karşı tarafı da çok iyi bildiğini kaydeden Denktaş, ''Ama artık bunlar arkada kaldı. Evet dedik, hayır dedik diye kimse kavga etmesin. Ortaya bir netice çıkmıştır bundan yararlanalım'' diye konuştu. 
     Denktaş daha sonra şunları söyledi 
     ''Sıkıntılı günler yaşayacağız, çare direniştedir. Çare oynanan oyunu bilmektedir. Çare Benim egemenliğime ve devletime dokunamazsın diyerek dikilmektedir. Ey gafil dünya Referandumdan sonra sen hala bu insanların Türklerin de hükümeti olduğunu ve Avrupa Birliği'nde kuzeyi de temsil ettiğini mi düşünüyorsun Düşünüyorsan kötü niyetlisin. Yahut da hiç bir şey öğrenmek istemiyorsun. Düşünüyorsan Kıbrıs meselesini bilmiyorsun. 50 yıldır bu insanlar niye direndi bunu bilmiyorsun. Öğrenmek istiyor musun O zaman gel ve buradaki toplu mezarları gör. Gerçekleri görmek istemiyorlar. Çünkü gerçekler 40 yıldır Kıbrıs Türklerine yaptığı haksızlığı yüzlerine vuracaklardır.'' 
     
</TEXT>
</DOC>
