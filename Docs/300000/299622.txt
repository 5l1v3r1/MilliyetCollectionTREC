<DOC>
<DOCNO> 299622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sontur34.html </URL>
<DATE> 2004/12/21/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
15 yaşındaki kızı komşusu mu kaçırdı 
</HEADLINE>
<TEXT>

     Çorum'da, 15 yaşındaki kızının komşusunun oğlu tarafından kaçırıldığını ve kızından 19 gündür haber alamadıklarını iddia eden baba, polise ve savcılığa şikayette bulundu. 
     Alınan bilgiye göre, Çorum Kunduzhan Mahallesi'nde yaşayan Şaban Y, komşusunun oğlu K.A'nın 20 , Organize Sanayi Bölgesi'nde çalışan kızı N.Y'yi 15 , 19 gün önce fabrikadan ''baban kaza yaptı'' diyerek yanına alıp kaçırdığını ileri sürdü. 
     Şaban Y, 19 gündür haber alamadığı kızının bulunması için Emniyet Müdürlüğü'ne, Cumhuriyet Savcılığı'na şikayette bulunduğunu ifade ederek, konuyla ilgili Çorum Vali Yardımcısı Murat Soylu ile de görüştüğünü kaydetti. 
     K.A'nın kızıyla evlenmek istediğini, ancak kızının bu kişiyi istemediğini söyleyen Şaban Y, şunları kaydetti 
     ''Fabrikaya giden K.A ve yanındaki kişiler, benim kaza geçirdiğimi söyleyerek kızımı bir araca bindirmişler. Bu sırada fabrikanın güvenlik görevlisi kızımın ardından koşup nereye gittiğini sormuş. Kızım da Bunlar komşularım, zarar gelmez diyerek gitmiş. Günlerdir kızımı arıyorum. Aile hayatımız altüst oldu. Yaşadığından şüphe ediyoruz, perişan olduk.'' Şaban Y, tek isteğinin kızının bulunarak kendilerine teslim edilmesi olduğunu belirtti. 
     
</TEXT>
</DOC>
