<DOC>
<DOCNO> 256078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/yasam/yas08.html </URL>
<DATE> 2004/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüz davasında tartışılan karar 
</HEADLINE>
<TEXT>


AHMET ÇERİ Adana DHA 

Adana'nın Ceyhan ilçesinde Tarık Korkmaz 31 , arkadaşı İsmet Gazi Menteş'le 32 birlikte kaçırarak tecavüz ettiği A.G. 38 ile evlenerek ceza almaktan kurtuldu. Menteş ise 12.5 yıl ağır hapis cezasına çarptırıldı. 
Korkmaz, G. ile 4 Temmuz'da evlendiğini belirterek evlilik cüzdanını mahkemeye sundu. Mahkeme, Korkmaz hakkında mağdur kadınla evlendiği için davanın teciline karar verdi. Menteş ise 12 yıl 6 ay hapis cezasına çarptırıldı. Mahkeme Başkanı, Korkmaz'ı, "G.'den 5 yıl içinde boşanırsan, arkadaşının aldığı cezayı alırsın" diye de uyardı. 

Avukat Karar kanuna aykırı 
İstanbul Barosu'un kadın haklarıyla ilgili yönetim kurulu üyesi avukat İlknur Adiller, tecavüzcünün evlenerek ceza almaktan kurtulmasını sağlayan Türk Ceza Kanunu'nun 417. maddesine karşı olduğunu söyledi. Adiller, "Ancak mahkemenin verdiği bu karar mevcut kanuna da aykırı. Çünkü mevcut yasa, tecavüzcülerden birinin evliliği kabul etmesi halinde tüm sanıkları cezadan kurtarıyor" dedi. 



</TEXT>
</DOC>
