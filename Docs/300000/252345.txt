<DOC>
<DOCNO> 252345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/siyaset/siy05.html </URL>
<DATE> 2004/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türban ayıbı sona erecek' 
</HEADLINE>
<TEXT>


ANKARA Milliyet 


Dışişleri Bakanı Abdullah Gül, Avrupa İnsan Hakları Mahkemesi'nin türban yasağını haklı bulan kararına karşı türbanı savunarak, "Türkiye kendi dinamikleriyle bu ayıptan kurtulacaktır" açıklamasını yaptı. CNN - Türkte Taha Akyol'un programına katılan Gül, Leyla Şahin'in türban yasağı aleyhinde açtığı davada AİHM'nin Türkiye Cumhuriyeti hükümetini haklı bulan kararıyla ilgili değerlendirmede bulundu. Gül, şunları kaydetti 
"Mahkeme kararıyla ilgili bir şey söylemek istemem. Ama hükümet içinde önemli bir noktada olan biri olarak şunu söylemek isterim Türkiye kendi dinamikleriyle bu ayıptan kurtulacaktır. Üniversiteye başörtüsüyle gidenlere 'bu acayip' diye bakan var mı Hayır. Türkiye Cumhuriyeti kadınlarının büyük bir kısmı başörtülüdür. Böyle bir yanlış eninde sonunda düzeltilecektir. Bu mahkemenin AB'yle ilgisi yok. Temyiz yolları da açıktır." 


</TEXT>
</DOC>
