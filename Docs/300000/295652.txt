<DOC>
<DOCNO> 295652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sontur22.html </URL>
<DATE> 2004/12/07/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Çanakkale Boğazı'nda dev köpekbalığı .. 
</HEADLINE>
<TEXT>

     Çanakkale Boğazı'nın Marmara Denizi çıkışında karides avına çıkan balıkçılar, 4 metre boyunda, 300 kilogram ağırlığında köpekbalığı yakaladılar. 
     AA muhabirinin aldığı bilgiye göre, Çanakkale'nin Biga İlçesi'ne bağlı Aksaz Köyü açıklarında karides avı için denize açılan balıkçılar, ağa takılan 4 metre boyunda 300 kilo ağırlığındaki camgöz türü köpek balığını, uzun bir uğraş sonucunda tekneye çekebildiler. 
     Karaya çıkarıldıktan sonra balık ihracatıyla uğraşan bir firma tarafından satın alınan dev köpek balığı, buzhaneye getirilirken çevredeki vatandaşların ilgisini çekti. 
     Firma yetkilisi İlker Çanakkaleli, balığı yurtdışına satmak için aldıklarını belirterek, ''Ülkemizde bu tür balıklar işlenmiyor. Dış pazarda bu balık başta kozmetik sanayi olmak üzere, büyük lokantalarda da rağbet görüyor. Çanakkale'de bu büyüklükte köpekbalıkları fazla görülmüyor'' dedi. 
     
</TEXT>
</DOC>
