<DOC>
<DOCNO> 283378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sondun23.html </URL>
<DATE> 2004/10/26/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Çin'de 23 milyon yaşlı yalnız yaşıyor 
</HEADLINE>
<TEXT>

     Çin'de 23.4 milyon yaşlının yalnız yaşadığı bildirildi. Çin Yaşlılık Merkezi'nin verilerine göre, yalnız yaşlıların yüzde 30'u şehirlerde yaşıyor. 
     Uzmanlar, özellikle büyük şehirlerde gençlerin ayrı eve çıkmalarının hızla yaygınlaştığına işaret ederek, 2010 yılında ülkedeki yaşlıların yüzde 80'inin yalnız yaşamasının beklendiğini belirttiler. İstatistiklere göre, sanayi şehri Tianjin'de ayrı eve çıkan gençlerin sayısı 2 yıl öncesine göre yüzde 62.5 arttı. 
     Çin'de kuşaklar arasındaki farklılıkların her geçen gün arttığına işaret eden uzmanlar, gençlerin çok sık iş değiştirmelerinin de yalnız yaşamayı seçme nedenlerinden biri olduğunu ileri sürdüler. 
     Bu durumun yaşlıların ekonomik güçlük çekmelerine yol açtığı kaydedilen araştırmalarda, başkent Pekin'deki yaşlıların aylık ortalama gelirinin 786 yuan 142.5 milyon TL olduğuna işaret edildi. İstatistiklere göre, Pekin'deki yaşlıların üçte biri ayda 500 yuanın 90 milyon TL altında parayla geçinirken, yüzde 40'ı sağlık giderlerini karşılayamıyor. 
     Çin'de 60 yaşın üzerindeki yaklaşık 134 milyon kişi, nüfusun yüzde 10'unu oluşturuyor. 
     
</TEXT>
</DOC>
