<DOC>
<DOCNO> 253869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sonsiy21.html </URL>
<DATE> 2004/07/08/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Genelkurmay'dan hükümete ve DEP'lilere ağır eleştiri 
</HEADLINE>
<TEXT>

     Genelkurmay 2. Başkanı Org.İlker Başbuğ bugün Genelkurmay Başkanlığı'nda düzenlediği basın bilgilendirme toplantısında önemli açıklamalar yaptı. 
     Genelkurmay İkinci Başkanı Orgeneral İlker Başbuğ, ''Mahkemeleri henüz tamamlanmamış olan eski DEP milletvekilleri tahliye olur olmaz bir parti başkanıyla birlikte siyasi amaçlı gezi düzenlemişler, mitinglerde resmi dil dışında konuşmuşlar, hatta bu konuşmalarının birinde bölücü terör örgütünün eylemlerini altı ay daha durdurmalarını önerebilmişler, bir anlamda bürokrasideki tereddütlerden yararlanmışlardır'' dedi. 
     Orgeneral Başbuğ, ''Bu konulara ilişkin hukuki mevzuatın, idare tarafından uygulanmasında bazı eksikliklerin olduğunun düşünüldüğünü'' belirterek, ''Devletin bütün kuruluş ve kurumlarının önleyici ve yasal tedbirleri mevcut hukuk çerçevesinde, aynı kararlılıkla uygulamasının önemine inanılmaktadır. Bu durum TSK için ülke güvenliği açısından önemlidir'' diye konuştu. 
     Genelkurmay İkinci Başkanı Orgeneral İlker Başbuğ, son günlerde gündemi yoğun bir şekilde işgal eden bir diğer konunun da bölücü terör örgütü ile mücadele olduğunu belirtti. 
     Bölücü terör örgütünün gerek yurt içinde, gerekse yurt dışında tehdit olma özelliğini sürdürdüğünü anlatan Orgeneral Başbuğ, örgütün silahlı unsurlarının Irak'ın kuzeyindeki varlığının devam ettiğini bildirdi. Orgeneral Başbuğ, şöyle konuştu 
     ''ABD'nin bugüne kadar bu terörist unsurlara karşı aktif ve görülebilir bir faaliyette bulunmadığı, beklentilerimizi karşılamadığı ortadadır. 
     Birleşmiş Milletler Güvenlik Konseyi'nin Irak'a ilişkin 28 Mayıs 2004 tarihli kararının 8. maddesi ile Irak'taki Uluslararası Güce, terörist hareketlerin önlenmesi ve caydırılması görevleri de verilmiştir. 
     Aynı kararın 17. maddesi ile de Birleşmiş Milletler Güvenlik Konseyi, Irak'a yönelik ve Irak'tan komşu bölgelere olabilecek terörist hareket ve eylemlerin önlenmesi ile ilgili sorumluluklarını bütün ilgili ülkelere bir kez daha belirtmektedir. Bu çerçevede, Irak'taki Uluslararası Gücün terörizm ile mücadele sorumluluğu aynen devam etmektedir. 
     Haziran ayı başından itibaren, Irak'ın kuzeyindeki bölücü terör örgütüne ait unsurların kademeli olarak Türkiye'ye geçişleri ve yurt içindeki eylemleri artmıştır. Türk Silahlı Kuvvetleri, bölgedeki vatandaşlarımızın huzur ve güvenini sağlamak üzere, bugüne kadar olduğu gibi, bundan sonra da faaliyetlerini kararlılıkla sürdürecektir.'' Ancak, bu gelişmelere karşı ve terörle mücadelede devletin bütün kademelerinin ve sivil toplum kuruluşlarının kararlılığının açıkça sergilenmesinin önemine dikkati çeken Orgeneral Başbuğ, bu konunun terörle mücadelede canını ortaya koyan güvenlik güçlerinin temel dayanağını oluşturduğunu vurguladı. 
     
     KAPATILAN DEP'İN ESKİ MİLLETVEKİLLERİ 

     Orgeneral Başbuğ, şöyle devam etti 
     ''Buna karşılık, mahkemeleri henüz tamamlanmamış olan eski DEP milletvekilleri tahliye olur olmaz bir parti başkanıyla birlikte siyasi amaçlı gezi düzenlemişler, mitinglerde resmi dil dışında konuşmuşlar, hatta bu konuşmalarının birinde bölücü terör örgütünün eylemlerini altı ay daha durdurmalarını önerebilmişler, bir anlamda bürokrasideki tereddütlerden yararlanmışlardır. 
     Bu konulara ilişkin hukuki mevzuatın, idare tarafından uygulanmasında bazı eksikliklerin olduğu düşünülmektedir. Devletin bütün kuruluş ve kurumlarının önleyici ve yasal tedbirleri mevcut hukuk çerçevesinde, aynı kararlılıkla uygulamasının önemine inanılmaktadır. Bu durum Türk Silahlı Kuvvetleri için ülke güvenliği açısından önemlidir.'' Orgeneral Başbuğ, Türk Silahlı Kuvvetleri personelinin Irak'ın kuzeyindeki varlığının terör örgütünün varlığına endeksli olduğunu vurgulayarak, terör örgütünün Kuzey Irak'taki varlığı ortadan kalkmadan buradaki askeri varlığın geri çekilmesinin söz konusu olmadığını söyledi. 
     Genelkurmay İkinci Başkanı Orgeneral İlker Başbuğ, Genelkurmay Karargahı Orbay Salonu'nda düzenlediği aylık basını bilgilendirme toplantısında, Haziran ayı başından itibaren Irak'ın kuzeyindeki bölücü terör örgütüne ait unsurların kademeli olarak Türkiye'ye geçişlerinin ve yurt içindeki eylemlerinin arttığına dikkati çekti. Türk Silahlı Kuvvetleri'nin bölgedeki vatandaşların huzur ve güvenini sağlamak üzere bugüne kadar olduğu gibi bundan sonra da faaliyetlerini kararlılıkla sürdüreceğini belirten Orgeneral Başbuğ, şunları söyledi 
     ''Ancak bu gelişmelere karşı ve terörle mücadelede devletin bütün kademelerinin ve sivil toplum kuruluşlarının kararlılığının açıkça sergilenmesi çok önemlidir. Bu konu terörle mücadelede canının ortaya koyan güvenlik güçlerinin temel dayanağını oluşturmaktadır. 
     Buna karşılık mahkemeleri henüz tamamlanmamış olan eski DEP milletvekilleri tahliye olur olmaz bir parti başkanıyla birlikte siyasi amaçlı gezi düzenlemişler, mitinglerde resmi dil dışında konuşmuşlar, hatta bu konuşmalarının birinde bölücü terör örgütünün eylemlerini altı ay daha durdurmaların önerebilmişler, bir anlamda bürokrasideki tereddütlerden yararlanmışlardır. 
     Bu konulara ilişkin hukuki mevzuatın, idare tarafından uygulanmasında bazı eksikliklerin olduğu düşünülmektedir. Devletin bütün kuruluş ve kurumlarının önleyici ve yasal tedbirleri mevcut hukuk çerçevesinde aynı kararlılıkla uygulanmasının önemine inanılmaktadır. Bu durum TSK için ülke güvenliği açısından önemlidir.'' 

     
</TEXT>
</DOC>
