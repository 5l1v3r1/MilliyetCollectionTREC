<DOC>
<DOCNO> 293156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sontur08.html </URL>
<DATE> 2004/11/29/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Öldü, dirildi .. 
</HEADLINE>
<TEXT>

     
     Ali GÜLER ANTALYA DHA 
     

ANTALYA'da, trafik kazasında ağır yaralanan ve hastaneye getirildiğinde yaşam fonksiyonları durmuş olan 6 yaşındaki Berkant Ünsel, yapılan kalp masajıyla yaşama döndü. 
     Pazara gitmek isteyen Osman Ünsel'in kullandığı otomobil dün öğle saatlerinde Çalkaya'da Erdal Karabacak yönetimindeki 07 L 0271 plakalı kamyonla çarpıştı. Kazada, otomaobil sürücüsü Osman Ünsel yara almadan kurtulurken yanında bulunan oğlu 6 yaşındaki Berkant Ünsel ağır yaralandı. Küçük Berkant, kazanın ardından Antalya Devlet Hastanesi'ne kaldırıldı. Hastaneye geldiği sırada hayati fonksiyonları durduğu belirtilen Berkant Ünsel, yapılan kalp masajı ve müdahaleyle yeniden yaşama döndü. 
     Antalya Devlet Hastanesi Yoğun Bakım Servisi'nde tedavi altına alınan Berkan'ın durumunun ciddiyetini koruduğu ve belirtildi. 
     Kazada kusurlu olduğu öne sürülen kamyon sürücüsü Karabacak gözaltına alındı. 
     
</TEXT>
</DOC>
