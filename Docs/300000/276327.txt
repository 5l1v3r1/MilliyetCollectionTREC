<DOC>
<DOCNO> 276327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sontur46.html </URL>
<DATE> 2004/09/30/ </DATE>
<TIME> 20.01 </TIME>
<AUTHOR>  </AUTHOR>
<HEADLINE>
Erdoğan, memur konfederasyonularının başkanlarını kabul etti 
</HEADLINE>
<TEXT>

     Başbakan Recep Tayyip Erdoğan, toplu görüşmelerle ilgili olarak memur konfederasyonlarının genel başkanlarını kabul etti. 
     Türkiye Kamu-Sen Genel Başkanı Bircan Akyıldız, KESK Genel Başkanı Sami Evren ve Memur-Sen Genel Başkanı Ahmet Aksu, saat 17.30'da başlayan toplu görüşme toplantısından Devlet Bakanı ve Başbakan Yardımcısı Mehmet Ali Şahin ile saat 17.45 sıralarında ayrıldılar. 
     Buradan Başbakanlık yeni binaya geçen memur konfederasyonlarının genel başkanları, Başbakan Erdoğan tarafından kabul edildi. 
     Kabul, 1 saat 15 dakika sürdü. 
     Basına kapalı kabulün ardından herhangi bir açıklama yapılmazken, Bakan Şahin ile konfederasyon genel başkanları tekrar Başbakanlık Merkez Bina'ya geçerek, görüşmelere devam etti. 
     
</TEXT>
</DOC>
