<DOC>
<DOCNO> 250892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sonspo13.html </URL>
<DATE> 2004/06/25/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Yenilgi manşetlerde... İngiltere gazeteleri ne yazdı 
</HEADLINE>
<TEXT>

     2004 Avrupa Futbol Şampiyonası'nda İngiltere'nin Portekiz'e elenerek turnuvaya çeyrek finalde veda etmesi Ada basınında manşetlerde yer aldı. 
     İngiliz gazeteleri, çeyrek finalden elenmelerini, öfke ve kadercilik karışımı başlıklarla sayfalarına taşıdı... 
     Guardian penaltılarda mağlubiyete gönderme ile, 'yine mi ' derken Daily Mirror, İngiltere'nin verilmeyen golüne gönderme ile, 'soyulduk' başlığını atarken, Daily Telegraph sakatlanan Wayne Rooney'nin oyunun yirmi beşinci dakikasında başı önde sahayı terkedişini tam sayfa verdi Times ise 'İngiltere bir kez daha acı içinde' diyor... 
     Alman gazeteleri de kendi milli takımlarının, salı günü Çek Cumhuriyeti karşısında aldığı yenilgi ile, çeyrek tura bile çıkamadan, turnuvadan elenmesini değerlendiriyor... 
     Die Welt, takımın istifa eden teknik direktörü Rudi Voeller'in ekibine 'yeterli taktik ve gelişmiş bir oyun tarzı aşılayamadığını' yazıyor. Gazete, 1996 yılındaki Avrupa şampiyonluğundan bu yana, hiç bir resmi karşılaşmada Avrupa'nın önde gelen ekiplerini yenemedik, diyor ve şu anki Alman milli takımının sıradan bir takım olduğu yorumunu yapıyor. 

     
</TEXT>
</DOC>
