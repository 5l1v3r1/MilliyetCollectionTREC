<DOC>
<DOCNO> 279793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sontur01.html </URL>
<DATE> 2004/10/13/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Karacabey'de zincirleme trafik kazası 2 ölü, 1 yaralı... 
</HEADLINE>
<TEXT>

     Bursa'nın Karacabey İlçesi'nde meydana gelen trafik kazasında 2 kişi öldü, 1 kişi yaralandı. 
     Alınan bilgiye göre, Emin Kaya yönetimindeki 10 HS 460 plakalı kamyon, yol çalışması nedeniyle trafiğin tek şeritten sağlandığı Bursa-İzmir karayolunun 67. kilometresinde karşı yönden gelen Mehmet Yoğurtçu'nun 59 kullandığı 34 LOT 69 plakalı kamyon ile çarpıştı. Bu sırada, Mustafakemalpaşa'dan Bursa'ya giden Cem Tezer yönetimindeki 34 BK 3749 plakalı otomobil de bu araçlara çarptı. 
     Kazada, 34 LOT 69 plakalı kamyonun şoförü Mehmet Yoğurtçu olay yerinde hayatını kaybetti, diğer kamyonun şoförü Emin Kaya da ağır yaralı olarak kaldırıldığı Karacabey Devlet Hastanesi'nde öldü. Otomobil sürücüsü Cem Tezer ise Uludağ Üniversitesi UÜ Tıp Fakültesi Hastanesi'nde tedavi altına alındı. 
     Trafik ekiplerinin, kazanın ardından kamyon şoförlerinin çalan cep telefonlarına yanıt vermekte güçlük çektikleri gözlendi. 
     Zincirleme kaza nedeniyle Bursa-İzmir karayolu bir süre trafiğe kapandı. 
     
</TEXT>
</DOC>
