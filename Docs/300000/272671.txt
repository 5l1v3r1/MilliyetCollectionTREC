<DOC>
<DOCNO> 272671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sonsiy04.html </URL>
<DATE> 2004/09/17/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
"Yastık altındaki altınlar" Meclis gündeminde... 
</HEADLINE>
<TEXT>

     CHP Malatya Milletvekili Ferit Mevlüt Aslanoğlu, Devlet Bakanı Ali Babacan'a, ülke ekonomisine hiçbir katma değer yaratmayan altın stokunu kaydi para haline getirmeyi düşünüp düşünmediklerini sordu. 
     Aslanoğlu, TBMM Başkanlığı'na sunduğu yazılı soru önergesinde, Türkiye'de halkın elinde olan yastık altı diye tabir edilen ve ülke ekonomisine hiçbir katma değer yaratmayan çok önemli boyutta altın stoku bulunduğuna dikkat çekti. Mevlüt Aslanoğlu, bu çerçevede ekonomiden sorumlu Devlet Bakanı Ali Babacan'a, şu soruları yöneltti 
     ''Hazine bonosu borçlanmalarında altın karşılığı Hazine Bonosu çıkarmayı ve ülke ekonomisine hiçbir katma değer yaratmayan altın stokunu kaydi para haline getirmeyi düşünüyor musunuz 
     Altın bankacılığını özendirip, bu altınları bankalar kanalı ile toplamayı düşünüyor musunuz '' Aslanoğlu, yaptığı yazılı açıklamada da katma değer yaratmayan ve ekonomi için üretken olmayan altın tasarruf alışkanlığının sürekliliğini koruduğuna dikkat çekti. Dolayısıyla, ülke içinde elde edilen dövizlerle yurt dışından satın alınan altınların yastık altına girdiğini ve hiçbir katma değer yaratmadığını ifade eden CHP'li Aslanoğlu, ''Yastık altındaki altın ekonomiye kazandırılmadığı sürece ülke ekonomisinin ayaklarına bağlanmış en büyük pranga olacaktır'' görüşünü dile getirdi. 
     
</TEXT>
</DOC>
