<DOC>
<DOCNO> 275264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sondun32.html </URL>
<DATE> 2004/09/27/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
UAÖ Türkiye'de insan haklarında ilerleme var ama... 
</HEADLINE>
<TEXT>

     Uluslararası Af Örgütü, ''AB'ye katılma girişiminin bir sonucu olarak Türkiye'de insan hakları durumunun geliştiğini, ancak yasaların eyleme dönüştürülmesini sağlamak için daha fazlasının yapılması gerektiğini'' bildirdi. 
     Örgütün Avrupa bürosu yetkilisi Dick Oosting, gazetecilere yaptığı açıklamada, ''Şu ana kadar AB'ye katılma sürecinin bir parçası olarak belirgin bir gelişme var. Bunun yeterli olup olmadığı, AB Komisyonu ve Konseyi tarafından cevaplandırılacak siyasi bir soru'' dedi. 
     Türk hükümetinin yeni yasaların tam anlamıyla uygulanmasını sağlaması gerektiğini belirten Oosting, ''Yasama alanında ulaşılan şeyin, adliye ve polis tarafından pratiğe dönüştürülmesi için daha fazlası yapılmalı. Hükümetin işkenceye sıfır hoşgörü politikasının sistemle yürürlüğe yeterince girip girmeyeceği büyük bir soru'' diye konuştu. 
     
</TEXT>
</DOC>
