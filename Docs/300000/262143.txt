<DOC>
<DOCNO> 262143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sonspo46.html </URL>
<DATE> 2004/08/10/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Oniki dev adam, Rüya takıma dayanamadı 68 - 80 
</HEADLINE>
<TEXT>

     A Milli Erkek Basketbol Takımı, ABD ile yaptığı ikinci hazırlık maçını da 80-68'lik skorla kaybetti. 
     Maça iyi başlayan Türkiye, ilk 3 dakika içerisinde İbrahim ve Kerem Tunçeri'nin 3 sayılık basketleriyle etkili oldu ve ABD'ye 9-4'lük üstünlük kurdu. Atina Olimpiyat Oyunları öncesi son provasını yapan ABD ise üst üste hücumlarda savunma boşluklarını iyi değerlendiren Duncan'ın sayılarıyla 5. dakika içinde 9-9 beraberliği sağladı. 
     Bu dakikadan sonra karşılıklı basketlerle geçen maçta ilk periyodu 14 sayıyla tamamlayan İbrahim'in dış şutlarıyla etkinliğini hissettiren ''12 Dev Adam'', ''Rüya Takım''ın basketine engel olamayınca, ABD 1. periyodu 23-21 önde geçti. 
     Türkiye, 1. periyotta 9 adet 3 sayılık atış denemesinde 4 atıştan isabet bulurken, ABD 3 sayılık atış denemesi yapmadı. 
     Karşılaşmanın ikinci periyodunun ilk dakikalarında iyi savunma yapan ay-yıldızlı ekip, ısrarla içerden oynamaya çalışan rakibine ilk 5 dakikada sadece 4 sayı atma imkanı verdi. A Milli Takım, Hidayet ve Fatih'in sayılarıyla 16. dakika içerisinde 31-27'lik skorla üstünlüğü ele geçirdi. Ancak bu dakikadan sonra toparlanan ABD, Jefferson ve James'in basketleriyle tekrar öne geçti ve devrenin son dakikasına 35-31 önde girdi. A Milli Takım, ilk periyodun en skorer oyuncusu İbrahim'in bu periyotta son saniyede attığı tek 3 sayılık basketle devreyi 37-36 geride kapadı. 
     Maçın 3. periyodunda konuk ekipten Tim Duncan'a, pota altından bulduğu basketlerle Serkan ile karşılık veren Türkiye, İbrahim'in 3 sayılık basketiyle 25. dakikada 48-47 öne geçti. Bu dakikadan sonra iki takım da hücumda sayı bulmakta zorlanırken, maçın 28. dakikası - beraberlikle geçildi. Ancak periyodun kalan dakikalarında sayı bulamayan Türkiye karşısında ABD, Iverson, Duncan ve Marion'un basketleriyle 3. periyodu 59- önde geçti. 
     Karşılaşmanın son periyoduna iyi başlayan ABD, zaman zaman sert savunma yaparak, Duncan, Boozer ve Marion'un basketleriyle farkı açtı ve 37. dakika içerisinde 15 sayılık 75-60 üstünlük sağladı. Serkan ve İbrahim ile bulduğu 3 sayılık basketlerle farkı kapatmaya çalışan Türkiye'nin çabaları yeterli olmadı ve ABD ilk maçta olduğu gibi ikinci hazırlık maçından da 12 sayılık farkla 80-68 galip ayrıldı. 
     Karşılaşmada ABD ribauntlarda 35-25 üstünlük kurdu. Üç sayılık basketlerde ise Türkiye 29 atıştan 11'ini sayıya çevirirken, İbrahim Kutluay 10'da 7 ile oynadı. ABD ise 3 sayılık 7 atıştan ancak 2'sinde isabet sağladı. Maçın en skorer ismi ise 26 sayı ile oynayan İbrahim Kutluay oldu. 
     İki ülke milli takımları arasında 8 Ağustos Pazar günü yapılan ilk özel maçı da ABD 79-67 kazanmıştı. 
     
     KÜNYE 

     

Salon Abdi İpekçi      

Hakemler Iztok Rems xxx Slovenya Konstantinos Koromilas xxx Yunanistan      

Türkiye Yıldız Atığı Sayı Kerem Tunçeri xx 3 Cevher xx 2 İbrahim xxxx 26 Kerem Gönlüm xx 4 Mehmet xx 6 Ender x 2 Hidayet xx 9 Semih xx Fatih xx 4 Serkan xxx 12      

ABD Yıldız Atığı Sayı Iverson xxx 13 Marbury xx 1 Jefferson xx 11 Odom xx 8 Duncan xxxx 25 Wade xx 2 Boozer xx 4 Anthony x James xx 4 Marion xxx 10 Okafor x 2      

1. periyot 21-23      

Devre 37-36 ABD lehine      

3. periyot 53-59      
</TEXT>
</DOC>
