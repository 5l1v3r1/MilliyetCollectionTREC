<DOC>
<DOCNO> 263970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/guncel/gun12.html </URL>
<DATE> 2004/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık okulların da kara kutusu olacak 
</HEADLINE>
<TEXT>


SERHAT OĞUZ İstanbul 

Bayındırlık ve İsk n Bakanlığı, okulların afetlerde yıkılması ya da altyapısında sorun yaşanması durumunda sorumluların hemen bulunması için, okulun kara kutusu sayılacak levhaların bina girişlerine asılmasını istedi. Levhada sorumlular şirket değil kişi olarak yer alacak. Böylece şirket değiştirilerek ortadan kaybolmanın da önüne geçilecek. Uşak Valisi Ali Fuat Güven'in, şehirde rekor sürede tamamladığı uygulamanın ardından bakanlık bunu tüm okullara yayma kararı aldı. Gönderilen genelgeyle, gelecek öğretim yılından itibaren, uygulamanın tüm okullarda hayata geçirilmesini istedi. 

Tanıtım levhası 
Buna göre, binaların girişine, 420x297 milimetre boyutlarında yapı tanıtım levhası asılacak. Levhada, proje sahibi, mimar, statik sorumlusu, tesisat ve elektrik sistemini kuranlar ve müteahhidin isimleriyle ihale tarihi ve binanın bitiş tarihi de yer alacak. Levha, tahrip edilmemesi için paslanmaz metal malzeme üzerine kabartma harflerle imal edilecek. 


</TEXT>
</DOC>
