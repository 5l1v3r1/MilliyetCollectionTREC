<DOC>
<DOCNO> 258473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sondun27.html </URL>
<DATE> 2004/07/27/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
AB'de en az Norveçliler, en fazla İngilizler çalışıyor... 
</HEADLINE>
<TEXT>

     AB istatistik kurumu Eurtostat'ın 10 ülkede Belçika, Almanya, Estonya, Fransa, Macaristan, Slovenya, Finlandiya, İsveç, İngiltere ve AB üyesi olmayan Norveç yaptığı araştırmanın sonuçlarına göre işe en az vakit ayıranların Norveçliler, en fazla çalışanların ise İngilizler olduğu belirlendi. 
     Eurostat'ın verilerine göre, tatiller dahil yılın tüm günlerinin dikkate alınması halinde, Norveçli erkekler günde ortalama 4,56 saatlerini, kadınlar ise 3,46 saatlerini para kazandıkları işe ayırıyor. İngiliz erkekler günde ortalama 5,42 saat, kadınlar 4,06 saat çalışıyor. 
     Araştırmada, uykuya en fazla zaman ayıranların Fransızlar olduğu, Fransız erkeklerin günde ortalama 8,24 saat, kadınların 8,38 saat uyudukları belirlendi. En az uyuyanların ise İsveçliler olduğu, bu ülkede erkeklerin günde 7,52 saat, kadınların 8,05 saat uyudukları görülüyor. 
     Yemek için en fazla vakit ayıranların Belçikalılar olduğu, bu ülkede erkeklerin günde 2,35 saatlerini, kadınların 2,36 saatlerini sofra başında geçirdikleri veya kendi özel bakımları için ayırdıkları tespit edildi. 
     Eurostat, söz konusu 10 ülkede, 20 ila 74 yaşındaki kadın ve erkeklerin boş vakitlerini nasıl değerlendirdiklerini de araştırdı. Sonuçlara göre Macarlar boş vakitlerinin yarısından fazlasını televizyon ve video izleyerek geçirirken, Norveçlilerde bu oran yüzde 30'u aşmıyor. Finlandiyalı ve Estonyalılar kitap okumaya en fazla zaman ayıranlar arasında gözüküyor. Macarlar ve Slovenler en az kitap okuyanlar arasında yer buluyor. 
     Araştırmanın yapıldığı ülkelerde insanlar, boş zamanlarının yüzde 1 ila yüzde 4'ünü kültür faaliyetlerine ayırıyorlar. Bu tür faaliyetlere en az vakit ayıranların başında Macarlar, en fazla vakit ayrıanların başında ise Almanlar ve Norveçliler geliyor. 
     Yemek hazırlamak için en fazla vakit harcayanların yüzde 29 ile Macar ve Sloven kadınlar olduğu, bu alanda en fazla zaman ayıran erkeklerin ise İngilizler yüzde 19 ile Norveçliler ve İsveçliler yüzde 17 olduğu belirlendi. 
     
</TEXT>
</DOC>
