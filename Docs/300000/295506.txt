<DOC>
<DOCNO> 295506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sondun52.html </URL>
<DATE> 2004/12/07/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
Chirac ve Schröder, AB anayasasına destek için İspanya'ya gidecek 
</HEADLINE>
<TEXT>

     İspanya Başbakanı Luis Rodriguez Zapatero, Fransa Cumhurbaşkanı Jacques Chirac ve Almanya Başbakanı Gerhard Schröder'i, AB Anayasası'na destek vermeleri için İspanya'ya davet etti. 
     İspanya'da bulunan Chirac'la yaptığı görüşme sonrası ortak bir basın toplantısı düzenleyen Zapatero, ''Cumhurbaşkanı'nı Chirac davet ettim ve o da nezaket göstererek kabul etti. Almanya Başbakanı Schröder'le birlikte, Avrupa Anayasası'na 'evet' demek için Barcelona'ya gelecekler'' dedi. 
     Fransa Cumhurbaşkanı Chirac da, 11 Şubat'ta İspanya'ya yapacağı ziyaretin, halka AB Anayasası'nı açıklayacak ''pedagojik bir çalışma'' olacağını, bunun İspanya'nın içişlerine karışmak anlamına gelmediğini söyledi. 
     İspanya'da, 20 Şubat'ta AB Anayasası'yla ilgili referandum yapılacak. 
     
</TEXT>
</DOC>
