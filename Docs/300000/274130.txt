<DOC>
<DOCNO> 274130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/guncel/gun13.html </URL>
<DATE> 2004/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversite mezunu tuvalet temizlik timi 
</HEADLINE>
<TEXT>


GÜNSELİ ÖNAL Ankara 

TBMM, Meclis Vakfı'nın kapatılması nedeniyle açıkta kalan ve bir kısmı üniversite mezunu 93 eski personele tuvalet temizliği işi önerecek. Bu kişilerden tuvalet ve lavabo temizliği yapmayı kabul edenlerle 2 - 3 kişilik "tuvalet temizleme timleri" kurulacak. 
TBMM Başkanı Bülent Arınç, restorasyonuna başlanacak milli saraylara alınacak 90 elemanın gerekli vasıfları taşıyanlar arasından seçileceğini, TBMM için düşünülen 30 kişinin de temizlik hizmetlerinde çalıştırılacağını ve bu kadroların öncelikle 93 eski personele teklif edileceğini anlattı. Arınç, çoğu üniversite mezunu işsiz personelin bu görevi kabul etmesinin zor görünmesi nedeniyle, yeni elemanların işe alınabileceğini de dile getirdi. 
Toplantıda, özellikle halkla ilişkiler binalarındaki tuvaletler başta olmak üzere milletvekillerinin TBMM'deki tuvalet ve lavobaların pisliğinden şik yet ettiği belirtilerek, her tuvalet için "temizlik timi" kurulması benimsendi. 


</TEXT>
</DOC>
