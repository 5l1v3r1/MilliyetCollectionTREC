<DOC>
<DOCNO> 274024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sontur07.html </URL>
<DATE> 2004/09/22/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Fuhuşta yakalandı, önce poz verdi, sonra ağladı 
</HEADLINE>
<TEXT>

     Özkan DİKMEN TEKİRDAĞ, DHA 
TEKİRDAĞ'ın Kumbağ Beldesi'nde jandarma tarafından bir eve düzenlenen operasyonda, fuhuş yapan 3 yabancı kadın ile 2 Türk erkek yakalandı. 
     İl Jandarma Komutanlığı ekipleri, Kumbağ Beldesi Ova Mevkii'nde ev kiralayan kişinin, 3 yabancı uyruklu kadını pazarladığı yönünde ihbar aldı. Yapılan baskında evi kiralayan Tahsin Kökten 46 , kadınlarla birlikte olan Calil Aliş 25 ile Moldavyalı Tatiana Cıubotaru 33 ve Marina Kornos 21 ile Ukraynalı Natalia Lichenko 19 ele geçirildi. 
     Kadınların Tahsin Kökten'in otomobiliyle Çanakkale'den 10 gün önce geldiği tespit edildi. Moldavyalı Marina Kornos, evden çıkarılırken önce gazetecilere poz verdi, bindirildiği jandarma aracında ise ağlamaya başladı. 3 yabancı kadın ile onları pazarlayan Tahsin Kökten, kadınlarla birlikte olduğu belirlenen Calil Aliş gözaltına alındı. Olayla ilgili soruşturma sürüyor. 

     
</TEXT>
</DOC>
