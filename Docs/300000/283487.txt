<DOC>
<DOCNO> 283487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sonspo07.html </URL>
<DATE> 2004/10/26/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Kraldı, istenmeyen adam oldu... 
</HEADLINE>
<TEXT>

     Bursaspor forması altında önemli başarılara imza atan, Birinci Süper Futbol Ligi'nde iki kez ''gol kralı'' olan Okan Yılmaz, taraftarlarca ''istenmeyen adam'' ilan edildi. 
     Bursaspor'un vazgeçilmez futbolcularının başında gelen ve yeşil- beyazlı taraftarlarca her maç öncesi ''yumruk şov'' yapması için tribünlere çağrılan Okan, geçen sezonun ikinci yarısından sonra eleştirilerin odak noktasında yer almaya başladı. 
     Yeşil-beyazlı takımın 38 yıl aradan sonra 2. Lig'e düşmesi, taraftarlarca, ''bardağı taşıran son damla'' olarak değerlendirilirken, ''gol kralı'' Okan'a yönelik tepkilerin de artmasına yol açtı. 
     İkinci Lig A Kategorisi'nde de işlerin iyi gitmemesi, tepkilerin büyümesine neden oldu. 8 haftada sadece 1 kez galip gelebilen yeşil-beyazlı takımın, Bursa'ya borçla gelebilen Yimpaş Yozgatspor ile yaptığı maç öncesinde de Okan yine tepki gösterilen futbolcuların başında yer aldı. 
     
</TEXT>
</DOC>
