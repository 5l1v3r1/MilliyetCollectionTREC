<DOC>
<DOCNO> 275543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sondun11.html </URL>
<DATE> 2004/09/28/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Bağdat'ta şiddetli patlamalar 
</HEADLINE>
<TEXT>

     Irak'ın başkenti Bağdat'ta sabah saatlerinde şiddetli patlamalar meydana geldiği bildirildi. 
     Bağdat'taki AFP muhabirleri, patlama seslerinin yerel saatle 11.40'ta TSİ 10.40 Amerikan askerleriyle direnişçiler arasında şiddetli çatışmaların meydana geldiği Hayfa mahallesinden geldiğini aktardı. 
     Patlamalara neyin yol açtığı ya da ölen ve yaralan olup olmadığı henüz bilinmiyor. 
     
     ALKOL SATAN DÜKKANLAR KUNDAKLANDI 
     Öte yandan, Bağdat'ın kuzeyinde, alkol satan 4 dükkanın militanlar tarafından kundaklandığı bildirildi. 
     Görgü tanıkları ve polis yetkilileri, Bağdat'ın 80 kilometre kuzeyindeki Balad kentinde bulunan dükkanların dün gece kundaklandığını ve tamamen yandığını söylediler. Saldırıda can kaybı olmadığı belirtildi. 
     Saddam Hüseyin'in geçen yıl devrilmesinden bu yana, genellikle Hıristiyanlar tarafından işletilen içki dükkanları sık sık saldırıya uğruyor. 
     
</TEXT>
</DOC>
