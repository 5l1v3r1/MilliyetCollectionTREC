<DOC>
<DOCNO> 257468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sonyas07.html </URL>
<DATE> 2004/07/22/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Britney Spears'ın yatak odasında uyumak ister miydiniz 
</HEADLINE>
<TEXT>

     Popun sansasyonel yıldızı Britney Spears'ın yatak odasında uyumak ister miydiniz "Evet" diyorsanız, şarkıcının annesinin dekore ettiği, Spears'ın onun odasının bire bir aynı olan odada uyumanız mümkün. 
     ABD'nin Massachusetts eyaletine bağlı Boston kentinde bulunan Onyx Hotel, Spears'ın genç kızlığı dönemindeki yatak odasının aynısını müşterilerinin hizmetine sundu. 
     
     Dekorasyonu annesi yaptı 

     Spears'ın geçirdiği sakatlık yüzünden iptal edilen Amerika turnesinin de sponsorluğunu yapan Onyx, odanın dekorasyonunu Spears'ın annesine yaptırdı. 
     Minibarında Spears'ın en sevdiği içeceklerin bulunduğu odada, Spears'in şarkılarını dinlemek, kliplerini izlemek de mümkün. 13 Temmuz'da hizmete açılan odada kalmak için 259 doları gözden çıkarmak gerekiyor. 
     Şanslı ilk müşteriler, Mix 98.5 isimli radyonun açtığı yarışmayı kazanarak bu ödülü hak eden Spears hayranı 14 yaşındaki 2 genç kız oldu. 

     
</TEXT>
</DOC>
