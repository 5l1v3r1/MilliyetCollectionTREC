<DOC>
<DOCNO> 295625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sonspo35.html </URL>
<DATE> 2004/12/07/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Fatih Tekke Kimse şampiyonluk iddiamız yok diyemez... 
</HEADLINE>
<TEXT>

     Trabzonspor kaptanı Fatih Tekke, "Kimse şu an Trabzonspor'un şampiyonluk şansı yok diyemez" dedi. 
     Fatih, Trabzonspor'un geçen yıl da rakipleriyle puan farkı olduğunu, ancak ligin ikinci yarısında yakaladıkları çıkışla bu farkı kapattıklarını anımsatarak, "Bu yıl ki şanssızlığımız rakiplerimizin çok fazla puan alması oldu. Baktığımız zaman aldığımız bir iki mağlubiyet dışında topladığımız puan çok çok iyi" diye konuştu. 
     Futbolda ne olacağının belli olmayacağını, ancak kendilerinin şampiyonluğu sonuna kadar zorlayacaklarını ifade eden Fatih, "Bizim hedefimiz var. Camia olarak bu hedefe ulaşacağımıza inanıyorum. Bu inancımızı gerçekleştirmek için de elimizden geleni yapacağız" diye konuştu. Fatih, ligin ikinci yarısında işlerinin çok daha kolay olacağını söyledi. 
     
</TEXT>
</DOC>
