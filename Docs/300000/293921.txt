<DOC>
<DOCNO> 293921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sontur42.html </URL>
<DATE> 2004/12/01/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Organ bağışı karşıtı sözler söyleyen imama soruşturma .. 
</HEADLINE>
<TEXT>

     İstanbul Cumhuriyet Başsavcılığı, organ bağışı konusundaki açıklamaları nedeniyle Ömer Öngüt hakkında resen soruşturma başlattı. 
     Başsavcılık, Öngüt hakkında Diyanet İşleri Başkanlığı ve bazı profesörlere yönelik sözlerinden dolayı ''hakaret'', organ bağışına ilişkin açıklamalarından dolayı da ''halkı kanunlara uymamaya tahrik etmek'' suçlarından resen soruşturma açtı. 
     Başsavcılık, Adapazarı'nda bulunduğu belirtilen Öngüt'ün ifadesinin alınması için ilgili savcılığa talimat yazısı gönderdi. 
     Öngüt, dün bir gazetede yer alan açıklamalarında, ''organ bağışının dinen uygun olmadığı ve bunu teşvik eden Diyanet İşleri Başkanlığı ile bazı profesörlerin de katil olduğunu'' ileri sürmüştü. 
     
</TEXT>
</DOC>
