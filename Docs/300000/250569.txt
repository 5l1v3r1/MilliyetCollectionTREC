<DOC>
<DOCNO> 250569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sonsiy11.html </URL>
<DATE> 2004/06/24/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Gül Türkiye yeteri kadar güvenli bir ülke 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Ankara Hilton otelinin yakınlarındaki patlamayı değerlendirken "Türkiye yeteri kadar güçlü, güvenli bir ülkedir. Bunlar her yerde oluyor. Washington'da da oluyor, Londra'da oluyor. Her türlü güvenlik tedbiri alınmıştı" dedi. 
     Abdullah Gül, Dışişleri Bakanlığı'ndan ayrılırken gazetecilerin soruları üzerine Ankara Hilton Oteli'nin yakınlarındaki patlama nedeniyle NATO Zirvesi'nin iptal edilmesi veya ertelenmesinin söz konusu olmadığını söyledi. 
     Gül "Türkiye yeteri kadar güçlü, güvenli bir ülkedir. Bunlar her yerde oluyor. Washington'da da oluyor, Londra'da oluyor. Her türlü güvenlik tedbiri alınmıştı" şeklinde konuştu. 
     ABD Başkanı George W. Bush'un Ankara'daki görüşmeleri sırasında üs talebinde bulunacağına ilişkin haberlerinin doğru olmadığını belirterek ABD'nin yeni üs talebinde bulunmadığını vurguladı. 
     Gül, ABD'nin Almanya ve dünyanın her tarafındaki askeri varlığı gözden geçirilirken teknoloji ilerlemesi gözönüne alınarak kuvvet azalma yönünde yeni değerlendirimelerin yapıldığını ve çeşitli görüşlerinin bulunduğunu belirtti. 
     ABD'nin Türkiye ile bazı şeylerin paylaştığını söyleyen Gül, "Bizim bu konudaki cevabımız Bütün bunları aramızdaki anlaşma çerçevesinde değerlendiririz, bakarız, ona göre karar veririz" şeklinde konuştu. 
     Kürdistan Yurtseverler Birliği lideri Celal Talabani'nin PKK üyelerine yönelik af talebinin sorulması üzerine Gül, "Bu onların bileceği iş değil. Bunlar bizim bileceğimiz işler" karşılığını verdi. 
     
</TEXT>
</DOC>
