<DOC>
<DOCNO> 276830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sonyas05.html </URL>
<DATE> 2004/10/02/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Eğreti Gelin'in yönetmeni Atıf Yılmaz'dan AKP'li vekile yanıt... 
</HEADLINE>
<TEXT>

     Atıf Yılmaz'ın yönetmenliğini yaptığı Eğreti Gelin'in çekimlerinin yarın sona ereceği bildirildi. 
     Yönetmen Atıf Yılmaz filmin tarihi Gazipaşa İlköğretim Okulu, Cumhuriyet Evi, Liva Paşa Konağı, İzmitli Konağı, İsmailbey Hamamı ve Eski Defterdarlık Binası'nda yapılan çekimlerinin yarın sona ermesiyle, ekibin Kastamonu'dan ayrılacağını söyledi. 
     Kastamonu halkına teşekkür eden Yılmaz, ''Gerçekten güzel bir eser ortaya çıkardık. Kastamonulular bize bir ay boyunca büyük destek oldular. Zaman zaman onlara sıkıntı verdik. Bu filmin yapımında Kastamonuluların büyük emeği geçti'' dedi. 
     AK Parti Denizli Milletvekili Mehmet Yüksektepe'nin filme tepki göstermesi ve gerekirse konuyu TBMM'ye götüreceğinin hatırlatılması üzerine Yılmaz, ''Bize halktan ya da başka bir merciden tepki gelmedi. İsterse konuyu TBMM'ye götürebilir'' diye konuştu. 
     Eğreti Gelin'in İstanbul'daki bir haftalık çekimlerin ardından Şubat'ta vizyona gireceği belirtildi. 
     
</TEXT>
</DOC>
