<DOC>
<DOCNO> 285509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sontur07.html </URL>
<DATE> 2004/11/02/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
'İnsan öz kızını satar mı baba ..' 
</HEADLINE>
<TEXT>

     İsmail AKDUMAN SAMSUN, DHA 

SAMSUN'da 14 yaşındaki G.Y., duruşmada, kendisini zorla para karşılığı fuhuş yaptırmaktan tutuklu yargılanan babasına "İnsan öz kızını satar mı baba '' diye bağırıp gözyaşı döktü. 
     Yenidoğan mahallesinde 3 ay önce meydana gelen olayda, iddiaya göre yaşındaki eski eşi Meliha Gür'ün ziyaret için memleketi Gaziantep'e gitmesini fırsat bilen 55 yaşındaki Muzaffer Y., annesinin yanında kalan 14 yaşındaki öz kızı G.Y.'ı zorla para karşılığı erkeklere pazarladı. 
     Anne Meliha Gür'ün Samsun'a dönmesiyle ortaya çıkan olayda, genç kız babası Muzaffer Y., kendisine tecavüz eden ve erkeklere pazarlayan 40 yaşındaki Davut Çelebi ile 25 yaşındaki sevgilisi Meriç Üstünay'dan şikayetçi oldu. 
     Bunun üzerine yakalanan baba Muzaffer Y. ile Davut Çelebi tutuklanırken, yardım ve yataklık suçundan yargılanan sevgilisi Meriç Üstünay tutuksuz yargılanmak üzere serbest bırakıldı. Baba Muzaffer Y. ile Davut Çelebi, Samsun 2'nci Ağır Ceza Mahkemesi'nde alıkoyma, ırza geçme, zorla fuhuş yaptırma, fuhuşa aracılık yapmak suçlarından 15'er yıl hapis istemiyle yırgılandıkları davada yargıç önüne çıktı. 
     Duruşmada G.Y., babasının kendisini Davut adlı kişinin evine götürüp, geceleri erkeklere 150 dolar karşılığında sattığını öne sürdü ve "Eğer ilişkiye girmezsem, hem babam, hem de Davut ağabey beni dövüyordu'' dedi. Muzaffer Y. ise kızının suçlamalarını kabul etmedi ve "Kızım sürekli evden kaçıyordu. Nereye gider, kiminle kalır bilmezdik. İnsan kızını kötü yola sürükler mi '' diye savunma yaptı. 
     Bunun üzerine söz alan G.Y, babasına dönüp, "Hem suçlusun, hem de yalan söylüyorsun. Beni erkeklere satmadın mı Kabul etmeyince de beni dövmedin mi. İnsan öz kızını satar mı baba '' diye haykırıp gözyaşı döktü. G.Y'ye tecavüz etmek ve para karşılığı fuhuş yaptırmak suçlarından yargılanan Davut Çelebi de suçlamaları kabul etmedi. 
     Çelebi, "Onunla sadece seviştik. Elimi bile sürmedim. Ben G.Y.'yi para karşılığında kimseye satmadım. Babası eve erkek getirip para karşılığında ona fuhuş yaptırıyordu'' dedi. Çelebi'nin sevgilisi Meriç Üstünay ise kendisinin bu olayda suçu olmadığını belirterek, "G.Y.'ı hem babası, hem de Davut erkeklere satıyordu. Davut bana da fuhuş yaptırıyordu'' iddiasında bulundu. Duruşma, tanıkların dinlenmesi için ertelendi. 
     
</TEXT>
</DOC>
