<DOC>
<DOCNO> 254143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sonsiy07.html </URL>
<DATE> 2004/07/09/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Başbakan Erdoğan hakkında suç duyurusu... 
</HEADLINE>
<TEXT>

     Pir Sultan Abdal Kültür Derneği, Başbakan Recep Tayyip Erdoğan hakkında, Birlik Vakfı'nda yaptığı konuşmada, Türk Ceza Kanunu'nun TCK 312. maddesini ihlal ettiği iddiasıyla suç duyurusunda bulundu. 
     Pir Sultan Abdal Kültür Derneği Genel Başkanı Avukat Kazım Genç, Ankara Adliye Sarayı önünde yaptığı açıklamada, Erdoğan'ın 3 Temmuz'da Birlik Vakfı tarafından düzenlenen ''Meseleler ve Çareler'' konulu toplantıda, ''aralarında imam hatip liselerinin de bulunduğu meslek liselilerin ailelerinin hükümeti desteklemediklerini'' söylediğini ifade etti. 
     Erdoğan'ın, Cumhuriyetin kazanımlarına taban tabana zıt yasal düzenleme için bundan yararlanacak kesimleri sokağa davet ettiğini savunan Genç, bu durumun TCK'nın ''halkı din ve mezhep farklılığı gözeterek kin ve düşmanlığa tahrik'' suçunu düzenleyen 312. maddesine aykırılık teşkil ettiğini öne sürdü. 
     Açıklamadan sonra Genç ve beraberindeki Dernek üyeleri, suç duyurusu dilekçesini, Ankara Cumhuriyet Başsavcılığı'na verdiler. 
     
</TEXT>
</DOC>
