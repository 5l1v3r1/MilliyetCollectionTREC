<DOC>
<DOCNO> 298808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/ekonomi/eko07.html </URL>
<DATE> 2004/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoksulluk paneline kimse gitmedi 
</HEADLINE>
<TEXT>


ANKARA Milliyet 

Ankara Ticaret Odası ATO Başkanı Sinan Aygün, düzenledikleri yoksulluk paneline kimsenin gelmemesini, herkesin Avrupa Birliği'nden AB tarih alınması sonucu rehavete kapılmasına bağlayarak, "Herhalde dün önceki gün akşam herkesin cebine 10'ar bin dolar girdi, Türkiye'de yoksulluk bitti" diye değerlendirdi. 
ATO'nun, Yoksullara Yardım ve Eğitim Vakfı ile ortaklaşa düzenlediği "Yoksulluğun Ekonomik ve Toplumsal Boyutları" paneli izleyici gelmemesi nedeniyle iptal edildi. Aygün, panel saatine kadar hiçbir izleyicinin gelmemesi nedeniyle iptal kararı verdiklerini söyledi. AB kararını da değerlendiren Aygün, kalıcı kısıtlamaların hala devam ettiğini belirterek, şöyle konuştu 
"Artık Türk halkı AB'ye tam üye olsa bile oraya rahatlıkla gidemeyeceğiz. Yine vize kuyruklarına gideceksin. Doğru, AB'den tarih alınması bir başarıdır. Ancak, 3 Ekim'e kadar önümüzde bir süreç var. Ekümenik, Kıbrıs, Ermeni soykırımı, Ege kıta sahanlığı. Bunlarla ilgili hiçbir görüşümüz yok. 3 Ekim'e kadar neler yapacağız, şapkadan neler çıkacak, bekleyeceğiz." 
AB tarafından Güney Kıbrıs'ın kesinlikle tanınmasının istendiğini dile getiren Aygün, "Zaten eğer bir birliğin içindeysen, 25 kişilik bir apartmana taşınıyorsun demektir. Sen kiracısın o apartmanda. 5 nolu daire buradan dışarı çıksın, onu tanımıyorum diyemezsin" dedi. 




</TEXT>
</DOC>
