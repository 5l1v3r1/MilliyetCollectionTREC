<DOC>
<DOCNO> 265578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/siyaset/siy01.html </URL>
<DATE> 2004/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çoluk çocuk' gezinin faturası milletvekillerine 
</HEADLINE>
<TEXT>


Florya ve Yalova'daki inceleme gezilerine aileleriyle katılan TBMM Hesapları İnceleme Komisyonu üyeleri masrafları kendileri karşılayacak 

ANKARA Milliyet 


TBMM Hesaplarını İnceleme Komisyonu üyelerinin Florya ve Yalova'daki inceleme gezisine aileleriyle katılması ve masrafların TBMM tarafından karşılanması haberlerine ilişkin Meclis Basın ve Halkla İlişkiler Daire Başkanlığı'ndan dün bir açıklama yapıldı. 

Faturalandırıldı 
Masrafların, TBMM Vakfı ya da Meclis'in herhangi bir birimi tarafından ödenmesinin söz konusu olmadığı, faturaların milletvekillerine gönderileceği bildirilen açıklamada, milletvekillerinin ve ailelerinin tüm masraflarının kaydedildiği ve faturalandırıldığı belirtildi. 

İçtüzük gereği 
Açıklamada, milletvekillerine yaklaşık 300 milyon lira yolluk ödenmesine ilişkin de, "Komisyonların Ankara dışında yaptıkları tüm incelemelerde üyelere harcırah ödenmesi içtüzük gereğidir. Buna göre, komisyon üyelerine kalacakları yer ve iaşeleri için ödeme yapılması gerekmektedir" denildi. 



</TEXT>
</DOC>
