<DOC>
<DOCNO> 264431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/soneko44.html </URL>
<DATE> 2004/08/18/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Garanti Bankası, 243.8 trilyon lira net kar açıkladı... 
</HEADLINE>
<TEXT>

     Garanti Bankası, yılın ilk yarısı için konsolide 243.8 trilyon lira net kar açıkladı. 
     Garanti Bankası'ndan Borsa'ya gönderilen, 30 Haziran 2004 tarihinde sona eren 6 aylık döneme ait mali tabloya göre, bankanın 2003 yılının ilk 6 ayında 149 trilyon 90 milyar lira olan konsolide karı, yüzde 63.5 oranında artışla 243 trilyon 823 milyar liraya yükseldi. 
     
     AKSİGORTA'DAN 30.5 TRİLYON LİRA KAR... 

     Aksigorta yılın ilk yarısında 30 trilyon 506 milyar lira kar elde etti. 
     Aksigorta'dan yapılan açıklamaya göre, şirketin karı geçen yılın aynı dönemine oranla yüzde 206.6 artış kaydetti. 
     Aksigorta'nın aktif büyüklüğü yüzde 39.5 artışla 489 trilyon 382 milyar liraya, özkaynakları da yüzde 45.65 artışla 250 trilyon 982 milyar liraya yükseldi. 
     Aksigorta Genel Müdürü Vahdet Tulun, teknik karlılıklarının da 13 trilyon 75 milyar 956 milyon lira olduğunu belirterek, enflasyonun düştüğü bir ortamda finans sektöründe faaliyet gösteren şirketlerin teknik karlılıklarının daha da önem kazandığına dikkat çekti. 
     
</TEXT>
</DOC>
