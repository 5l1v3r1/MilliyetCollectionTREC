<DOC>
<DOCNO> 283239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sontur28.html </URL>
<DATE> 2004/10/25/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Üniversiteli, otobüse yetişmek isterken başka otobüsün altında kaldı .. 
</HEADLINE>
<TEXT>

     İzmir'in Bornova İlçesi'nde üniversite 1. sınıf öğrencisi genç, otobüse yetişmek için koşarken başka bir otobüsün altında kalarak ağır yaralandı. 
     Alınan bilgiye göre, Endüstri Mühendisliği 1. sınıf öğrencisi Mustafa Yılmaz 18 , Bornova son durakta, kampusa giden otobüsün hareket etmek üzere olduğunu görünce, yetişmek için koşmaya başladı. Dikkat etmeden yola çıkan Yılmaz, Kampus-Bostanlı seferini yapan Bahri Yıldırım'ın kullandığı 35 V 9586 plakalı otobüsün altında kaldı. 
     Ambulansla Ege Üniversitesi Hastanesi'ne kaldırılan Yılmaz'ın, hayati tehlikesinin bulunduğu bildirildi. 
     Ailesinin Mersin'de olduğu ve bu yıl kazandığı bölümde okumak üzere İzmir'e geldiği öğrenilen Yılmaz'ın, Varyant'taki Kredi Yurtlar Kurumu'na bağlı öğrenci yurdunda kaldığı belirtildi. 
     
</TEXT>
</DOC>
