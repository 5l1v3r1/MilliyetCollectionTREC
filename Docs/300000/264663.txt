<DOC>
<DOCNO> 264663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sondun12.html </URL>
<DATE> 2004/08/19/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Filistin lideri Arafat'tan çok laf, az iş 
</HEADLINE>
<TEXT>

     Filistin lideri Yaser Arafat, yapıcı reformlar yapacağına ilişkin verdiği sözlere rağmen yolsuzluğa karşı yasayı imzalamayı reddetti. 
     Meclis komitesinin 14 üyesiyle gergin bir toplantı yapan Arafat, milletvekillerinin yolsuzluk karşıtı reform yasasını imzalaması yönündeki umutlarını boşa çıkardı. 
     Toplantının havasını gergin olarak tanımlayan milletvekili Azmi Şuabi, ''Devlet Başkanı Arafat, kararları imzalamayı reddetti ve dün konseyde yaptığı konuşmayı yeterli bularak herhangi bir imzaya gerek olmadığını düşündü'' dedi. 
     Şuabi, ''Arafat'ın inatçılığının Başbakan Ahmed Kurey'in istifasına neden olabileceğini'' ileri sürerek, ''Beni endişelendiren Arafat'ın her şeyi, yetkisi üzerinde mücadele verme ve herhangi bir uygulamayı yetkilerinden bazılarını bırakma olarak görmesi. Karar veren tek kişi olduğunu düşünüyor'' diye konuştu. 
     Yaser Arafat, dün milletvekillerine hitaben yaptığı konuşmada, bazı kurumlarda yanlış uygulamalar olduğunu, bazılarının mevkilerini kötüye kullandıklarını belirterek, tedbir almaya başladıklarını kaydetmişti. 
     
</TEXT>
</DOC>
