<DOC>
<DOCNO> 289325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sontur29.html </URL>
<DATE> 2004/11/16/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Trafik polisine araba çarptı 
</HEADLINE>
<TEXT>

     İstanbul Şişli'de meydana gelen bir trafik kazasının ardından yol güvenliğini sağlamaya çalışan trafik polisine bir araç çarptı. 
     Trafik polisinin hafif yaralandığı kazada aracın sürücüsü diğer polisler tarafından gözaltına alındı. 
     Şişli Büyükdere Caddesi'nde karşıdan karşıya geçmeye çalışan yaşlı bir kadın bir taksinin çarpması sonucu öldü. Taksi kaza sonrası kaçarak izini kaybettirdi. Kaza yerine gelen trafik ve asayiş ekipleri yolda güvenliğin sağlanması için çalışma başlattı. 
     
     Polis memuru ayağından yaralandı 

     Bu sırada sürücüsünün alkollü olduğu anlaşılan bir otomobil, güvenlik şeridi kurmaya çalışan bir polis memuruna çarptı. Polis memuru ayağından yaralandı. Olay yerinde bulunan diğer polisler ise arkadaşlarına çarpan aracı durdurdu ve içinde bulunan dört kişiyi araçtan indirdi. 
     Başta aracın sürücüsü olmak üç kişi kelepçelenerek gözaltına alındı. Araçta bulunan bir kişi ise kargaşadan yararlanarak kaçtı. Araçta yapılan inceleme sonucunda çok sayıda boş bira şişesi ve bir adet pompalı silah bulundu. Hafif yaralanan trafik polisi ise Şişli Etfal Hastanesi'ne kaldırıldı. 

     
</TEXT>
</DOC>
