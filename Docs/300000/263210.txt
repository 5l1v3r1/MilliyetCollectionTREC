<DOC>
<DOCNO> 263210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/son/sontur23.html </URL>
<DATE> 2004/08/13/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
İstanbul'daki saldırıların arkasından PKK çıktı 
</HEADLINE>
<TEXT>

     Emniyet Genel Müdürlüğü Sözcüsü Ramazan Er, İstanbul’da meydana gelen bombalı saldırı eylemlerini terör örgütü PKK KONGRA-GEL’in düzenlediği açıkladı. 
     İstanbul'da 10 ağustosta Sultanahmet'teki Holiday Otel ve Laleli'deki Hotel Pars'ta eşzamanlı patlamalar meydana gelmiş, olaylarda iki kişi hayatını kaybederken, aralarında turistlerin de bulunduğu 10 kişi yaralanmıştı. 
     Aynı gece, Esenyurt'taki Milangaz Dolum Tesisleri'nde de depoların altına yerleştirilen iki ayrı bomba patlamıştı. 
     
     Saldırıları iki ayrı örgüt üstlenmişti 
     Saldırıları El Kaide bağlantılı 'Ebu Hafız El Mısri Tugayları' adlı örgüt ile PKK KONGRA-GEL üstlenmişti. 
     
     PKK, büyük kentleri hedefliyor 
     İstihbarat birimleri, PKK KONGRA-GEL'in ateşkes kararını bozduğu 1 haziran tarihinden bu yana yeni eylem stratejisi belirlediğini, bu çerçevede yeni hedefin büyük kentler olduğunu kaydediyor. 
     Diyarbakır'da bir bekçiye ve Van'da Vali Hikmet Tan'a düzenlenen saldırıların da bu stratejinin bir parçası olduğu belirtiliyor. 
     
</TEXT>
</DOC>
