<DOC>
<DOCNO> 256941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sonyas19.html </URL>
<DATE> 2004/07/20/ </DATE>
<TIME> 21.49 </TIME>
<AUTHOR>  </AUTHOR>
<HEADLINE>
Efsanevi İspanyol Flamingo danscısı Gades öldü 
</HEADLINE>
<TEXT>

     Ünlü İspanyol flamingo dansçı ve kareografı Antonio Gades bugün kanserden öldü. 
     Federico Garcia Lorca'nın ''Kanlı Düğün'' ve Prosper Merimee'nin ''Carmen'' öykülerinden yapılan uyarlamalarda dans eden Gades, flamingonun uluslararası bir üne ve yaygınlığa kavuşmasında önemli bir rol oynamıştı. 
     Bu iki öykü daha sonra Carlos Saura tarafından filme alındı ve birer klasik haline geldi. Gades bu filmlerdeki flamingo sahnelerinin kareografisini yaptı ve bu sahnelerde dans etti. 
     14 Kasım 1936'da Valencia yakınlarındaki Elda'da bir işçinin oğlu olarak dünyaya gelen ve Antonio Esteve Rodenas adı verilen Gades, flamingoya gönül vermeden önce bisiklet ve boğa güreşçiliğiyle flört ettiğini belirtmişti. 
     1964'de kendi şirketini kuran Gades, 1978'de İspanyol Ulusal Balesi'nin kurucu yönetmeni oldu. 
     Flamingonun yaratıcıları olan çingeneler ve Endülüslülerden olmayan Gades, buna rağmen geçen yüzyıldaki en büyük flamingo yıldızlarından biri olmayı başardı. 
     Pablo Picasso ve Joan Miro gibi büyük sanatçılarla yakın dostluklar kuran Gades, iki yıl önce El Pais gazetesine verdiği demeçte, bir sanat formuna ulaştırdığı flamingoyu geleneklerinden biraz daha öteye götürmek istediğini, ama yozlaştırmak da istemediğini söylemişti. 
     
</TEXT>
</DOC>
