<DOC>
<DOCNO> 294406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sondun35.html </URL>
<DATE> 2004/12/03/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
17 Aralık yaklaşırken, olumsuz işaretler artıyor... 
</HEADLINE>
<TEXT>

     Brüksel'den yayın yapan ABHaber.com sitesinin haberine göre, bazı AB üyesi ülkeler,17 Aralık'ta Türkiye'ye ''özel işbirliği'' önerilmesi konusunda görüş birliğine vardı. 
     Fransa, Avusturya, Danimarka ve Hollanda'nın Türkiye'ye 17 Aralık'ta ''özel işbirliği'' önerilmesi konusunda görüş birliğine vardıkları bildirildi. 
     Söz konusu bu ülkelere, Slovakya, Malta'nın da destek verebileceği belirtiliyor. Yunanistan ile Kıbrıs Rum kesiminin de Ege denizdeki anlaşmazlıklar ve Rum tarafının Ankara tarafından tanınması için bu ülkeler ile aynı grupta yer alabileceği ileri sürülüyor. 
     Danimarka Başbakanı Anders Fogh Rasmussen, hükümetlerinde bulunan sağ partinin Türkiye ile özel işbirliği istediğine dikkati çekerek, bu konuda Fransa, Avusturya, Hollanda' nın öne sürdüğü bir anlamda özel ortaklık olan güçlendirilmiş işbirliğini 17 Aralık'ta Türkiye'ye önerilmesini destekleyeceklerini açıkladı. 
     Fransa, Avusturya, Hollanda ve Danimarka, 17 Aralık'ta yapılacak AB zirvesi sonuç bildirisine, Türkiye'nin müzakereler sırasında AB şartlarını yerine getirmemesi durumunda tam üyelik yerine ''özel işbirliği'' tesis edilir cümlesinin eklenmesini istiyorlar. 

     
</TEXT>
</DOC>
