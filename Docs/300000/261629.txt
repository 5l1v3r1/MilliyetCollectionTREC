<DOC>
<DOCNO> 261629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sonyas05.html </URL>
<DATE> 2004/08/08/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Kylie Minogue, ''Sadakatsiz''i affedecek mi 
</HEADLINE>
<TEXT>

     Müzik yaşamındaki başarısını özel hayatına bir türlü taşıyamayan ünlü şarkıcı Kylie Minogue, bugüne kadar çapkınlığına göz yumduğu Olivier Martinez'in güzel bir aktrisle yatta görüntülenmesi üzerine yol ayrımına geldi. 
     Internetteki ''mirror'' sitesinin haberine göre, ''Sadakatsiz-Unfaithful'' filmiyle ünlenen ve ''Fransa'nın Brad Pitt'i'' olarak nitelendirilen 38 yaşındaki Martinez'de mutluluğu bulduğunu açıklayan 36 yaşındaki Minogue, hayal kırıklığına uğradı. 
     St.Tropez'de yemeğin ortasında Martinez'i masada bırakarak giden Kylie Minogue'un bu hareketine, ürettiği ''Love Kylie'' adlı iç çamaşırı serisi için Melbourne'de bulunduğu sırada aktörün yaptığı kaçamak neden oldu. Bir arkadaşının yatında Hollywood yıldızı Michelle Rodriguez ile görüntülenen Martinez'e öfkelenen Kylie Minogue böylece yol ayrımına geldi. 
     

     
</TEXT>
</DOC>
