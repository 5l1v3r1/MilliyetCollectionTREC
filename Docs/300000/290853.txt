<DOC>
<DOCNO> 290853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/soneko04.html </URL>
<DATE> 2004/10/16/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
SPK Başkanı Sedat Peker'le ilgili bağlantılar var' 
</HEADLINE>
<TEXT>

     
     Aydın ARSLANYILMAZ ZONGULDAK, DHA 
     

SERMAYE Piyasası Kurulu SPK Başkanı Dr. Doğan Cansızlar, Zonguldak Karaelmas Üniversitesi ZKÜ tarafından düzenlenen AB Sürecinde Türk Sermaye Piyasasında Gelişmeler' konulu konferansta yaptığı konuşmasında, Sedat Peker'in bağlantılarını önceden beri incelediklerini belirterek, "Bağlantılar var. Bağlantıları ortaya çıktığında kamuoyuna duyuracağız'' dedi. 
     Zonguldak Karaelmas Üniversitesi tarafından AB Sürecinde Türk Sermaye Piyasasında Gelişmeler' konulu konferans düzenlendi. ZKÜ Gösteri ve Konferans Salonu'nda gerçekleştirilen konferansa konuşmacı olarak SPK Başkanı Doğan Cansızlar katıldı. Konferansı, Zonguldak Valisi Yavuz Erkmen, ZKÜ Rektörü Prof.Dr. Bektaş Açıkgöz, İl Emniyet Müdürü Mustafa Öncül ile çok sayıda eğitim görevlisi ve öğrenci izledi. 
     
     HIZLI YABANCI GİRİŞİ OLMAZ 
     Doğan Cansızlar, konuşmasında AB sürecinde yabancı sermaye girişinin artacağını belirterek, "Öncelikle iç dinamiklerimize güvenmemiz lazım. Yabancı yatırımcıya bel bağlanılmamalı. Sermaye piyasası da 2 yıllık süreçte AB'ye tam uyumlu seviyeye gelecek. AB sürecinde çok önemli değişiklikler olacaktır. Entegrasyonu artırmamız lazım. Rekabete hazır hale gelmemiz, kaliteyi artırmamız lazım. Para, istikrarlı ve güvenli ortamlara gelir. AB'ye üye olduktan sonra yabancıların çok hızlı giriş çıkışları olmayacaktır'' dedi. 
     Cansızlar, bir gazetecinin "Sedat Peker'in sermaye piyasalarıyla ilgisi var mı '' sorusuna ise Peker'in bağlantılarını önceden beri incelediklerini ifade ederek, "Bağlantılar var. Bağlantıları ortaya çıktığında kamuoyuna duyuracağız. Sermaye piyasalarıyla çıkan bağlantıları ortaya çıktıkça kamuoyuna duyuracağız'' karşılığını verdi. 
     
</TEXT>
</DOC>
