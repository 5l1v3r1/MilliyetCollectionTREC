<DOC>
<DOCNO> 292103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sonspo30.html </URL>
<DATE> 2004/11/25/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
Steaua Bükreş, Beşiktaş maçı öncesi notlar... 
</HEADLINE>
<TEXT>

     Beşiktaş Teknik Direktörü Vicente Del Bosque, Steaua Bükreş karşısında Sergen Yalçın'ı 18 kişilik maç kadrosuna almadı. 
     Bükreş'e 23 futbolcuyla gelen siyah-beyazlılarda, Sergen'in yanı srıa Tayfur, Veysel, Berkant ve kaleci Murat kadroda yer almayan isimler oldu. 
     Del Bosque, Sergen'in yerine forvette Carew ile birlikte İbrahim Akın'a görev verdi. Savunmada Fatih, Mustafa, Emre ve İbrahim Üzülmez forma giyerken, Okan ve Ahmet Yıldırım yine ön liberoda oynadı. 
     
     TARAFTARLAR YALNIZ BIRAKMADI 

     Siyah-beyazlı taraftarlar Romanya'nın başkenti Bükreş'te takımlarını yalnız bırakmadı. Yaklaşık bin kadar taraftar kendilerine ayrılan tribünden sürekli takımlarını destekledi. 
     Bu arada, Beşiktaş taraftarlarının Steaua Bürkeş'in ezeli rakibi Dinamo Bükreş lehine tezahürat yapmaları üzerine stat hoparlörlerinden ''Re re, ra ra Galatasaray şampiyon'' diye anons yapıldı ve Rumen taraftarlar bu anonsu alkışlarla karşıladı. 
     Beşiktaş tribünlerinde Galatasaray ve Fenerbahçe formalı taraftarlar da yer aldı. Rumen taraftarlar, Rumen futbolcu Pancu aleyhine tezahürat yaptı. Daha önce ezeli rakipleri Rapid Bükreş'te oynayan Pancu için Rumen taraftarlar ''Hırsız Pancu'' diye bağırdı. Ayrıca Steaua Bükreş tribünlerinde açılan bir Fenerbahçe bayrağı da dikkat çekti. 
     
</TEXT>
</DOC>
