<DOC>
<DOCNO> 259318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/son/sonsiy03.html </URL>
<DATE> 2004/07/30/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Meclis tarihinde iki bakan gensoruyla düşürüldü... 
</HEADLINE>
<TEXT>

     TBMM demokratik dönemlerinde birçok bakan hakkında, muhalefet tarafından verilen sayısız gensoru önergesine tanık oldu. Meclis'te gensoru aracılığıyla iki hükümet ve iki bakan düşürüldü. 
     
     2.MC HÜKÜMETİ 
     CHP Grubu adına dönemin Grup Başkanvekilleri Altan Öymen ve Hayrettin Uysal 29 Aralık 1977 tarihinde, içte ve dışta güvenliği sağlayamadığı, cephecilik anlayışıyla ulusal birliği zedelediği, halk çoğunluğunu yoksulluğa sürüklediği ve devleti Anayasa'nın belirlediği kurallardan ve çerçeveden uzaklaştırmaya çalıştığı iddiasıyla Başbakan Süleyman Demirel başkanlığındaki İkinci Milliyetçi Cephe hükümeti hakkında Anayasa gereği bir gensoru açılması için önerge verdiler. 
     Yılın son günü 31 Aralık 1977'te yapılan birleşimde hükümet güvenoyunu sağlayamayınca AP, MHP ve MSP'den oluşan İkinci Milliyetçi Cephe hükümeti düştü. Ecevit'i destekleyen gazetelerden biri ertesi gün, "Yeni yılınız geçmiş olsun" başlığını attı. 
     
     3. YILMAZ HÜKÜMETİ 
     Mesut Yılmaz Cumhurbaşkanı Süleyman Demirel'in görevlendirmesi üzerine 1997 Haziranı'nda ANAP-DSP-DTP ile azınlık hükümeti kurdu. Hükümeti CHP de dışarıdan destekledi. 
     55'inci Hükümet, Türkbank ihalesi ve Korkmaz Yiğit'in 
     açıklamaları sonrasında Başbakan Mesut Yılmaz ve Devlet Bakanı Güneş Taner hakkında verilen gensoru sonucu 25 Kasım 1998'de CHP'nin de katkısıyla düşürüldü. Daha sonra, Bülent Ecevit, 11 Ocak 1999'da DSP azınlık hükümetini kurdu. 
     
     BAKAN'I AVRUPA'YI İSTİYOR DİYE DÜŞÜRDÜLER 
     Güneş Taner'den önce gensoru ile düşürülen ilk bakan olan AP'li Hayrettin Erkmen olmuştu. 1980'deki dışarıdan destekli AP tek parti iktidarına gözdağı vermek isteyen Milli Selamet Partisi, Avrupa Ekonomik Topluluğu ve İsrail ile ilişkileri geliştirmek istediği gerekçesiyle Dışişleri Bakanı Hayrettin Erkmen hakkında gensoru vererek düşürülmesini sağlamıştı. 5 Eylül 1980'de oylanan önergede Erkmen'in milli menfaatlere aykırı davrandığı öne sürülmüştü. 

ANKA 
     
</TEXT>
</DOC>
