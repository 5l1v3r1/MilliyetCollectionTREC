<DOC>
<DOCNO> 256011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/ekonomi/eko01.html </URL>
<DATE> 2004/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartta 'zirve' bereketi 
</HEADLINE>
<TEXT>


NATO ve WAN zirvelerinin yapıldığı haziranda yabancıların kredi kartı harcaması 96.7 milyon euro oldu. En çok ABD'lilerin harcamaları arttı 

EKONOMİ SERVİSİ 

Türkiye'yi ziyaret eden yabancıların en çok kullandığı MasterCard ile yapılan harcamalar, önemli zirvelerin gerçekleştirildiği haziran ayında yüzde 23 arttı. Yabancıların MasterCard kredi kartı ve Maestro banka kartı ile yaptıkları harcamalar haziranda 96.7 milyon euroyu 171 tliyon 835 milyar lira buldu. 
İstanbul'un NATO zirvesi ve Dünya Gazeteler Birliği WAN Kongresi'ne ev sahipliği yaptığı hazirandaki harcama artışında ABD'liler öne çıktı. Haziranda ABD'den gelen konuklar, 11.1 milyon euro 19 trilyon 724 milyar lira harcadı. ABD'lilerin harcamalarında geçen yılın aynı dönemine göre yüzde 48 artış oldu. 

Almanya birinci 
Artış oranında ABD'yi takip eden İngilizlerin harcamaları ise geçen yılın haziran ayına göre yüzde 40 artışla 14.3 milyon euro 25 trilyon 411 milyar lira olarak gerçekleşti. Hazirandaki harcamalarda Almanlar 29.8 milyon euro 52 trilyon 954 milyar lira ile ilk sırayı aldı. Almanların kartlı harcamaları bir önceki yılın aynı ayına göre yüzde 8 arttı. 
DİE'ye göre yabancı turist girişinde yüzde 26 artışın yaşandığı 2004 Haziran'nda Almanya'nın harcama oranlarında yüzde 8'lik bir artış gözlenirken özellikle ABD ve İngiltere'den gelen yabancı turistlerin kredi kartları ile yaptıkları harcamalarda önemli ölçüde artış gözleniyor. 
Haziran'da 88 ülkeden bini aşkın katılımcıyla toplanan 57. WAN Kongresi ve 11. Dünya Editörler Forumu 30 Mayıs - 2 Haziran tarihlerinde İstanbul'da gerçekleştirildi. 

Yabancılar kartla 96.7 milyon euro harcadı Ülke Haziran 2004 Almanya 29.8 milyon euro Hollanda 17.8 milyon euro İngiltere 14.3 milyon euro ABD 11.1 milyon euro İsviçre 3.7 milyon euro Belçika 2.8 milyon euro Fransa 2.4 milyon euro Avusturya 2.0 milyon euro Rusya 1.8 milyon euro İsveç 1.2 milyon euro Diğer 9.8 milyon euro TOPLAM 96.7 milyon euro 

</TEXT>
</DOC>
