<DOC>
<DOCNO> 250018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sonspo36.html </URL>
<DATE> 2004/06/22/ </DATE>
<TIME> 20.42 </TIME>
<AUTHOR>  </AUTHOR>
<HEADLINE>
Elazığspor, Kaleci Mehmet Zeki Uçan ile 2 yıllık sözleşme imzaladı 
</HEADLINE>
<TEXT>

     Elazığspor, Antalyaspor'dan kaleci Mehmet Zeki Uçan ile 1 yılı opsiyonlu olmak üzere 2 yıllık sözleşme imzaladı. 
     Elazığspor Kulübü Basın Sözcüsü Murat Turan, Elazığspor Kulübü Tesisleri'nde düzenlediği basın toplantısında, 4 Temmuz'da takımın kentte toplanacağını, 5 Temmuz günü ise çalışmalara başlayacaklarını söyledi. 
     Takımın, 12 Temmuz'a dek kendi tesislerinde çalışacağını kaydeden Turan, futbolculara verecekleri 2 günlük iznin ardından, 16-21 Temmuz tarihleri arasında Nevşehir'de, 24 Temmuz-8 Ağustos tarihleri arasında ise Bolu Gerede'de kampa gireceklerini bildirdi. 
     Turan, şunları söyledi 
     ''Cuma günü eski başkanlarımızdan Mustafa Urhan ve başkan Mustafa Yıldız, federasyon başkanlığı seçimlerinde oy kullanmak üzere Ankara'ya gidecek. Kalecimiz König ile ilgili sorunlar çözüldü. Bu oyuncumuza yurtdışından 2 kulüpten ciddi teklif var. Biz de König'i satmayı düşünüyoruz. Effa ile ilgili şu ana kadar kulübe bir para ödemesi olmamış. Bu konuyu başkan Yıldız, eski başkan Baki Aydın ile görüşüyor. Yunus için Malatyaspor Kulübü Başkanı Hikmet Tanrıverdi, başkan Yıldız'a bizzat ulaşmış durumda. Dış transferde kaleci Mehmet Zeki Uçan dışında 3 futbolcuyla da anlaşmak üzereyiz. Kulübün SSK'ya 165 milyar lira borcu var. Borçları, peşin ödemelerle daha düşük bir ücret ödeyerek kapatmayı düşünüyoruz. Altyapı koordinatörlüğüne Erkan Aygün getirildi. Bu hocamıza yardımcı hoca olarak Haluk Bingölbalı, Ömer Faruk Elulaş, İlhan Aydın, Alaattin Tutaş, Mehmet Şaşmaz, Kazım İşcan, Ferit Yiğit, Nafiz Orak ve Şafak Gürbüz ile anlaştık. 
     Daha sonra Antalyaspor'dan transfer edilen kaleci Mehmet Zeki Uçan ile 2 yıllık sözleşme imzalandı. 1978 yılında Burdur'un Bucak İlçesi'nde doğan Uçan, son 2 sezondur Antalyaspor forması giyiyordu. 
     
</TEXT>
</DOC>
