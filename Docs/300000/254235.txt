<DOC>
<DOCNO> 254235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sonyas09.html </URL>
<DATE> 2004/07/09/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
İstanbul'da denize girilebilecek 78 nokta açıklandı... 
</HEADLINE>
<TEXT>

     İSKİ, İstanbullular'ın Büyükçekmece, Florya Ahırkapı, Sarayburnu, Karaköy, Salıpazarı, Fındıklı, Dolmabahçe, Beşiktaş, Ortaköy, Kuruçeşme, Tuzla, Bostancı, Suadiye Fenerbahçe, Moda, Kadıköy, Haydarpaşa, Harem, Üsküdar, Kuzguncuk aralarında bulunduğu 78 yerde denize girebileceğini bildirdi. 
     İSKİ Genel Müdürü Ali Çodur, yazılı açıklamasında, 10 yıllık süre zarfında gerçekleştirdikleri çevre koruma yatırımlarının yansımalarını ve etkilerini görmeye başladıklarını kaydetti. Çodur, İstanbul Üniversitesi Deniz Bilimleri İşletmeciliği Enstitüsü ile Haliç, İstanbul Boğazı ve Marmara Denizi'nde toplam 132 istasyonda dönemsel olarak "Su Kalitesi İzleme Çalışmaları"nı 2002 yılından itibaren her ay kesintisiz olarak ve yaz aylarında 15 günlük dönemler halinde yaptıklarını belirtti. Çodur, İstanbul sahillerinde yaptıkları araştırmalarda deniz suyu kalitesini, tuzluluk, sıcaklık, oksijen gibi 40'a yakın değişkenle farklı derinliklerde incelediklerini vurguladı. 
     İSKİ Müdürü, geçmişte Büyükçekmece, Tuzla ve Rumelifeneri olmak üzere İstanbul'un sadece 3 yerinde deniz suyu kalitesinin yüzülebilirlik kriterlerinde olduğunun ortaya çıktığını, arıtma tesislerinin hizmete açılmasıyla birlikte İstanbul sahillerinde yüzülebilecek istasyonların sayısı arttığını kaydetti. 
     
     İSTANBUL SAHİLLERİNDE DENİZE GİRİLEBİLECEK 

     Çodur, en son olarak 30 Haziran-l Temmuz tarihlerinde gerçekleştirdikleri su kalitesi analiz sonuçlarına göre, 132 istasyonun 78'nde deniz suyu kalitesinin Avrupa Birliği yüzülebilirlik kriteri olarak kabul edilen birimin çok altında çıktığını bildirdi. 
     Bir zamanlar sahillerinde değil yüzmek, koku ve kirlilikten dolayı yürünemeyen İstanbul'da son analiz sonuçlarına göre yüzülebilirlik ölçütlerinde olan yerler şöyle 
     "Avrupa Yakasında Büyükçekmece Mendirek , Büyükçekmece Plajı , Florya Kıyı Kafe , Florya Atatürk köşkü , Florya Güverte resta, Florya Belediye tesisleri , Yeşilköy Balıkçı Barınağı , Bakırköy Balıkçılar Koop., Surdibi Topkapı Kavşağı , Samatya, Suriçi , Hal Müdürlüğü, Ahırkapı, Sarayburnu, Karaköy, Salıpazarı, Fındıklı, Dolmabahçe, Beşiktaş, Ortaköy, Kuruçeşme, Arnavutköy, Bebek, Rumelihisarı, Baltalimanı, Kalender, Rumelikavağı Altınkum Plajı ve Askeri Plajı. 
     Anadolu Yakasında Tuzla Mendirek , Tuzla Deniz Harp Okulu , Tuzla Ankara Su Sporları Kulübü , Maltepe Migros , İdealtepe Balıkçı Barınağı , Bostancı İDO , Bostancı Yeni Mendirek , Suadiye Plajı , Suadiye Deşarj Çıkışı , Caddebostan, Caddebostan Dere Çıkışı , Çiftehavuzlar, Fenerbahçe, Fenerbahçe Plajı , Fenerbahçe Dalyan, Fenerbahçe Marina , Kalamış Marina , Moda, Kadıköy, Haydarpaşa, Harem, Üsküdar, Kuzguncuk, Üryanizade Nakkaş Baba Cani, Çengelköy, Kandilli, Poyraz, Poyraz Plajı , ve Anadolu Feneri. 
     Adalar Al Kınalıada, A2 Kınalıada, A3 Kınalıada, A4 Heybeliada, A5 Heybeliada, A6 Büyükada, A7 Büyükada A8 Büyükada, A9 Büyükada, A10 Büyükada, Al l Büyükada, A12 Sedef Adası ve Al3 Burgazada. 
     Haliç Galata, Unkapanı, Kasımpaşa, Camialtı, Eski Köprü, Haliç Köprüsü, Eyüp-Sütlüce, Adalar Arası ve Adalar sonrası." 

     
</TEXT>
</DOC>
