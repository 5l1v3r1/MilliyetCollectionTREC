<DOC>
<DOCNO> 260167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sondun05.html </URL>
<DATE> 2004/08/03/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
Kerry'nin karısı Teresa, Bush destekçileriyle tartıştı .. 
</HEADLINE>
<TEXT>

     ABD'de Demokrat Parti başkan adayı John Kerry'nin eşi Teresa Heinz Kerry, ABD Başkanı George W. Bush yönetiminin ''cehennem gibi'' olduğunu söyledi. 
     Heinz ketçaplarının sahibi Teresa Heinz Kerry, Milwaukee'de kocasının seçim kampanyası sırasında birkaç kişinin toplanarak, Bush'un 4 yıl daha görevde kalmasını destekleyecek şekilde, ''4 yıl daha '' şeklinde bağırmasına tepki gösterdi. 
     Teresa Kerry, megafonla ''4 yıl daha '' diye bağıran gruba, ''4 yıl daha cehennem hayatı istiyorlar'' yanıtı verdi ve arkasından, bu yıl 2 Kasım'da yapılacak ABD başkanlık seçimine 3 ay kaldığına işaret edecek şekilde, ''3 ay daha '' diye bağırdı. 
     Teresa Kerry, böylece Başkan Bush'un, 3 ay sonra seçimde yenilerek görevi kocası Senatör John Kerry'ye devredeceğini ima etmiş oldu. 
     Milwaukee'de seçim kampanyası çerçevesinde Senatör Kerry halka seslenirken, Teresa Kerry de Bush'un Irak Savaşı'nı değerlendirdi ve ''zeka sahibi herkes için hatalarını kabul etmek ve tutumunu değiştirmek yaşamsaldır. Günaydın '' dedi. 
     Teresa Heinz Kerry, geçen hafta Boston'da Demokrat Parti kongresi sırasında bir gazeteciyle tartışmasıyla gündeme gelmişti. 
     Milwaukee'de karısı Teresa'nın, Bush taraftarlarına cevap yetiştirmesini izleyen Senatör Kerry, ''karım aklındakini söylüyor ve gerçekleri konuşuyor. İşte bu yüzden Amerika onu kucaklayacak ve ABD'nin en çarpıcı first lady'si yapacak'' dedi. 
     
</TEXT>
</DOC>
