<DOC>
<DOCNO> 296343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sontur37.html </URL>
<DATE> 2004/12/09/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Düğün magandası yine çocuğu vurdu .. 
</HEADLINE>
<TEXT>

     Gaziantep'te evin terasında düğün törenini izleyen 9 yaşındaki bir kız çocuğu, tabancayla havaya ateş edilmesi sonucu başından ağır yaralandı. 
     Emniyet Müdürlüğü'nden verilen bilgiye göre, Ocaklar Mahallesi'nde yapılan düğün törenini evin terasından izleyen 9 yaşındaki Tuğba Topal'ın başına, tabanca ile havaya ateş açılması sonucu kurşun isabet etti. Ağır yaralanan küçük kız, vatandaşlar tarafından Gaziantep Devlet Hastanesi'ne kaldırıldı. 
     Güvenlik kuvvetleri tarafından yapılan çalışmada, olayla ilgili oldukları belirlenen E.T ve F.T yakalanarak gözaltına alındı. Olay yerinde yapılan incelemede 3 adet boş kovan ile bir adet tabanca ele geçirildi. 
     Emniyet Müdürlüğü yetkilileri, ''Toplum Destekli Polis'' projesi çerçevesinde başlatılan ''Düğünlerde Silah Atma, Çiçek At'' kampanyası ile ilgili çalışmaların, vatandaşların verdiği destek ve duyarlılık sayesinde devam ettiğini kaydettiler. 
     
</TEXT>
</DOC>
