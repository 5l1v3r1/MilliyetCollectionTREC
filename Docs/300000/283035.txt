<DOC>
<DOCNO> 283035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/siyaset/siy08.html </URL>
<DATE> 2004/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Etrafımızda dalkavuklar var' 
</HEADLINE>
<TEXT>


ANTALYA DHA 


Başbakan Recep Tayyip Erdoğan, kimsenin makamında ve bu dünyada kalıcı olmadığını söyledi. Alanya Adliye Sarayı'nın açılışını yapan Erdoğan, şunları söyledi "Mevkimiz ne olurusa olsun, sonunda gideceğimiz yer aynıdır. Öyle git ki, arkandan hoş bir seda yükselsin. Makam sahiplerinin etrafı dalkavuklarla doludur. Toplumda bunlar geçici zaman içinde çok pirim yaparlar. Bizim de etrafımızda bu dalkavuklardan var. Kimini onların diliyle uzaklaştırırız, onların anladığı dil vardır. Anlamadıkları dili de yeri geldiği zaman kullanırız. Bunu yapmazsanız kendinizin ve ülkenizin geleceğini karartıp ihanet etmiş olursunuz. Yarın musalla taşına yattığımız zaman kimse için Başbakan niyetine denilmeyecek, er kişi niyetine denilecek. Seninle birlikte hiçbir şey gelmiyor, tek gelen insanoğluna yaptığın hizmettir." Adaletin tecellisi için modern binalara ihtiyaç olduğunu da kaydeden Erdoğan, "Adalet Bakanlığı bütçesini önemli miktarda artırdık" dedi. 



</TEXT>
</DOC>
