<DOC>
<DOCNO> 294420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sondun49.html </URL>
<DATE> 2004/12/03/ </DATE>
<TIME> 22.47 </TIME>
<AUTHOR>  </AUTHOR>
<HEADLINE>
Paris orly Havaalanında bulaşıcı hastalık taşıyanlar saptanacak 
</HEADLINE>
<TEXT>

     Fransa'nın başkenti Paris'teki Orly havaalanında, ateşli bulaşıcı hastalık taşıyanların saptanması amacıyla yılbaşından itibaren termik kameraların kullanılacağı bildirildi. 
     Genel Sağlık Müdürlüğü'nden yapılan açıklamada, bu önlemle özellikle kuş gribi ve Akut Solunum Yetmezliği Sendorumu SARS olan yolcuların saptanabileceği belirtildi. 
     Açıklamada, kameraların yardımıyla risk altında olan ülkelerden özellikle de Asya ülkelerinden gelen yolcularda vücut sıcaklığının kontrol edilebileceği, böylece SARS ile kuş gribi hastalıklarının belirtilerinden biri olan ateş seviyesinin saptanabileceği kaydedildi. 
     Açıklamada, bu kameraların SARS'ın yaygın olduğu dönemde Asya ve Kanada'da denendiği belirtildi. 
     
</TEXT>
</DOC>
