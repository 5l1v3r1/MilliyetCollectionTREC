<DOC>
<DOCNO> 297591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sonsiy11.html </URL>
<DATE> 2004/12/14/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Erdoğan'dan Zana'ya ''siyasi suikast'' suçlaması 
</HEADLINE>
<TEXT>

     Başbakan Recep Tayyip Erdoğan, yabancı gazetelere 'Türkiye'deki Kürtler ne istiyor ' başlıklı ilanlar veren eski DEP milletvekillerini 'siyasi suikaste yeltenmek'le suçladı. 
     Meclis'teki AKP grup toplantısında konuşan Başbakan Erdoğan, bitmiş, tedavülden kalkmış bir oyundan kimse yeni roller çıkarmaya çalışmasın... Din ve bölge milliyetçiliği adına yapılan siyasetin son kullanma tarihi geçmiştirö dedi. 
     Türkiye'nin attığı demokratikleşme adımlarıyla tüm dünyanın gündemine yerleştiği bir dönemde, yabancı gazetelere ilan verilmesini 'sabotaj'a benzeten Başbakan Erdoğan, "bu suretle kendilerine iş arayabilirler... Ancak yel kayadan ne koparabilirse, onların hisselerine düşecek olan da o kadardır" dedi. 
     Erdoğan, yabancı gazetelere Kürtler adına ilan verilmesinin 'siyasi suikaste yeltenmek' olduğunu ifade etti ve "kendi siyasi konforları adına huzur bozmak isteyenler iyi bilmedir ki, etle tırnak birbirinden ayrılmaz" diye konuştu. 
     Bu tür yakşımların 'siyasi kanserojen madde taşığını' söyleyen Erdoğan, "bize düşen bu büyük ülkenin bütünlüğünü gözden kaçırlmadan yol devam etmektir. AB'den de doğru bir karar bekliyoruz ve biliyoruz ki çıkacak karar ne olursa olsun kazanan Türkiye olacaktır" sözleriyle AB'ye mesaj vermeyi de ihmal etmedi. 
     
     Türkiye'deki Kürtler ne istiyor ’ ilanı 

     Eski DEP milletvekili Leyla Zana, Hatip Dicle, Orhan Doğan, Selim Sadak ve arkadaşları Herald Tribune ve Le Monde gibi gazetelere yarım sayfalık 'Türkiye'deki Kürtler ne istiyor ’ başlığıyla ilan vermiş, ilan Türkiye’de tepkiyle karşılanmıştı. 
     İlanda "Türkiye, İspanya'nın Bask ve Katalan, Belçika'nın Valonlar bölgeleri için tanınan ve Ankara'nın Kıbrıslı Türkler için de istediği hakların tümünü Kürtlere tanımalıdır" ifadesi kullanılmış ve bu taleplerin Türkiye’nin AB'ye üyelik sürecinde temel kriterler olarak benimsenmesi çağrısı yapılmıştı. 
     İlanda ayrıca, 'Türkiye’deki Kürtler’in 20’inci yüzyıl boyunca adaletsizlik içinde yaşadığı, bu süreçte durumun değişebileceği yönünde umut doğduğu' belirtilmişti. 

     
</TEXT>
</DOC>
