<DOC>
<DOCNO> 295901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sonsiy06.html </URL>
<DATE> 2004/12/08/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Erdoğan altı haftadır Edelman'a randevu vermiyor 
</HEADLINE>
<TEXT>

     ANKA 

Başbakan Tayyip Erdoğan, ABD Büyükelçisi Eric Edelman'a 6 haftadır randevu vermiyor. 
     Bir ABD yetkilisi, Edelman'ın randevu talebinin karşılanmadığını doğrularken, randevunun altı hafta önce talep edildiğini belirtti. 
     Edelman'ın neden Erdoğan'dan randevu talep ettiğini anlatan yetkili, "Büyükelçi, bir süre Başbakan'la görüşmedi. 
     Bir takım konular vardır. Özel bir konu yoktur" diye konuştu. 
     Türkiye ile ABD arasındaki ilişkilerde son dönemde Irak nedeniyle sıkıntı yaşanıyor. Ankara ve İstanbul'da sık sık ABD karşıtı gösteriler yapılırken Felluce konusunda Ankara'dan yapılan eleştiler Amerika'yı rahatsız etti. 
     Bu arada, ABD Büyükelçiliği'nde düzenlenen bir resepsiyona Fener Rum Patriği'nin "ekümenik" sıfatıyla davet edilmesine tepki olarak Başbakanlığın bürokratlardan resepsiyona katılmamalarını istemesi de ilişkilerde sıkıntı yarattı. 

     
</TEXT>
</DOC>
