<DOC>
<DOCNO> 265429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/yazar/asik.html </URL>
<DATE> 2004/08/22/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
"Karım metresim" 
</HEADLINE>
<TEXT>


İngiltere'de yaşayan işadamı Özgür Çirli'nin başına gelen, yeryüzünde ancak bir Türk vatandaşının başına gelebilir... Hik yesi... Özgür Çirli 8 yıl önce Londra'da semt belediyesinde bir İspanyol hanımla evleniyor... 3 yıl sonra boşanıyor... Daha sonra bir İngiliz hanımla evleniyor... Çocuğu oluyor... Eşi ve çocuğunu nüfusa kaydettirmek istiyor 
- Mümkün değil, diyor Türk makamları, siz bir İspanyolla evlisiniz... 
- Olur mu, İspanyol hanımla evlendim, boşandım sonra İngiliz hanımla evlendim... Hepsi İngiliz kayıtlarında var... 
- Böyle boşanamazsınız, diyor bizimkiler, boşanabilmeniz için İspanyol eşinizle birlikte Türkiye'ye gelip mahkemede boşanmanız gerekir... 
- Yahu mümkün mü, kadını 5 yıldır görmüyorum, şimdi bulsam bile benimle hiçbir ilişiği kalmamış kadın Türkiye'ye gelir mi 
- Valla bilemeyiz, kanun böyle... 
Peki Özgür Çirli'nin evliliği Türkiye'de nasıl kayıtlara geçmiş... 
Çirli bunu tam bilmiyor... Kendisi başvuruda bulunmamış 
- Askerlik tecili için Elçiliğe başvurmuştum. O zaman evlilik k ğıdını görmeleri gerekmişti. Demek o sırada bir işgüzarlık yapıp evliliği tescil ettiler... 
Peki şimdi ne olacak Çirli diyor ki 
- Ne olacağı belli. Şimdiki karım dünyanın her yanında benim karım ama Türkiye'de metresim. Çocuğum da gayri meşru. Ömür boyu böyle kalacak. 

Tükenmek üzere 
şu kısacık an 
Yakında yok olacak 
Ve ister altından yapılmış 
İsterse acıyla 
yüklü olsun 
bir kez daha aynı kılıkla 
karşına çıkmayacak 
G.Brooks 

Şeytan üçgeninde son durum Alaattin Çakıcı ile ilgili mahkeme kararını Çakıcı aleyhine bozan Yargıtay 1. Ceza Dairesi Başkanı Sadık Mollamahmutoğlu, dün Star'a şu çarpıcı açıklamayı yapmıştı 
- Çakıcı'yı kaçıranlar, kaçmasına vesile olanlar pasaport çıkartanlar unutuldu... Çakıcı'nın idam fermanını biz imzaladık. Ne gariptir ki suçlanan biz olduk... 
Dün Star Ekstra'da Yargıtay Başkanı Eraslan Özkaya'nın kendisine yönelik son suçlamalara ilişkin açıklamaları vardı. Kendisiyle ilgili hik yeyi bir kez daha anlatıyordu. 
MİT Dış Operasyonlar Daire Başkanı Kaşif Kozinoğlu kendisiyle görüşmeye geliyor... "Resmen geldim, müsteşarımın haberi var", diyor. Çakıcı'nın dışarı gitmesini istemiyorlar, cezaevine girmesini de istemiyorlar. Davanın uzamasını istiyorlar. Özkaya bu konuda etkisinin olamayacağını söylüyor. 
O arada zaten karar çıkmış, mahkeme kararı Çakıcı aleyhine bozulmuştur. 15 - 20 gün içinde karar yazılıyor. Yargıtay Başkanı'nın bu süreçlere müdahalesi olsa bu suç... Ama böyle bir şey hiç olmuyor. 
Konuyu yakından izleyen Sedat Ergin, Hürriyet'te Özkaya'nın tek kusurunun Müteahhit Şen'i bilgilendirmek olabileceğini yazıyor... 
Bu kayıtlar Milliyet'te yayımlandı.. Şöyle 
- Başkanım karar nasıl 
- Çıkmış ama istediğiniz gibi değil 
- Ne aşamada 
- Postaya verilmiş veya verilmek üzere... 
Bunlar ne gizli bilgi, ne Çakıcı'nın kaçmasına yardım niteliği taşıyor. 
Efendim Yargıtay Başkanı neden bu bilgileri müteahhide verdi... 
Eh bu sorgulanabilir. Ama unutmayalım, müteahhit MİT'in elçiliğini üstlenmiş. Adeta MİT adına bilgi alıyor... İstediği bilginin de gizliliği yok. 
Özkaya hakkında akçalı kazanımlar elde ettiği konusunda çok dedikodu var ama hiç kanıt yok. 45 yıldır çalışan ve yargının en üst kademesine tırmanmış bir yargıç ala ala 25 bin dolarlık bir kooperatif evi alıyor... Rüşvete meyli olsa sonuç bu mu olurdu 45 yıl kendine toz kondurmamış bir yargıç, görevinin bitimine iki ay kala Çakıcı'dan rüşvet olarak üç kuruşluk inşaat malzemesi mi alır Bu karmaşık olayı sağduyuyu elden bırakmadan izlemeliyiz... 

Okulda sınıfınızı borçlu geçebilirsiniz ama büyüyünce bakkalın, kasabın önünden borçlu zor geçersiniz 
Akif Kökçe 

Niye silahsız ABD Başkanı Bush'un Ulusal Güvenlik Danışmanı Condoleezza Rice, PKK'yı terör örgütü olarak kabul ettiklerini açıkladıktan sonra şöyle devam etmiş 
"PKK ile silahsız mücadele ediyoruz." 
İzmitli dostumuz Oralp Basım da bu hanımefendiye diyor ki 
"Terör örgütüyle silahsız mücadele mümkünse o zaman terörist dediğiniz Iraklı direnişçilere niye bombalar yağdırıyorsunuz ki Sıkıysa onlarla da silahsız mücadele edin de görelim." 

Her ne hikmetse, Amerikalılar Irak petrolünü ele geçirdikten sonra dünya petrol fiyatları anormal ölçüde yükselmeye başladı... 
Haldun Ertem 



</TEXT>
</DOC>
