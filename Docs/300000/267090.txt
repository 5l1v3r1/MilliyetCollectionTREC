<DOC>
<DOCNO> 267090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/yasam/yas14.html </URL>
<DATE> 2004/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



KONYA 

Tüp patladı 
Selçuklu Ankara Caddesi'ndeki Şenay Restoran'da, dün çalışanlarından birinin çakmağını yakmasıyla şiddetli bir patlama oldu. Meliha Mazlum 51 , Fatma Yıldız 25 , Mehmet Mumcu 19 , Şerife Uygar 25 , Necip Yar 25 ve Yunus Gencay'ın 15 yaralandığı patlamada, ortalık savaş alanına döndü. Çevre işyerlerinin de camları kırıldı. Durumları ağır olan Mazlum, Yıldız, Mumcu ve Uygar, Selçuk Üniversitesi Meram Tıp Fakültesi Hastanesi'ne kaldırıldı. n DHA 

İZMİT 

Çifte infaz 
Kocaeli Topçular Mahallesi'nde, dün kapısı açık halde terkedilmiş otomobili gören vatandaşlar, araçta iki kişinin cesedini buldu. Olay yerine gelen polis, cesetlerin 791 numaralı ganyan bayii Şenol Dursun 35 ve tabelacı Altuğ Güneysu'ya 35 ait olduğunu belirledi. Cinayetin saat 03.00 sıralarında işlendiği anlaşıldı. İki kişinin de enselerinden vurularak öldürülmesi, alacak ya da mafya hesaplaşmasını akla getirdi. n ORHAN UZUN 

KARS 

Dirildi, öldü 
Susuz İlçesi Harmanlı Köyü'nde 'öldü' denilerek mezarı kazılan, ancak imam tarafından yıkanırken öksüren Hüseyin Çivrik 70 , diri diri toprağa gömülmekten kurtuldu. Ancak Kars Devlet Hastanesi'ne kaldırılan Çivrik, beyin damarı tıkalı olduğu için yaklaşık 3 saat sonra gerçekten öldü. Muhtar Nurettin Günana, "Nefes almıyordu. Öksürünce, çok korktuk" dedi. n DHA 

ANKARA 

Kamyonet yayaya çarptı 
Ankara - İstanbul yolundaki Endi Market önünde meydana gelen trafik kazasında 2 kişi öldü, 4 kişi yaralandı. Afer Uysal yönetimindeki kamyonet, yolun karşısına geçmeye çalışan Fatma, Ali, Kamil Duman ve Mehmet Aksu ile kimliği belirlenemeyen 2 kişiye çarptı. Kazada yaralanan Fatma, Ali, Kamil Duman ve Mehmet Aksu, Etimesgut Devlet Hastanesi'nde tedavi altına alınırken, kimlikleri belirlenemeyen 2 kişi olay yerinde öldü. Sürücü Uysal, gözaltına alındı. n ANKARA Milliyet 

AMERİKA BİRLEŞİK DEVLETLERİ 

'Çıplak dolaşabilirsiniz' kararı 
DIŞ HABERLER SERVİSİ 
ABD'de bir mahkeme, kamuya açık yerlerde iç çamaşırıyla ya da çıplak dolaşmanın edepsizlik olmadığına karar verdi. Massachusetts eyaletindeki mahkeme, hayvan hakları savunucularının, geçen mart ayında Harvard Üniversitesi yakınında kürke karşı iç çamaşırlarıyla yaptıkları protesto gösterisinin "edepsizlik" olmadığını kararlaştırdı. Kararla 6 protestocu hakkındaki "edepsizlik" ve "sük nu bozma" suçlamaları kalkmış oldu. 

KANADA 

Tatilde sanılırken mumyası bulundu 
Kanada'da komşularının seyahat ettiğini sandığı kişinin mumyalanmış cesedi, öldükten 2 yıl sonra yatağında bulundu. Winnipeg polisi, Jim Sulkers'in 52 cesedinin, bir akrabasının polisi aramasıyla evinde bulunduğunu açıkladı. Faturaları ve kirası otomatik ödenen Sulkers'ın evinin, temiz olduğu, üstü örtülü bulunan cesedin mumyalandığı kaydedildi. Eceliyle ölen Sulkers'ın evinde 21 Kasım 2002 tarihli bir gazetenin bulunduğu belirtildi. Fransa'nın batısındaki Chatellerault kentinde de, yatağa uzanmış halde ölen bir kişinin iskeleti bulundu. Kasım 2002'de 57 yaşında öldüğü sanılan kişinin yalnız yaşadığı ve işsiz olduğu kaydedildi. 

AMERİKA BİRLEŞİK DEVLETLERİ 

Otomobil alana ikincisi bedava 
ABD'nin New Jersey eyaletinde bir otomobil galerisi, ilginç kampanya başlattı. Totowa şehrindeki galeri, 2004 ya da 2005 model Nissan marka bir otomobil alana, 2003 model Nissan Sentra'yı hediye ediyor. Kampanyaya yoğun ilgi olduğunu açıklayan galeri yetkilileri, fiyatı 19 bin - 45 bin dolar yaklaşık 29 milyar - 68 milyar lira olan yeni bir Nissan alana fiyatı 11 bin dolara kadar çıkan ikinci el otomobilleri ücretsiz veriyor. 

İNGİLTERE 

'Modern sanatı' çöpe attı 
DIŞ HABERLER SERVİSİ 
İngiltere'nin başkenti Londra'daki Tate Modern sanat galerisinde bir eser temizlikçi kadının azizliğine uğradı. Haziranda meydana gelen olayda, Alman sanatçı Gustav Metzger'in "Kendini Yok Eden Sanatın İlk Gösteriminin Yeniden Canlandırılması" isimli modern sanat eserini çöp zanneden temizlikçi kadın, eseri çöpe attı. Eski gazeteler, mukavva ve k ğıt parçalarıyla dolu şeffaf çöp torbasından oluşan sanat eserini ertesi gün hasarlı olarak çöpten kurtardı. Müze yetkilileri, eserin yeni bir kazaya kurban gitmemesi için geceleri üzerinin örtüldüğünü açıkladı. 

AMERİKA BİRLEŞİK DEVLETLERİ 

Akşamcılar 'alkol kokluyor' 
DIŞ HABERLER SERVİSİ 
ABD'li bir çift, gittikleri barda AWOL Alcohol without Liquid adı verilen cihazdan aldıkları "sıvı olmayan alkol"lerini soluyor. Amerikalı Spirit Partnes adlı firma tarafından üretilen cihaz, viski, votka benzeri alkollü ya da alkolsüz içeceklerin buharı nargile ağızlığına benzer bir ağızlıkla sunuyor. Alkolün vücuda solunum yoluyla girmesi nedeniyle beyne daha çabuk etki etmesini sağlayan cihaz, karışımında bulunan saf oksijen nedeniyle de alkol tüketiminin ardından ertesi gün ortaya çıkan baş ağrılarını engelliyor. Firma yetkilileri, buharlaştırılan alkolün, sıvı alkole göre daha az kalori içerdiğini vurgulayarak, AWOL'un alkol tüketmek isteyip de kilo almak istemeyenler için bulunmaz bir fırsat olduğunu söylüyor. 

BOSNA HERSEK 

Koca köprüyü 'çaldılar' 
DIŞ HABERLER SERVİSİ 
Mostar yakınlarında bulunan 13 metrelik tarihi bir köprü çalındı. 150 yıl önce Avusturya - Macaristan İmparatorluğu döneminde yapılan metal köprü, 7 hırsız tarafından günlerce süren çalışmalarla söküldü. Hırsızlar, tamamını söktükleri köprünün parçalarını 170 dolara 255 milyon lira hurda olarak sattı. Köprünün ücra bir dağlık bölgede bulunduğu, ancak köylülerin köprü parçalarını kamyonetlere yükleyen hırsızları görerek polisi uyardıkları belirtildi. Çingene oldukları belirlenen hırsızlar gözaltına alındı. 


</TEXT>
</DOC>
