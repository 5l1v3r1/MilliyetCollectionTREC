<DOC>
<DOCNO> 268942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/spor/spo15.html </URL>
<DATE> 2004/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Ateş hattı 

AVRUPA Bayanlar Voleybol Şampiyonlar Ligi kuralarında ekiplerimize güçlü takımlar düştü. Şampiyon Vakıfbank Güneş Sigorta, A Grubu'nda Foppapedretti Bergamo İtalya , Hotel Contur Las Palmas İspanya , Stal Bielsko Biala Polonya ve Uralocka Rusya ile eşleşti. Türkiye ikincisi Beşiktaş ise B Grubu'nda Novara İtalya , Tenerife İspanya , Calisia Winiary Polonya , Azerrail Azerbaycan ve Crvena Zvezda Sırbistan ile oynayacak. 

Atletizmde iki rekor 

BELÇİKA'DA yapılan Golden League'de yarışlarında iki dünya rekoru kırıldı. Erkekler 3 bin metre engellide, Kenya asıllı Katarlı atlet Saif Saaeed Shaheen 7.53.63'le, bayanlar sırıkla yüksek atlamada ise Rus Yelena Isinbayeva 4.92'yle dünya rekoruna ulaştı. 

Ünlü yağmuru 

AKBANK Private Banking TED Open Uluslararası Tenis Turnuvası, bu yıl 6 - 12 Eylül'de dünyaca ünlü raketlerin katılımıyla yapılacak. Geçen sene "challenger" kategorisinde dünya birincisi seçilen TED Open'a bu kez Robin Soderling, Karol Beck, Jan Henrych, Marc Rosset, Jerome Golmar, Vladimir Voltchkov ve Alex Bogdanoviç gibi üst düzey tenisçiler renk katacak. Türkiye şampiyonu Barış Ergün de turnuvada raket sallayacak. 

Solberg zirvede 

DÜNYA Ralli Şampiyonası'na bu yıl dahil olan Japonya Rallisi'nde heyecan dün başladı. Geçen ay Almanya'daki yarış sırasında geçirdiği kazanın ardından Japonya'da iyi bir başlangıç yapan Subaru pilotu Petter Solberg, ilk 9 etap sonunda zirveye oturdu. Norveçli sürücüyü, Citroen'den Sebastien Loeb ve Peugeot'dan Marcus Gronholm yakından takip ediyor. 

2. Lig'de bugün 

16.00 V. Manisa - B. Belediye 
16.00 T. Telekom - Y. Yozgat 
16.00 Karagümrük - Ç. Dardanel 
18.00 Antalya - Bursa 
16.00 Göztepe - İzmir 
16.00 ASAŞ - Kırıkkale 


</TEXT>
</DOC>
