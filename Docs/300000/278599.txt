<DOC>
<DOCNO> 278599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/siyaset/asiy.html </URL>
<DATE> 2004/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Rapor herkes için 
</HEADLINE>
<TEXT>


İlerleme Raporu'nda, TCK'daki bazı yasaklar ve cezalar eleştirildi. Çingenelere ayrımcılık yapıldığı, Süryanilerin okul açması gerektiği, yargının maaşlarının az olduğu belirtildi 

UTKU ÇAKIRÖZER, BARKIN ŞIK Ankara 


AB İlerleme Raporu'nun siyasi kriterler bölümünde ilginç saptamalar yer aldı. Cumhurbaşkanı Ahmet Necdet Sezer'in inceleme süresi pazartesi akşamı bitecek yeni TCK'nın 305. maddesiyle ilgili uyarı dikkati çekerken, yargıçlardan Çingenelere kadar toplumun hemen tüm kesimleri raporda yer aldı. 
Raporda TCK ile ilgili 3 öneri şöyle 
1 "Ermeni soykırımı tanınsın", "Kıbrıs'tan asker çekilsin" gibi temel ulusal çıkarlara aykırı faaliyetler yürütme maksadıyla, yabancı kişilerden doğrudan veya dolaylı yardım sağlayanlara 3 - 10 yıl hapis cezası öngören 305. madde eleştirildi. Maddenin gerekçesinde verilen örneklerin AİHM tarafından kabul edilebilir olmadığı kaydedildi. 
2 Din adamlarının devleti eleştirmesine getirilen yasağın TCK'da yer almasının AB normlarına aykırı olduğuna işaret edildi. 
3 Yurttaşları askerlik hizmetinden soğutanlara verilecek cezaların artırılması eleştirildi. 
Rapordaki diğer başlıklar ise şöyle sıralandı 
Savcı ve yargıçların maaşlarında yüzde 10 - 27 iyileştirme yapıldığının hatırlatıldığı raporda "maaşlar h l az" denildi.Bek ret testi için mahkeme kararı aranmasıyla ilgili düzenleme olumlu testin yapılacağı kadının rızasının aranmaması olumsuz unsur.Kadınlara yönelik ayrımcılığın sürdüğü belirtilen raporda, ders kitaplarında ayrımcılığı körükleyen "kadın imajı"na yer verilmesi eleştirildi. 

Süryanilere okul talebi 
Lozan Anlaşması'nda azınlık olarak yer almayan Süryanilere, azınlıklara tanınan hakların getirilmesi ve kendi okullarını açması gerektiği kaydedildi.Türkiye'nin yasal mevzuatında değişikliğe gitmediği ve Çingeneleri göçmen kabul etmediğine yer verildi. Çingenelerin toplumdan dışlandığı ve konut edinme konusunda sorunlar yaşadığı belirtildi. 

Meclis'te pantolon 
Devlet memurlarına yönelik yapılan düzenlemelerde kadın memurların pantolon giymesine izin verilirken, Meclis çatısı altında bu düzenlemeye geçilmemesi eleştirildi. Meclis tüzüğünün söz konusu düzenlemeye uyarlanmaması da "eksikler" arasında yer aldı. 


</TEXT>
</DOC>
