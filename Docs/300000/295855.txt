<DOC>
<DOCNO> 295855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/soneko14.html </URL>
<DATE> 2004/12/08/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Sanayi üretimi Ekim'de yüzde 1.5 oranında arttı... 
</HEADLINE>
<TEXT>

     Sanayi üretimi bu yılın Ekim ayında, geçen yılın aynı ayına kıyasla yüzde 1.5 oranında arttı. 
     DİE, 1997 bazlı Ekim ayı aylık sanayi üretim endeksi sonuçlarını açıkladı. 
     Buna göre 2004 yılının Ekim ayında sanayi üretimindeki artış, madencilik sektöründe yüzde 7, elektrik, gaz ve su sektöründe yüzde 4.7 olurken, imalat sanayiinde yüzde 0.9'da kaldı. 
     Sanayi üretiminde artış 2003 yılı Ekim ayında yüzde 10.9, on ayında ise yüzde 7.9 olmuştu. 
     2004 yılı Ekim ayında üretim, madencilik sektöründe yüzde 7, elektrik, gaz ve su sektöründe yüzde 4.7, imalat sanayi sektöründe ise yüzde 0.9 oranında arttı. 
     Geçen yılın aynı ayında üretim artışı imalat sanayi sektöründe yüzde 11.3, elektrik, gaz ve su sektöründe yüzde 10.8, madencilik sektöründe de yüzde 3.9 oranında gerçekleşmişti. 
     
     ON AYLIK ORTALAMA 

     Bu arada sanayi üretimi, 2004 yılının Ocak-Ekim aylarını kapsayan on ayında ise yüzde 10.5 oranında arttı. Geçen yılın aynı döneminde sanayi üretimindeki artış yüzde 7.9 olmuştu. 
     2004 yılının on ayında üretimde, imalat sanayiinde yüzde 11.2, elektrik, gaz ve su sektöründe yüzde 7, madencilik sektöründe yüzde 2.8 oranında bir artış görüldü. 
     2003 yılının aynı döneminde üretim elektrik, gaz ve su sektöründe yüzde 8.7, imalat sanayiinde yüzde 8.4 artarken, madencilik sektöründe yüzde 5.3 oranında azalış olmuştu. 
     
     İKTİSADİ FAALİYET KOLLARINA GÖRE 

     İktisadi faaliyet kollarına göre, imalat sanayinde Ekim ayında en yüksek üretim artışı, yüzde 182.2 ile büro, muhasebe bilgi işlem makinaları imalatında görüldü. 
     Üretim artışları, ağaç ve mantar ürünleri imalatında yüzde 45.6, basım yayım imalatında yüzde 14.8, radyo, tv haberleşme cihazları imalatında yüzde 14.5, metalik olmayan diğer mineral maddeleri imalatında yüzde 9.5, kimyasal madde ürünleri imalatında yüzde 7.9, taşıt araçları ve karoseri imalatında yüzde 6.9 olarak gerçekleşti. 
     Aynı dönemde tıbbi, hıssas ve optik aletler, saat imalatı ile ana metal sanayiinde yüzde 6.6, giyim eşyası imalatı yüzde 3.3, kağıt ve kağıt ürünleri imalatı yüzde 1.9 oranlarında yükseldi. 
     Ekim ayında diğer ulaşım araçları imalatı yüzde 38.1, tütün ürünleri imalatı yüzde 14, derinin işlenmesi, bavul, çanta..vs imalatı yüzde 8.9, kok kömürü, rafine edilmiş petrol ürünleri imalatı yüzde 8.6, gıda ürünleri ve içecek imalatı yüzde 7.2, metal eşya sanayi imalatı yüzde 6.4, mobilya imalatı, b.y.s. diğer imalat yüzde 5, tekstil ürünleri imalatı yüzde 2.9, b.y.s. elektrikli mikane cihazları imalatı yüzde 1.5, b.y.s. makine ve teçhizat imalatı yüzde 1.1, plastik kauçuk ürünleri imilatı yüzde 0.8 oranlarında azaldı. 
     İktisadi faaliyet kollarına göre, imalat sanayinin 2004 yılının Ocak-Ekim ayları ortalaması bazında en yüksek üretim artışı yüzde 229.7 ile büro, muhasebe bilgi işlem makinaları imalatı, yüzde 60 ile taşıt araçları ve karoseri imilatı, yüzde 39.6 ile radyo, tv haberleşme cihazları imalatı, yüzde 25.6 ile basım ve yayım imalatı, yüzde 25.4 ile mobilya imalatı, b.y.s. diğer imalat, yüzde 22.8 ile b.y.s. makine ve teçhizat imalatında görüldü. 
     Aynı dönemde, tütün ürünleri imalatı yüzde 5.8, kok kömürü, rafine edilmiş petrol ürünleri imalatı yüzde 4.5, tütün ürünleri imalatı da yüzde 0.9 oranlarında azaldı. 
     
</TEXT>
</DOC>
