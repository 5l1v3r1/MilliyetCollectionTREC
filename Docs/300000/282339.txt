<DOC>
<DOCNO> 282339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/guncel/gun08.html </URL>
<DATE> 2004/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrencinin 'af' umudu söndü 
</HEADLINE>
<TEXT>


ÖNDER YILMAZ Ankara 

AKP ile CHP'nin "İlk girişimi onlar yapsın" diyerek birbirlerine bıraktıkları "öğrenci affı" için, ilk umut ışığı doğmadan söndü. 
AKP'li Milletvekili Ali Aydınlıoğlu, "CHP destekliyor" diyerek AKP Grubu'na verdiği af teklifine CHP, "Asılsız. Biz affın altında kalmayız" dedi. Aydınlıoğlu, af teklifi konusunda "Sayın Başbakan'ın bilgileri dahilinde, grup başkan vekilleri ile görüşüp bir af teklifi hazırladık ve parti grubuna sunduk" diye konuştu. 
Milli Eğitim Komisyonu üyesi CHP Yalova Milletvekili Muharrem İnce ise, henüz kendilerine iletilmiş bir öneri olmadığını savunarak, "AKP topu taca atıyor. Şimdi ortak teklif verdirip genel kurulda önergelerle türban dahil istedikleri düzenlemeleri yapabilecekler. Biz bu affın altında kalmayız" şeklinde konuştu. 


</TEXT>
</DOC>
