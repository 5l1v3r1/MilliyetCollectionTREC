<DOC>
<DOCNO> 292249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/spor/spo03.html </URL>
<DATE> 2004/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hagi'den geri adım 
</HEADLINE>
<TEXT>


Galatasaray'ın hocası, Malatya maçının ardından revizyon tartışmalarına yol açan sözlerine açıklık getirdi, "Yaptığım açıklama, oyuncularımın daha iyi performans sergilemelerini sağlamak içindi" dedi 


'Yönetimle görüşmedim' 
SARI - Kırmızılılar'ın teknik patronu Gheorghe Hagi, takım içinde operasyon yapılmasının söz konusu olmadığını tekrarladı. Rumen teknik adam, "'Bu tür yazılar oyuncular üzerinde çok büyük baskı yaratıyor. Yönetimle, bazı futbolcuların kadro dışı bırakılması gibi konularda kesinlikle bir görüşme yapmadım. Dünkü önceki gün toplantı da, takımın nasıl daha iyi duruma getirebileceği konusundaydı. Sizden tek isteğim abartılı haberlerin yapılmaması" diye konuştu. 

'Kimse alınmasın' 
HAGİ, Malatyaspor maçından sonra yaptığı açıklamaların hatırlatılması üzerine şunları söyledi "Bunlar, kötü geçmiş bir maçla ilgili normal sözlerdir. Son iki maçta iyi oynayamadık. Ben de futbolcuydum, bunlar doğal. Yaptığım açıklama, oyuncularımın daha iyi performans sergilemelerini sağlamak içindi. Gördüğümü söylerim. Kimsenin de alınmasını istemiyorum. Takımın başına geldiğimden beri oyuncularımı korudum. Çünkü benim alacağım sonuçlar onlara bağlı". 

Hedef 3 puan 
ANKARAGÜCÜ maçının oldukça zorlu geçeceğini kaydeden Gheorghe Hagi, olumsuz hava şartlarından çekindiğini söyledi. Galatasaray'ın hocası, "Ne kadar zorlu bir deplasman maçı olacağını biliyoruz. Rakibimizin puanları az ve çok mücadele edecekler. Hava şartları oyunu etkileyebilir. Biz 3 puanla dönmek istiyoruz. Hedefimiz bu. İlk yarıyı istediğimiz yerde bitirebilmek için bundan sonraki tüm maçlarımızı kazanmak istiyoruz" değerlendirmesini yaptı. 

Birlik gösterisi 

22 oyuncu kadroda 
GALATASARAY, dün yaptığı çalışma ile Ankaragücü maçının hazırlıklarını tamamladı ve akşam üzeri Başkent'e uçtu. Teknik Direktör Hagi, sakatlıkları nedeniyle bugün oynayamayacak olan Hasan ve Baliç'in dışında kalan 22 futbolcuyu da kafileye dahil ederek, birlik mesajı verdi. 

Gürsoy iddialı 
GENÇ teknik adam, "Son dönemde milli maçlardan dolayı çok az bir arada olduk. Tüm kadronun birlik ve beraberlik içinde olması gereken bir dönem" dedi. İkinci Başkan ve Futbol Şube Sorumlusu Ergun Gürsoy, "Ankara'ya kazanmaya gidiyoruz. Üç puan bizim olacak" diye konuştu. 

Umut'tan gol sözü 

İLHAN GÜLER 

LİGDE 12 haftalık gol suskunluğuna Diyarbakırspor maçında son veren Ankaragücü'nün genç santrforu Umut, Galatasaray'a da gözdağı verdi. Deplasmanda aldıkları üç puanla üzerlerinden büyük bir yük kalktığını belirten Umut, "Çıkışımızı Galatasaray önünde de sürdürmek istiyoruz. Hedefimiz 3 puan. Bu hafta da gol atmak istiyorum. Bunu da başaracağıma inanıyorum" diye konuştu. 

A.GÜCÜ-G.SARAY 

Kadrolar 
ANKARAGÜCÜ 
Zafer 
Ayhan 
H. Kutlu 
Baidoo 
A. Dursun 
Guel 
Evren 
Özgür 
Xavier 
Umut 
Birol 

GALATASARAY 
Mondragon 
Cihan 
Tomas 
Song 
H. Ünsal 
Orhan Ak 
Sabri 
Volkan 
Saidou 
Ergün 
Necati 
H. Şükür 

STAT 19 Mayıs, SAAT 20.00, HAKEM İsmet Arzuman, 
TV Lig TV, SAKATLAR Faruk Namdar, Emre A.Gücü , Baliç, Hasan Şaş G.Saray 

İstatistik 

TOPLAM O G B M A Y 78 47 17 14 149 67 
En farklı galibiyeti 8-0 d 1992-1993 
En farklı yenilgisi 2-4 1963-1964 
En gollü maçları 8-0 d 1992-1993 
Son galibiyeti 2-1 2003-2004 
Son yenilgisi 0-1 d 2003-2004 
Son beraberliği 2-2 d 1998-1999 
NOT Tablo Galatasaray'a göre hazırlanmıştır. 


</TEXT>
</DOC>
