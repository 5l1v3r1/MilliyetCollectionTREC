<DOC>
<DOCNO> 258346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sontur46.html </URL>
<DATE> 2004/07/26/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Gümrükte arama yapılacak otomobilini yaktı... 
</HEADLINE>
<TEXT>

     Hatay'ın Reyhanlı İlçesi'ndeki Cilvegözü Gümrük Kapısı'nda, bir kişi, arama yapılmak üzere alana çekilen otomobilini, benzin dökerek yaktı. 
     Jandarma yetkililerinden alınan bilgiye göre, T.A. 40 yönetimindeki 31 DH 025 plakalı otomobil, Cilvegözü Sınır Kapısı'ndan Türkiye'ye giriş yaptı. 
     Güvenlik ekipleri, şüphe üzerine, muayene peronlarından geçen otomobilde arama yapmak istedi. Gümrük idare binası önüne aracı park eden T.A, yanında bulunan plastik şişedeki benzini otomobilin üzerine dökerek ateşe verdi. 
     Reyhanlı Belediyesi itfaiye ve gümrük ekiplerinin müdahalesi sonucu yangın söndürüldü. Otomobil, tamamen yandı. 
     Yetkililer, T.A. ve yanındaki kadının gözaltına alındığını, soruşturmanın sürdürüldüğünü bildirdiler. 
     
</TEXT>
</DOC>
