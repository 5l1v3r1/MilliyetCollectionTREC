<DOC>
<DOCNO> 295197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sonsiy03.html </URL>
<DATE> 2004/12/06/ </DATE>
<TIME> 02.16 </TIME>
<AUTHOR>  </AUTHOR>
<HEADLINE>
Deniz Baykal, Sarıgül'e destek verenleri eleştirdi... 
</HEADLINE>
<TEXT>

     CHP lideri Deniz Baykal, Mustafa Sarıgül'ü ve Sarıgül'e destek verenleri eleştirdi. 
     Baykal'a göre Sarıgül'ü destekleyenler CHP'nin ilkelerini değiştirmek istiyor. Sarıgül'ü de Truva atına benzeten Baykal "bu planı da başarısız kılacağız " dedi. 
     CHP'nin Kadın Kolları Kurultayı'na katılan Baykal yaptığı konuşmada, bazı çevrelerin CHP'nin üzerinde iki aşamalı plan uygulamaya çalıştıklarını söyledi. 
     Baykal'a göre önce CHP'yi elimine etmek istediler ama başaramadılar. Baykal planın ikinci aşamasında ise isim vermeden Mustafa Sarıgül'ün kullanılmaya çalışıldığını ileri sürdü. 
     
     "Ne kadar bedel ödememiz gerekiyorsa öderiz" 
     CHP'nin dışarıdan siparişle değişmeyeceğini söyleyen Deniz Baykal, "ne kadar bedel ödememiz gerekiyorsa öderiz" dedi. 
     CHP lideri, AKP hükümetini de yolsuzluk yapmakla suçladı. 
     
</TEXT>
</DOC>
