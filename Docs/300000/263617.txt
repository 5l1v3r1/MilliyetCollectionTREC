<DOC>
<DOCNO> 263617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/son/sonspo26.html </URL>
<DATE> 2004/08/15/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Beşiktaş 1 - Gençlerbirliği 1 
</HEADLINE>
<TEXT>

     Birinci Süper Futbol Ligi'nde Beşiktaş ile Gençlerbirliği arasında yapılan maçın ilk yarısı golsüz berabere tamamlandı. 
     Karşılaşmanın ilk yarısında her iki takım da orta alanda iyi organize olamadı. Bunun sonucunda birbirlerine üstünlük kurmayı başaramayan takımlar, gol pozisyonları üretmekte de zorluk çektiler. Orta alan mücadelesi biçiminde geçen bu devre golsüz tamamlandı. 
     Birinci Süper Futbol Ligi'nde Beşiktaş ile Gençlerbirliği arasında yapılan maç, 1-1 beraberlikle tamamlandı. 
     Karşılaşmanın ikinci yarısında oyunun kontrolünü tamamıyla ele geçiren Gençlerbirliği, geliştirdiği ataklarla sık sık Beşiktaş kalesinde etkili oldu. Beşiktaş, nadir gelişen ataklarından birinde Uğur'un kendi kalesine attığı golle 1-0 üstünlüğü yakalamasına karşın özellikle Ahmet Yıldırım'ın kırmızı kartla oyun dışında kalmasından sonra zor anlar yaşadı ve Youla'nın golüne engel olamayarak bu haftayı da 1 puanla kapadı. 
     
     İLK YARİ 

     9. dakikada Ahmet Yıldırım'ın pasıyla sağ taraftan ceza alanına sokulan Carew, korner çizgisi üzerinden vuruşunu yaptı. Top, kaleci Ömer'de kaldı. 
     22. dakikadaki Gençlerbirliği atağında, önce Uğur'un daha sonra da Sedat'ın ceza alanı içinden yaptıkları vuruşlarda, meşin yuvarlak Beşiktaşlı savunma oyuncularından döndü. 
     30. dakikada Okan'ın sağdan ceza alanına ortaladığı topa, Carew kafayı vurdu. Meşin yuvarlak, yandan auta gitti. 
     32. dakikada İbrahim Akın'ın kullandığı serbest vuruşta, top kaleci Ömer'de kaldı. 
     37. dakikada Youla'nın ceza alanı sağ çaprazından sert şutunda, kaleci Murat topu kornere çelmeyi başardı. 
     Karşılaşmanın ilk yarısı golsüz eşitlikle tamamlandı. 
     
     İKİNCİ YARI 

     53. dakikada sol taraftan şık hareketlerle son çizgiye inen Yolua'nın kale alanına ortaladığı topa Boliç'ten önce son anda müdahale etmeyi başaran Ahmet Yıldırım, büyük bir tehlikeyi önledi. 
     55. dakikada soldan savunmanın arkasına sarkan Boliç, topu ceza alanı çizgisi üzerindeki Mustafa Özkan'a çıkardı. Bu futbolcunun şutunda meşin yuvarlak savunmadan döndü. 
     57. dakikada Youla'nın ceza yayı üzerinden vurduğu şutta top, kaleci Murat'ta kaldı. 
     59. dakikada gelişen Gençlerbirliği atağında, topla ceza alanına giren Youla'nın şutunda meşin yuvarlak auta gitti. 
     60. dakikada orta alandan aldığı topla soldan ceza alanına giren Carew'in kale alanına ortaladığı topu Uğur ters bir vuruşla kendi filelerine yolladı 1-0. 
     73. dakikada Boliç'in pasıyla kaleciyle karşı karşıya kalan Youla, yerden bir vuruşla topu kaleci Murat'ın yanından filelere yolladı 1-1. 
     90. dakikada Beşiktaş'ın kazandığı serbest vuruşta Ali Güneş'in ceza alanına ortaladığı topa Carew kafayı vurdu. Meşin yuvarlak, auta gitti ve karşılaşma 1-1 sona erdi. 
     
     KÜNYE 

     

Stat 19 Mayıs      

Hakemler Bülent Demirlek x Erhan Sönmez x Birol Budan x      

Beşiktaş Murat x Ali Güneş x Ronaldo x Ahmet Yıldırım x İbrahim Üzülmez xxx Kaan Dobra x Tayfun x Dk. 61 Serdar x Okan xx Pancu x Dk. 16 İbrahim Akın xx Ahmed Hassan xx Dk. 67 İbrahim Toraman x Carew xx      

Gençlerbirliği Ömer xxx Ümit xxx El Saka xxx Uğur x Dk. 74 Mustafa Gürsel x Ali Tandoğan xx Mehmet Nas xx Skoko xx Mustafa Özkan xx Sedat xx Boliç x Dk. 80 Gtari x Youla xx      

Goller Dakika Uğur kendi kalesine 60 Youla 73      

Sarı Kartlar Dakika Ahmet Yıldırım 44 Ali Güneş Beşiktaş 70 El Saka 31 Mehmet Nas 44 Sedat 70 Mustafa Gürsel 80 Ümit Gençlerbirliği 90      

Kırmızı Kartlar Dakika Ahmet Yıldırım Beşiktaş 65 Mustafa Gürsel Gençlerbirliği 88      
</TEXT>
</DOC>
