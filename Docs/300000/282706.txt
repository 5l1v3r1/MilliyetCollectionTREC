<DOC>
<DOCNO> 282706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/soneko03.html </URL>
<DATE> 2004/10/23/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Wall Street Journal Petrol piyasasını Hazar petrolü rahatlatacak 
</HEADLINE>
<TEXT>

     Bülent Keneş AA 

2005 yılının ilk yarısında BP liderliğindeki bir konsorsiyum tarafından işletilen Bakü-Ceyhan boru hattı ile Hazar Denizi'nden Türkiye'nin Ceyhan limanına petrol pomplanmaya başlanacağını yazan Wall Street Journal, petrolün artan petrol fiyatlarına karşı kısıtlı da olsa bir rahatlama sağlayacağını kaydetti. 
     Batı başkentlerinin 15 yıl süren ve Ortadoğu'nun enerji rezervlerine bağlılığı azaltmayı amaçlayan teknolojik ve diplomatik çabalarının bu hattan petrol pomplanmasıyla neticeleneceğini kaydeden gazete, önceki beklentilerin aksine, Hazar petrollerinin dünya petrol tüketicilerinin Suudi Arabistan ve Körfez bölgesindeki diğer petrol üreticisi ülkelere bağımlılığını azaltmayacağını iddia etti. 
     Hazar bölgesi petrolünün önümüzdeki yıl dünya piyasalarına ulaşacak olmasına rağmen yüksek petrol fiyatlarının düşmesi konusunda kısa vadede çok az etkisi olacağını iddia eden gazete, son 10 yılda Hazar Denizi'nin Azerbaycan bölümünde çok az ilave petrol bulunduğunu kayderek, Hazar Denizi'nin Kazakistan bölümündeki Kaşagan petrol yataklarından çıkarılan petrolün bile Ortadoğu petrollerine olan bağımlılığı ortadan kaldırmayacağını yazdı. 
     Hazar bölgesinin petrol rezervlerinin 20 milyar ila 35 milyar varil arasında olduğunu ileri süren Washington'daki Stratejik ve Uluslararası Etüdler Merkezi'nden CSIS Robert Ebel'in Hazar petrollerinin Körfez petrollerinin yerini alacak bir petrol kaynağı olmadığına dair görüşlerine yer veren gazete, Hazar petrol üretiminin 2015 yılında iki katına çıkarak günde yaklaşık 2 milyon varile ulaşacağını yazdı. 
     Bu miktarın, OPEC'in bugün 30 milyon varil olan günlük üreritimini aynı dönemde çıkaracağı 45 milyon varillik üretimin içindeki oranına dikkat çeken Wall Street Journal, 1990'larda bağımsızlığını yeni ilan eden bu bölgedeki ülkelerin yöneticilerinin Texas ve Kuveyt'ten daha fazla petrola sahip oldukları şeklindeki ifadelerinin yabancı yatırımcıları çekmek için ortaya atılmış abartılı tahminler olduğunu kaydetti. 
     Kuveyt'in 96 milyar varillik rezervi ile Türkmenistan ve Özbekistan'ın petrolleri de dahil olmak üzere tüm Hazar bölgesinin sahip olduğundan üç kat daha fazla petrol rezervine sahip olduğunu yazan gazete, buna rağmen günde 2,16 milyon varile ulaşacak petrol sevkiyatı ile dünya talebinin yüzde 2,5'unu karşılayacak olan Hazar petrollerinin petrol fiyatlarının tırmandığı bir dönemde ciddi bir rahatlama sağlayacağını ifade etti. 
     İtalyan ENI firmasının liderliğindeki bir konsorsiyumun Hazar'ın kuzeyinde Kazakistan'a bağlı Kaşagan bölgesinde son 40 yılda bulunmuş en büyük petrol yataklarını keşfettiğini de kaydeden Wall Street Journal, bu bölgede 13 milyar varillik bir petrol rezervinin bulunduğunun tahmin edildiğini kaydetti. Buna rağmen, Kaşagan'a eşdeğer nitelikte birkaç petrol kaynağının daha bulunamaması durumunda Hazar petrollerinin Irak ve İran gibi Körfez ülkelerinin büyük petrol rezervleri ile mukayese edilemeyeceğini ileri sürdü. 
     Bugün Hazar bölgesinden günde 150 bin varil olan günlük petrol sevkiyatının gelecek yıl devreye girecek yeni petrol boru hattı ile birlikte 300 bin varile çıkacak olmasına rağmen bunun 82 milyon varillik günlük petrol talebi olan dünya piyaslarında çok büyük bir ihtayacı karşılamayacağını iddia eden gazete, ancak bu petrolün günlük sevkiyatın 1 milyon varile ulaşacağı 2008 yılından sonra daha büyük bir rahatlama sağlayacağını ifade etti. 
     1700 km uzunluğundaki Bakü-Ceyhan boru hattına önümüzdeki yılın başlarında petrol pompalanmaya başlanacağını yazan gazete, petrol boru hattının dolması için 10 milyon varil petrolün pompalanmasının dört aylık bir süre alacağını ve pertolün dünya piyasalarına ancak yıl ortasında ulaşacağını kaydetti. 
     
</TEXT>
</DOC>
