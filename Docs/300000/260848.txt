<DOC>
<DOCNO> 260848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sonspo05.html </URL>
<DATE> 2004/08/05/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Ligin yeni ekibi Ankaraspor'a UEFA standardında saha... 
</HEADLINE>
<TEXT>

     Büyükşehir Belediyesi'ne bağlı Ankaraspor, yeni sezonda maçlarını Türkiye'de ilk kez UEFA standardında yapay çimleri bulunduğu belirtilen Aktepe Stadı'nda oynayacak. 
     Klüp Başkanı Hilmi Gökçınar, yapay çimlerin yanı sıra, beş yıldızlı otel, spor kompleksi, kondisyon salonları, ilave tribün ve 200 kişilik basın tribünü de yapıldığını belirtti. 
     Hilmi Gökçınar tüm teknik alt yapıların yeni teknolojiye göre hazırlandığını söyleyerek, "Federasyon bize UEFA standardında bir stad olursa izin vereceğini söyledi. 
     Biz de çalışmalarımızı bu yönde geliştirdik. Sonunda çok güzel bir stad ortaya çıktı" şeklinde konuştu. 
     Gökçınar, bütçesinin Büyükşehir Belediyesi tarafından karşılandığı stadyumun maliyeti konusunda bilgi vermezken sırada 20 bin kişilik "yüzde 100 UEFA kriterlerine uygun" bir stadyum çalışması olduğunu söyledi. 
     
</TEXT>
</DOC>
