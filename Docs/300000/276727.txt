<DOC>
<DOCNO> 276727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/yazar/tamer.html </URL>
<DATE> 2004/10/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bush - Kerry TV buluşmasının 32 sayfalık kuralı 
</HEADLINE>
<TEXT>


Dün ne zaman İngiliz BBC ya da Amerikan CNN'i açsam, karşıma ABD Başkanı Bush ve Demokrat rakibi senatör John Kerry çıkıyordu 
İkisi de kürsünün arkasında. İkisinin arkasındaki fon da tatlı bir gece mavisi. İkisinin de 2 yanından, kollarına 20 - 25 santim uzaklıkta incecik koyu kırmızı çizgiler iniyor. Sanki fotoğraf çerçevesinin içindeymişler gibi... 
Herşey tıpatıp birbirinin aynı. İkizler için hazırlanmışçasına birörnek. Tek fark, kürsünün Bush'un göğsünün altında, Kerry'nin ise belinde durması. Meğer Bush'un boyu, Kerry'den bayağı kısaymış Kerry, boyunun da katkısıyla Bush'un karşısında fiyakalı duruyor. Bush'un kampanya sorumluları, bunu nasıl atladılar ki 

Basamak koymak yok Yabancı kanallar arasında dolaşırken, kafama takılan bu sorunun yanıtını da buldum. Bir önceki seçim kampanyasında, başkan adayları yine TV buluşmasında kürsüdeyken, Clinton'un Başkan Yardımcısı Demokrat aday Al Gore, Bush'a doğru bir hamle yaparak yaklaşmış... Ve kıssadan hisse diyerek 2 tarafın kampanya sorumluları, bu kez tam 32 sayfalık yazılı anlaşmayla TV buluşmalarının kurallarını belirlemişler. Altına imzalarını atmışlar. Geçmiş seçimlerdeki başkan adaylarının TV buluşmalarıyla ilgili, bu kadar ayrıntılı ve bu uzunlukta bir yazılı anlaşma yok. 
Bu anlaşmanın maddelerinden biri de "Taraflardan biri boyunu uzun göstermek için ayağının altına basamak koyamaz " Hal böyle olunca da Bush kürsünün arkasına basamak koyamamış ve kısa kalmış. 

Fon tıpatıp aynı Al Gore'un Bush'a doğru bir - iki adım atmasının, bu TV buluşmasına şu 2 yansıması olmuş 
Adaylar, kendilerine ayrılan önceden çizilmiş alanın dışına kesinlikle çıkamazlar.Podyumda adaylar arasındaki mesafe, 3 metrenin altına inemez. 
Her biri 90 dakikalık 3 TV buluşmasında da uygulanacak 32 sayfalık kurallar manzumesinden diğer bazı seçmeler 
Podyumun yüksekliği 1 metre 30 santim olacak.Kimin önce konuşacağı yazı - tura ile belirlenecek.Soruları oturum başkanı yazacak.Her 2 aday da en az 16 soruya yanıt verecek.Sorunun sorulduğu adayın cevap süresi 2 dakika ile sınırlı. O cevaba karşılık vermesi için diğer adaya tanınan süre 1,5 dakika. Oturum başkanı, 30'ar saniye ek süre verme hakkına sahip.2 aday da podyuma yerleştirilen kürsülerin arkasında konuşmak zorundalar. Konuşurlarken her ikisinin arkasındaki fon tıpatıp aynı olacak.Grafik, görüntü, şekil gibi herhangi bir malzeme kullanılmayacak.Bir aday konuşurken, TV kameraları diğer adayın mimiklerini, tepkilerini göstermeyecek. Kamera sadece konuşan adayın üzerinde olacak. 
Önceki gece Florida'daki ilk TV buluşmasını kayda alan Fox TV'nin yetkilileri, çekim öncesinde "Biz 32 sayfalık anlaşmanın tarafı değiliz. Altında imzamız da yok. Anlaşma bizi bağlamaz," dedikleri halde ekranda hep konuşan aday görülmüş. Yani Fox TV de 2 taraf arasındaki imzalı anlaşmaya saygı göstermiş. 

Halk soru soracak Bush'la Kerry'nin ikinci TV buluşması St. Louis'de ve eyalet meclisi formatında. 2 aday da halktan gelecek her türlü soruyu yanıtlayacaklar. 32 sayfalık anlaşmada, halkın katılacağı bu seyircili buluşmaya ilişkin ek kurallar da var kuşkusuz 
Her 2 tarafa dağıtılan bilet, toplamın üçte biri olacak. Geri kalan üçte birlik kısım, tarafsızlara verilecek.Seyircilerin alkışlaması veya protesto etmesi kesinlikle yasak.Cumhuriyetçi Parti'nin kampanya sorumluları, halktan her türlü sorunun gelebileceği bu formata uzun süre itiraz ettikten sonra Bush, kamuoyu yoklamalarında net bir biçimde öne geçince bu formata evet demişler. 
13 ekimde Tempe'de Arizona yapılacak üçüncü TV buluşması da ilkinin formatında ve konusu ekonomi. 



</TEXT>
</DOC>
