<DOC>
<DOCNO> 271691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/soneko40.html </URL>
<DATE> 2004/09/14/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa yeni bir rekorla kapandı, 22 bine yol aldı... Dolar düşüşte... 
</HEADLINE>
<TEXT>

     İMKB Bileşik Endeksi, 2. seansı 205.16 puan artışla 21,705.34 puandan tarihi rekorla kapandı. 
     Hisse senetleri 2. seansta ortalama yüzde 0.95 oranında değer kazandı. 
     İlk seanstaki 439.94 puanlık artış dikkate alındığında, Borsa endeksi günün tamamında 645.10 puan arttı. Hisse senetlerinin günlük ortalama değer kazancı yüzde 3.06 oldu. 
     Endeks 2. seansa, 25.88 puan düşerek 21,474.30 puan seviyesinde başladı. Seansın ilk yarısını 21,430.21 puandan geçen endeks, seans içinde en düşük 21,366.33 puana kadar gerilerken, en yüksek olarak kapanışta gerçekleşen 21,705.34 puanlık tarihi rekor seviyesini gördü. 
     2. seans kapanışında, mali endeks 324.75 puan artarak 29,980.67 puana, sanayi endeksi 101.15 puan artarak 19,264.03 puana ve hizmetler endeksi de 120.02 puan artarak 11,234.78 puana yükseldi. 
     Böylece ilk seansa göre mali grup hisseler ortalama yüzde 1.10, sanayi grubu hisseler ortalama yüzde 0.53 ve hizmet grubu hisseler ortalama yüzde 1.08 değer kazandı. 
     2. seansta işlem gören toplam 300 hisse senedinden 124'ü değer kazandı, 102'si değer yitirdi, 74 hisse senedinin fiyatında değişiklik olmadı. 
     Seansta, 572 trilyon 92 milyar 360 milyon liralık işlem hacmi kaydedildi. Günlük işlem hacmi 973 trilyon 541 milyar 39 milyon lira olarak hesaplandı. 
     2. seansta Doğan Holding, Yapı ve Kredi Bankası, İş Bankası C , Sabancı Holding ve Turkcell en çok işlem gören hisse senetleri oldular. 
     
     DOLAR 1 MİLYON 500 BİN LİRANIN ALTINDA 

     Dolar, İstanbul serbest piyasada 1 milyon 500 bin liranın altına geriledi. 
     Dün 1 milyon 502 bin lira alış, 1 milyon 506 bin lira satış fiyatından kapanan dolar, güne 1 milyon 503 bin lira alış, 1 milyon 509 bin lira satış fiyatıyla başladı. 
     Kapanışta doların alış fiyatı 1 milyon 495 bin lira, satış fiyatı da 1 milyon 499 bin lira oldu. 
     Bankalararası piyasada dolar satış kotasyonları, saat 17.10 itibariyle 1 milyon 495 bin 500 lira ile 1 milyon 500 bin lira arasında gerçekleşti. 

     
</TEXT>
</DOC>
