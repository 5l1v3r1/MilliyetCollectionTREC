<DOC>
<DOCNO> 284443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sontur25.html </URL>
<DATE> 2004/10/29/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
İnternette tanışıp gasp yapanlara, 22'şer yıl hapis 
</HEADLINE>
<TEXT>

     ADANA'da internet aracılığıyla tanıştıkları F.Y. adlı gencin bıçak zoruyla cep telefonu ve 5 milyon lira parasını aldıktan sonra, "Ailene eşcinsel olduğunu söyleriz'' diyerek tehdit ettikleri iddia edilen 3'ü tutuklu 4 sanık, Silahlı gasp ve hürriyeti tahdit' suçlaması ile 22 'şer yıl 9'ar ay ağır hapis cezasına çarptırıldı. 
     Geçtiğimiz nisan ayında 2000 Evler Mahallesi'nde meydana gelen olayda Fatih Yıldız 24 , internette tanıştığı lise öğrencisi F.Y'yi evine davet ederek arkadaşları Mehmet Köseler 20 , Murat Duman 28 ve Ömer Güngördü'yle 25 tanıştırdı. İddiaya göre, F.Y kendisi ile cinsel ilişkiye girmek isteyen sanıkların isteğini geri çevirdi. Buna kızan Fatih Yıldız, bıçak çekerek öğrenciden üzerindeki eşyaları istedi. Cep telefonu ile 5 milyon lirayı alan sanıklar, "Eğer bize 200 milyon lira getirmezsen, ailene eşcinsel olduğunu söyleriz'' diyerek serbest bıraktı. Olayı polise anlatan F.Y, sanıkların tutuklanmasını sağladı. 
     Adana 4'üncü Ağır Ceza Mahkemesi'nde görülen davada, tutuklu sanıklar Fatih Yıldız, Murat Duman ve Mehmet Köseler ile tutuksuz sanık Ömer Güngördü suçlamaları kabul etmeyerek F.Y.'nin cep telefonunu 50 milyon lira borcu olan Murat Duman'a teminat olarak bıraktığını iddia etti. Fatih Yıldız, "Biz kendisinden para istemedik. Bize iftira atıyor. Suçumuz yok beratımızı istiyoruz'' diye konuştu. Diğer sanıklar da beraatlerini istediklerini söyledi. 
     Mahkeme heyeti, suçu işlediklerine kanaat getirerek sanıkları, 22'şer yıl 9'ar ay ağır hapis cezasına çarptırdı. Heyet, davada tutuksuz yargılanan Ömer Güngördü'nün de duruşma sonunda tutuklanmasına karar verdi. 
     
</TEXT>
</DOC>
