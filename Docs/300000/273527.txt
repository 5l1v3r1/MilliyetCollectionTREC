<DOC>
<DOCNO> 273527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/siyaset/axsiy02.html </URL>
<DATE> 2004/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hükümet, AB'ye önem veriyor' 
</HEADLINE>
<TEXT>


Çiçek, "Aralıkta tarih verilmezse ağlayacak halimiz yok. Yolumuza devam ederiz" dedi 

ANKARA Milliyet 


Adalet Bakanı ve Hükümet Sözcüsü Cemil Çiçek, hükümetin AB'ye önem verdiğini belirterek, "Ama diyelim ki 17 Aralık'ta bir tarih vermediler. Tarih verilmezse dizlerimizi mi döveceğiz Dizlerimizi dövüp ağlayacak halimiz yok. Türkiye kendi yoluna devam ediyor, etmesi de gereklidir. AB olmasa biz hak ve özgürlüklerden yana olmayacak mıyız " dedi. 
Bakanlar Kurulu sonrasında açıklama yapan Çiçek, "Son bir hafta içerisinde TCK ile ilgili tartışmalar oldu. Bu tartışmalar AB'ye üyelik sürecinden çok mu önemliydi " sorusuna, "Aslında, telaffuzunu çok arzu etmek istemediğim bu kavram üzerinde bir oyun oynanmaya çalışıldı. Bu oyun devam ediyor. Zamanı şahit gösteriyoruz. Birçok şeyi aydınlatacaktır" karşılığını verdi. 

Biz metin vermedik 
"TCK konusunda CHP ile yapılan bir anlaşma vardı. Ancak Başbakan yurtdışı gezisinden döndükten sonra farklı açıklamalar yaptı. Başbakan ile bakanlar arasında bir görüş ayrılığı mı var " sorusu üzerine Çiçek, CHP ile tartışmaya girmeyeceğini, olayın gündeme geldiği dönemden bugüne kadar geçen süreçte, tasarının içeriğine ilişkin bilgi vermediğini, genel ilkeleri söylediğini ifade ederek, "Yoksa, elinizde bir metin yok. Bu metni biz vermedik. Yazıldı, çizildi. Şunları getiririz, bunları götürürüz şeklindeki haberlerin önemli bir kısmı spekülatif haberlerdir" dedi. 




</TEXT>
</DOC>
