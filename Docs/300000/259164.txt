<DOC>
<DOCNO> 259164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/guncel/gun05.html </URL>
<DATE> 2004/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüzü yapan kılıfına uyduruyor 
</HEADLINE>
<TEXT>


Adana'da yargılanan Kasım Çağlayan, tecavüz ettiği B.O. ile çocuğun babası olması dolayısıyla evlenip cezadan kurtulmak için eşinden boşandı. Ancak mahkeme, tahliye talebini reddetti 

NEŞET KARADAĞ DHA 

Tecavüz suçundan yargılanan Kasım Çağlayan, hamile bıraktığı B.O. 15 ile evlenerek cezadan kurtulabilmek için eşinden boşandı. B.O. da ailesinin kararıyla Çağlayan'la evlenmeye razı olduğunu söyledi. 
B.O., Seyhan ilçesi Sarıhamzalı köyünde 13 kişinin tecavüzüne uğradı. Hamile kalan B.O.'nun dünyaya getirdiği bebek, çocuk yuvasında korumaya alındı. DNA testleri, kız çocuğunun babasının Çağlayan olduğunu gösterdi. Adana 4. Ağır Ceza Mahkemesi'ndeki duruşmaya tutuklu yargılanan Kasım Çağlayan, S.T. 17 , M.A.T. 17 , Ramazan Tozkoparan 19 , Hüseyin Demirbağ 18 , Musa Acar 19 , Tahir Dalçek 23 ve Mahmut Balkaya 19 katıldı. 
B.O. ile çocuğunun babası olduğu için evlenmek istediğini, bu yüzden eşinden ayrıldığını belirten Çağlayan, boşanma kararını avukatı Uçar Erdal aracılığıyla mahkemeye sundu. Daha önce B.O.'ya tecavüz ettiğini kabul etmeyen Çağlayan, "Evet B. ile ben de ilişkiye girdim" diyerek tahliyesini istedi. 

B.O. Evleneceğim 
Mahkeme, sanıkları tahliye taleplerini reddederek duruşmayı erteledi. B.O., duruşmadan çıkarken Çağlayan'la evleneceğini söyledi. Baba A.O. da "Sanık aileleriyle konuşmuştuk. Bebeğin babası kim çıkarsa, kızımla evlenecekti. Kasım çıktı. Tahliye olunca evlilik işlemlerini yapacağız" dedi. 


</TEXT>
</DOC>
