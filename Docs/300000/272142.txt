<DOC>
<DOCNO> 272142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sonyas15.html </URL>
<DATE> 2004/09/15/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Paul McCartney, 15 yıllık menajerini işten attı 
</HEADLINE>
<TEXT>

     Efsanevi İngiliz Rock grubu Beatles'ın üyesi Paul McCartney, 15 yıldır birlikte çalıştığı menajeri Geoff Baker'ı işten çıkardı. 
     McCartney, yaptığı açıklamada, ''profesyonel standartlara uymadığı gerekçesiyle menajerinin işine son verdiğini'' belirtti. 
     Paul McCartney, ''Bunca yıllık dostluğun ardından menajerim Geoff Baker ile ayrılmak çok üzücü. Son birkaç aydır davranışları ondan beklediğim profesyonel standartlara ulaşmadı ve ilişkimizi bitirmek zorunda kaldım'' dedi. 
     McCartney, Baker'ın davranışları hakkında detaylı bilgi vermedi, ancak eşi Heather Mills McCartney'in menajerle ilişkinin kötüye gitmesinde etken olmadığını kaydetti. 
     Baker, geçen yıl şarkıcının nerede olduğunu bir muhabire söylemesi üzerine işten atıldığını söylemiş, daha sonra McCartney'nin şaka yaptığını belirtmişti. 
     
</TEXT>
</DOC>
