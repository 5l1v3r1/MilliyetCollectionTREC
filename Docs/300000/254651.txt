<DOC>
<DOCNO> 254651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/son/sonyas05.html </URL>
<DATE> 2004/07/11/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
San Fermin Festivali'nin 5. gününde 3 kişi yaralandı... 
</HEADLINE>
<TEXT>

     İspanya'nın Pamplona kentinde boğaların koşturulduğu San Fermin festivalinin 5. gününde 3 kişinin yaralandığı bildirildi. 
     Yaralananlardan 36 yaşındaki Pamplonalının bacağından boynuzlandığı ve durumunun diğerlerine göre daha ağır olduğu belirtildi. 
     Koşunun en ilginç anının, bir koşucunun, boğalardan birinin boynuzundaki tüylere bir süre için tutunduğu an olduğu kaydedildi. 
     Festival çerçevesinde, bir ağıldan bırakılan boğalar, geleneksel olarak kırmızı-beyaz giyinmiş binlerce insanı önlerine katarak, yaklaşık 3 dakika boyunca 825 metre koşuyor. Koşuya katılanlar, boğaların önünde panik içinde bağırarak kaçıyor. 
     Her yıl 7 Temmuz'da başlayan festivalde her gün birer tane olmak üzere 9 koşu yapılıyor. Dünkü koşuda da 3 kişi yaralanmıştı. 
     Pamplona'da, boğa koşusundaki kayıplarla ilgili kayıtların tutulmaya başlandığı 1924'ten beri 13 kişi öldü, 200 kadar kişi yaralandı. 
     
</TEXT>
</DOC>
