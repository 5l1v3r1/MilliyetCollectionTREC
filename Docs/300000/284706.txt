<DOC>
<DOCNO> 284706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sonyas08.html </URL>
<DATE> 2004/10/30/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Tenis yıldızı Mark, Paris Hilton'u yalanladı 
</HEADLINE>
<TEXT>

     
     Nafiz ALBAYRAK BOSTON, DHA 
     

TENİS dünyasının ünlü ismi Mark Philippoussis, Hilton Otelleri'nin varisi Paris Hilton'un kendisiyle aşk yaşadığı' sözlerini yalanladı. 
     Paris Hilton'un, "Mark, sevgilisi Delta'dan ayrıldı. Şu anda ikimiz büyük bir aşk yaşıyoruz'' açıklamasına tepki göteren ünlü tenis yıldızı Mark Philippoussis, "Delta'dan Paris için ayrıldığım kocaman bir yalan. Şimdilik hayatımda annem, kızkardeşim ve vaftiz kızım dışında kadın yok'' diye konuştu. 
     Passim Dergisi'nin haberine göre, Avustralyalı şarkıcı sevgilisi Delta Goodrem ile ilişkilerinin bittiğini doğrulayan Philippoussis, şu anda hiçbir ilişki arayışı içinde olmadığını söyledi. Philippoussis, "Yapacağım en son şey başka bir aşk macerasına atılmak olur. Delta da ben de genç insanlarız, onun müzik dünyasında çok büyüyeceğine inanıyorum. Benim de tenis kariyerime, hayatıma çekidüzen vermem gerekiyor. Kendi hayatlarımızla ilgilenebilmek için, Delta ile ortak karar alarak ilişkimizi bitirdik. Ne Paris, ne de bir başkası için'' dedi. 
     Hızlı yaşantısı ve internette dolaşan sex filmleri ile magazin dünyasının gündeminden düşmeyen Paris Hilton, geçen hafta The Sunday Telegraph Gazetesi'ne, "Yeni bir sevgilim var. Aşkın doruklarındayım. Ona hayranım. Adı Mark Philippoussis'' demişti. 
     
</TEXT>
</DOC>
