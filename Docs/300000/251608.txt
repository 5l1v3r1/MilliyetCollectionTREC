<DOC>
<DOCNO> 251608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sondun15.html </URL>
<DATE> 2004/06/29/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Bayrağı genelev yöneticisine satan meclis başkanına suç duyurusu 
</HEADLINE>
<TEXT>

     Almanya'da emekli diplomat Karl-Heinz Schüler, federal mecliste kullanılan bir Alman bayrağını internette açık artırmayla genelev yöneticisi Christine Schmittroth'a satan federal meclis başkanı Wolfgang Thierse ve Schmittroth hakkında ''devlet sembollerini kötüye kullanmaktan'' suç duyurusunda bulundu. 
     Bayrağı açık artırmayla 3350 euro'ya satın alan Schmittroth, bayrağı Halle tren istasyonunun yakınında bulunan genelevin çatısına astı. 
     Thierse ve Schmittroth'un suçlu bulunmaları durumunda 3 ay ila 5 yıl arasında hapis cezasına çarptırılabilecekleri, ancak bunun için önce federal meclisin Thierse'nin dokunulmazlığını kaldırması gerektiği bildirildi. 
     Halle Savcısı da suç duyurusundan sonra bu konuyla ilgilenmek durumunda olduklarını söyledi. 
     
</TEXT>
</DOC>
