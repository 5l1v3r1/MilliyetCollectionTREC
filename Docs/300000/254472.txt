<DOC>
<DOCNO> 254472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sonyas10.html </URL>
<DATE> 2004/07/10/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Nasrettin Hoca'yı Bulgarlara sevdirdi... 
</HEADLINE>
<TEXT>

     Bulgaristan'da, emekli Türkçe öğretmen Ali İhsan İzzet, Nasrettin Hoca ile ilgili 1'i Türkçe 5 masal kitabı yayınladı. 
     İzzet, Nasrettin Hoca kitabını hazırlamak için Konya'nın Akşehir İlçesi'nde ve Bulgaristan'da köy köy gezerek hocayla ilgili anlatılan masalları topladığını ve böylece ilk kitabını 1993 yılında çıkardığını söyledi. 
     Yayınladığı kitaplarla Nasrettin Hoca'yı Bulgarlara sevdirdiğini ifade eden İzzet, ''Bulgar öğrencileri Sihirli Masallar, Keloğlan, İki Kardeş, Şah Murat, Tüccarın Oğlu Cango Cingo ve Kırk Haramiler masallarıyla tanıştırdım. 14 Türk masalının 11'ini Bulgarca'ya tercüme ettim'' dedi. 
     İzzet, Bulgaristan'da düğünlerde ve kahvehanelerde Nasrettin Hoca ve kahramanlık hikayeleri anlattığını da bildirdi. 
     İzzet, Bulgaristan Hak ve Özgürlük Hareketi yardımlarıyla 10 bin adet Nasrettin Hoca kitabı çıkararak, Bulgaristan'da Türkçe eğitim gören çocuklara dağıtacağını da sözlerine ekledi. 
     
</TEXT>
</DOC>
