<DOC>
<DOCNO> 290118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sondun45.html </URL>
<DATE> 2004/11/19/ </DATE>
<TIME> 20.18 </TIME>
<AUTHOR>  </AUTHOR>
<HEADLINE>
Musul'da 15 direnişçi öldürüldü... 
</HEADLINE>
<TEXT>

     Irak'ın kuzeyindeki Musul kentinde Irak güçlerinin bazı yerlere düzenlediği baskınlarda 15 direnişçinin öldüğü bildirildi. 
     Amerikalı ve Iraklı askeri yetkililer, Musul'daki operasyonlarda 13 kişinin de ele geçirildiğini belirtti. 
     Musul Vali Yardımcısı Hasro Guran, dün maskeli kişilerin bir kontrol noktasında 3 polisi öldürdüğünü ifade etti. 
     Amerikan ordusundan yapılan açıklamada ise, Musul'un kuzeybatısındaki Sukar semtinde bir Amerikan askerinin bombalı araçla düzenlenen saldırıda öldüğü belirtildi. 
     Amerikan ve Irak güçleri, geçen hafta silahlı kişilerin çok sayıda polis karakolu, köprü ve siyasi parti bürolarına saldırılar düzenlemesi üzerine salı günü Musul'da geniş kapsamlı operasyona başlamıştı. 
     Yetkililer, kentin zarar gören köprülerinden 3'ünün bugün yeniden trafiğe açıldığını, kentte durumun sakin olduğunu, Amerikan askerlerinin sadece havaya ateş açtığını belirtiyorlar. 
     
</TEXT>
</DOC>
