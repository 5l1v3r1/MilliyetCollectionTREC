<DOC>
<DOCNO> 258819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sontur08.html </URL>
<DATE> 2004/07/28/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Cezaevleri yeni doldu... 
</HEADLINE>
<TEXT>

     Cezaevlerindeki tutuklu ve hükümlü sayısı, 1 Haziran 2003 itibarıyla 63 bin 803 olarak tespit edildi. 
     Adli Sicil ve İstatistik Genel Müdürlüğü, 1986-2003 yılları arasında ceza ve tutukevlerindeki hükümlü ve tutuklu sayılarını belirledi. 
     Buna göre, cezaevlerinde 1986 yılında 33 bin 543'ü hükümlü, 18 bin 770'ü tutuklu olmak üzere toplam 52 bin 313 kişi bulunurken, 2003'de 32 bin 27'si hükümlü, 31 bin 776'ı tutuklu olmak üzere bu sayı 63 bin 803'e çıktı. 
     Verilere göre, 18 yıllık sürede cezaevlerindeki tutuklu ve hükümlü sayısının en az olduğu yıl l991, en çok olduğu yıl ise 2000 oldu. Tutuklu ve hükümlü sayısının 26 bin 507 olduğu 1991 yılında cezaevlerinde rahat nefes alınırken, 72 bin 2 kişi ile 2000 yılında cezaevleri doldu. 
     1990 yılında 45 bin 12 olan tutuklu ve hükümlü sayısı 1991'de 26 bin 507'ye, 2000 yılında 72 bin 2 olan sayı da 2001 yılında 55 bin 609'a düştü. Cezaevlerindeki tutuklu ve hükümlü sayısının azaldığı yılların, özellikle af çıkarılan dönemlerine denk geldiği dikkat çekti. 2001 yılında 55 bin 609'a düşen tutuklu ve hükümlü sayısı, 2003 yılında 63 bin 803'e ulaştı. 
     
</TEXT>
</DOC>
