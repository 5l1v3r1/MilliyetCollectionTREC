<DOC>
<DOCNO> 273684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sonspo19.html </URL>
<DATE> 2004/09/21/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Hanife Altun, kırık parmakla birinciliğe ulaşmış... 
</HEADLINE>
<TEXT>

     İsviçre'nin Basel kentinde 13-18 Eylül tarihleri arasında yapılan Kickboks Büyükler Dünya Şampiyonası'nda birinciliği elde eden Hanife Altun'un, müsabakalarda kırık parmakla mücadele ettiği ortaya çıktı. 
     Altun, AA muhabirine yaptığı açıklamada, kickboksta 4, tayboks ve kungfuda 2'şer Türkiye birinciliği elde ettiğini, tayboksta dünya birinciliği, kungfuda dünya üçüncülüğü, kickboksta ise dünya ikinciliği, üçüncülüğü ve beşinciliği bulunduğu söyledi. 
     1-6 Eylül tarihleri arasında Rusya'nın başkenti Moskova'da yapılan Kungfu Büyükler Avrupa Şampiyonası'nda 55 kiloda birinci olduğunu belirten Altun, şunları anlattı 
     ''13-18 Eylül tarihleri arasında İsviçre'nin Basel kentinde yapılan Kickboks Büyükler Dünya Şampiyonası'nda da sıkletimde birinciliği elde ettim. Şampiyonanın ilk maçında, ABD'li rakibimle mücadele ederken sağ ayak parmağımda ağrı hissettim, ama maçı bırakmadım ve kazandım. Ağrım dinmemesine rağmen diğer maçlara da çıkarak dünya birinciliğini elde ettim. Daha sonra çektirdiğim röntgende parmağımın kırık olduğu ortaya çıktı.'' 
     
</TEXT>
</DOC>
