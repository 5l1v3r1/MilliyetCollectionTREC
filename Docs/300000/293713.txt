<DOC>
<DOCNO> 293713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/yazar/zbirand.html </URL>
<DATE> 2004/12/01/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Neden felaket tellalcılığı yapıyoruz 
</HEADLINE>
<TEXT>


AB dönem başkanlığını elinde tutan Hollanda, 25 üye ülke temsilcilerinden oluşan Coreper'e Daimi delegeler komitesi 17 Aralık'ta Türkiye ve diğer aday ülkeler için Bulgaristan, Romanya, Hırvatistan yapılacak açıklama taslağını yolladı. Anında da basına sızdı. 
Sızmasıyla birlikte de Türk basını üstüne atladı. Çok ilginç şekilde, taslak bir metni en kötü şekilde yorumladı. Tam bir felaket tellalcılığı yapıldı. Hükümet deseniz ne yapacağını bilemez şekilde hiç müdahele etmedi. Dışişleri ağzını bile açmadı. En abuk sobuk konularda görüş verenler susuverdiler. 
Hep birlikte, AB'nin elini güçlendirdik. Zira AB, bu tip durumlarda resmi görüşten çok kamuoyuna, medya'ya bakar. Türk kamuoyu kötüyü benimser ise, tutumunu buna göre ayarlar. 
Oysa, taslağın bugünkü haline bakacak olursanız 17 Aralığa kadar değişebilir tabii durum, basında yansıtıldığı gibi çıkmıyor. 
Örneğin 
1. Metindeki Kıbrıs maddesinde, Türkiye'nin Güney'i hemen tanıması gerektiği söylenmiyor. Son derece dolaylı şekilde ve hiç süre verilmeden tanınma konusuna üstü kapalı atıfta bulunuyor. Yani bilinen bir gerçek tekrarlanıyor. Yeni ve somut bir öneri yok. 
Sorarım size, neden AB'nin de ötesine gidip "tanınma" dan söz ediyoruz Türkiye, çözüm bulunduğu anda Kıbrıs'ı tanıyacağını açıklar ve sorun biter. Neden kendimizi cezalandırıyoruz Zamana bırakalım ve bekleyelim. 
2. Türkiye'nin reformlara uymaması veya örneğin askeri darbe gibi olağanüstü durumlarda müzakerelerin askıya alınması konusunda, daha önce müzakerelerin askıya alınması Komisyon tarafından önerilecekti. Şimdi 8 ülke bir araya gelirse, aynı öneriyi yapabilecek. Açıkçası hiçbir önemli yeni bir unsur yok. 
Biz, hem bunu, hem de tam üyeliğin 2014'ten önce olamayacağı anlamına çekilen cümleleri ön plana çıkarıp yine felaket haberciliği yapıyoruz. 
3. Taslak'taki Serbest dolaşımın tümüyle iptal edilebileceği ile ilgili madde de, Türkiye'nin hiçbir şekilde ciddiye almaması gereken unsur iken ve bu yönde bir karar alınsa dahi Adalet Divanından döneceği zira AB Anayasasına aykırıdır. Tamamen iç politika nedeniyle ve muhalifleri yatıştırabilmek için ortaya atılmıştır kesindir. 
Üstünde durmamamız gereken bu konuyu da soruna dünüştürüyoruz. 
4. En önemlisi, taslak'ta Türkiye'den tam üyeliğe giden aday ülke olarak söz ediliyor. Buna karşılık, kulislerde konuşulan 3 üncü yıldan imtiyazlı veya Güçlendirilmiş Ortaklık söz edilmiyor. 
Bizler ise bunları görmezden geldik. Memnun olacağımıza, bu konuyu yok saydık. Bundan daha önemli ne olabilirdi ki... 
Özetle, eğer bizler her çıkan taslağı, her gelişmeyi işimize gelmeyecek yönleriyle ön plana çıkarırsak, AB'nin yapmak istediğini kolaşlaştırmış oluruz. Baskıyı üstümüze almış oluruz. Kısacası, bu yaklaşımla biz bu işin içinden çıkamayız. 
Türkiye'yi eğer kamuoyunda bizler korumazsak, kim koruyacak Ülkemizi dışlamak isteyenlere yardım ettiğimizin farkında değilmiyiz 



AB, ARTIK MARDİN'DEN GEÇİYOR... Ahmet Kaymaz 30 yaşındaydı. Mardin Kızıltepe'de kamyon şöförüydü. DEHAP'lı olarak biliniyordu. Aile fertlerine korucu olmaları teklif edilmiş reddetmişlerdi. Oğlu Uğur Kaymaz ise 12 yaşındaydı. İlkokula gidiyordu. 5 C sınıfının hemen hiç devamsızlığı olmayan, çalışkan bir öğrencisiydi. 
Geçtiğimiz hafta polisin düzenlediği bir operasyonla Ahmet Kaymaz ve oğlu Uğur öldürüldü. Minik Uğur'un üzerinden tam 13 mermi çekirdeği çıkarıldı. Mermilerden dokuzu yakın mesafeden -sadece 50 santim uzaklıktan- ateşlenmişti ve sırtı hedef alınmıştı. Minik Uğur'un yanıbaşında bir silah duruyordu. Öğretmenine göre bu silahı taşıyacak kadar yetişkin değildi. 
Mardin Valisi bir bu iki kişinin silahlı çatışmada öldüğünü açıkladı. Ayağında terlik olan 12 yaşındaki minik Uğur çatışmaya girmişti. Vali böyle diyordu. Annesi ise oğlunu son gördüğünde bir güvenlik görevlisinin ayağıyla çocuğun ensesine bastığını iddia ediyordu. Silah seslerine koşan öğretmeni de bu anı teyit ediyordu. 
Şimdi elimizi vicdanımıza koyma zamanı. Şimdi doğruları, gerçekleri ve delilleri araştırma ve bu olayın bir infaz olup olmadığını kanıtlama zamanı. 12 yaşında ve evinin önünde, babasının kamyona bineceği anda öldürülen bir çocuktan bahsediyoruz. Evinden aylarca uzak kalmak zorunda olan, geçim derdinde bir aile babasından söz ediyoruz. 
Gerçek bütün çıplaklığıyla ortaya çırakılmalıdır. Kimse kollanmamalı, kimse gizlenmemelidir. Zira Kopenhag Kriterleri dediğimiz bir kanunlar manzumesinden öte, bir yaşam biçimidir. Kısacası demokrasidir. Demokrasi bu ülkede sadece batı Anadolu'da yaşayanın değil, bütün ülkenin layık olduğu rejimdir. Şimdi Hükümet samimiyet sınavındadır. 17 Aralık öncesi bu ülkede demokrasi uygulanıp uygulanmadığı Uğur Kaymaz'ın cinayet soruşturmasında saklıdır. Avrupa Birliği'nin yolu Brüksel'den değil, Mardin Kızıltepe'den geçecektir. 

Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com yayınlanmaktadır. 



</TEXT>
</DOC>
