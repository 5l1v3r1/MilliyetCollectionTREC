<DOC>
<DOCNO> 291595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/guncel/agun.html </URL>
<DATE> 2004/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Maçı izleyen az 
</HEADLINE>
<TEXT>


Tribün Anarşisini Önleme Komitesi'nin hazırlattığı rapor, stadyumdaki tüyler ürpertici gerçekleri gözler önüne serdi. "Tribün terörü"ne dayanamayan sivil kıyafetli kurmay binbaşı, ilk yarı sonunda stadı terk etmek zorunda kaldı 

Bilal Meşe 

Beşiktaş'ın 15 Haziran'da kurdurduğu ve 10 kişinin görev yaptığı Tribün Anarşisini Önleme Komitesi'nin hazırladığı bir rapor, İnönü Stadyumu'nun kapalı tribününde yaşanan ve facianın habercisi olan gelişmeleri gün yüzüne çıkardı. Avukat Ali Rıza Dizdar tarafından kurulan komitenin yönetim kuruluna verdiği ön raporu, komitede yer alan ve adı saklı tutulan bir kurmay binbaşı düzenledi. Rapor, özellikle kapalı tribündeki çarpık düzeni ve tüyler ürpertici gerçekleri gözler önüne serdi. 
30 Ekim'de oynanan Beşiktaş - Fenerbahçe Süper Lig maçını izlemek için sivil kıyafetle stadyuma giden binbaşı, kombine biletle girdiği tribünde yaşadıklarını şöyle anlatıyor 

Daha ilk dakikada... 
"30 Ekim 2004 Cumartesi günü, İnönü Stadyumu'nda oynanan Beşiktaş - Fenerbahçe karşılaşmasını izlemek maksadıyla Kapalı Tribün F kapısını kullanarak yerimi almak üzere stadyuma girdim. Kartım kapalı alt kısım için düzenlenmişti. Ancak yerime ulaşamayacağım daha ilk izlenimlerden belli olmuştu. Herkesin ayakta durduğu ortamda yerinize ulaşsanız dahi, oturarak maçın izlenemeyeceği gerçeği son derece açıktı, ki yerinize ulaşmak mümkün değildi. 
Ayakta maç izleme deneyimine adapte olmaya çalışırken 
Bitmek bilmeyen küfürlü tezahürat,Kural tanımaz bir sosyal grup,Bu yerleşmiş olduğunu sandığım düzene uyum sağlamış Özel Güvenlik görevlileri ve polis,Bölgesel itiş kakış ve kavgalar,Karşılaşmayı izlemekten çok kendileriyle ilgilenen ve bu yöndeki davranışlardan zevk aldıklarını gördüğüm taraftarımız arasında maç izleme zevkinin olamayacağı sonucuna vararak, stadı ilk yarı sonunda terk etmek zorunda kaldım. 

Koltukları kaldırın 
Eğer yerler sadece göstermelik numaralardan ibaretse, bu uygulamanın kaldırılmasını talep ediyorum. Bu tür mek nlar bir kısım taraftarın deşarjı mahiyetinde değerlendiriliyorsa, maçlar ayakta izlendiğinden, bahse konu bölge için oturulacak yer açısından kaynak israfına neden olunmaması ve koltukların iptalinin uygun olacağı kanısındayım." 


</TEXT>
</DOC>
