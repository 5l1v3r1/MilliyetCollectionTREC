<DOC>
<DOCNO> 253686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sonyas02.html </URL>
<DATE> 2004/07/07/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Kirk Douglas'ın en küçük oğlu ölü bulundu... 
</HEADLINE>
<TEXT>

     Oscar ödüllü aktör Kirk Douglas'ın yıllardır müptelası olduğu uyuşturucu ve alkol bağımlılığıyla savaşan en küçük oğlu Eric Douglas 46 , bir apartman dairesinde ölü bulundu. 
     Cesedi üzerinde otopsi yapılacağı belirtilen Eric Douglas, hırslı bir aktör ve komedyen olmasına rağmen, hiçbir zaman babası ve Oscar ödüllü ağabeyi Michael Douglas gibi başarıyı yakalayamadı. 
     Özellikle 1980'lerde ve 1990'larda çevrilen bazı filmlerde yardımcı rollerde oynayan Eric Douglas sadece, HBO televizyonunda yayınlanan bir şov programındaki rolüyle Emmy ödülüne aday gösterilmişti. 
     Kirk Douglas'ın dört oğlundan en genci olan Eric Douglas, başarılarından ziyade yaşadığı problemlerle adını duyurmuştu. 
     Yıllarca uyuşturucu ve alkol bağımlılığı ile mücadele eden Douglas'ın sık sık yasalarla da başı belaya girmekteydi. 
     Demir parmaklıkların arkasında ve tedavi kliniklerinde uzun zaman geçiren Eric Douglas, 1997 yılında bin adet anti-depresan hap taşımaktan ve kokain bulundurmaktan suçlu bulunmuştu. 

     
</TEXT>
</DOC>
