<DOC>
<DOCNO> 286654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sonsiy01.html </URL>
<DATE> 2004/11/06/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Arınç AB'ye girmek demek, egemenliğin devri değil, paylaşımıdır... 
</HEADLINE>
<TEXT>

     TBMM Başkanı Bülent Arınç, ''AB'ye girmek demek egemenliğin devri değil, egemenliğin paylaşımıdır'' dedi. 
     Manisa'da yerel bir gazetenin Park Kafe'de verdiği iftara katılan Arınç, Meclis'in geçen dönem 461 kanun çıkardığını belirterek, şunları kaydetti 
     ''Çok sayıda kanun çıkarmak marifet değil. Önemli olan halkın sorunlarına çözüm olabilecek kanunları çıkarmak. Çok şükür çıkarılan kanunların hepsi Türkiye'nin yeniden inşasını sağlayacak, bir bölümü temel olan kanunlardır. Önceki dönemlerde, en güvenilir kurumlar arasında 9. sırada gösterilen Meclisimiz, nihayet 4. sıraya yükseldi. İnşallah hedefimiz 1. sıraya yükselmek. Çok yakında ISO 9001 kalite standardı belgesini de alacağız. Meclisimiz ilk defa kurumsal kimlik oluşturdu. Meclis bünyesindeki her iş ve hizmet bir standarda bağlandı.'' Avrupa Kültür Vakfı'nın, ilk defa, TBMM'ye Avrupa Siyaset Ödülü'nü verdiğini hatırlatan Arınç, bundan gurur duyduklarını ve ödüle layık olacaklarını söyledi. 
     Türkiye'nin AB sürecini değerlendiren Arınç, ''İşaretler onu gösteriyor ki müzakereler başlayacak. Türkiye'nin AB'ye girmesi, egemenliğin devri değil, egemenliğin paylaşımıdır'' diye konuştu. 
     
</TEXT>
</DOC>
