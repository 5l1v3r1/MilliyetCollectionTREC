<DOC>
<DOCNO> 259902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/sondun08.html </URL>
<DATE> 2004/08/02/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Dünyada son 30 yılda en çok can alan yangınların listesi... 
</HEADLINE>
<TEXT>

     Paraguay'ın başkenti Asuncion'da dün bir süpermarkette çıkan yangında ölenlerin sayısı 340'a yükseldi. 
     Dünya genelinde son 30 yılda alışveriş merkezi, sinema, bar ve gece kulübü gibi yerlerde en çok can kaybına yol açan yangınlar şöyle sıralanıyor 
     3 Kasım 1974 Güney Kore'nin başkenti Seul'de bir otelin gece kulübünde çıkan yangında 88 kişi öldü. 
     28 Mayıs 1977 ABD'nin Kentucky eyaletindeki Southgate kentinde bir gece kulübünde çıkan yangında 161 kişi hayatını kaybetti. 
     14 Ağustos 1980 Irak'ın başkenti Bağdat'ta bir sinemada çıkan yangında 59 kişi dumandan boğularak öldü. 
     14 Şubat 1981 İrlanda'nın başkenti Dublin'de ''Stardust'' diskoteğindeki yangında 56 kişi öldü. 
     1 Şubat 1983 İtalya'nın Torino kentinde bir sinemada çıkan yangın, 64 kişinin ölümüne yol açtı. 
     17 Aralık 1983 İspanya'nın başkenti Madrid'de ''Alcala 20'' diskoteğindeki yangında 82 kişi öldü. 
     25 Mart 1990 New York'taki bir gece kulübü kundaklandı, 87 kişi hayatını kaybetti. 
     27 Kasım 1994 Çin'in kuzeydoğusundaki Liaoning eyaletindeki Fukşin kentindeki diskotekte çıkan yangın, 234 kişinin ölümüne yol açtı. 
     8 Aralık 1994 Çin'in kuzeybatısındaki Şinciang kentindeki bir sinemada çıkan yangında, çoğu ilkokul öğrencisi 325 kişi can verdi. 
     15 Şubat 1995 Tayvan'daki bir barda çıkan yangında 67 kişi yaşamını yitirdi. 
     25 Nisan 1995 Çin'in Şinciang kentinde bir barda çıkan yangında 51 kişi öldü. 
     18 Mart 1996 Filipinler'in başkenti Manila'da bir diskotekte çıkan yangında 1 kişi hayatını kaybetti. 
     13 Haziran 1997 Hindistan'ın başkenti Yeni Delhi'de bir sinemada çıkan yangında 57 kişi öldü. 
     30 Ekim 1998 İsveç'in Göteborg kentinde diskotek haline getirilmiş bir salonda çıkan yangında 63 kişi öldü, 160 kişi yaralandı. 
     1 Kasım 1999 Güney Kore'nin İnchon kentinde kaçak bir bira fabrikasında çıkan yangında 55 kişi öldü, 80 kişi yaralandı. 
     29 Mart 2000 Çin'in Henan eyaletinde, iki sinema salonunda yangın çıktı. Yangınlarda 74 kişi can verdi. 
     26 Aralık 2000 Çin'in Luoyang kentindeki yangında bir ticaret merkezi ve diskotek kül oldu. Yangın 309 kişinin ölümüne yol açtı. 
     18 Ağustos 2001 Manila yakınlarındaki Quezon'da bir otelde çıkan yangın 78 kişinin ölümüne yol açtı. 
     29 Aralık 2001 Peru'nun başkenti Lima'da bir ticaret merkezinde çıkan yangında 274 kişi hayatını kaybetti. 
     29 Ekim 2002 Vietnam'daki Hoşimin Kenti'nde bir işyerinde çıkan yangında 61 kişi öldü. 
     1 Aralık 2002 Venezüella'nın başkenti Caracas'ta bir diskotekte çıkan yangında 50 kişi hayatını kaybetti. 
     19 Şubat 2003 Güney Kore'nin Daegu kentinde metro kundaklandı. Çıkan yangında 196 kişi öldü, 138 kişi yaralandı. 
     20 Şubat 2003 ABD'nin West Warwick kentindeki bir gece kulübünde çıkan yangında 100 kişi öldü, 200 kişi yaralandı. 
     15 Şubat 2004 Çin'deki Jilin eyaletinde bir süpermarkette yangın çıktı. kişinin hayatını kaybettiği yangında 60'dan fazla kişi yaralandı. 
     16 Temmuz 2004 Hindistan'ın güneyindeki Kumbakonam kentinde bir ilkokuldaki yangında 90 kadar çocuk öldü, 18 çocuk yaralandı. 
     
</TEXT>
</DOC>
