<DOC>
<DOCNO> 276159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sondun19.html </URL>
<DATE> 2004/09/30/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
le Monde Türkiye'nin katılımı AB için olumlu olacak 
</HEADLINE>
<TEXT>

     Le Monde gazetesine göre Avrupa Komisiyonu, Türkiye'nin üyeliğinin etkilerine ilişkin raporunda Türkiye'nin katılımının hemen hemem tüm alanlarda olumlu etkisi olacağı kanısına vardı. 
     Le Monde gazetesi, Avrupa Komisyonu'nun "gizli" tutulan bir raporunu elde eden uluslararası bir haber ajansınına dayanarak verdiği habere göre raporda, "Türkiye'nin üyeliği AB için olumlu olacak" yorumu yapıldı. 
     Habere göre, söz konusu raporda Türkiye'nin üyeliğinin AB için zorluklar yaratacağı, ancak etkisinin hemen hemen tüm alanlarda olumlu olacağı belirtiliyor. 
     Raporda, Türkiye ile müzakereler konusunda bir tavsiyenin yer almadığına dikkat çeken gazete, ancak 70 milyonluk Türkiye'nin katılımının yaratacağı sorunların ele alındığı raporun "olumlu" tonunun dikkat çektiğini belirterek, bunun Komisyonun nihai tavsiyesi konusunda kuşku bırakmadığını kaydetti. 
     Türkiye'nin katılım sürecinin iyi yürütelmesi halinde hem AB için, hem de Türkiye için önemli avantajlar sağlayacağı ifade edilen raporda, Türkiye'nin üyeliğinin 2015 yılında gerçekleşeceği varsayımına dayanılarak AB'ye 
     yıllık maliyetinin 2025 itibariyle 16.5-27.9 milyar euro arasında tahmin ediliyor. Le Monde'a göre, raporda nüfusu, büyüklüğü, coğrafi konumu, ekonomisi ile güvenlik ve askeri potansiyeli nedeniyle Türkiye'nin AB üyeliğinin diğer genişlemelere göre çok farklı olacağı, ancak üyeliğinin Ankara'ya bölgesel istikrarın sağlanmasında rol vereceği kaydedildi. Türkiye'nin üyeliğiyle birlikte Türk iş gücünün AB piyasasına yoğun bir biçimde yöneleceği korkularına karşın raporda diğer AB ülkelerine göç edecek Türklerin toplam sayısının 500 bin ile 4 milyon arasında tahmin ediliyor. Haberde, Türkiye'nin üyeliğinin ekonomik etkisinin kısa vadede küçük olmakla birlikte Türk piyasasının önemi ve Türkiye'nin hızlı büyüme nedeniyle olumlu olacağı değerlendirmesine de dikkat çekildi. Buna karşın, Le Monde, Türkiye'nin AB kurumları üzerindeki etkisinin önemli olması beklendiğini belirterek Türkiye'nin çok hızlı bir biçimde Bakanlar Konseyi ve Avrupa Parlamentosu'nda en yüksek oya sahip olacağına işaret etti. 
     
</TEXT>
</DOC>
