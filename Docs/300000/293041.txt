<DOC>
<DOCNO> 293041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/soneko02.html </URL>
<DATE> 2004/11/29/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Pancar çiftçisine, avans olarak 700 ton şeker dağıtılacak... 
</HEADLINE>
<TEXT>

     Kahramanmaraş'ın Elbistan İlçesindeki Şeker Fabrikası Müdürü Gündüz Yılmaz, pancar çiftçisine avans olarak 700 ton şeker dağıtacaklarını bildirdi. 
     Yılmaz, yaptığı açıklamada, Elbistan Şeker Fabrikası ekim sahasında bulunan il ve ilçelerdeki pancar çiftçisinin 29 Kasım'dan itibaren avanslarını alacaklarını belirtti. 
     Ekim sahası içindeki Kahramanmaraş, Elbistan, Afşin, Göksun'daki çiftçilerin şeker avanslarını kendi merkezlerinden alabileceğini ifade eden Yılmaz, şöyle konuştu 
     ''Bu yılki üretim döneminde, 1 köyde yaklaşık 13 bin 200 çiftçi, 76 bin 100 dekar alanda şeker pancarı ekimi yaptı. Yaklaşık olarak 310 bin ton şeker pancarı işleyecek olan fabrikamız, aldığı şeker pancarının 48 bin tonunu Malatya Şeker Fabrikası'na gönderdi. 20 gün sonra biteceği tahmin edilen üretim dönemi sonunda işlenen şeker pancarı karşılığında, yaklaşık 45 bin ton şeker, 100 bin ton civarında yaş küspe, 15 bin ton melas elde edilecek. 
     Pancar çiftçisine bu yıl avanslarını şeker olarak veriyoruz. Daha önce de nakit para ve gübre olarak avans ödemesi yapılmıştı.'' 
     
</TEXT>
</DOC>
