<DOC>
<DOCNO> 272904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/son/soneko07.html </URL>
<DATE> 2004/09/18/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Otomobilde açık renkler fark attı... 
</HEADLINE>
<TEXT>

     Gümüş gri, beyaz, bej ve ıhlamur gibi açık renkli otomobiller, kiri fazla belli etmemesi ve firmaların üzerine reklam yazabilmesi açısından avantajlı olduğu için daha fazla tercih edilirken, genellikle kadınlar mavi ve kırmızı gibi canlı renklere sahip olanları, çiftçiler ve ilaç firmaları ise beyaz otomobilleri kullanıyor. 
     Özellikle son iki yıldır ciddi bir canlanma yaşayan otomotiv sektörü, tüketicinin taleplerine cevap vermek için yoğun çaba harcıyor. 
     Otomobilin rengi, birçok tüketici için performans, teknik özellikler ve konfordan daha önce geliyor. Alacağı otomobil için önce rengini belirleyen kişi ya da şirketler, daha sonra diğer özellikleri arıyor. 
     Bu çerçevede Türkiye'de en fazla açık renkli otomobiller tercih ediliyor. Filo sahibi olan ilaç firmaları başta olmak üzere şirketlerin tamamına yakını, tercihini üzerine reklam yazılabilmesi açısından açık renkli otomobillerden yana kullanıyor. 
     

     
</TEXT>
</DOC>
