<DOC>
<DOCNO> 252802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/yasam/yas01.html </URL>
<DATE> 2004/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine hızlı tren faciası 
</HEADLINE>
<TEXT>


Saatte 150 kilometre hızla giden Yakup Kadri Ekspresi, 8 yaşındaki Tunahan'a çarparak ölümüne neden oldu 

SAKARYA DHA 

TCDD'nin bir ay önce İstanbul - Ankara arasında başlattığı hızlı tren, ikinci kurbanını aldı. Tren, Adapazarı'nın Adliye köyü geçişinde, sekiz yaşındaki Tunahan Gümüş'e çarparak ölümüne neden oldu. 
Önceki gün 19.45'te, Adapazarı merkeze bağlı Adliye Köyü Akçay Deresi üzerinden geçmekte olan hızlı tren, demiryolunda oynayan ve trenin geldiğini fark edemeyen Gümüş'e çarptı. İstanbul'dan Ankara istikametine gitmekte olan ve saatte 150 kilometre hızla seyreden Yakup Kadri Ekspresi, kazanın ardından durdu. Çevreden yetişenler, Gümüş'ü ağır yaralı olarak ToyotaSa Hastanesi'ne kaldırmak istedi, ancak küçük çocuk yolda can verdi. Makinist Osman Seken, güvenlik güçlerine ifade verirken, tren 23 dakika sonra yola devam etti. Hızlı tren 7 Haziran'da da, Sapanca geçidinde 6 yaşındaki Merve Yıldırım'a çarparak ölümüne neden olmuştu. 



</TEXT>
</DOC>
