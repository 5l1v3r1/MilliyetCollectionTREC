<DOC>
<DOCNO> 252479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sonspo01.html </URL>
<DATE> 2004/07/02/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Del Bosque'nin istediği oldu... Aragones, İspanya'nın başına geçti... 
</HEADLINE>
<TEXT>

     İspanya Milli Takımı'nda, teknik direktörlüğe Luis Aragones getirildi. 
     İspanya Futbol Federasyonu RFEF Başkanı Angel Maria Villar, Portekiz'de düzenlenen Avrupa Futbol Şampiyonası'nda gruptan çıkamayan ve görevinden istifa eden İnaki Saez'in yerine Luis Aragones'i teknik direktörlüğe getirdiklerini açıkladı. 
     Villar, deneyimli ve İspanyol futbolunu tanıdığı için Aragones'i 66 tercih ettiklerini belirterek, ''Aragones'i milli takımın teknik direktörü olarak görmek büyük bir hayaldi'' dedi. 
     Villar, Aragones'in Real Mallorca takımını çalıştırdığını, ancak İspanyol kulübün görüşmeler sırasında kendilerine oldukça anlayışlı davrandığını ve tüm pürüzlerin giderildiğini kaydetti. 
     Yeni teknik direktör Luis Aragones'in gelecek hafta düzenlenecek imza töreniyle resmen görevine başlayacağı ve İspanya Milli Takımı'nı Almanya'da yapılacak 2006 Dünya Kupası'na hazırlayacağı bildirildi. 
     İspanya Teknik Direktörlüğü için adı geçen Beşiktaş'ın yeni hocası Del Bosque de Aragones'i bu görev için önermişti. 

     
</TEXT>
</DOC>
