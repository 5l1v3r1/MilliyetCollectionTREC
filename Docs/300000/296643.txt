<DOC>
<DOCNO> 296643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sontur15.html </URL>
<DATE> 2004/12/10/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Sevgilisine tecavüz etmeye kalkınca... 
</HEADLINE>
<TEXT>

     Nail KAHRAMAN DHA 

BURSA'da 7 aydan bu yana çıktığı kız arkadaşıyla otomobilde sohbet etmeye başlayan 19 yaşındaki Murat Şakşak tecavüze kalkışınca, jandarma tarafından gözaltına alındı. Erkek arkadaşı ile birlikte savcılığa sevk edilen 18 yaşındaki E.A., Şakşak'la arkadaş olduklarını ve yanlış anlaşılma nedeniyle adliyelik olduklarını söyledi. 
     Bir markette reyon görevlisi olarak çalışan Murat Şakşak, 7 aydan bu yana arkadaşlık ettiği E.A. ile İzmir Yolu üzerindeki BUSKİ binası önünde buluştu. Şakşak'ın kullandığı otomobille Doburca Mahallesi'ne gelen iki sevgili, otomobili dere kenarına çekip sohbet etmeye başladı. Şakşak, bir süre sonra kız arkadaşıyla ilişkiye girmek istedi. Erkek arkadaşının teklifini kabul etmeyen E.A. ile Şakşak arasında araç içinde itişme yaşandı. Bu sırada yoldan geçen vatandaşlar, durumu jandarmaya bildirdi. Olay yerine gelen jandarma, Murat Şakşak'ı Tecavüze yeltenmek' suçundan gözaltına aldı. 
     İfadelerinin ardından erkek arkadaşı ile birlikte savcılığa getirilen E.A., "Murat'la 7 aydır çıkıyoruz. Beni kaçırması söz konusu değil. Ben kendi rızamla onunla geldim. İlişkiye girmek isteyince karşı çıktım. Bizi görenler jandarmaya haber vermiş. Ben kimseden şikayetçi değilim'' diye konuştu. 
     
</TEXT>
</DOC>
