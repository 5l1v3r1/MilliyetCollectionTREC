<DOC>
<DOCNO> 275007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/yazar/altan.html </URL>
<DATE> 2004/09/26/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
"Tezekten terazinin boktan olur dirhemi" 
</HEADLINE>
<TEXT>


AKIL hastanesinin başhekimi, en yakın karakola gelmiş nefes nefese komiser muavinine 
- Hemen bir şeyler yapın, demiş tehlikeli bir deli kaçtı hastaneden... 
Komiser muavini sormuş 
- Nasıl biriydi 
- Kafası kel ve saçları darmadağınıktı... 
- Ne, ne diyorsunuz siz hem kel, hem saçları darmadağınık nasıl oluyor 
- Canım efendim, söyledim ya size deli olduğunu normal değil işte, ondan öyle... 

Yüksek bir merdiveni çıktıklarını sanarak, uzun süreden beri demiryolu rayları içinde yürüyen iki deliden biri 
- Ben, demiş, çok yoruldum bitecek gibi değil bu basamaklar... 
Ve kan ter içinde, adımını açıp bir travers daha atlamış. 
Öteki deli, uzayıp giden bir çift rayı göstererek 
- Üstelik, demiş tutunmak için korkulukları da çok aşağıda... 
Söylentilere göre, Ankara'daki genç diplomatlarımız kendi aralarında anlatıyorlarmış bu fıkrayı, Türkiye'nin AB üyeliğini kastederek... 

AB Parlamentosu'ndan parmakları kapalı bir avuç uzanmış Türkiye'ye ve bir ses çınlamış ufuklardan 
- Avucumda ne var 
Tayyip Bey, emin bir sesle 
- Sinek var, demiş... 
Ses 
- Yok, demiş, bilemedin... 
Tayyip Bey 
- Öyleyse pire var, demiş. 
Ses yine 
- Hayır, demiş, bilemedin... 
Tayyip Bey kızmış 
- Deve var, demiş. 
Ufuklardan yansıyan ses 
- Doğru söyle, demiş daha önceden gördün değil mi, avucumda ne tuttuğumu 

Bizim politikacılardan biri, önüne bir koyun pöstekisi sermiş, kıllarını saymaya çalışıyormuş 
Günter Verheugen yaklaşmış yanına 
- Yanlış bir pösteki sermişsiniz önünüze, demiş bu pöstekinin, nereden başlarsanız başlayın, başladığınız yerdeki 10 kılı eksik... 

Nasreddin Hoca'ya sormuşlar 
- Söyle bakalım Hoca, bir politikacı vaiz de olabilir mi 
Hoca 
- Olabilir, demiş şayet vaizken, politikacı da olmuşsa... 

İncili Çavuş, politika ve politikacılık konusundaki görüşlerini açıklıyormuş 
- Bir lider, şayet tabanının, kendinden daha salak olduğuna inanıyorsa, aşınmaya başlar... 
Bekri Mustafa, oturduğu yerden bağırmış 
- Ya inancı doğruysa .. 
- O zaman da, tabanı aşınmaya başlayacağından, üstünde dik durabileceği bir olanağı kalmaz... 
Bu kez de Borazan Tevfik bağırmış 
- Ya taban salak değil de, baştan daha akıllıysa 
- Her şey tepe taklak ve ayaklar da hemen baş olur o zaman... 
Bir de örnek göstermiş İncili Çavuş 
- İşte örneğin Fransız İhtilali... 
Nasreddin Hoca, kıs kıs gülüyormuş bütün söylenenlere... 
- Ne gülüyorsun Hoca, demişler sen de bir şey söylesene... 
Hoca 
- Niye gülmeyeyim, demiş politikada başları da, tabanları da, ayakları da sadece işkembeler yönetir, "Vatan, millet, şanlı tarih, cemaat, gelenek, görenek, toplumun çıkarı, ülkenin çıkarı" diye diye... 

Ankara - IMF ilişkileri hakkında da, yeni bir fıkra 
Ankara'dan resmi bir ekonomi uzmanı IMF'nin kapısını çalmış 
- Var mısınız 1 milyar dolar iddiasına, demiş ne için geldiğimi bilemeyeceksiniz... 
IMF'nin temsilcisi 
- Çok da zor değil, demiş neden geldiğinizi kestirmek. Herhalde borç ödeyeceksiniz... 
Ankara'dan gelen resmi ekonomi uzmanı bir gözünü kırpmış 
- Bilemediniz işte, demiş nasılsınız diye hal hatır sormaya gelmiştim. Verin bakalım 1 milyar doları... 

Fethiyeli şair Coşkun Karabulut'un bir şiiriyle bitirelim yazıyı 
ne kadar çok yıldız varken 
gökyüzünde 
bir ben kaydım içlerinden 
şansa bak .. 



</TEXT>
</DOC>
