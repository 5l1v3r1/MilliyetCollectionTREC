<DOC>
<DOCNO> 259276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/son/soneko13.html </URL>
<DATE> 2004/07/30/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Arçelik üretim kapasitesini artıracak... 
</HEADLINE>
<TEXT>

     Arçelik, toplam 83.7 trilyon liralık yatırımla Eskişehir ve İstanbul'daki fabrikalarının üretim kapasitesini artıracak. 
     Edinilen bilgiye göre, Arçelik A.Ş., söz konusu yatırımları için Hazine'den teşvik belgesi aldı. 
     Arçelik, Eskişehir Organize Sanayi Bölgesi'ndeki fabrikasında gerçekleştireceği 64 trilyon 188 milyar liralık tevsi yatırımıyla, yıllık 1 milyon 488 bin adet olan mevcut hermetik kompresör üretim kapasitesinde 250 bin adetlik artış sağlayacak. Şirket ayrıca, İstanbul Ümraniye'deki fabrikasında gerçekleştireceği 19.5 trilyon liralık tevsi yatırımıyla da elektrik motoru üretimini 300 bein adetten 325 bine çıkaracak. Fabrika, halen yılda 50 bin monofaze 
     elektrik motoru,2 bin adet de sirkülasyon pompası üretiyor. 
     Anadolu Efes Biracılık ve Malt Sanayii İstanbul'daki fabrikasında 220 milyon litre bira üretimi kapasiteli tesislerinde, teşvik belgesi kapsamnıda, modernizasyon amaçlı 17 trilyon 267 milyarlık liralık yatırım gercçekleştirecek. 
     Gıdasa Sabancı Gıda Sanayi ve Ticaret A.Ş., Sakarya- Hendek'de yapması amacıyla 21 trilyon 574 milyar liralık komple yeni yatırıma gidecek. 95 milyon 731 bin litre su dolumu, 10 milyon 684 bin litre aromalı içecek ve 36 milyon 15 bin preform üretimi yapacak olan şirket, 70 kişiye 
     istihdam sağlayacak. Yurtbay Seramik 26 trilyonluk tevsi, Toprak Seramik 34 trilyonluk modernizasyon yatırımı için teşvik belgesi aldı. 
     
     DSİ'NİN BARAJ YATIRIMINA TEŞVİK 
     DSİ, Karaman-Ermenek'te kuracağı santrala yönelik 187 trilyon 852 milyar liralık komple yeni yatırımını teşvik kapsamına aldırdı. Yılda 1100 GWH elektrik enerjisi üretecek olan santral, 24 kişiye istihdam sağlayacak. 
     Silopi Elektrik Üretim A.Ş.'nin 750 GWH elektrik enerjisi üretimi kapasiteli santralı için gerçekleştireceği 103 trilyon 87 milyarlık komple yeni yatırımı da teşvik 
     belgesine bağlandı. 
     
</TEXT>
</DOC>
