<DOC>
<DOCNO> 271613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sondun02.html </URL>
<DATE> 2004/09/14/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
ABD 32 milyon kişiyi fişledi... 
</HEADLINE>
<TEXT>

     Uluslararası Af Örgütü'nün ABD Branşı tarafından hazırlanan bir raporda, ABD'nin ırksal geçmişe ya da dini bağlılıklara göre insanları hedef alarak 32 milyon kişi hakkında fişleme yaptığı kaydedildi. 
     Af Örgütü raporuna göre, polisin kanunsuz bir şeklide hedef aldığı ve sıklıkla durdurarak arama yaptığı etnik, ırksal ya da dini gruplara üye olan 87 milyon insanın, yani ABD'de yaşayan her üç kişiden birinin, fişleme uygulamasının kurbanı olma riski bulunuyor. 
     Irka göre fişlemenin "teröre karşı savaş"ın genişlemesiyle birlikte her geçen gün büyüyen bir problem haline geldiğinin belirtildiği raporda, problemin 11 Eylül 2001 saldırılarından bu yana en kötü şekilde görüldüğü yerlerin ise polis, göçmenlik ve havaalanı güvenlik prosedürleri olduğu ifade edildi. 
     Raporda, son üç yıldır Ortadoğu ve Güney Asya kökenli vatandaşlar, ziyaretçiler ve bu bölgeden gelen insanlara benzeyenlerle Müslümanlar ve Sihlerin bu ırkçı fişlemenin en büyük hedefini teşkil ettiğine dikkat çekildi. 
     
</TEXT>
</DOC>
