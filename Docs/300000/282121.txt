<DOC>
<DOCNO> 282121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sondun28.html </URL>
<DATE> 2004/10/21/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Irak Özel Harekat'nın ilk hedefi Zerkavi 
</HEADLINE>
<TEXT>

     Irak'ta Mart'tan bu yana operasyonel olan Özel Harekat Birliği'nin bir numaralı hedefi, ülkede birçok saldırının emrini veren radikal dinci lider Ebu Musab Zerkavi. 
     48 bin kişilik Irak ordusunun içinde sayıları 800'ü bulan bu elit birlik sürekli tatbikat yaparak, hızını ve isabet oranını artırmaya çalışıyor. 
     Irak ordusunun Genelkurmay Başkanı görevindeki General Ebubekir Zebari, özel kuvvetlerin her türlü göreve hazır olduğunu, yüksek isabet yüzdeleri ve hızlarıyla dikkat çektiklerini belirtiyor. 
     Eski peşmerge komutanı Zebari, özel kuvvetlerin ilk hedefleri Zerkavi'yi yakalamaya hazır olduklarını ifade ediyor ve Irak'ta gelecek yılın ortalarında, ordu, ulusal muhafız ve polisin tamamen kontrolü sağlamasını beklediklerini kaydediyor. 
     Kar maskeleri, teçhizatları ve yüksek teknoloji ürünü silahlarıyla Batıdaki benzerlerini aratmayan Irak özel kuvvetlerinin çok sayıda üyesi, Saddam Hüseyin dönemindeki elit birlikler Cumhuriyet Muhafızları'nda da görev almıştı. 
     
</TEXT>
</DOC>
