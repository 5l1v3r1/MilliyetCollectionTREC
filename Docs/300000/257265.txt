<DOC>
<DOCNO> 257265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/spor/ymese.html </URL>
<DATE> 2004/07/22/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Carew göze geldi 
</HEADLINE>
<TEXT>



Del Bosque hazırlık maçlarında lige süreceği ideal onbiri bulmak için tüm futbolcuları kantara çıkardı. 
Hazırlık maçlarında oyunculardan aşırı konsantrasyon beklemek hayalcilikten öteye gitmez. Ne var ki, dün özellikle savunmanın sağında görev yapan Ali Güneş ofansa katkısıyla iyi bir futbol ortaya koydu. Bosque'nin Ahmed Hassan'ı orta sahanın sağında kullanması bize bir hayli ilginç geldi. 
Günlerdir Carew'i bekledik. Şöyle bir ağız tadıyla Carew'i izleyelim dedik, Norveçli oyuncu adeta göze geldi. 13. dakikada sakatlandı, 20. dakikada hastaneye gitti. Antrenman eksikliği Carew'in fizik kondisyonuna olumsuz yansımalar yapmış. Adam kapı gibi, çarpan kendini yerde buluyor. Carew'i 13 dakikalık oyunu ile kantara çıkarmak haksızlık olur. Yetenekleri biliniyor. Pancu da çok çalıştı. Sahada basmadık yer bırakmadı. Ceza alanı içinde biraz egoistliği üzerinden atsa belliki Carew ile birlikte oynayacak inanılmaz işler yapar. 


</TEXT>
</DOC>
