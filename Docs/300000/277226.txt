<DOC>
<DOCNO> 277226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sontur06.html </URL>
<DATE> 2004/10/04/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Eşini baltayla yaraladı 
</HEADLINE>
<TEXT>

     İŞSİZ koca, kendisini eve almak istemeyen eşini baltayla saldırarak hastanelik etti. Boynundan ve kolundan yaralanan kadın hayati tehlikeyi atlatamadı. 
     Bursa'nın İnegöl İlçesi Yenice Mahallesi'nde oturan üç çocuk annesi Semahat Durmuş 38 , önceki gece saat 11.00 sıralarında eve gelen işsiz eşi İhsan Durmuş'u 50 eve almak istemedi. Kapıyı yüzüne kapatan eşine sinirlenen İhsan Durmuş da evinin dışında bulunan baltayı eline alarak zorla girmek istedi. 
     İhsan Durmuş, seslenerek kapıyı zorla açtırdığı Semahat Durmuş'a baltayla saldırdı. Boynundan ve kolundan yaralanan Semahat Durmuş, İnegöl Devlet Hastanesi'ne kaldırıldı. Durumu ağır olan Durmuş, daha sonra Bursa Devlet Hastanesi'ne sevk edildi. Ameliyata alınan Semahat Durmuş'un hayati tehlikeyi atlatamadığı belirtildi. 
     Olaydan sonra kaçan İhsan Durmuş, polis tarafından aranıyor. Eşini öldüresiye döven İhsan Durmuş'un bir süredir psikolojik tedavi gördüğü öne sürüldü. 
     
</TEXT>
</DOC>
