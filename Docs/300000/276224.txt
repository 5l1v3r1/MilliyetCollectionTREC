<DOC>
<DOCNO> 276224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/soneko40.html </URL>
<DATE> 2004/09/30/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Bosch Fren, kar payı dağıtmayacak... 
</HEADLINE>
<TEXT>

     Bosch Fren Sistemleri Sanayi ve Ticaret A.Ş. Genel Kurulu'nda, enflasyona göre düzeltilmiş mali tablolarına göre şirketin net dağıtılabilir karı oluşmadığından cari dönemde kar dağıtımı yapılmamasına karar verildi. 
     Bosch Fren'in kar payı dağıtılmaması konusu kesinleştiğinden şirkete ait eski ve yeni hisse senetlerinin sıraları geçici olarak işleme kapatıldı. Şirketin eski ve yeni sıraları 1 Ekim 2004 tarihinden itibaren birleştirilerek, hisse senetlerinin tamamı BFREN.E sırasında serbest marjla yeniden işleme açılacak. 
     Genel Kurul'da, şirketin 5 kişi olarak belirlenen Yönetim Kurulu Üyeliklerine 1 yıl için Bruno Marcel Victor Gahery, Pierre Jean Joseph Lenganey, Giovanni Canella, Mehmet Gürcan Karakaş ve Mehmed Erol Somersan seçildi. Murakıplığa da İsmet Artam getirildi. 
     
</TEXT>
</DOC>
