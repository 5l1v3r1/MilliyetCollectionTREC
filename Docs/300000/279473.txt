<DOC>
<DOCNO> 279473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sonspo10.html </URL>
<DATE> 2004/10/12/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Piontek Türkler'in kazanmasını istiyorum ama eşim beni eve almaz 
</HEADLINE>
<TEXT>

     Türkiye Futbol Federasyonu'nun onur konuğu olarak maça davet ettiği Türk Milli Takımı'nın eski antrönerlerinden Sepp Piontek, Danimarkalı eşinden korktuğu için yarın gece oynanacak maçta hangi takımı tuttuğunu açıklamaktan kaçındı. Piontek, "Türklerin kazanmasını istiyorum, ama bunu yüksek sesle söylersem eşim Gitte beni eve sokmaz" dedi. 
     
     OLSEN BİZİ ÇÖZEMEDİ 

     Geçtiğimiz cumartesi günü deplasmanda Arnavutluk'u 2-0 yenerek üç puanla geri dönen Danimarka'nın teknik patronu Morten Olsen, Türkiye karşısına çıkaracağı 11'i belirlemekte zorlanıyor. Türk Milli Takımı'nın son iki yıl içinde büyük değişiklik gerçekleştirdiğini söyleyen Olsen, Türkiye'nin de yeni bir oyun sistemi oluşturmamış olması yüzünden hem Türk Milli Takımı'nı çözmekte hem de taktik belirlemekte zorlandığını belirtti. Arnavutluk karşısında iyi bir sonuç elde etmelerine rağmen iyi bir oyun ortaya koyamadıklarını belirten Olsen, Arnavutluk'un uyguladığı taktik nedeniyle kendi sistemlerini beklenenden erken değiştirmek zorunda kaldıklarını söyledi. 

     
</TEXT>
</DOC>
