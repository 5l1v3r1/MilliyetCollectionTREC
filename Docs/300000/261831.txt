<DOC>
<DOCNO> 261831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sontur08.html </URL>
<DATE> 2004/08/09/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Çırpınan arkadaşlarını denizde ölüme bıraktılar 
</HEADLINE>
<TEXT>

     Erol KAÇMAZ ve Soner GÜLEZER - GÖLCÜK Kocaeli DHA 
GÖLCÜK Kavaklı sahilinde serinlemek için arkadaşları ile birlikte denize giren 11 yaşındaki Fatih Naz, boğularak öldü. Paniğe kapılan arkadaşları boğulan Naz'ı denizde bırakıp, ailesine haber vermeye gitti. 
     Yüzme bilmediği halde dün öğle saatlerinde 3 arkaşı ile birlikte Kavaklı sahilinde denize giren Yenimahalle İlköğretim Okulu 5'inci sınıf öğrencisi Fatih Naz, kıyıdan yaklaşık 10 metre uzaklıkta bir anda suya batıp çıkmamaya başladı. Denizde yüzen diğer arkadaşları bir anda paniğe kapılarak Naz'ı denizde bırakıp, ailesine haber vermeye gitti. 
     Olay yerine gelen polis ekipleri, Sahil Güvenlik, Deniz polisi ve İzmit Büyükşehir Belediyesi İtfaiyesi dalgıç timinden yardım istedi. Dalgıç ekipleri kısa sürede cesede ulaştı. Fatih Naz'ın ceseti Gölcük Devlet Hastanesi morguna kaldırıldı. 

     
</TEXT>
</DOC>
