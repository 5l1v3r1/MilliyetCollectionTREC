<DOC>
<DOCNO> 281709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/guncel/gun07.html </URL>
<DATE> 2004/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Operasyon kasedini jandarma saklıyor' 
</HEADLINE>
<TEXT>


Hayata Dönüş davasında müşteki avukatı, operasyon görüntülerini içeren kasedi talep etti 


Çanakkale E Tipi Cezaevi'nde Aralık 2000'de yapılan "Hayata Dönüş Operasyonu" davasının müşteki avukatlarından Gül Kireçkaya, kendilerine verilen kasetin operasyon görüntülerini kapsamadığını iddia ederek, jandarmanın, cezaevi içinde silah kullanma yetkisi bulunmadığını savundu. 
Çanakkale Ağır Ceza Mahkemesi'nde 154 mahk m ile 563 güvenlik görevlisi hakkında açılan davaya devam edildi. Mahkeme heyeti, İl Jandarma Komutanlığı'na yazılan müzekkereye cevap gelmediğini belirtti. Sureti çıkarılarak kendilerine verilen kasetin operasyonda çekilen görüntüleri kapsamadığını savunan Kireçkaya da, "Kasedin jandarmada olduğunu düşünüyoruz ve temin edilmesini talep ediyoruz" dedi. Mahkeme, Jandarma Genel Komutanlığı'na yazılan yazının yanıtının beklenmesine ve Edirne F Tipi Cezaevi'nde bulunan Muharrem Güzel ile 6 sanığın tutukluluk hallerinin devamına karar vererek duruşmayı erteledi. 


</TEXT>
</DOC>
