<DOC>
<DOCNO> 292085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sonspo12.html </URL>
<DATE> 2004/11/25/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
'Bata çıka futbol' 
</HEADLINE>
<TEXT>

     Metin FERAH DHA 

BOLU'da ilk ve orta öğretim okulları arasında düzenlenen futbol musabakaları çamur deryasına dönen sahada oynandı. Sahada güçlükle ayakta durmaya çalışan çocuklar her şeye rağmen futbol oynamanın heyacanını çıkarmaya çalıştı. 
     İl Milli Eğitim Müdürlüğü'nün ilk ve orta dereceli okullar arasında düzenlediği yıldız ve gençler futbol karşılaşmaları, Karaçayır Mahallesi'ndeki toprak sahada oynanıyor. Yağmur ve kar yağışı ardından çamur deryasına dönen sahada çocuklar güçlükle ayakta durmaya çalıştı. Yaşanan mücadele sırasında yere düşen futbolcuların üstü başı çamur içerisinde kaldı. Soğuk, çamur ve sahayı göl haline getiren su birikintileriyle mücadele etmek zorunda kalan çocuklar yaşanan tüm zorluklara rağmen futbol oynamanın heyacanını yaşadı. 
     Yaşları 12-14 arasında olan çocuklarının, böylesine zor koşullar altında spor yapmak zorunda bırakılmalarından yakınan veliler, "Bolu gibi kış şartları oldukça ağır geçen illerde, bu tür okul müsabakalarının havaların iyi olduğu aylarda düzenlenmesi daha yararlı olur'' diye konuştu. 
     
</TEXT>
</DOC>
