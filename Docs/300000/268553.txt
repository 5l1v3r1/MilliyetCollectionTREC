<DOC>
<DOCNO> 268553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sonyas05.html </URL>
<DATE> 2004/09/02/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Bu tabelada fazla söze gerek yok 
</HEADLINE>
<TEXT>

     Eyüp BEKTAŞ EREĞLİ Zonguldak , DHA 
ZONGULDAK'ın Ereğli ve Alaplı ilçeleri arasındaki sahil yoluna dikilen Burayı kirletmeyenler temizledi' yazılı tabela görenleri hem şaşırtıyor, hem düşündürüyor. 
     Ereğli Tarih Doğa ve Kültürünü Yaşatma Derneği üyeleri ve gönüllü vatandaşlar, geçen cumartesi günü Alaplı'ya kadar olan 3 kilometrelik sahil yolu boyunca temizlik yaptı, yaklaşık 2 ton çöp topladı. 
     Dernek üyeleri ardından yetkili makamlardan izin alıp Ereğli- Alaplı sahil yolunun başlangıç noktasına Burayı kirletmeyenler temizledi' yazılı bir uyarı tabelası dikti. Karayolu kenarındani bu tabela sürücülerin ve vatandaşların büyük dikkatini çekiyor. 
     Dernek yöneticileri, "Vatandaşlar, sahili hem piknik amaçlı hem de denize girmek için kullanıyorlar. Yiyecek artıklarını çöpe atmayıp, sahilde bırakıyorlar. İnsanlarımızın daha duyarlı olmaları için bu tabelayı diktik'' dedi. 
     
</TEXT>
</DOC>
