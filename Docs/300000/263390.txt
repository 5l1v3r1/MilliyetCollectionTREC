<DOC>
<DOCNO> 263390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/son/sondun16.html </URL>
<DATE> 2004/08/14/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Focus Almanya'da 50 El Kaide'ci yaşıyor 
</HEADLINE>
<TEXT>

     Almanya'da, Afganistan'daki El Kaide kampında eğitim gören 30 ila 50 radikal dincinin yaşadığı ileri sürüldü. 
     Alman Focus dergisi, bu rakamı Federal Suç Dairesi BKA Başkanı Jörg Ziercke'nin Federal Meclis İç İşleri Komisyonu'nda açıkladığını yazdı. 
     Derginin haberine göre, Ziercke, bu kişilerin ''potansiyel tehdit'' oluşturduklarını, ancak sadece El Kaide'nin kampında eğitim gördükleri için haklarına soruşturma yapılamayacağını söyledi. 
     Ziercke, bu nedenle Bavyera Eyaleti İçişleri Bakanı Günther Beckstein'ın aylar önce, El Kaide kampında eğitim gören yabancıların Almanya'dan sınırdışı edilmelerinin sağlanması gerektiğini söylediğini hatırlattı. 
     Haberde ayrıca, Almanya'da kaç şiddet yanlısı radikal dincinin bulunduğunun kesin olarak bilinmediği, Anayasayı Koruma Dairesi yetkililerinin bu sayıyı yaklaşık 300 olarak açıkladıkları belirtildi. 
     
</TEXT>
</DOC>
