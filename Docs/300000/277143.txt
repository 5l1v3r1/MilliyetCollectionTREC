<DOC>
<DOCNO> 277143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/soneko12.html </URL>
<DATE> 2004/10/04/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Petrol fiyatları haftaya düşüşle başladı... 
</HEADLINE>
<TEXT>

     New York Borsası'nda geçen haftanın son işlem gününde 50 dolar psikolojik seviyesinin üzerinde kapanan petrol fiyatları, haftaya düşüşle başladı. 
     New York'ta Cuma 50.12 dolardan kapanan ABD hafif petrolünün varili, Asya ağırlıklı işlemlerin başladığı ilk dakikalarda Nijerya'dan gelen olumlu haberlerin etkisiyle 49.65 dolara kadar geriledi. 
     Nijerya'nın petrol yatakları bakımından zengin bölgesi Nijer deltasında, isyancılarla hükümet arasındaki görüşmelerin olumlu neticelenmesi, piyasalarda günlük 2.3 milyon varillik üretim yapan ülkede arz sıkıntısı olacağına yönelik korkuların hafiflemesini sağladı. 
     Nijer deltasındaki üretim tesislerinden, işçilerini gerginlik nedeniyle daha önce çeken uluslararası petrol şirketlerinin, barış görüşmelerinin ardından tekrar bölgeye dönme hazırlıklarına başladığı bildiriliyor. 

     
</TEXT>
</DOC>
