<DOC>
<DOCNO> 287794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sonspo13.html </URL>
<DATE> 2004/11/10/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Konyaspor'da izin bitti... 
</HEADLINE>
<TEXT>

     Konyaspor, iki günlük izinin ardından çalışmalara başladı. 
     Futbol Şubesi Sorumlusu Mehmet Bezirci, Beşiktaş maçından sonra verilen iki günlük izinin bugün sona erdiğini söyledi. 
     Tevfik Lav Tesisleri'nde yapılan çalışmalara sakatlıkları süren Altan ve Domaraud'un katılmadığını bildiren Bezirci, İzmir'de bulunan Altan ve Fransa'da olan Domaraud'un yarından itibaren antrenmanlara katılacağını kaydetti. 
     Antrenmanların hafta sonuna kadar normal şekilde süreceğini belirten Bezirci, ''Takım, bayram nedeniyle cumartesi-pazar günü izinli olacak. Pazartesi gününden itibaren Büyükşehir Belediyesi Ankaraspor maçının hazırlıklarına başlayacağız. Milli maç nedeniyle verilen ara eksiklerimizin giderilmesi açısından çok iyi oldu'' dedi. 
     Bezirci, futbolcu azlığı nedeniyle zaman zaman ciddi sorunlar yaşadıklarını belirterek, ''Ara transferde alınacak futbolcuların yanı sıra PAF takımdan 2 futbolcuyu A takıma çıkaracağız. Önümüzdeki günlerde Teknik Direktör Saffet Susiç'in onay verdiği futbolcularımız profesyonel olacak'' diye konuştu. 
     
</TEXT>
</DOC>
