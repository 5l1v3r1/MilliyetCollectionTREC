<DOC>
<DOCNO> 253353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sonspo12.html </URL>
<DATE> 2004/07/06/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Phoenix Suns, Hidayet'in peşinde... 
</HEADLINE>
<TEXT>

     NBA'in transfere çok para ayıran takımlarından Phoneix Suns, yıldızımız Hidayet Türkoğlu'na bir teklif getirmeye hazırlanıyor. 
     Dallas'ın yıldız point guardı Steve Nash'i ile 6 yıllığına 66 milyon dolarlık bir anlaşma ile renklerine bağlayan Phoneix Suns yöneticileri, kalan bütçeleriyle Hidayet'in aklını çelmeye çalışacak. 
     San Antonio Spurs, "sınırlı serbest oyuncu" olarak ilan ettiği Hidayet için verilecek tüm tekliflerin aynısını sunup oyuncumuzu kadrosunda tutma hakkına sahip. Ancak Los Angeles'tan ayrılmak isteyen süperstar Kobe Bryant'ı da gözleyen San Antonio, bir yandan da Arjantinli yıldız Mani Ginobili'yi elinde tutmaya çalışıyor. 
     Kobe Bryant ile ilgilenen bir başka takım olan Suns da parasının büyük bölümünü Nash'e harcayınca bu transfer suya düşmüştü. Kobe Bryant'ı kadrosuna katmak isteyen takımları en çok düşündüren konu ise yıldız oyuncunun halen süren tecavüz davası. 
     
</TEXT>
</DOC>
