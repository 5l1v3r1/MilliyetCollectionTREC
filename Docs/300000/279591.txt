<DOC>
<DOCNO> 279591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/guncel/axgun01.html </URL>
<DATE> 2004/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Albay Kutluğ Sedat Peker benim evliyam 
</HEADLINE>
<TEXT>


Dinlemeye takılan Van İl Jandarma Komutanlığı'nda görevli Albay Kutluğ'un, Sedat Peker için, "Evliyamın dediği işler halloluyor. Hiç merak etmesin" dediği öne sürüldü. Kutluğ hakkındaki dosya Genelkurmay'da 

ERDAL KILINÇ İstanbul 

Kelebek operasyonu kapsamında cezaevine gönderilen Sedat Peker'in Van'da görevli Albay Metin Kutluğ'la menfaat ilişkisi olduğu belirlendi. Kutluğ'un Peker'in adamına "Evliyamın Sedat Peker'i kastediyor dediği işler teker teker hallediliyor" dediği öne sürüldü. Genelkurmay Başkanlığı da, Peker soruşturmasında adı geçen askerlerin isimlerini Organize Suçlar Şube Müdürlüğü'nden istedi. 
Polisin çalışması sırasında, Van İl Jandarma Alay Komutanlığı'nda görevli Kutluğ ile Peker arasında menfaat ilişkisi olduğu yönünde bilgilere ulaşıldı. Peker'in Kutluğ ile ilişkisini, Yargıtay Genel Sekreter Yardımcısı Ercan Yalçınkaya ile de irtibatı sağlayan işadamı Varis Bayram Küçük'ün kurduğu iddia edildi. Telefon görüşmelerinde Küçük ile Kutluğ'un birçok telefon görüşmesi de saptandı. 
Sedat - Atilla Peker kardeşlerin Balıkesir Balya'daki bir maden ocağıyla kömür şirketine ait hisseleri baskı ve tehdit yoluyla üzerlerine geçirdiği, maden ocağının sahibi Mehmet Kuriş'e de zor kullanıldığı öne sürülürken, Kutluğ'un bazı jandarma görevlileriyle görüşerek olayın örtbas edilmesini sağladığı iddia edildi. 

'Hiç canını sıkmasın' 
İddiaya göre, Kutluğ telefonda Peker için "Evliyam" dedi. Küçük ile Kutluğ arasında geçen görüşmede Kutluğ, "Evliyam iyidir inşallah. Onu çok seviyorum. Evliyamın dediği işler teker teker halloluyor. Hiç canını sıkmasın. Talimat verdim" derken, Küçük de ardından Peker'i arayarak, "Van'dan iyi haberler var. Balıkesir'e gereken talimat verilmiş" diye konuştu. Kutluğ'la ilgili dosya Genelkurmay'a gönderildi. Dinlemeye takılan kişilerin listesinin bir kurmay albay tarafından alındığı öğrenildi. Halen görevde olan bir komutanın da Peker'le ilişkisi olduğu öne sürüldü. 
Peker'le ilişkisi olduğu tespit edilen 6 kamu görevlisi gözaltına alındı. 6 kişi arasında, Yusuf Altay davasıyla ilgili halen Şişli Başsavcılığı'nda görevli zabit k tibi Funda Şerif Ören ve İstanbul İstanbul 9. Ağır Ceza Mahkemesi k tibi Murat Köşnek de yer aldı. 


</TEXT>
</DOC>
