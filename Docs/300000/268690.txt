<DOC>
<DOCNO> 268690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sondun03.html </URL>
<DATE> 2004/09/03/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İzak Rabin'in katili vekaletle evlendi 
</HEADLINE>
<TEXT>

     İsrail'in eski başbakanı İzak Rabin'in katili Yigal Amir, vekaletle 40 yaşındaki Larissa Trimboler ile evlendi. 
     Amir'in ailesi, iki haham tarafından yönetilen törene katılamayan Amir'i vekalet gönderdiği babasının temsil ettiğini açıkladı. 
     Tel Aviv'de 4 Kasım 1995'te düzenlenen barışçı bir gösteri sırasında Rabin'i öldürülen aşırı sağcı Amir, işlediği cinayetten pişman olmadığını belirtmişti. 
     Amir'in eşi SSCB kökenli Trimboler, Kudüs Üniversitesi'nde felsefe doktoru. Trimboler'in önceki evliliğinden 4 çocuğu var. 
     
     Gazze'de patlama 1 ölü 
     Öte yandan, Gazze şeridinde bugün bir Filistinlinin üzerindeki bomba patladı, Filistinli öldü. 
     Patlama, Gazze şeridiyle İsrail arasındaki Karni sınır kapısı yakınlarında meydana geldi. Birbirini doğrulayan kaynaklara göre, yasak bölgeye giren iki şüpheli Filistinliye askerler ateş açtı, bu sırada Filistinlilerden birinin üzerindeki bomba patladı. 
     İsrailli askeri sözcü, parçalanarak ölen Filistinlinin bombalı eyleme hazırlandığını söyledi. 
     2000 yılının eylülünde patlak veren Filistin ayaklanmasında ölenlerin sayısı 4 bini aştı. 
     
</TEXT>
</DOC>
