<DOC>
<DOCNO> 281794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sondun15.html </URL>
<DATE> 2004/10/20/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Bağdat'ta bomba yüklü araç infilak etti 
</HEADLINE>
<TEXT>

     Irak'ın başkenti Bağdat'ta, havaalanına giden yolda bomba yüklü bir aracın infilak etti. Patlamada iki Irak polisi ile iki ABD askerinin yaralandığı açıklandı. 
     ABD'li ve Iraklı yetkililerin verdiği bilgiye göre, intihar bombacısı aracı yoldaki ABD askeri devriyesinin yanında patlattı. Bir ABD'li askeri yetkili de araçtaki intihar bombacısının öldüğünü söyledi. 
     ABD askerlerinin bölgeyi kordon altına aldığı belirtildi. 
     
     ABD'nin Felluce operasyonu sürüyor 
     ABD ordusunun Irak'ın Felluce kentindeki operasyonları sürüyor. Sabah saatlerinde kente yine hava saldırısı düzenlendi. Olayda ilk belirlemelere göre ölen ya da yaralanan olmadığı belirtiliyor. Görgü tanıkları saldırıda boş bir evin isabet aldığını söyledi. 
     
     Bağdat ve Musul'da saldırılar 
     Dün Bağdat ve Musul'da düzenlenen saldırılarda toplam altı kişi öldü, 80'nin üzerinde kişi de yaralandı. 
     
     BM, Zerkavi'ye bağlı grupları yaptırım listesine ekledi 
     BM, Ürdünlü militan Ebu Musab Zerkavi'nin denetimdeki grupları, Irak'ta bombalı saldırılar, insan kaçırma ve kafa kesmelerin sorumluluğunu üstlenmesinden sonra yaptırım listesine ekledi. 
     ABD yönetiminin, Irak'taki terör saldırılarının beyni olmakla suçladığı Zerkavi, ABD'nin yaptırım listesine geçtiğimiz yılın eylül ayında dahil edilmişti. BM'nin bu listesinde 300'den fazla kişi, grup, yardım kuruluşu ve ticari firmanın ismi bulunuyor. 
     
</TEXT>
</DOC>
