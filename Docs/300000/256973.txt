<DOC>
<DOCNO> 256973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/guncel/gun90.html </URL>
<DATE> 2004/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

K buslar .. 

ShockHabercilerden ve SerinDuruşçulardan gelenler 
Dün gece rüyamızda. 
Yeşil Pasaport olmuşuz, düşeceğimiz yeri öğrenememişiz, Çakıcı'yla birlikte yakalanmışız...Ahmet Altan olmuşuz, kitabımız 1 milyon satmış ama ucuzluğu hazmedememişiz, hiç gözükmüyoruz ortalarda...Ferrari olmuşuz, adamın biri bize tüp takmaya çalışıyor...Anadolu'nun bir ilinde 34 plakalı şirket aracı olmuşuz, İstanbul'u görmeden çürüyüp gitmekteyiz...2054 yılına ışınlanmışız, Dünya'ya hakim olduğumuzu göremeden bir belediye çukurunun dibinde alıyoruz soluğu...Akbaba olmuşuz, içimizi doldurup vermişler Nil adında bir şarkıcının eline, taşıyor klip boyu, karizmayı çölde bırakmışız, toplayamıyoruz...Şile'de boğulan adam olmuşuz, Demir Demirkan dikilmiş başımıza, "nefes al, nefes ver" diye bağırıp duruyor, "kendimiz yapabilsek sana ne ihtiyaç var " diye biz de ona bağırıyoruz...Tuval olmuşuz, üzerimize bir Kenan Evren, bir Yonca Evcimik resim yapıyor...Başbakanlık uçağı olmuşuz, sağa sola davetiye götürüyor, taksi muamelesi görüyoruz...İzel'in dans hocası olmuşuz, mesleği bırakmışız...Yalın'ın gitarı olmuşuz, kliplerinde olur olmadık yerde bize vuruyor, yeni klip çekiyor, hala elindeyiz, kurtulamıyoruz...Şartlı refleks olmuşuz, her "şartlı refleks" dendiğinde Pavlov'un köpeği aklımıza geliyor...Pil olmuşuz, bitmeden önce gerekli bir şey, bittikten sonra çevreye zararlı madde olmuşuz, millet "çevre" yüzünden bizim pabucumuzu dama atıp "şarjlı" pil kullanmaya başlamış...Tuvalet terliği olmuşuz, kimse bize para harcamıyor...''Yüzme Milli Takımı'' olmuşuz, tatil için havuzun birini kapatmışlar, bizi çağırıyorlar...Beyaz bir bez olmuşuz, önüne gelen deterjan üreticisi bizi kirletip tekrar temizlemeye çalışıyor, anlam veremiyoruz... 

Bir 'Medyum', bir 'Sadist' bir de 'O' varmış... Bunlar bir gece, tam 'Gece Yarısını 2 Geçe', 'Mahşer'de dolaşırken... 
Stephen King torunlarına masal anlatırken 

Bodrum Çağla 

Margarin denince Sana, kağıt mendil denince Selpak'ın aklımıza geldiği, yapılan araştırmalarda ortaya çıkan bir gerçek. "İki paket sana, bir selpak versene..." deyince, bakkal söylenenin yerine aynı malın başka bir markadan olanını verse bile, iki taraf da şaşırmaz, itiraz etmez. Sonuçta, margarin ya da mendil onlarla anılır olmuştur... Ama "Bodrum benimle anılıyor " denilince, bir Bodrum'a, bir de diyene bakılır... 
Biraz zorlasak bizim de yapabileceğimiz kadar bale... mankenlik... seviyeli ilişkiler... 
Akmerkez'de özel defile... tost skandalı... gözyaşı... "Kenan Doğulu ile çıplak havuza girdi" iddiası... vs... Çağla Şıkel'in anıldığı her bir şeyi buraya yazmak mümkün değil ne yazık ki... 
Bodrum'la Zeki Müren, Fedon, Ali Şen, hatta Akrep Nalan'ı, şişko İngiliz turistleri, 
çılgın gece hayatını, "Türk erkeğinin en iyi şekilde temsil edilişini" anabiliriz belki bir çırpıda... Haa, bir de Cevat Şakir Kabaağaçlı var, Halikarnas Balıkçısı hani, onunla da az bir şey anılırdı Bodrum .. Fakat bugünkü Bodrum'u Cevat Şakir'le özdeşleştirmek, yanlış bağdaştırma yaparak margarin yerine "prezervatif", mendil yerine "doğum kontrol hapı" almak gibi bir şey. Bugünkü Bodrum hakikaten çok acayip bir "şey", birlikte anılmak isteyen varsa buyursun, Bodrum onundur... 

Yeah Baby 
"Burası Bodrum'da Türkbükü'nde People. İnsanlar gündüz buranın beach'ini kullanıyor..." b b 
</TEXT>
</DOC>
