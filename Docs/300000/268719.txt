<DOC>
<DOCNO> 268719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sondun33.html </URL>
<DATE> 2004/09/03/ </DATE>
<TIME> 21.39 </TIME>
<AUTHOR>  </AUTHOR>
<HEADLINE>
Baskın, spor salonunuda bombaların patlaması ile başlamış 
</HEADLINE>
<TEXT>

     Rus Komutan Viktor Sobolev, Kuzey Osetya'da rehin alma eylemini düzenleyen teröistlerin çoğunun öldürüldüğünü, bazılarının da yakalandığını söyledi. 
     Okula baskın düzenleyen güçlerin komutanı olan Sobolev, Rus NTV televizyonuna yaptığı açıklamada, kaçmayı başaran terörist olduğunu sanmadığını da söyledi. 
     Kuzey Osetya Başkanlık Enformasyon Dairesi Müdürü Lev Dzugayev de Rusya Birinci Kanalı'na yaptığı açıklamada, Rus güvenlik güçlerinin 3 eylemciyi canlı yakaladığını belirtti. 
     Televizyon, daha önce, saldırganlardan 3'ünün sivil giysilerle kaçmaya çalışırken yakalandığını duyurmuştu. 
     Öte yandan, okula düzenlenen baskının, rehinelerin tutulduğu spor salonundaki bombaların patlaması üzerine başladığı bildirildi. 
     Polis, televizyonda yaptığı açıklamada, komandoların, basketbol çemberlerine asılan bombaların patlaması üzerine okula baskın düzenlediğini söyledi. 
     Bu arada, NTV'ye konuşan, eylemden kurtulan rehinelerden biri, bir kadın bombacının, spor salonunda kendini havaya uçurduğunu ifade etti. 
     
</TEXT>
</DOC>
