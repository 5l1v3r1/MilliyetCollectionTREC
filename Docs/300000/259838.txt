<DOC>
<DOCNO> 259838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/guncel/gun10.html </URL>
<DATE> 2004/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşar Kaya'dan Çakıcı iddiaları 
</HEADLINE>
<TEXT>


ÖZGÜR CEBE DHA 

Sözde sürgündeki Kürt Parlamentosu Başkanı ve eski DEP Genel Başkanı Yaşar Kaya, Alaattin Çakıcı'nın DEP'lileri öldürmekle görevlendirilerek yurtdışına gönderildiğini iddia etti. Kaya, kendi yönettiği, 'Kürdistan-post' adlı internet sitesindeki yazısında, Çakıcı'nın adamlarının Brüksel'de kendileriyle ilgili istihbarat topladığını öne sürdü. Kaya, "DEP'lilerin oturduğu kafeleri tespit ediyorlardı" dedi. Eski bir CIA uzmanına konuyu ilettiğini, onun da kendilerine yönelik bir saldırının mümkün olamayacağını söylediğini ileri süren Kaya, şu iddialarda bulundu 
"7 yıl önce by - pass ameliyatı olduğum hastanede beni öldürmek istediler. Ama uyarılarımla Alman istihbaratı elini çabuk tuttu ve önlemler alındı. Çakıcı'nın üst makamların onayıyla yurtdışına yollandığını Mehmet Eymür söylüyor." 


</TEXT>
</DOC>
