<DOC>
<DOCNO> 259997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/sonspo12.html </URL>
<DATE> 2004/08/02/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
'12 Dev Adam' Yeni Zelanda önünde... 
</HEADLINE>
<TEXT>

     34. Avrupa Erkekler Basketbol Şampiyonası Eleme Grubu maçları hazırlıklarını İstanbul'da sürdüren A Milli Takım, başantrenör Bogdan Tanjeviç yönetiminde ilk sınavını yarın özel maçta Yeni Zelanda karşısında verecek. 
     Abdi İpekçi Spor Salonu'nda saat 20.30'da başlayacak maç Show TV'den naklen yayınlanacak. 
     Milliler, 4 Ağustos Çarşamba günü Yeni Zelanda ile bir maç daha yapacak. 
     
     MAÇLAR NTV VE SHOW TV'DE 

     A Milli Erkek Basketbol Takımı'nın, Yeni Zelanda ve ABD Milli Takımları ile yapacağı hazırlık maçlarından 3'ünü NTV, 1'ini de Show TV canlı yayınlayacak. 
     Basketbol Federasyonu'ndan yapılan açıklamada, A millilerin, Yeni Zelanda ve ABD ile yapacağı maçların yayın haklarının, federasyon yetkililerinin de katıldığı toplantının ardından Show TV ve NTV arasında paylaşıldığı bildirildi. 
     Kurumlar arasında yapılan anlaşmaya göre, 8 Ağustos Pazar günkü Türkiye-ABD maçını Show TV'nin, öteki maçları ise NTV'nin ekrana canlı getireceği kaydedildi. 
     Federasyondan daha önce yapılan duyuruda, 4 maçın da Show TV'den yayınlanacağı açıklanmıştı. 
     Son duruma göre maçların yayın programı şöyle 
     Yarın 20.30 Türkiye-Yeni Zelanda NTV . 
     4 Ağustos Çarşamba 20.30 Türkiye-Yeni Zelanda NTV . 
     8 Ağustos Pazar 21.00 Türkiye-ABD Show TV . 
     10 Ağustos Salı 20.00 Türkiye-ABD NTV . 
     
</TEXT>
</DOC>
