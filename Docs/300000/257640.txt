<DOC>
<DOCNO> 257640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sonsiy14.html </URL>
<DATE> 2004/07/23/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
AKP'li Gülle "Türkiye'de ve dünyada kazalar ilk değil" 
</HEADLINE>
<TEXT>

     AK Parti Genel Başkan Yardımcısı Akif Gülle, Sakarya yakınlarında meydana gelen tren kazasıyla ilgili olarak ''Türkiye'de ve dünyada kazalar ilk değil, teknik aksaklıklar varsa gerekenler yapılacaktır'' dedi. 
     Amasya'nın Merzifon İlçesi Belediyesi'ni ziyaret eden Gülle, burada yaptığı açıklamada, tren kazasında hayatını kaybeden vatandaşlara rahmet, yaralılara da acil şifalar diledi. 
     Tren kazasında bir aksaklık varsa her şeyin incelenip değerlendirileceğini kaydeden Gülle, ''Türkiye'de ve dünyada kazalar ilk değil, teknik aksaklıklar varsa gerekenler yapılacaktır'' diye konuştu. 
     Gülle, CHP Genel Başkanı Deniz Baykal'ın tren kazasıyla ilgili açıklamalarını da eleştirerek ''Teessüfle karşılıyorum. Anamuhalefet partisine yakışmayacak açıklamalar yaptı'' dedi. 
     
</TEXT>
</DOC>
