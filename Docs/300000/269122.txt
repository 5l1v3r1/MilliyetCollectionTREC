<DOC>
<DOCNO> 269122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/siyaset/siy01.html </URL>
<DATE> 2004/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek tartışılan zina değil 
</HEADLINE>
<TEXT>


TCK tasarısında, namus cinayeti, reşit olmayanla cinsel ilişki, bek ret kontrolü gibi konularda da tartışma konusu olan maddeler yer alıyor 

GÜNSELİ ÖNAL Ankara 


Zina tartışmasıyla gündeme oturan TCK tasarısında, kadın derneklerince eleştirilen başka düzenlemeler de var. Karşı çıkılan maddeler ve kadın derneklerinin talepleri şöyle 
NAMUS CİNAYETİ Kasten öldürme suçunun "kan gütme" ve "töre" saikiyle işlenmesi halinde ağırlaştırılmış müebbet hapis cezası verilmesini öngören "nitelikli haller" başlıklı madde, "kan gütme ve namus saikiyle işlenmesi" biçiminde değiştirilmeli. 'Töre cinayeti' deyimi, namus adına işlenen cinayetleri doğru tanımlamıyor. 
REŞİT OLMAYAN İLE CİNSEL İLİŞKİ "Cebir, tehdit ve hile olmaksızın, 15 yaşını bitirmiş çocukla cinsel ilişkide bulunan kişi, şik yet üzerine 6 aydan 2 yıla kadar hapisle cezalandırılır. Fail mağdurdan 3 yaştan büyükse şik yet koşulu aranmaksızın cezası iki kat artırılır" maddesi tasarıdan çıkarılmalı. 
BEK RET KONTROLÜ Hakim ve savcı kararı olmadan kişinin genital muayeneye gönderilmesi halinde faile 3 aydan 1 yıla kadar hapis cezası verilmesini düzenleyen maddeye, "bek ret kontrolü yapılamaz" ifadesi eklenmeli. Mağdurun onayı aranmalı, muayane edene de ceza uygulanmalı. 
AYRIMCILIK Kişiler arasında ayrım yaparak kişinin haklarından yararlanmasını engelleyen kimselere hapis cezası öngören maddeye, cinsel yönelim nedeniyle ayrımcılık yapanların da cezalandırılması ifadesinin eklenmesi isteniyor. 


</TEXT>
</DOC>
