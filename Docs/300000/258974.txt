<DOC>
<DOCNO> 258974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sondun30.html </URL>
<DATE> 2004/07/29/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Atina'da telefonlar kesildi 
</HEADLINE>
<TEXT>

     Olimpiyatlara Ağustos ayında ev sahipliği yapacak olan Atina'nın kuzey semtlerinde telefonların kesildiği bildirildi. 
     Telefonların bu sabahın erken saatlerinden bu yana çalışmadığı ve aralarında 14 olimpiyat tesisinin de bulunduğu bölgedeki 48 bin aboneden 42 bininin iletişiminin tamamen kesildiği açıklandı. 
     Yunan basın-yayın organları, bölgedeki, çok kısa bir süre sonra olimpiyat müsabakalarına ev sahipliği yapacak olan tesislerin de telefonlarının yarısının çalışmadığını ve yetkililerin arızanın giderilmesine çalıştıklarını söylediklerini duyurdular. 
     Atina'da Temmuz ayının başında kısa süreli elektrik kesintisi yaşanmış ve dünya basını Yunanistan'ın olimpiyatlar sırasında ciddi zorluklarla karşılaşmasının olası olduğu yorumunu yapmıştı. 
     
</TEXT>
</DOC>
