<DOC>
<DOCNO> 297274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sonsiy11.html </URL>
<DATE> 2004/12/13/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Erdoğan AB'yi uyardı Oyun kuralları değiştirilmemeli 
</HEADLINE>
<TEXT>

     Başbakan Recep Tayyip Erdoğan, İngiltere'de yayımlanan The Times ve The Independent gazetelerine verdiği özel röportajlarda, ''Türkiye'nin AB üyeliğine kabul edilmesinin medeniyetler arasındaki ilişkilere ahenk getireceğini'' söyledi. 
     Erdoğan, The Times gazetesindeki röportajında, ''İslam'la demokrasiyi bir araya getiren bir ülkeyi Avrupa Birliği'ne kabul etmek medeniyetler arasındaki ilişkilere ahenk getirecektir'' dedi. 
     El Kaide terörüne atıfta bulanan Erdoğan, ''Öte yandan Türkiye'ye 'hayır' denilmesi halinde dünya bugünkü duruma tahammül etmek durumunda kalacaktır'' diye konuştu. 
     Başbakan Erdoğan, terörün açık bir tehdit olduğunu ve bugün herkesi çevrelediğini belirterek, ''Eğer AB basitçe bir Hıristiyan kulübü olarak kalmayı seçerse bizim yapabileceğimiz bir şey kalmaz. Ama eğer bu ülkeler Türkiye'ye 'hayır' diyerek dünyanın kalan bölümüyle köprülerini yakarsa tarih onları affetmeyecektir'' ifadesini kullandı. 

     
</TEXT>
</DOC>
