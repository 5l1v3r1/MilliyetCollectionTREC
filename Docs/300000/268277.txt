<DOC>
<DOCNO> 268277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sonyas22.html </URL>
<DATE> 2004/09/01/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Güzel "cani" film setinde yaralandı 
</HEADLINE>
<TEXT>

     Oscarlı ünlü aktris Charlize Theron, ''Aeon Flux'' adlı filmin setinde yaralandı. 
     Internetteki ''entertainmenttonight'' sitesinin haberine göre, ''Cani-Monster'' filmiyle ''En İyi Kadın Oyuncu'' dalında Oscar ödülünü kucaklayan Theron, Almanya'daki çekimler sırasında bir kaza geçirdi. 
     Sanatçının basın sözcüsü Amanda Silverman, Theron'ın geçirdiği kazaya ilişkin ayrıntılı bilgi vermemekle birlikte oyuncunun yaralandığını doğruladı. Silverman, Theron'ın hastaneye gitmesine neden olmayacak bir yaralanma geçirdiğini ifade etti. 
     Film şirketinin sözcüsü Jeanmarie Carrasco da kazanın Theron'ın görev aldığı bir telde asılma sahnesi sırasında meydana geldiğini söyledi. 
     Filmin çekimlerine 29 yaşındaki Theron'ın rahatsızlığının geçmesinin ardından devam edilmesi beklenirken, bunun birkaç hafta alabileceği belirtildi. 
     Charlize Theron, ''Aeon Flux'' adlı konusu gelecekte geçen filmde halkın çoğunun hastalıktan kırıldığı bir ortamda mevcut yönetime başkaldıran asiler arasında yer alan bir komandoyu canlandırıyor. Film, MTV'nin ünlü çizgi serisinden beyazperdeye aktarıldı. 
     Theron, 2004 yılında ''Cani'' filmindeki dünyanın ilk kadın seri katili rolüyle Oscar ödülünü kazanmıştı. 
     
</TEXT>
</DOC>
