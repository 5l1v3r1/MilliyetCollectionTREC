<DOC>
<DOCNO> 279113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/soneko31.html </URL>
<DATE> 2004/10/11/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
SPK Başkanı Sedat Peker'in borsadaki işlemleri inceleniyor 
</HEADLINE>
<TEXT>

     Ekonomi Muhabirleri Derneği EMD üyeleriyle sohbet toplantısı düzenleyen Sermaye Piyasası Kurulu SPK Başkanı Doğan Cansızlar, Sedat Peker'in borsadaki işlemleriyle ilgili olarak özel bir inceleme yapılmadığını, mevcut incelemelerin sürdüğünü söyledi. 
     Gazetecilerin 'Sedat Peker'in borsaya tesir ettiği yönünde iddialar bulunduğunu' hatırlatarak, 'bu tür bilgilerin kendilerine ulaşıp ulaşmadığı'nı sormaları üzerine Cansızlar şu yanıtı verdi 
''O konuda incelemeler var, ama bitmeden bu incelemeler, kimin kimle bağlantılı olduğu konusunu söylemek burada doğru olmayabilir'' şeklinde yanıtladı. 
     İncelemelerin münhasıran bu olay için olmadığını kaydeden SPK Başkanı, ''Devam eden bazı incelemeler var. Münhasıran bu değil ama devam eden incelemelerde bu kişilerle ilgili bazı saptamalar var. Yeni başlayan değil'' dedi. 
     Cansızlar, ''basında bazı isimler var. Piyasaların bildiği isimler bunlar. Onlarla ilgili öteden beri zaten yürütülmekte olan incelemeler var. Sadece bir tane değil, bir çok incelemeler var. Belki onla ilişkisi olabilir diye düşündük. Ama özelinde bu kişi ya da bu olayla ilgili olarak özel bir denetim başlatmış değiliz'' diye konuştu. 

     
</TEXT>
</DOC>
