<DOC>
<DOCNO> 255731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sontur28.html </URL>
<DATE> 2004/07/15/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Adalet Bakanlığı, Çakıcı'nın iade edilmek üzere tutuklanmasını istedi 
</HEADLINE>
<TEXT>

     Adalet Bakanlığı, kırmızı bültenle aranırken Avusturya'da yakalanan Alaattin Çakıcı'nın, ''Türkiye'ye iade edilmek üzere tutuklanması'' talebinde bulundu. 
     Alınan bilgiye göre, Adalet Bakanlığı, Çakıcı'nın Avusturya'da yakalanmasının ardından harekete geçti. 
     Çakıcı'nın, ''Türkiye'ye iade edilmek üzere tutuklanması talebini'' içeren başvuru, Avusturya makamlarına iletilmek üzere Dışişleri Bakanlığı'na gönderildi. 
     Adalet Bakanlığı, Çakıcı'nın iade edilmesini içeren dosyayı hazırlamaya başlayacak. 
     Türkiye ile Avusturya arasındaki suçluların iadesi sözleşmesine göre, Türkiye, iade istemini içeren dosyayı 40 gün içinde Avusturya makamlarına iletecek. 
     
</TEXT>
</DOC>
