<DOC>
<DOCNO> 292198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/ekonomi/eko04.html </URL>
<DATE> 2004/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon büyüklüğü 236 trilyona ulaştı 
</HEADLINE>
<TEXT>


Emeklilik fonlarında 199.2 trilyon lira yatırıma yönlendirildi. Fonların portföy değerleri ise 236 trilyona ulaştı. Böylece, fonlar 36.8 trilyon lira değerlendi 

Ayfer Yıldız 

Emeklilik Gözetim Merkezi'nin verilerine göre, emeklilik şirketlerinin toplamış olduğu katkı payı oranı 208.1 trilyon lira. Yatırıma yönlendirilen toplam fon büyüklüğü ise 199.2 trilyona ulaştı. 
Emeklilik fonlarının portföy değeri ise 236 trilyon oldu. Bu rakamlara bakıldığında, emeklilik fonlarının 36.8 trilyon lira büyüdüğü görülüyor. 
Sermaye piyasasını derinleştirmesi, ekonomiye kaynak sağlaması ve Hazine'nin borçlanma vadesini uzatması beklenen bireysel emeklilik fonlarının büyüklüğü henüz çok küçük boyutlarda. Ancak, bu oranın katlanarak artması durumunda piyasalarda etkisinin yavaş yavaş görülmeye başlanacağı ifade ediliyor. Şu anda emeklilik şirketleri ayda 1.5 milyon dolar katkı payını sisteme aktarıyor. Bu varsayımdan hareketle 2006 sonunda sektördeki fon büyüklüğünün 1 milyar doları aşması bekleniyor. 
11 emeklilik şirketinin 81 adet emeklilik yatırım fonu bulunuyor. Fon türleri bazında bakıldığında, gelir amaçlı fonların portföy büyüklüğü 132 trilyon 84 milyar lira. Gelir amaçlı fonlar yüzde 53 oranında tahvile, yüzde 13 oranında bonoya, yüzde 2 oranında da hisse senedine yatırım yapıyor. 
18 trilyon 294 milyar lira portföy büyüklüğüne ulaşan büyüme amaçlı fonlar ise yüzde 51 oranında hisse senedi, yüzde 8 oranında tahvil, yüzde 7 oranında repoya yatırım yapıyor. 

Ağırlık tahvilde 
25 trilyon 568 milyar büyüklüğündeki para piyasası fonları ise yüzde 44 oranında repo, yüzde 15 oranında tahvil, yüzde 12 oranında bonoyu tercih ediyor. İhtisaslaşmış fonlarda 5.9 trilyona ulaştı. Fonların yüzde 40'ı hisse senedinde, yüzde 1.7'si ters repoda bulunuyor. 1 trilyon büyüklüğündeki grup amaçlı fonların ise yüzde 30'u hisse senedinde, yüzde 25'i tahvilde, yüzde 15'i ters repoda, yüzde 12'si borsa para piyasasında bulunuyor. Diğer fonlar ise 52.7 trilyon büyüklüğe sahip. Bu fonların yüzde 26'sı hissede, yüzde 43'ü tahvilde, yüzde 15'i ters repoda, yüzde 13'ü bonoda bulunuyor. 

Yapı Kredi önde 
Yapı Kredi Emeklilik yatırımcı sayısında olduğu gibi 45.4 trilyon ile portföy büyüklüğünde de ilk sırada. Ak Emeklilik'in fon büyüklüğü 35 trilyona, Aviva Hayat Emeklilik'in 30.7 trilyona ulaştı. 
Şirketlerin fon büyüklükleri sırasıyla şöyle devam ediyor 
Anadolu Hayat Emeklilik 29.8 trilyon, Garanti Emeklilik ve Hayak 26.7 trilyon, Oyak Emeklilik 15.8 trilyon, Vakıf Emeklilik 14.4 trilyon, Koç Allianz Hayat ve Emeklilik 14 trilyon, Doğan Emeklilik 10.4 trilyon, Başak Emeklilik 7.1 trilyon, Ankara Emeklilik 6.1 trilyon. 

Şirketlerin pazar payları Şirket adı Portföy değeri milyon TL Pazar payı Yapı Kredi Emeklilik 45.465.724 19.26 Ak Emeklilik 35.085.385 14.86 Aviva Hayat ve Emeklilik 30.743.145 13.02 Anadolu Hayat Emeklilik 29.845.166 12.64 Garanti Emeklilik 26.781.424 11.35 Oyak Emeklilik 15.826.171 6.70 Vakıf Emeklilik 14.461.651 6.13 Koç Allianz Hayat Emek. 14.086.942 5.97 Doğan Emeklilik 10.466.656 4.43 Başak Emeklilik 7.154.975 3.03 Ankara Emeklilik 6.128.766 2.60 Toplam 236.046.005 100 Kaynak www.fonbul.com 


</TEXT>
</DOC>
