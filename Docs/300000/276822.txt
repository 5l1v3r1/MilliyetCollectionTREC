<DOC>
<DOCNO> 276822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sontur22.html </URL>
<DATE> 2004/10/02/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Uyuşturucu bağımlısı işadamı, evinde ölü bulundu 
</HEADLINE>
<TEXT>

     Mersin'de, uyuşturucu bağımlısı olduğu bildirilen işadamı, evinde ölü bulundu. 
     Emniyet Müdürlüğü yetkililerinden alınan bilgiye göre, bir ihbar üzerine Adnan Çakıroğlu'nun 35 , Mezitli Beldesi'nde evine giden güvenlik güçleri, erkek cesediyle karşılaştı. Herhangi bir darp izine rastlanmayan ve İşadamı Adnan Çakıroğlu'na ait olduğu belirlenen cesedin yanında boş şırınga bulundu. 
     Uyuşturucu bağımlısı olduğu bildirilen Çakıroğlu'nun, yüksek dozda eroin alarak yaşamına son vermiş olabileceği öğrenildi. Çakıroğlu'nun cesedi, otopsi için Mersin Devlet Hastanesi'ne kaldırılırken, olayla ilgili soruşturma sürüyor. 
     Çakıroğlu'nun annesi Fadime, babası Ahmet ve kız kardeşi Ahu'nun trafik kazasında, erkek kardeşi Akgün'ün de suda boğulduğu öğrenildi. 
     
</TEXT>
</DOC>
