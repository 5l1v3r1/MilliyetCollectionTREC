<DOC>
<DOCNO> 282233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sontur04.html </URL>
<DATE> 2004/10/21/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Ölü doğum yapan kadın Kocam zorla ilaç içirdi .. 
</HEADLINE>
<TEXT>

     DHA 

TRABZON'un Vakfıkebir İlçesi'nde, ölü doğum yapan 29 yaşındaki Hacer Bahadır, nikahsız eşi 28 yaşındaki Yılmaz Baki'nin kendisine ilaç içirdiği için karnındaki 7 aylık bebeğin öldüğünü ileri sürdü. Gözaltına alınan Yılmaz Baki, savcılıkta serbest bırakıldı. 
     Vakfıkebir Hürriyet Mahallesi'nde oturan Hacer Bahadır, önceki gece rahatsızlanınca hastaneye kaldırıldı. Hacer Bahadır, ölü bir erkek bebek dünyaya getirirken, birlikte yaşadığı Yılmaz Baki'nin, kendisine zorla ilaç içirdiğini ve bu nedenle bebeğin ölü doğduğunu öne sürerek, polise gidip şikayetçi oldu. 
     Gözaltına alınan ve hakkındaki suçlamayı kabul etmeyen Yılmaz Baki, savcılıkta serbest bırakılırken, ölü doğan bebek, anne karnında ölüm nedeninin saptanması için Trabzon Adli Tıp Kurumu'na gönderildi. Soruşturmaya başlandı. 
     
</TEXT>
</DOC>
