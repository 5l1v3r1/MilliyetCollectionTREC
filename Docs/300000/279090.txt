<DOC>
<DOCNO> 279090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/soneko08.html </URL>
<DATE> 2004/10/11/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İMKB... AFM sinemaları için talep toplanmaya başlanıyor... 
</HEADLINE>
<TEXT>

     Sinema zinciri AFM Uluslararası Film Prodüksiyon Ticaret ve Sanayi A.Ş.'nin, hisselerinin halka arzı için talep toplanmasına yarın başlanacak. 
     Türkiye Sınai Kalkınma Bankası A.Ş. TSKB liderliğinde kurulan konsorsiyumun yürüteceği halka arzda, talep toplama işlemi 13 Ekim Çarşamba günü sona erecek. 
     Şirketin yüzde 35.1'inin halka arzında, hisse satış fiyatı 14 bin 500 lira olarak belirlendi. 
     Halka arz sırasında şirketin mevcut ödenmiş sermayesi 4 trilyon 2 milyar 915 milyon 796 bin liradan, 5 trilyon 125 milyar liraya yükseltilecek. 
     Artırılan 592 milyar 84 milyon 204 bin liraya ek olarak gerçekleştirilecek 1 trilyon 201 milyar 924 milyon 297 bin lira tutarındaki ortak satışıyla beraber, halka açıklık oranı yüzde 35,01 düzeyinde oluşacak. 
     Halka arzda satışa sunulan hisselerin yüzde 50'si yabancı kurumsal, yüzde 50'si ise yurtiçi bireysel yatırımcılara tahsis edildi. 
     
</TEXT>
</DOC>
