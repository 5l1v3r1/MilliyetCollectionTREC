<DOC>
<DOCNO> 260615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sontur38.html </URL>
<DATE> 2004/08/04/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Şemdinli'de bir terörist teslim oldu .. 
</HEADLINE>
<TEXT>

     Hakkari'nin Şemdinli İlçesi'nde terör örgütü PKK KONGRA-GEL üyesi bir terörist güvenlik güçlerine teslim oldu. 
     Alınan bilgiye göre, Kahramanmaraş'ın Pazarcık ilçesi nüfusuna kayıtlı ve terör örgütü PKK KONGRA-GEL üyesi 29 yaşındaki Rızgar kod adlı Mehmet Körkapan'ın önceki gün Şemdinli Emniyet Müdürlüğü'ne gelerek teslim olduğu bildirildi. 
     Körkapan, polise verdiği ifadesinde, 1994 yılında kaçak yollarla Kahramanmaraş'tan Almanya'ya gittiğini ve Stutgard kentindeki Helborn Derneği'nin kendisine sahte Türk pasaportu hazırladıktan sonra 1995 yılında uçakla Almanya'dan Suriye'ye geçtiğini itiraf etti. 
     Şam'da siyasi ve askeri eğitim almasının ardından 1996 yılında örgütün Irak'taki Harkur kampına katıldığını belirten Körkapan, kampta uzun süre kaldıktan sonra buradan ayrılarak İran ve Irak arasındaki sınır bölgesinden Türkiye'ye giriş yaptığını belirtti. 
     Olayla ilgili soruşturma sürdürülüyor. 
     
</TEXT>
</DOC>
