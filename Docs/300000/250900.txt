<DOC>
<DOCNO> 250900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sonspo21.html </URL>
<DATE> 2004/06/25/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Malatyaspor, Bülent Akın ve Eyüp Kaymakçı ile sözleşme imzaladı 
</HEADLINE>
<TEXT>

     Malatyaspor, Bülent Akın ve Eyüp Kaymakçı ile 2 yıllık sözleşme imzaladı. 
     Malatyaspor Kulübü'nde düzenlenen imza töreninde Yönetim Kurulu Üyesi Ramazan Şireci, Gençlerbirliği'nden Bülent Akın ile Galatasaray'dan Eyüp Kaymakçı'yı Malatyaspor'a kazandırmaktan dolayı mutlu olduklarını ve bu futbolcuların kendilerine olan güvenlerini boşa çıkartmayacaklarına inandıklarını söyledi. 
     Akın ile Kaymakçı da Malatyaspor'un güçlü bir takım olduğunu, taraftarın beklentisini bildiklerini belirterek, takım arkadaşlarıyla birlikte başarılı olmak için çaba göstereceklerini kaydetti. 
     Bülent Akın, son 2 sezonu kötü geçirdiğini, Malatyaspor forması ile bu olumsuzluklara son vermek istediğini söyledi. 
     
</TEXT>
</DOC>
