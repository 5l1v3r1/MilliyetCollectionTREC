<DOC>
<DOCNO> 254759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sondun45.html </URL>
<DATE> 2004/07/12/ </DATE>
<TIME> 21.47 </TIME>
<AUTHOR>  </AUTHOR>
<HEADLINE>
Tuvalete gizli kamera koymanın cezası 3 yıl... 
</HEADLINE>
<TEXT>

     İngiltere'nin başkenti Londra'da, kadınlar tuvaletine gizlice yerleştirdiği kamerayla kadınları görüntüleyen 61 yaşındaki İngiliz, 3 ay hapis cezasına çarptırıldı. 
     William More adlı ''röntgencinin'' yerleştirdiği kamerayı, tuvalete giren bir kadının, tuvalet kağıdı yuvasında gizlenmiş olarak bulduğu belirtildi. 
     Polisin yaptığı araştırmalar sonucunda, kameranın kablolarının binanın üst katındaki bir dolapta gizlenmiş kayıt cihazıyla televizyona bağlı olduğu anlaşıldı. 
     William More'un evinde yapılan araştırmada ise kayıtların video kopyaları bulundu. 
     Mahkemeye çıkarılan More, sevmediği kadın iş arkadaşlarından intikam almak için bu yola başvurduğunu açıkladı. 
     Mahkeme başkanı ise olayın mahremiyete saldırı olduğunu vurgulayarak, More'u 3 ay ağır hapisle cezalandırdı. 
     
</TEXT>
</DOC>
