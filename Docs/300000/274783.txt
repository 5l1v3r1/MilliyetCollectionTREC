<DOC>
<DOCNO> 274783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/yazar/asik.html </URL>
<DATE> 2004/09/25/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Heredot yaşasaydı 
</HEADLINE>
<TEXT>


Ünlü Yunan tarihçi Heredot, zeytin ve incir ağaçlarının bolluğundan hareketle Ege'yi "Dağlarından yağ, ovalarından bal akar" diye tanımlar... Günümüzde yaşıyor olup da dünkü kimi gazete manşetlerini görseydi ne diyeceği belliydi Medyasından hem yağ akıyor hem bal... 
"Biz Avrupalıyız..." "5 dakikada krizi çözdü..." "Gitti, çözdü, geldi..." "Avrupa yolu açıldı..." "Harika sonuç..." vs... 
Ne Başbakan'ın çözdüğü sorunu bizzat kendisinin yarattığını anımsatan vardı, ne bu süreçte Avrupa'ya "Bunların kafası h l ortaçağda, şeriatçı düşünceyi aşamamışlar" dedirttiğini söyleyen... Ne "Türk'üz dış müdahale kabul etmeyiz" sözünün nereye uçtuğunu soran oldu, ne de "Zinaya ceza vererek Türk kadınının onurunu kurtaracaktınız, ne oldu bundan vaz mı geçtiniz " diye sorgulayan... 
Bir dostumuz telefonda dedi ki 
- Boks maçında raunt aralarında boksörün yanında 2 kişi görürsünüz. Biri antrenör diğeri suanyör. Antrenör boksörün hatalarını anlatır, taktik verir, daha iyi dövüşmesi için uyarılarda bulunur. Suanyör ise sürekli havlu sallayarak boksörü serinletmeye çalışır. Boksör ister dövsün ister dayak yesin, suanyörün görevi değişmez. O yalnızca havlu sallayarak boksörü yeller, serinletir, ferahlatır... Bizim basın başarılı bir suanyör olarak görev yapıyor.Ama yalnızca suanyörle maç kazanılmaz ki. 

Zina konusunda AB ile yaşanan gerginliğin tatlıya bağlanması, Erdoğan yağcısı yazarların asli görevlerine dönebilmesi açısından da olumlu bir gelişme oldu... 
Haldun Ertem 

Bek ret kemeri... Profesör Ahmet Mumcu, Almanya'da Max Planck Enstitüsü'ndeki çalışmalarını sürdürüyor. Geçenlerde bir sohbette bizim zina konusu gündeme gelmiş... Bir Alman hukukçu şu formülü atmış ortaya 
- Bizde ortaçağda kadınlara bek ret kemeri takılırdı. Günümüzde elektronik anahtarlı bek ret kemerleri yapmak mümkün. Önerim şu... Türkiye'de nik hta hem erkeğe hem kadına bek ret kemeri takılsın. Erkeğin anahtarı kadında, kadının anahtarı erkekte bulunsun. Böylece çiftlerin ömür boyu birbirini aldatması mümkün olmaz. Zina konusu da kendiliğinden çözümlenmiş olur 

Samsun'da el ele tutuşan gençleri ikaz eden ahlak zabıtası, onlara "Ağabeylik" yapıyormuş. 
Belki de kıskanıyorlardır... 

Bu sizce adalet mi Bakanlar Kurulu'nun geçen ay verdiği kararla üniversiteyi normal süresinden bir yıl gecikmeyle bitiren öğrenciye yüzde 50, 2 yıl ve daha fazla gecikmeyle bitiren öğrenciye yüzde 100 zamlı harç uygulanıyor... 
Avukat Can Anadol anlatıyor 
- Kızım Trakya Üniversitesi Tıp Fakültesi'nde 3 yıl kaybetti. Fakülte 6 yıl. Kızım şu anda 5'inci sınıfta. 6 yıllık süreyi 2 yıl geçtiği için yüzde 100 zam uygulanıyor. Diğer öğrenciler 517 milyon lira harç öderken biz 1 milyar 34 milyon TL ödüyoruz. Önümüzdeki yıl da yine böyle yüzde 100 zamlı ödeyeceğiz. 
Bu sizce adalet mi 

Tropikano Bodrum Gündoğan koyundaki Tropikano Otel'in turistleri hasta edip ülkelerine öyle gönderdiği konusunda Hollanda Televizyonu ikinci kanalında program düzenlendiğini, yüz binlerce kişiye Türk turizmi aleyhine propaganda yapıldığını dün yazdık. Turizm Bakanlığı ciddi bir denetim yapmadığı için turizmimiz kazıktan raylar üzerinde yürüyor ve kimi zaman böyle bir tek kötü örnek yüz binlerce turisti ülkemizden kaçırıyor. 
Konuyla pek çok okurumuz ilgilendi, her zaman olduğu gibi Turizm Bakanlığı'ndan ses çıkmadı. 
Gündoğan'dan okurlarımız, koyda, Tropikano'nun karşısında yer alan bir otelin de atık suyunu denize verdiğini bildirdiler. 
Bu tür tesislerin sorumsuzluğu ile kimse ilgilenmez, sonra günün birinde turist azaldığı zaman esnafımız ve turizmcimiz oturur, "Turist gelmiyor" diye ağlar... Biz böyleyizdir... 
Hollanda Televizyonu'nda yayımlanan Radar adlı programın içeriğini okumak ve programı izlemek isteyen okurlarımız "http www.trosradar.nl url PHP news 728" adresine girebilirler. 
Bu adreste programın video çekimi de yer alıyor... 

Aşk üzerine Aşk kaçmaktan çok 
kovalamayı sever 
Görmekten çok özlemeyi 
Dokunmaktan çok düşlemeyi 
Ve aşk öyle haindir ki 
Nerde imk nsız varsa onu sever. 
Özdemir Asaf 



</TEXT>
</DOC>
