<DOC>
<DOCNO> 250083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/dunya/axdun01.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Küçük Erkan, Chelsea gibi burnumu sıktı' 
</HEADLINE>
<TEXT>


Bill Clinton, çıkan otobiyografisinde Türkiye'den anılarına geniş yer verdi, deprem bölgesinde kucağına aldığı küçük Erkan'ı unutmadı 

SEMA EMİROĞLU New York 


Eski ABD Başkanı Bill Clinton, dün piyasaya çıkar çıkmaz ABD'de "en çok satan kitaplar" listesinde birinci sıraya yerleşen "Hayatım" adlı anı kitabında, 5 yıl önce Türkiye'deki deprem bölgesini ziyaret ederken kucağına aldığı ve burnunu tutan Erkan bebeği de unutmadı. Kitabında 1999 yılında iki büyük deprem geçiren Türkiye'yi ziyaret ederek destek vermek istediğini ve programını uzatarak planlanandan daha fazla süre kaldığını kaydeden Clinton, Erkan bebeğe atfen kucağına alıp sevdiği küçük çocuğun burnunu tuttuğunu belirtti ve "Kızım Chelsea de bebekken böyle yapardı, o nedenle etkilendim" dedi. 

Demirel ve Çiller'e övgü 
Clinton, Türkiye'nin AB'ye tam üyeliğine her zaman destek verdiğini de vurguladı. Hem eski Cumhurbaşkanı Süleyman Demirel hem de eski Başbakan Tansu Çiller'i öven Clinton, Demirel'i, "uzak görüşlü bir devlet adamı", Çiller'i de, "modern ve akıllı bir kadın lider" olarak tanımladı. 
Eski Demokrat başkan Clinton, Türkiye'nin yeni yüzyılın geleceği parlak bir ülkesi olduğunu da vurguladı ayrıca Kıbrıs ve Kürt sorunu konularında ilerleme yolu bulması ve Müslüman, laik ve demokrat kimliğini koruması halinde, Batı'nın Ortadığu'ya açılan kapısı olacağına dikkat çekti. 


</TEXT>
</DOC>
