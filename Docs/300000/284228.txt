<DOC>
<DOCNO> 284228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/ekonomi/eko05.html </URL>
<DATE> 2004/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
TOFAŞ'ta görev değişikliği 
</HEADLINE>
<TEXT>



Tofaş Türk Otomobil Fabrikası AŞ'nin Yönetim Kurulu Başkan Yardımcılığı'na Antonio Bene getirildi. Tofaş'ın eski CEO'su olan Bene'nin, 'üretim yaptığı ülkelerde, yönetimde temsil edilme' kararı alan Fiat'ın isteğiyle bu göreve getirildiği belirtildi. 
Tofaş'tan İMKB'ye gönderilen açıklamada, şirketin Yönetim Kurulu Başkan Yardımcısı Gianni Coda ve Yönetim Kurulu Üyesi Giorgio Fossati'nin görevlerinin değiştiği bildirildi. İki yöneticinin, şirketin satış ve pazarlama bölümünde görevlendirildiği öğrenildi. 
Açıklamaya göre, Yönetim Kurulu Başkan Yardımcılığı görevine Antonio Bene'nin, Yönetim Kurulu Üyeliğine Alfredo Altavilla'nın getirilmesi ve atamaların, yapılacak ilk genel kurulun onayına sunulması kararlaştırıldı. 



</TEXT>
</DOC>
