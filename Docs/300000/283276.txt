<DOC>
<DOCNO> 283276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/ekonomi/eko06.html </URL>
<DATE> 2004/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Erdoğan'ın faiz dışı fazla açıklaması cesaret verdi' 
</HEADLINE>
<TEXT>



Uluslararası Para Fonu IMF Başkanı Rodrigo Rato, Türkiye'nin yüksek cari açığı ile ilgili gayretlerin sürmesi gerektiğini söyledi. Ortadoğu'ya yaptığı ziyaret sırasında Beyrut'ta gazetecilerin Türkiye'nin cari açığıyla ilgili soruları üzerine Rato, "Cari açık konusu önemli bir konu. Bu açıdan, şimdiye kadar sarfedilen gayretlerin...devam etmesi gerektiğini düşünüyoruz ve Başbakan'ın, 2004'te sağlanan çok önemli faiz dışı fazlanın sürdürüleceği yönündeki ifadesi cesaret verdi" dedi. 
Bu arada Devlet Bakanı Ali Babacan dün yaptığı açıklamada yeni programın unsurları üzerinde IMF ile görüş birliği içinde olduklarını söyledi. Babacan, Ankara'daki IMF heyeti ile dün itibariyle görüşmelere ara verildiğini belirtti ve "Kasımda tekrar bir araya gelip son noktayı koyacağız" dedi. 


</TEXT>
</DOC>
