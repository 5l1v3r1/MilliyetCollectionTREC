<DOC>
<DOCNO> 281246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonsiy06.html </URL>
<DATE> 2004/10/18/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Bakanlar Kurulu toplandı... 
</HEADLINE>
<TEXT>

     Bakanlar Kurulu, Başbakan Recep Tayyip Erdoğan'ın başkanlığında saat 11.40'ta Başbakanlık Yeni Bina'da toplandı. 
     Edinilen bilgiye göre, Bakanlar Kurulu toplantısında, Çalışma ve Sosyal Güvenlik Bakanı Murat Başesgioğlu, ''sosyal güvenlik sistemi reformu'' konusunda bilgi verecek. 
     Toplantıda ayrıca, Devlet Bakanı ve Başbakan Yardımcısı Mehmet Ali Şahin'in, TBMM gündeminde bulunan kanun tasarıları, Başbakanlık Müsteşarı Ömer Dinçer'in de Bakanlar Kurulu'na ve TBMM'ye sunulacak kanun tasarıları hakkında sunum yapacakları öğrenildi. 
     Dışişleri Bakanı ve Başbakan Yardımcısı Abdullah Gül Almanya'da, Sanayi ve Ticaret Bakanı Ali Coşkun ise Suudi Arabistan'da bulundukları için Bakanlar Kurulu toplantısına katılamadılar. 
     
</TEXT>
</DOC>
