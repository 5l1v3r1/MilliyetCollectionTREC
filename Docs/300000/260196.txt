<DOC>
<DOCNO> 260196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sondun35.html </URL>
<DATE> 2004/08/03/ </DATE>
<TIME> 22.40 </TIME>
<AUTHOR>  </AUTHOR>
<HEADLINE>
Danimarkalı askerlerin Iraklı tutuklulara işkence yaptığı iddia edildi 
</HEADLINE>
<TEXT>

     Danimarka Savunma Bakanlığı, Irak'taki bazı Danimarkalı askerlerin, gözaltındakilere işkence yaptığı yolundaki iddialarının ardından Irak'taki komutanlarını geri çağırdı. 
     Savunma Bakanı Soren Gade, ulusal televizyona yaptığı açıklamada, Irak'ın güneyinde bulunan Eden kampındaki sorgulamalar sırasında tutuklulara işkence yapıldığı yolundaki iddiaları soruşturan denetçilerle görüşmesinin ardından Irak'taki komutanları görevden aldığını söyledi. 
     Danimarka ordusu, Irak'ta görev yapan tabur komutanı, inzibat komutanı ve askeri istihbarat komutanının geri çağrıldığını bildirdi. 
     Ordu açıklamasında, Irak'taki 500 Danimarka askerinin başına yeni komutanların gönderileceği belirtildi. 
     Ayrıntıları açıklanmayan iddialarla ilgili soruşturmanın sürdüğü kaydedildi. 
     
</TEXT>
</DOC>
