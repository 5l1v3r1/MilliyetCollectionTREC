<DOC>
<DOCNO> 277961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/yasam/axyas02.html </URL>
<DATE> 2004/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Öz, 'ekran'da by-pass yaptı 
</HEADLINE>
<TEXT>


Dünya çapında izlenen belgesel televizyonu 'Discovery Channel', Mehmet Öz'ün bir açık kalp ameliyatını baştan sona yayımladı 


ABD'de yaşayan kalp cerrahı Dr. Mehmet Öz'ün, bir ilke imza attığı ve 'gerçek bir by - pass ameliyatı'nın baştan sona gösterildiği Discovery Channel'daki sağlık programı, ABD'de büyük ilgi gördü. 
Yaklaşık 54 milyon hanede izlenen sağlık programında Dr. Mehmet Öz ile ekibinin bizzat yaptığı cerrahi müdahale ve ardından izleyicilere kalp ve damar hastalıklarından korunmaları için sunduğu öneriler ilgiyle izlendi. 'Sinsi Düşman Kalp Hastalığı' adlı programda Öz, ABD'de ölümlerin bir numaralı sorumlusu kalp ve damar hastalıklarının engellenmesi için çeşitli tavsiyelerde bulundu. 

İşte 6 'altın öneri' 
Egzersiz Her türlü fiziksel faaliyet kötü kolesterol seviyesini düşürüp iyi kolesterol seviyesini artırır, kalbi kuvvetlendirir. Haftada en az 3 kez, 20 dakika egzersiz gerekir.Balık, fındık ve ceviz Bu tip omega-3 iyi yağlar , yağ asitleri, yüksek gıdalar, kandaki trigliserid seviyesini düşürür, kalp ritmini istikrarlı hale getirir. İyi uyku 7 saatten az uyku damar yaşlanmasını ve kalp krizi riskini artırır. Sigara Sigara ve tütün sadece kalp krizi riskini artırmakla kalmıyor, diğer hastalıklara da davetiye çıkarıyor.Stres Stresi azaltmaya çalışmak ve meditasyon kalp sağlığını korur.Testler Kalp krizi riskini azaltmak için vücut değerlerini bilmek önemli. Kolesterol, tansiyon ve fiziksel EFOR- en yüksek kalp ritmi seviyesi ve dinlenmedeki seviye testler hasta için doktora en doğru bilgiyi sağlar. 

</TEXT>
</DOC>
