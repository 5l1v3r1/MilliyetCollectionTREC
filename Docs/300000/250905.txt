<DOC>
<DOCNO> 250905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sonspo26.html </URL>
<DATE> 2004/06/25/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Beşiktaş, dış transferde gelişme sağlayamıyor... 
</HEADLINE>
<TEXT>

     Beşiktaş Futbol Şubesi Sorumlusu Kıvanç Oktay, yurtdışından yapılacak transferlerle ilgili çalışmalarının sürdüğünü belirterek, ''Ancak bitme aşamasına gelmiş bir görüşmemiz yok'' dedi. 
     Amaçlarının iki hafta içinde gerekli transferleri yapmak olduğunu kaydeden Oktay, AA muhabirine telefonla yaptığı açıklamada, ''Kampın ilk haftasına kadar istediğimiz oyuncuları almak istiyoruz. Ancak, bir tarih de vermek istemiyorum. Hocamız Del Bosque de bu konuda çalışıyor'' diye konuştu. 
     Tatile çıkacağını ve gelecek haftaya kadar bir gelişme olmasının söz konusu olmadığını anlatan Kıvanç Oktay, transfer görüşmelerinin bitmesi halinde, bunu hemen İstanbul Menkul Kıymetler Borsası'na İMKB bildireceklerini sözlerine ekledi. 
     
</TEXT>
</DOC>
