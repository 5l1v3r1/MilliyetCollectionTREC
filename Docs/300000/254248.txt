<DOC>
<DOCNO> 254248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/dunya/axdun01.html </URL>
<DATE> 2004/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'u kurtaran kaza 
</HEADLINE>
<TEXT>


Kayıtları 1996 - 97'de kazara imha edildiği için asker kaçağı olduğu kanıtlanamıyor 


ABD Başkanı George Bush'un, 32 yıl önce Ulusal Muhafız Birliği'nde yaptığı askerlikle ilgili kayıtların bir bölümünün yanlışlıkla imha edildiği bildirildi. 
New York Times, Pentagon'un Savunma Maliye ve Muhasebe Dairesi'nin, 1996 - 1997 yıllarında zamanın etkisiyle bozulan mikrofilmlerden kurtulmak için düzenlediği proje çerçevesinde Bush'unkiler dahil olmak üzere birçok askerin bordrolarının imha edildiği belirtildi. Gazete, imha edilen kayıtların, 1972 - 1973 yıllarında 3 aylık bir bölümü kapsadığını, Vietnam Savaşı'nın sürdüğü bu dönemin, Bush'un Alabama'da olduğunu iddia ettiği hizmet süresine denk geldiğini yazdı. Haberde, söz konusu kayıtları destekleyen hiçbir belgenin bulunmadığı da kaydedildi. Askerlik kayıtlarında, ABD Başkanı'nın, 1972'deki söz konusu dönemde Alabama'da olduğu kanıtlanmıyordu. Demokratlar, Bush'u bu dönemde ordudaki görevinden kaçmakla suçluyor. 


</TEXT>
</DOC>
