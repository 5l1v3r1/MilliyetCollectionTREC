<DOC>
<DOCNO> 262013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sondun30.html </URL>
<DATE> 2004/08/10/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Bombalı mektupla suikast .. 
</HEADLINE>
<TEXT>

     Almanya'nın Bavyera eyaletinde, Dingolfing Kaymakamı Heinrich Trapp'a karşı bombalı mektupla suikast girişiminde bulunuldu. 
     Sosyal Demokrat Parti SPD üyesi olan Trapp'ın çalışma arkadaşlarının büroya gelen bir mektuptan şüphelenerek polise haber verdikleri, olay yerine gelen polisin patlamaya hazır bir bombalı mektupla karşılaştığı bildirildi. 
     Polis, bu suikast girişiminin, eyalette daha önce de gerçekleştirilen 3 suikast girişimiyle bağlantısı olabileceğini kaydetti. 
     Passau kentinin Hıristiyan Sosyal Birlik Partisi CSU üyesi olan Belediye Başkanı Albert Zankl ile Kaymakam Hanns Dorfner'e geçen Nisan ayında, Deggendorf kentinden federal meclis milletvekili seçilen Brunhilde Irber'e SPD de yaklaşık 1 ay önce bombalı mektuplarla suikast girişiminde bulunulmuş, ancak hiçbir olayda bombalar patlamamıştı. 
     
</TEXT>
</DOC>
