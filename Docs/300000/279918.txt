<DOC>
<DOCNO> 279918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/magazin/axmag02.html </URL>
<DATE> 2004/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzguncuk dizi yorgunu 
</HEADLINE>
<TEXT>


BİRSEN ALTUNTAŞ 

"Perihan Abla"dan sonra birçok dizi ve filmin doğal platosu haline gelen Kuzguncuk'ta, dizi ekiplerine isyan başladı. Başladığı günden bu yana "Ekmek Teknesi"nin çekildiği semtin sakinleriyle çekim ekipleri arasında yaşanan gerginlik, kavgaya dönüştü. Pepsi'nin reklam filmini çeken ekibin kullandığı, etrafa duman yayan makine yüzünden çıkan kavgaya polis müdahale etti. Kuzguncuk esnafı, kapılara "Dizici istemiyoruz" yazılı pankart asarken, semt sakinleri, imza kampanyası açacaklarını söyledi. 

Kuzguncuklular ne diyor 
Bihrat Mavitan Heykeltıraş Perihan Abla'nın çekildiği evin sahibiyim. O zaman diziyi çekenlerle aramızda çok insani bir ilişki vardı. Şimdi ise 02.00'de herkes uyurken dev jeneratörleri dayayıp kar sahnesi çekiyorlar. 
Mine Göker Seramik sanatçısı Kapımızın önünde 40 kişi çekim yapıyor. Çöplerini bırakıp gidiyorlar. Sandalyeleri kaldırıma atıp yer işgal ediyorlar. Kaldırımdan yürüyenlere "Caddeden geçin" diyorlar. Fırında çekim yapıldığı için insanlar kuyrukta ekmek almayı bekliyor. 
Alp Önal Reklamcı "Sanatçılar evinizde giyinebilir mi " diye sordular. 'Ne münasebet' dedim, bozuldular. 


</TEXT>
</DOC>
