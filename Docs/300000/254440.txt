<DOC>
<DOCNO> 254440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sontur21.html </URL>
<DATE> 2004/07/10/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Abhazya'da 3 Türk'ün rehin alındığı yalanlandı 
</HEADLINE>
<TEXT>

     Abhazya'da 3 Türk'ün rehin alındığı yönünde Gürcistan basınına yansıyan haberlerin doğru olmadığı bildirildi. 
     Artvin Emniyet Müdürlüğü'nden yapılan yazılı açıklamada, Gürcistan basınında, 3 Türk'ün Abhazya'da rehin alındıkları yönünde haberlerin yer aldığı belirtildi. 
     Açıklamada, haberler doğrultusunda yapılan araştırmada, 15 Mayıs'ta Sarp Sınır Kapısı'ndan yasal yollarla çıkış yapan A.K, M.B. ve S.K'nın, buradan Abhazya'ya geçerek bir Türk firmasının yanında çalıştıkları ancak vaat edilen ücreti alamadıkları için 6 Temmuz'da Gürcistan'a döndükleri, burada Gürcü makamlarca ifadeleri alındıktan sonra Tiflis Büyükelçiliği'nce verilen harçlıkla Sarp Sınır Kapısı'na getirildikleri kaydedildi. 
     Açıklamada, rehin alma gibi bir durumun kesinlikle söz konusu olmadığı, şahısların 8 Temmuz'da Sarp Sınır Kapısı'ndan Türkiye'ye giriş yaptıkları belirtildi. 
     
</TEXT>
</DOC>
