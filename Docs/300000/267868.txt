<DOC>
<DOCNO> 267868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sonspo02.html </URL>
<DATE> 2004/08/31/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
İspanya basını Real Sociedad'ın bu sezonku umudu Nihat 
</HEADLINE>
<TEXT>

     İspanyol 1. Futbol Ligi'nin La Liga ilk haftasında Levante karşısında takımının beraberlik golünü atan Nihat Kahveci, İspanyol basını tarafından Real Sociedad'ın en iyisi olarak gösterildi. 
     Real Sociedad'ın kendi sahasında Levante ile 1-1 berabere kaldığı maçtaki performansından dolayı Türk futbolcuya övgüler yağdıran İspanyol basını, Nihat'ın çok iyi bir başlangıç yaparak, takımını umutlandırdığını yazdı. As gazetesi, maçın en iyisi seçtiği Nihat için ''Real Sociedad'ın bu sezonki umutları Nihat etrafında toplanıyor'' ifadesini kullandı. Diariovasco gazetesi Nihat'ın Real'i mağlubiyetten kurtardığını yazarken, Marca gazetesi de Türk futbolcunun 2 sezon önceki hızına kavuştuğunu belirterek, Nihat'ın 2 sezon önce Real Sociedad'ın lig ikincisi olduğu zamanki oyununu oynadığını kaydetti. 
     ''Nihat başladığı gibi bitirdi'' başlığını kullanan El Mundo Deportivo gazetesi ise ''Maçın en iyi haberi hiç şüphesiz, yaz tatilinin Nihat Kahveci'nin yaşamsal azimlerini değiştirmemiş olması. Real'in Türk golcüsü, maça nasıl başladıysa öyle bitirdi'' yorumunda bulundu. Nihat'ın 2 sezon önce 23 gol geçen sezon da 14 gol attığını hatırlatan gazete, Türk golcünün geçmiş formuna geri döndüğünü savundu. 
     Öte yandan İspanyol basınına demeç veren Nihat, ''Umarım, taraftarlarımız geçen sezonu unuturlar. Görülüyor ki biz olduğumuz gibiyiz, bundna sonra futbolcular değiştirilemez'' şeklinde konuştu. 

     
</TEXT>
</DOC>
