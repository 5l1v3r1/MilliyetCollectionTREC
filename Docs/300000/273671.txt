<DOC>
<DOCNO> 273671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sonspo06.html </URL>
<DATE> 2004/09/21/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
39 yılın en iyi Fener'i 
</HEADLINE>
<TEXT>

     İlk 6 haftalar ele alındığında Fenerbahçe son 39 yılın en iyi performansını çıkardı. Trabzon’un berabere kalmasıyla da zirve Kanarya’nın oldu 
     
     Ligde ve Avrupa’da 
     Sezon başladığında en çok eleştirilen takımların başında geliyordu Fenerbahçe... Özellikle teknik direktör Christoph Daum’un, oyuncularını yanlış mevkiilerde oynattığı düşüncesi hakimdi. Ancak sonuçlara bakıldığında, eleştirilecek fazla da bir şey kalmıyordu. Şampiyonlar Ligi’ne de harika bir giriş yapan ve ilk maçında Sparta Prag’ı 1-0’lık skorla deviren Sarı-Lacivertliler, ligde de yoluna emin adımlarla ilerliyor. 
     
     Liderlik de geldi 
     Ve istatistikler... Fenerbahçe, lig tarihindeki ilk altı haftalara bakıldığında son 39 yılın en iyi performansını sergiledi. 1964-65 sezonunda ilk altı karşılaşmayı da kazanan Kanarya, 1960-61 sezonunda da 6 karşılaşmanın 5’inden galip ayrılmıştı. Bu yıl ise 6 maçta 16 puan toplayan Christoph Daum’un öğrencileri, rakip kalelere toplam 15 gol bıraktı, kalesinde ise sadece 5 gol gördü. Dün Trabzon’un, Gaziantep’le barabere kalmasıyla zirve koltuğuna Fenerbahçe oturdu. 
     
</TEXT>
</DOC>
