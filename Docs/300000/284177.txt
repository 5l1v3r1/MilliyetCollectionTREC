<DOC>
<DOCNO> 284177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sontur51.html </URL>
<DATE> 2004/10/28/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Nakliyat firması sahibi kadına, işyeri tuvaletinde infaz .. 
</HEADLINE>
<TEXT>

     İzmir'in Bornova İlçesi Işıkkent Semti'nde, nakliyat firması sahibi kadın, işyerinde başından tabancayla vurularak öldürülmüş halde bulundu. 
     Alınan bilgiye göre, Kara Nakliyatçıları Sitesi 108 sokakta Günay Nakliyat'ın sahibi Makbule Günay'ın cesedini, yanında çalışan Barış Karaköse işyerinin tuvaletinde buldu. 
     Karaköse'nin durumu bildirmesi üzerine olay yerine gelen ekipler, yaptıkları incelemede, kadının, başına sıkılan tek kurşunla öldürüldüğünü belirlerken, işyerindeki cep telefonu ve cüzdanının alınmadığını, kasada her hangi bir zorlama olmadığını tespit etti. 
     2 çocuk annesi olan ve eşinden de 10 yıl önce ayrıldığı bildirilen Makbule Günay'ın, 2 ay önce firmayı kurduğu, daha önce Mehmet G'nin yanında çalıştığı belirlendi. 
     Günay'ın Mehmet G. ile bu sabah birlikte görüldükleri iddiaları üzerine polis, ifadesine başvurulmak üzere Mehmet G'yi aramaya başladı. 
     Ceset, otopsi için İzmir Adli Tıp Kurumu'na gönderildi. 

     
</TEXT>
</DOC>
