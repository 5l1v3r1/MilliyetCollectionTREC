<DOC>
<DOCNO> 282101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sondun08.html </URL>
<DATE> 2004/10/21/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
İngiltere ve Almanya'dan ortak tavır Türkiye için referanduma hayır 
</HEADLINE>
<TEXT>

     Hilal YILMAZ LONDRA, DHA 

İNGİLTERE Dışişleri Bakanı Jack Straw ile Almanya Dışişleri Bakanı Joschka Fischer, Türkiye'nin AB üyeliğinin masaya yatırılacağı genel referandum önerisinin kabul edilemez olduğunu açıkladı. 
     Almanya Dışişleri Bakanı Joschka Fischer, Londra'ya gelerek, İngiltere Dışişleri Bakanı Jack Straw ve İngiltere Başbakanı Tony Blair'le görüştü. Fischer, Almanya'nın Avrupa politikasını anlattı. Fransa'nın ortaya attığı Türkiye'nin AB üyeliği için Avrupa'da referandum yapılsın' önerisini ilk kez DHA Londra muhabirinden duyduğunu söyleyen İngiltere Dışişleri Jack Straw, bunun söz konusu olamayacağını söyledi. Straw, şöyle devam etti 
     "Bunu ilk kez duyuyoruz. Her ne olursa olsun, Türkiye'nin olası AB üyeliği için referandum talep edilemez. Çünkü, 1972-73'de üye olan İngiltere gibi, diğer üye ülkelerin katılımı için hükümetlerden aynı koşullar istenir ve görüşmeler için aynı süreç öngörülür. 
     İngiltere'de böyle bir referandum önerisi kabul edilemez. Böyle bir talep yoktur. Referandum uygulamak, gerek geçmişte, gerekse gelecekte değişik oldukça değişik bir yöntem. AB'ye üye İngiltere'de dahil olmak üzere her ülke hükümetine aynı standartlar uygulanır ve normal bir süreç öngörülür. İngiltere için, referanduma gitme gibi bir ihtimal yoktur. Böyle bir talep yoktur.'' Almanya Dışişleri Bakanı Joschka Fischer de, Jack Straw'un görüşlerini paylaştığını söyledi. 
     
</TEXT>
</DOC>
