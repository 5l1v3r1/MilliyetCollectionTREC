<DOC>
<DOCNO> 277024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/guncel/agun.html </URL>
<DATE> 2004/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusların satrancı 
</HEADLINE>
<TEXT>


Kafkas Vakfı Başkanı Çetinbaş'a göre Rusya ve "süper devletler" Kafkasya'da piyonlarını kullanıyor. Çetinbaş, "Türkiye'de Kafkas lobisi güçlenecek" diyor 

Kültürler mozaiği Kafkasya - 1 
Mehmet Gündem 

Mehmet Gündem Kafkaslar 40 ülkeye dağılmış durumda. İçlerinde en fazla nüfus Türkiye'de. Sayılarının 6-7 milyon olduğu söyleniyor. Kafkasların 2 federasyonu var, 3.sü yolda. Neden tek çatı altında değilsiniz 
Nüzhet Çetinbaş Kafkas Dernekleri Federasyonu adını taşıyan kurum mantalite olarak Batı Kafkasya'yı temsil ediyor. Kafkasya'nın birliğini savunan, bütün Kafkas halklarına kapısını açan Birleşik Kafkasya Dernekleri Federasyonu kuruldu. Türkiye Kafkas derneklerini bir konfederasyonda birleştirme fikri de var. Konfederasyon kurmak için en az üç federasyonun bir araya gelmesi gerek. Önümüzdeki günlerde üçüncü, dördüncü hatta beşinci Kafkas federasyonunun kurulduğunu bile görebiliriz. 

Burada bir Kafkas lobisinin varlığından söz edilebilir mi 
- Kafkas kökenli insanlar Türkiye'de askeriye başta olmak üzere, politika ve bürokraside önemli görevlerde bulunuyorlar. Kafkasyalıların bugüne dek lobi adı verilecek bir çalışmaları olmadı. Kriz dönemlerinde saman alevi gibi çalışmalar yapıldı. Kafkas toplumu sivil toplum kuruluşları sayesinde bazı faaliyetler yapıyor. Seçimlerde etkili olmaya çalışıyor. Gelecek yıllarda Kafkas lobisi adıyla gücünü hissettiren yapıyı daha müşahhas olarak hissedebileceğinizi söyleyebilirim. 

Rusya tecrit edecek 
Kafkas Vakfı'na göre Kafkas sorunu nedir 
- Kafkas sorunu, Rusya tarafından 19. yüzyılın ortalarından itibaren işgal edilen ya da kolonizasyona tabi tutulan bir coğrafya ile halkının yüzde 90'ının sürüldüğü önemli bir sorundur. Kafkasya Avrasya'nın kapısı, dünya enerji havzasının geçiş noktası. Günümüzde Kafkasya süper devletlerin nüfuz alanı haline gelmiştir. Rusya ve burada çıkarı bulunan diğer devletler, piyonları sayesinde satranç oynuyorlar. 

Osetya'daki olayı Kafkasya açısından nasıl değerlendiriyorsunuz 
- Kesinlikle terör eylemidir ve şiddetle kınıyorum. Rusya hürriyetlerini kısıtladığı Kafkasyalıları dünyadan tecrit etmek istiyor. Bu olayı bahane ederek belki de yasak bölge ilan edecekler. Zamanla bölgedeki özerk cumhuriyetleri de kaldıracaklardır. 

'Ya kaçır ya öldür' 

Kafkasya, tarih boyunca saldırı ve işgallere sahne olmuş, stratejik önemi büyük bir coğrafya. Dağlık Kafkasya'da yüksek dağlar, savunma imk nı sağlarken kültürel ve etnik bakımdan bölünmüş bir coğrafyanın doğmasına sebep olmuş. 
Akdeniz havzasının siyasi ve ekonomik hayatında Kırım ile Kafkasya'nın özel bir yeri var. İpek Yolu, doğuya uzanan transit ticaret güzerg hının kritik geçitleri ve kavşağı olan Kırım ve Kafkasya, aynı zamanda tarım, hayvancılık ve yer altı kaynaklarıyla ihmali mümkün olmayan bir konumda. 
Altınordu'nun devamı olan Kırım Hanlığı'nın Ruslar tarafından yıkılmasıyla Çerkezler için tehlike çanları çalmaya başlar. Ordusunu geliştiren Rusya'nın sıcak denizlere inmesinin önündeki en güçlü engel Kafkasya'dır. 

306 yıllık savaş 
Kafkas-Rus Çarlığı savaşları 1556'larda başlar. Çar IV. İvan önce Kabartay topraklarına saldırır. Prens Temiroka, kızı Maria'yı Çar İvan'la evlendirince bir süre barış dönemi yaşanır. IV. İvan ölünce yeniden başlayan savaşlar aralıklarla 306 yıl sürer. Ruslar, Hazar Denizi, Karadeniz sahili ve Kafkasya'yı ele geçirmek için 306 yıl, 1.500.000 asker kaybına rağmen saldırırlar. Çerkezlerin artık bu topraklarda tutunması neredeyse imkansızdır. "Kaçırmak, göçürmek istiyorsan, yak-yık, kaçmaktan ya da aç kalıp ölmekten başka bir seçenek bırakma" metodu 1857'den itibaren Kafkasya'da sahnelenir. 

Kafkasya gerçeğinin peşinde... 

Kafkasya, Türk halkının ilgi gösterdiği kadar bilgi sahibi olmadığı, duygusal düzeyde yakınında, bilgi düzeyinde çok uzağında bir dünya. Şeyh Şamil, Çerkez Ethem, Kafkas dansları, Çerkez tavuğu, Çerkez kızları ve birkaç figür dışında pek fazla bir şey bilmiyoruz. Kafkasya'yı bilmediğimiz gibi diasporadaki Kafkasları da bilmiyoruz. Elbette Türkiye'deki diasporayı da. Kendilerini 'Adıge' olarak tanımlayan Kafkas halklarına Anadolu'da Çerkez deniyor. Diasporada her Çerkez'in hayalinde anayurda dönüş özlemi vardır. Çoğu zaman anayurt Kaf Dağı'dır. Ateşi alev alev yanan, fakat vuslatı bir türlü gerçekleşmeyen... Kafkasya kavramı da sıkça karıştırılıyor. Bu çalışmada kavram kargaşasını ortadan kaldırmak için Kafkasya Abhazya, Adigey, Karaçay-Çerkez, Kuzey Osetya, Güney Osetya, İnguşetya, Kabardey-Balkar, Çeçenistan, Dağıstan özerk cumhuriyetleri ve Transkafkasya Gürcistan, Ermenistan ve Azerbaycan tanımlamaları kullanıldı. Kafkasya, yüzyıllardan beri kendinden "Diller Ülkesi" diye söz ettirir. Yaklaşık 135 bin kilometrekare olan bu topraklarda 50'yi aşkın dil ve 100'den fazla lehçe konuşuluyor. Kafkasya'nın bugünkü yapısı Stalin haritasının sonucudur ve Kafkasyalılar arasındaki etnik çatışmaların da nedenlerinden birisidir. Kafkasya yazı dizisi, 135 bin kilometrekaredeki Kafkasya gerçeğini arıyor. 

Portre 
İçkerya Çeçen Cumhuriyeti 

Başkent Covharkale Bu ad Dudayev'in öldürülmesinden sonra verildi. Sovyet döneminde Ruslarca verilen ad 'korkunç' anlamına gelen ve Çar İvan Grozni'nin adına izafe edilen Grozni idi. 
Yüzölçümü 17 bin km2 
Nüfusu 1.103.686 2002 
Dini İslam Kadiri ve Nakşibendi tarikatları güçlüdür 
Başlıca etnik gruplar Çeçen 1031 647- 93,5 Rus 40 645- 3,7 Kumuk 8 883- 0,8 Nogay 3572- 0,32 

Çeçenistan'da kaos 

Bağımsız bir devlet olarak tanınmak isteyen Çeçenistan'da asayiş ve can güvenliği yok. Çeçen mafyası komşu cumhuriyetlerde nefret yaratıyor 

SSCB dağılırken Çeçen-İnguş Özerk Cumhuriyeti vardı. Çeçenler ve İnguşlar Nah Vaynah adı verilen tek bir Kafkas halkını oluşturuyorlardı. Rus işgali sonrasında ayrışma oldu. Çeçenlerin bağımsızlık taleplerini İnguşlar desteklemedi. 1992'de Çeçen-İnguş Cumhuriyeti feshedilerek iki cumhuriyet oluşturuldu. 1994'te bu durum kesinleşti. 
Çeçenler, Rusya Federasyonu'ndan ayrı bağımsız bir devlet olarak tanınmak istiyorlar. 1 Kasım 1991'de Çeçenistan SSCB'den bağımsızlığını ilan etti.1994'te Çeçen Savaşı başladı. 24 Nisan 1996'da Covher Dudayev öldürüldü. 31 Ağustos 1996'da, Çeçenistan'ın siyasal statüsünün 5 yıl içinde belirlenmesini öngören Hasavyurt Barış Antlaşması imzalandı. 

Yeni gerginliklere gebe 
5 Ocak 1997'de Rus birlikleri Çeçenistan'ı terk etti, 27 Ocak 1997'de devlet başkanlığı ve parlamento seçimleri yapıldı. Aslan Maşadov yüzde 68,9 oyla başkan oldu. 1999'da Rusya Federasyonu'nda meydana gelen bombalama eylemleri sonrasında Rusya yeniden Çeçenistan'a operasyonlara başladı ve II. Çeçen Savaşı patladı. Ülkede herkes silahlı. Can güvenliği yok. Yabancıların fidye için kaçırıldığı oluyor. Komşu cumhuriyetlerde gayrimeşru yollardan servet edinmeye çalışan Çeçen mafyası, komşu toplumların nefretine sebep oluyor. Ekonominin bitmesi, Ruslara karşı askeri başarıları gölgeleyen eylemlere zemin hazırlıyor. Yasadışı olayları tezg hlayanların Rus yanlısı Çeçenler olduğu iddiası da var. 
Çeçenistan'ın kuzey sınırı boyunda, Stavropol Kray'da yaşayan Kozaklarla Çeçenler arasında çatışmaya dönebilecek gerginlik var. Dağıstan'ın Hasavyurt kasabası da, bölgedeki Çeçenlerin kasabanın kendi topraklarına dahil olduğunu iddia etmeleri sebebiyle sorun alanı. 

YARIN 
Diller ülkesi Kafkasya 
Portre Dağıstan Özerk Cumhuriyeti 
Türkiye'de Kafkasyalılar nerelerde yaşıyorlar 


</TEXT>
</DOC>
