<DOC>
<DOCNO> 251842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/yasam/yas06.html </URL>
<DATE> 2004/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçakta korsan heyecanı 
</HEADLINE>
<TEXT>


ALMANYA Milliyet 

Almanya'da Öger Tur'a ait bir yolcu uçağı üzerinde bomba olduğunu iddia eden bir hava korsanı tarafından kaçırılmak istendi. Münih - istanbul seferi için 21.40'ta havalanan ve içinde 153 yolcu bulunan uçakta, bir süre sonra yolculardan biri üzerinde bomba olduğunu söyleyerek, isteklerinin yerine getirilmesini istedi. Taleplerinin karşılanmaması halinde patlayıcıları ateşleyeceği tehdidinde bulunan korsan, yolcular tarafından ikna edilerek, uçağın Münih'e geri dönmesi sağlandı. Özel kuvvetler uçak etrafında önlem alırken, emekli polis olduğu iddia edilen korsan, havaalanında yolcular ve uçak mürettebatı tarafından etkisiz hale getirilerek yakalandı. Alman polisi, uyruğu henüz bilinmeyen korsanı gözaltına aldı. NTV'ye bilgi veren Türk yolculardan biri, korsanın aile içi sorunları nedeniyle cinnet getirdiğini ve elinde bir bıçak bulunduğunu söyledi. Aynı görgü tanığı korsanın etkisiz hale getirilmesi sırasında yaralandığı bilgisini de verdi. 



</TEXT>
</DOC>
