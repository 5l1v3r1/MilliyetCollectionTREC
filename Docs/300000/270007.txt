<DOC>
<DOCNO> 270007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sondun39.html </URL>
<DATE> 2004/09/08/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Beslan'dan 100 çocuk Bulgaristan'a geliyor 
</HEADLINE>
<TEXT>

     Kuzey Osetya'nın Beslan kentinde yaşanan kanlı rehine eyleminin ardından, Beslan'dan 100 çocuk tatil yapmak ve terapi görmek üzere yarın Bulgaristan'a geliyor. 
     Bulgaristan Kızılhaç Örgütü ile ülkenin başta gelen medya kuruluşlarının ortaklaşa düzenlediği yardım kampanyası çerçevesinde, ülke genelinde toplanan yardım malzemesi Cumhurbaşkanı Georgi Pırvanov'un talimatıyla, Cumhurbaşkanlığı'na ait uçakla bugün Beslan'a gönderildi. 
     Cumhurbaşkanlığı uçağı Beslan'da terör kabusunu yaşaypan toplam 100 çocuğu tatil yapmaları ve terapi görmeleri amacıyla yarın akşam Bulgaristan'a getirecek. 
     Bulgaristan Kızılhaç Örgütü'nden yapılan açıklamada, 100 çocuğun Karadeniz sahilinde kamu kuruluşlarına ait tatil merkezlerinde ağırlanacağı, ülkenin ünlü psikologlarının terör kabusunu atlatmaları için çocuklara terapi uygulayacakları belirtildi. 
     
</TEXT>
</DOC>
