<DOC>
<DOCNO> 298985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sonyas10.html </URL>
<DATE> 2004/12/19/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Hava soğudu, yüz felci arttı 
</HEADLINE>
<TEXT>

     Demet ÖZTÜRK DHA 

AŞIRI soğuklarla birlikte yüz felci rahatsızlığı nedeniyle hastanelere yapılan başvurularda artış oldu. Şoförlerin yüz felci riski altında olduğunu vurgulayan SSK Bölge Hastanesi KBB uzmanı Op. Dr. Muammer Karagöz, soğuk ve rüzg arlı havalarda yüzün kaşkol ve şalla korunmasını önerdi. 
     Op. Dr. Muammer Karagöz, aşırı soğuklarla birlikte yüz felci rahatsızlığı ile hastaneye yapılan başvuralarda artış kaydedildiğini anlattı. Aşırı soğuklarda vücut direncinin azaldığını, bunun yüz felci rahatsızlıklarını artırdığını, bu rahatsızlığı yüz sinirlerine yerleşen bir virüsün neden olduğunu söyleyen Op. Dr. Karagöz, şöyle devam etti 
     "Yüz felcinin en yaygın nedeni, aşırı soğuk ve rüzg arlı havalarda görülüyor. Şeker hastaları, iç kulak tümörleri ve orta kulak iltihabı da yüz felcine neden olabiliyor. Yüz felci geçiren hastaların yüzde 95'inin 15 günlük ilaç tedavisi ile tamamen iyileşiyor. Yüzde 5'lik bölümde fizik tedavi gerektirebiliyor. Rahatsızlık fizik tedaviyle de geçmezse, operasyon yapıyoruz. Şoförler araç kullanırken, camı açmaları nedeniyle sol taraflarında yüz felci sıkça görülür. Yüz gelci olan tarafta gözde kapanma, göz kapağında düşme, dudakta büzülme ve yüzde eğilme belirtileri görülür. Bununla birlikte yutma, çiğneme ve yeme fonksiyonlarında da bozulma olur. Yüz felcinden korunmak için aşırı soğuk ve rüzg arlı havalarda yüzün kaşkol ve şalla korunması doğru olur. Yüz felci geçiren kişinin ise, zaman kaybetmeden bir doktora başvurması gerekir.'' 
     
</TEXT>
</DOC>
