<DOC>
<DOCNO> 254209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sontur31.html </URL>
<DATE> 2004/07/09/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Dolandırıcı bu kez astsubay kılığında ortaya çıktı .. 
</HEADLINE>
<TEXT>

     Ankara Emniyet Müdürlüğü'nce dolandırıcılık ve hileli iflas suçlarından aranan zanlı, Antalya'da kendini astsubay olarak tanıtıp, bir askeri birliğin satın alma sorumlusu olduğunu belirterek, esnafı dolandırırken yakalandı. 
     Antalya İl Jandarma Komutanlığı ekipleri, bir istihbaratı değerlendirerek, kendisini ''Gürol Astsubay'' olarak tanıtıp, Karpuzkaldıran Eğitim ve Dinlenme Tesisleri'nin İhale Komisyonu Başkanı olduğunu belirten Temür G'yi yakaladı. 
     Temür G'nin Karpuzkaldıran Eğitim ve Dinlenme Tesisleri'nin nöbetçi kulübelerinin onarımıyla tel örgülerin yenilenmesi işi karşılığında, bazı esnaftan teminat ve pul parası olarak para tahsil ettiği ve bazı görevlilere hediye edeceğini söyleyerek 3 adet cep telefonu aldığı belirlendi. 
     Temür G. ile kendisine aracılık yaptığı ve esnaftan para alınmasında rol oynadığı bildirilen İsmail Dursun Y. de gözaltına alındı. Sanıkların üzerlerinde ve otomobillerinde yapılan aramada, cep telefonlarıyla başkalarına ait nüfus cüzdanı fotokopileri ve yaklaşık 3 milyar lira ele geçirildi. 
     Sanıkların, adliyeye sevk edileceği belirtildi. 
     
</TEXT>
</DOC>
