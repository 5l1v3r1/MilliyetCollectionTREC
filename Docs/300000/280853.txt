<DOC>
<DOCNO> 280853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/ekonomi/eko01.html </URL>
<DATE> 2004/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'İlk protokol de işlemezse müdahale yetkimiz var' 
</HEADLINE>
<TEXT>


TMSF Başkanı Ertürk, ekim sonuna kadar 30 milyon dolar ödememesi halinde Çukurova Grubu ile ilk protokole döneceklerini, burada da ocak sonuna kadar 32 milyon dolar ödenmesi gerektiğini söyledi 

EKONOMİ SERVİSİ 

Tasarruf Mevduatı Sigorta Fonu TMSF Başkanı Ahmet Ertürk, Çukurova Grubu ile imzalanan ikinci protokolün ilk iki taksidinin ekim sonuna kadar yatırılmaması halinde 31 Ocak 2003 tarihli birinci anlaşmanın devreye gireceğinin söyledi. 
Ertürk, birinci protokolün devreye girmesi halinde bu protokolde yer alan temmuz ayı ile ocak ayı taksitlerinin toplamı olan 32 milyon doların 31 Ocak 2005'e kadar kadar ödenmemesi durumunda da 5020 sayılı yasanın verdiği yetkiyi kullanacaklarını söyledi. 
TMSF'ye borçlu şirketlere el koyma ve tasfiye yetkisi veren 5020 sayılı yasa bundan önce İmar Bankası'nın eski sahibi Uzan Grubu ile İktisat Bankası'nın eski sahibi Erol Aksoy'a yönelik olarak işletilmişti. 
Ekonomi Muhabirleri Derneği'nin EMD düzenlediği toplantıya katılan Ertürk, Çukurova Grubu'nun 4 Ağustos 2004 tarihindeki ek protokole bağlı borcunun 30 Eylül 2004 tarihinde ödemesi gereken ilk taksidini yatırmadığını hatırlattı. 
Sözleşme süresi boyunca, yani 20 ay içinde borçlunun ödeme konusunda 4 defa gecikme hakkı bulunduğunu ifade eden Ertürk, 2 defa üst üste ödeme yapılmaması halinde sözleşmenin feshedileceğini söyledi. 
Ertürk, şöyle konuştu 
"Biz grubun 31 Ekim'e kadar hem 30 Eylül taksidini hem de 31 Ekim taksidini ödemesini bekliyoruz. Grubun 11 Ekim'deki taahhüdünü yerine getirememiş olması, grubun piyasadaki kredibiletesi açısından önemliydi. Şu anda bizim pozisyonumuz 31 Ekim'e kadar hem 30 Eylül taksidini hem 31 Ekim ikinci taksidi yani 15 - 15, 30 milyon dolar öderse protokol devam eder. Ödemezse protokol fesh edilir. Ve birinci protokole dönülür. Birinci protokoldeki taahhütlerini yerine getirmezse o protokoldeki sözleşme fesih şartlarının yerine gelmesi halinde elbette o sözleşme de feshedilecektir ve alacağımızı tahsil etmek için yasaların bize verdiği yetkiler hangileriyse onları hiç tereddüt etmeden aynen kullanacağız." 

'Artık alternatif olmaz' 15 yıllık ödeme planını içeren birinci protokole dönülmesinin TMSF'nin aleyhine olduğunu söyleyen Ertürk, Çukurova'nın yeni bir ödeme planıyla gelmesi durumunda ne yapılacağının sorulması üzerine de, "Henüz akıbetini bilemediğimiz 2 protokol var. Bunlar belli olmadan bir ödeme planı alternatifini düşünmüyoruz" dedi. Ertürk, Çukurova'ya 4 milyar dolarlık finans sağlayacağı iddiasıyla Nortway Petroleum Services Başkanı sıfatıyla Turkcell'in yönetim kuruluna da sokulan Gary Steven Browning'le ilgili araştırmanın sorumluluk alanlarında olmadığını kaydetti. Kreditörün kimliği ile ilgili araştırmanın BDDK tarafından geçen yıl kasım-aralıkta yapıldığını açıklayan Ertürk, "o meşhur kişiyle" de BDDK'nın görüştüğünü, kreditörün kim olduğu konusunda bilgi aldığını, tatmin olmadığı için kreditörün Yapı ve Kredi Bankası'nın YKB hisselerini rehin alma talebini reddettiğini hatırlattı. 

İlk protokolün ödeme tablosu milyon dolar Yıl YKB anapara Pamukbank ana para Toplam faiz Toplam 1 0 - 144 144 2 0 - 145 145 3 0 320 139 459 4 250 50 163 463 5 250 100 146 496 6 300 75 129 504 7 350 100 110 560 8 400 400 87 887 9 387 400 55 842 10 - 520 31 551 11 - 350 19 369 12 - 300 15 315 13 - 270 8 278 14 - 200 4 204 15 - 1 - 1 Toplam 1.937 3.086 1.195 6.218 
Toplam rakama Turkcell hisselerinin satışından kaynaklanan borç rakamı da dahil edilmiştir. 


</TEXT>
</DOC>
