<DOC>
<DOCNO> 264493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sontur21.html </URL>
<DATE> 2004/08/18/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Tavukçu Deresi'nin ıslah çalışmalarına başlandı 
</HEADLINE>
<TEXT>

     Bahçelievler Belediye Başkanı Osman Develioğlu, Tavukçu Deresi'nin ıslah çalışmalarına başlandığını bildirdi. 
     Develioğlu, yaptığı yazılı açıklamada, ''artık Bahçelievler'de sel, su ve yağmur fobisi, korkusu ve dramının yaşanmayacağını'' ifade ederek, şunları kaydetti 
     ''Halkımızı perişan eden sel, yağmur, su baskınlarına uğratan ve Bahçelievler'in temel sorunlarından en önemlisi olan Tavukçu Deresi'nin ıslah çalışmalarına başlandı.'' İstanbul Büyükşehir Belediye Başkanı Kadir Topbaş'a iletilen Tavukçu Deresi'nin ıslahı konusunda ihale yapılarak çalışmalara başlandığını belirten Develioğlu, ''derenin ıslahı çalışmaları bittiğinde ilçe halkının yüzünün güleceğini'' kaydetti. 
     
</TEXT>
</DOC>
