<DOC>
<DOCNO> 288963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sondun53.html </URL>
<DATE> 2004/11/15/ </DATE>
<TIME> 20.43 </TIME>
<AUTHOR>  </AUTHOR>
<HEADLINE>
Filistin yönetimi, Fransa'dan tıbbi rapor istedi... 
</HEADLINE>
<TEXT>

     Filistin Yönetimi, Fransa'dan, kendilerine Filistin Lideri Yaser Arafat'ın ölüm nedeniyle ilgili tıbbi rapor vermesini istedi. 
     Filistin Başbakanlığı'nın açıklamasında, ''Filistin Yönetimi'nin, Devlet Başkanı Yaser Arafat'ın ölümü ve ölüm nedeniyle ilgili bilgi almak istediği'' belirtildi. 
     Arafat'ın İsrail tarafından zehirlendiği iddialarının ortaya atılmasının ardından, Filistin Yönetimi'nin Fransa'dan tıbbi raporu istediği belirtiliyor. 
     İsrailli yetkililer, Fransa'da geçen perşembe günü ölen Filistin Lideri Yaser Arafat'ın zehirlendiği iddialarına sert tepki göstermiş, yabancı tıp ekiplerinin, Arafat'ı muayene etmesine ve tedavisi için Fransa'ya gitmesine izin verdiklerini bildirmişlerdi. 
     
</TEXT>
</DOC>
