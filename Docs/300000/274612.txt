<DOC>
<DOCNO> 274612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sonspo15.html </URL>
<DATE> 2004/09/24/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
ABD Bayanlar Profesyonel Ligi'nde oynayan Nevriye döndü 
</HEADLINE>
<TEXT>

     ABD Bayanlar Profesyonel Basketbol Ligi'nde WNBA San Antonio Silver Star takımında forma giyen Nevriye Yılmaz, İstanbul'a döndü. 
     Basketbol Federasyonu'nun resmi internet sitesinde bir açıklama yapan Nevriye, San Antonio ile sezon başladıktan sora anlaştığını belirterek, ''WNBA'de oynadığım 8 maç bile benim için çok iyi bir tecrübe oldu'' dedi. 
     Takımın yöneticilerinin gelecek yıl da kendisiyle anlaşmak istediğini kaydeden Nevriye, ''Ülke basketbolunu orada çok iyi temsil ettiğime inanıyorum. Türkiye'de WNBA'de rahatlıkla oynayabilecek kapasitede pek çok oyuncu var'' diye konuştu. 
     Takımının play off'lar dışında kalıp sezonu kapatması ile birlikte Türikye'ye dönen Nevriye, yaklaşık 1 hafta sonra İtalya'ya gidecek. İtalya'nın Como takımının oyuncusu olan Nevriye, 13 Ekim'de başlayacak olan yeni sezona kadar takımının hazırlık kampında bulunacak. 
     
</TEXT>
</DOC>
