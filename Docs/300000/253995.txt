<DOC>
<DOCNO> 253995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/guncel/gun08.html </URL>
<DATE> 2004/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
5 yıldızlı düğün kuyruğu 
</HEADLINE>
<TEXT>


Milyarlık düğünler için otellerin hafta sonları ekim ayına kadar dolu, ancak çoğu aile "bir umut" diye sırada bekliyor 

ASLI ÖKTENER İstanbul 

Kimileri Sultan Kayığı'na binerek Esma Sultan Yalısı'na geliyor, kimileri de 40 çeşit bitkinin bulunduğu, Japon lambalarının asıldığı minik bir patikadan ilerleyerek... Kalpten yapılmış bin bir türlü çiçeklerle donatılan havuz kenarından ya da Çırağan Sarayı'nın görkemli merdivenlerinden havai fişekler ve lazer gösterisi eşliğinde ilerleyerek evlenecekleri mek na gelmeyi tercih edenler de oluyor. Bu rüya gibi düğünler şimdilerde çok moda. 5 yıldızlı oteller hafta sonlarının ekim sonuna kadar dolu olduğunu belirtiyor, çoğu kimse "bir umut" diye sırada bekliyor. Çırağan Sarayı, Esma Sultan Yalısı, Hilton, The Marmara ve Crowne Plaza gibi mek nlarda yaz sezonunun açılmasıyla birlikte birbirinden değişik milyarlık düğünler de yapılmaya başlandı. 
The Marmara Oteli, müşterilerine düğün için Büyük Balo, Taksim Balo Salonu ve Esma Sultan Yalısı olarak 3 farklı tercih sunuyor. Büyük Balo salonunda 700 kişilik kokteyl tipi düğün yapmak isteyenler kişi başına 46 euro'dan 81 milyon 65 bin lira 57 milyar 155 milyon liradan başlayarak düğün yapabiliyor. Düğün pastası otelin ikramı oluyor, balayı odası ise evlenen çiftlere ücretsiz tahsis ediliyor. 
Şimdilerde en çok tercih edilen yer ise Ortaköy'deki The Marmara Esma Sultan Yalısı. 450 kişilik kokteyl tipi bir düğün 55 milyar 912 milyon 500 bin liradan başlıyor. Çiftler, yalıya genellikle Sultan Kayığı'yla geliyor. Yalıda, 30 eylüle kadar 50 düğün yapılması planlanıyor. Esma Sultan Yalısı da hafta sonları ekime kadar dolu. Dileyenler Çırağan Oteli'nde bir klasiği yaşıyor. Sarayda biri deniz diğeri kapalı olmak üzere iki mek nda düğün yapılıyor. 


</TEXT>
</DOC>
