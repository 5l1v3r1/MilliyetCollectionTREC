<DOC>
<DOCNO> 284429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sontur11.html </URL>
<DATE> 2004/10/29/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Oruçlu öğrenciler yarışta bayıldı 
</HEADLINE>
<TEXT>

     Metin FERAH DHA 

BOLU'da düzenlenen Cumhuriyet Kupası Kros Müsabakaları'na oruçlu olarak katılan bazı öğrenciler açlaktan bayıldı. Küçük öğrencileri öğretmenleri ayıltmaya çalıştı. 
     Bolu Milli Eğitim Müdürlüğü ile Gençlik ve Spor İl Müdürlüğü'nün organizasyonuyla, küçükler, yıldızlar, gençler, üniversite ve kulüpler kategorilerinde düzenlenen yarışlara toplam 155 sporcu katıldı. Kategorilere göre 1 kilometre ile 3 kilometre arasında değişen yarışlar Paşaköy mevkiinden start aldı. 
     Adliye önünde biten yarışlara oruçlu olarak katılan bazı öğrenciler, yarış bitiminde fenalık geçirdi. Yarış sonrası kendilerini çimenlerin üzerine atan çocuklar uzun süre çimenlerin üzerinde yatarak dinlenmeye çalıştı. Açlıktan bayılan bazı öğrencilerin yardımına öğretmenleri koştu. Öğretmenler, fenalık geçiren öğrencileri yüzlerini yıkayarak ayıltmaya çalıştı. 
     
</TEXT>
</DOC>
