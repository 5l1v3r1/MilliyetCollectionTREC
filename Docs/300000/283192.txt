<DOC>
<DOCNO> 283192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sonspo15.html </URL>
<DATE> 2004/10/25/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Oktay MHK derbi maçın hakemini belirlerken dikkatli olmalı... 
</HEADLINE>
<TEXT>

     Beşiktaş Kulübü Asbaşkanı ve Futbol Şube Sorumlusu Kıvanç Oktay, Ankaragücü karşısında iyi oynamamalarına rağmen, aldıkları 3 puanının kendilerini mutlu ettiğini ve Fenerbahçe derbisi öncesi moral bulduklarını söyledi. 
     Kıvanç Oktay, kendileri için şu anda puan kazanmanın önemli olduğunu ifade ederek, ''Ligin ilk haftalarında iyi oynadığımız bazı maçları kaybettik. Şimdi kötü de oynasak kazanıyoruz. İlk maçlarda gol pozisyonu üretemiyorduk, şimdi 2 haftadır 4 gollü galibiyetler alıyoruz. Bu da bizim açımızdan sevindirici'' diye konuştu. 
     Bundan 2-3 hafta önce medyada bazı spekülasyonlar yapıldığını ve 4-5 futbolcunun gönderilecek isimler arasında gösterildiğini hatırlatan Oktay, ''Şimdi Fatih Sonkaya banko oynuyor. Emre ve Mustafa Doğan son 2 haftada 1'er gol attı. Bu da şunu gösteriyor ki Beşiktaş çok iyi bir kadroya sahip. Her futbolcumuz görev verildiğinde, bunu en iyi şekilde değerlendiriyor'' dedi. 

     
</TEXT>
</DOC>
