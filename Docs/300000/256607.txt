<DOC>
<DOCNO> 256607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sontur31.html </URL>
<DATE> 2004/07/19/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
ÖSS sonuçları Çarşamba sabahı açıklanıyor... 
</HEADLINE>
<TEXT>

     1 milyon 786 bin 924 adayın yarıştığı Öğrenci Seçme Sınavı ÖSS sonuçları, 21 Temmuz Çarşamba günü açıklanacak. 
     Öğrenci Seçme ve Yerleştirme Merkezi'nden yapılan açıklamada, 20 Haziran 2004 Pazar günü yapılan ÖSS ile 27 Haziran 2004 Pazar günü yapılan Yabancı Dil Sınavı'nın sonuçlarının 21 Temmuz Çarşamba günü açıklanacağı bildirildi. 
     Öğrenci Seçme Sınavı ÖSS ile Yabancı Dil Sınavı'na YDS katılan adaylar, sonuçları, 21 Temmuz Çarşamba günü saat 10.00'dan itibaren öğrenebilecekler. 
     Sınavları gerçekleştiren Öğrenci Seçme ve Yerleştirme Merkezi'nin ÖSYM Başkanı Prof. Dr. Savaş Küçükyavuz imzasıyla yapılan açıklamaya göre, 2004-ÖSS ve YDS sonuçları, ÖSYM'de düzenlenecek basın toplantısıyla açıklanacak. 
     Adaylar, 2004-ÖSS'de aldıkları ÖSS puanları ile bu puanlara ağırlıklı ortaöğretim başarı puanlarının katılmasıyla hesaplanmış ve yükseköğretim programlarına yerleştirmede kullanılacak Y-ÖSS puanlarını, çarşamba günü saat 10.00'dan itibaren öğrenebilecekler. 
     Sınav sonuçlarının öğrenilebileceği internet adresi ile telefon numaraları şöyle 
     
     İNTERNET ADRESLERİ 

     http www.osym.gov.tr . 
     http oss.osym.gov.tr . 
     http oss2004.osym.gov.tr . 
     
     900'LÜ TELEFON NUMARALARI 

     0 900 309 1997 . 
     0 900 309 1999 . 
     
     WAP UYUMLU CEP TELEFONLARI 

     http wap.osym.gov.tr Açıklamada, adayların bu adreslere ve telefon numaralarına sınav açıklandıktan ilk birkaç saat içinde yoğun talep nedeniyle ulaşmakta güçlük çekebilecekleri belirtilerek, erişimin daha sonra kolaylaşacağı kaydedildi. 
     Sınav sonuçlarının aynı zamanda Türkiye Gazeteciler Cemiyeti tarafından bastırılarak dağıtılacak olan Sınav Sonuç Gazetesi ile de adaylara duyurulacağı ifade edilen açıklamada, bu gazetede 160 ve üstü puan alan adayların T.C kimlik numaralarının yer alacağı, ayrıca adayların ÖSS puanlarından en az birinin 185'in üzerinde olup olmadığını da öğrenebilecekleri bildirildi. 
     Sınav sonuç gazetesinin 22 Temmuz Perşembe günü sabahı tüm Türkiye'de gazete bayilerinden alınabileceği kaydedildi. 
     2004-ÖSS sonuç belgelerinin adayların adreslerine 22 Temmuz Perşembe gününden itibaren postalanmaya başlanacağı belirtildi. 
     Sınav sonuçlarını sitemizden de izleyebilirsiniz... 
     

     
</TEXT>
</DOC>
