<DOC>
<DOCNO> 262582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/astro/index.html </URL>
<DATE> 2004/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezgilerden yararlanmalı 
</HEADLINE>
<TEXT>


Yengeç burcuna geçen Ay sezgilerden ve duygusal ilişkilerden daha çok yararlanabileceğimizi açıklıyor. Koruyucu olmak, aile ve yakınlarla ilgilenmek gündemde. Koç'lar oldukça yüklü bir gündeler. Sorumluluk duyguları onları daha verimli kılabilir. Eve ait konularda bazı uğraşları olacak. Boğa'lar sözleriyle dikkat çekecekleri bir gündeler. İletişim ve hareket açısından rahat edecekler. Düşündükleri seyahatler verimli geçebilir. İkizler maddi konularda rahat koşullar içindeler. Birikimleri konusunda doğru girişimler ve yeni kazançlar söz konusu olacak. Yengeç' ler burçlarındaki Ay sayesinde hevesli günlerindeler. Kişisel adımlar ve planlar konusunda başarıya yakın olacaklar. Duygusal olarak kendilerini güvende hissediyorlar. Aslan'lar pek keyifli olmayabilir. Ancak geçmişte yapılan hatalar onları pozitif etkiliyor. Yeni planlar ve girişimler üzerinde düşünmeliler. Başak'lar iyimser enerjilerle beraberler. Yeni projeler ve girişimler söz konusu. Bu konuda başkalarından destek görebilirler. 
Terazi'ler iş hayatında oldukça tempolu olacaklar. Yeni sorumluluklar ve gelişmeler onlara fayda getirecek. Verimli olmak çok kolay. Akrep'ler pozitif enerjilerini kullanmalılar. Yeni görüşler ve yabancılar konusunda önemli adımlar atılabilir. Yay'lar ortaklaşa alanda yapıcı olmaya çalışmalılar. Eşin parasal durumuyla ilgili olumlu gelişmelerden mutlular. Oğlak'lar evlilik ve yakın ilişkilerde uyumlu olmayı başaracaklar. Duyguları konusunda rahat olmaları ilişkilerini yapıcı etkileyebilir. Kova'lar için iş ortamında daha sıkı çalışma söz konusu. Tamamlanması zorunlu konulara öncelik vermeliler. Hızlı kararları verimli olmalarını sağlayacak. Balık'lar duygusal alanda keyifli olaylara açıklar. Arkadaşlarla beraberlik ve sosyal konularda renklilik var. Aşk hayatında güzel gelişmeler olası. 



</TEXT>
</DOC>
