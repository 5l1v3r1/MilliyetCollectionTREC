<DOC>
<DOCNO> 299204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sonspo18.html </URL>
<DATE> 2004/12/20/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
'En büyük Uşakspor' dedi, bıçaklandı 
</HEADLINE>
<TEXT>

     Eyüp KELEBEK DHA 

ESKİŞEHİR'de, Maltepespor maçına gitmek için garda tren bekleyen bir grup Eskişehirspor taraftarı, kendilerine En büyük Uşakspor' diye bağıran üniversite öğrencisi Özkan Keskin'e saldırdı. Keskin'in sırtından bıçakla yaralandığı olayla ilgili 11 kişiyi gözaltına alındı. 
     Olay dün saat 01.00 sıralarında Eskişehir Garı'nda meydana geldi. Eskişehirspor'un Maltepespor'la dün yaptığı maç için İsbtanbul'a gitmek için bekleyen taraftarı En büyük Es-Es' diye tezahüratta bulundu. Gara sigara almak için gelen ve Uşaklı olduğu belirtilen Anadolu Üniversitesi Beden Eğitimi Spor Yüksekokulu 1'inci sınıf öğrencisi 24 yaşındaki Özkan Keskin de bu gruba karşı En büyük Uşakspor' diye bağırdı. Eskişehirspor taraftarları Özkan Keskin'e saldırdı. Keskin sırtından bıçaklandı. Es-Es taraftarları çıkan arbede 20 yaşındaki Yahya Özdemir'i de bacağından bıçakla yaraladı. 
     Bıçaklanan Özkan Keskin ile Yahya Özdemir ambulansa Eskişehir Devlet Hastanesi'ne kaldırıldı. Yahya Özdemir'in tedavisi ayakta yapılıp taburcu edilirken sırtından bıçaklanan Özkan Keskin ise hariciye servisinde tedavi altına alındı. 
     Polis olayla ilgili olarak Serkan Aktaş 19 , İsmail Yıldız 18 , Hakan Suna 25, Ali Yalçınkaya 22 , Kemal Yıldırım 19 , Murat Şafak 18 , Mesut Arıbakan 21 , Kurtuluş Yardımcı 22 , Ozan Gölpek 21 , Oğuzhan Delisoy 18 ile Mert Patotur'u 16 yakalayarak gözaltına aldı. Emniyet Müdürlüğü yetkilileri, Özkan Keskin ile Yahya Özdemir'i kimin bıçakladığını araştırdıklarını, sanıkların sorgulamalarının tamamlanmasından sonra adliyeye sevk edileceklerini söyledi. 
     Devlet Hastanesi'nde sağlık durumu iyiye giden Özkan Keskin, "Sigara almak için gara girmiştim. Bir grup Eskişehirspor taraftarının bağırdığını görünce ben de en büyük Uşakspor diye bağırdım. Çünkü ben Eskişehirspor ile Uşkspor'un kardeş takım olduğunu sanıyordum. Eskiden beri iki takım arasında kardeşlik vardı. Ancak Eskişehirspor taraftarları bana saldırdı ve beni bıçakladılar'' dedi. 
     
     1 KİŞİ TUTUKLANDI 

     Eskişehir'de üniversite öğrencisi Özkan Keskin'i sırtından bıçaklayarak yaralayan 11 kişi, Adliye'ye sevk edildi. Sanıklardan 18 yaşındaki İsmail Yıldız çkarıldığı nöbetçi mahkeme tarafından tutuklanarak cezaevine gönderildi, diğer 10 sanık ise tutuksuz yargılanmak üzere serbest bırakıldı. 
     
</TEXT>
</DOC>
