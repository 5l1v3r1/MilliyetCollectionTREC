<DOC>
<DOCNO> 289873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sonspo11.html </URL>
<DATE> 2004/11/18/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Hido ile Mehmet Okur'u karşı karşıya getiren maçta Magic güldü... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 11 maçla devam edildi. 
     Hidayet Türkoğlu ve Mehmet Okur'u karşı karşıya getiren maçta Hidayet'in takımı Orlando Magic, Mehmet'in takımı Utah Jazz'ı 107-92 yendi. 
     Magic'in sahasında yapılan karşılaşmada Hidayet, 26 dakika sahada kalarak 12 sayı, 3 ribaunt ve 3 asistle takımının en çok sayı atan 3. ismi oldu. Hidayet, 2 sayılık atışlarda 8'de 3, 3 sayılık atışlarda 5'de 1 ve serbest atışlarda da 4'de 3 isabet buldu. 
     Magic'de Steve Francis, bu sezonki en yüksek rakamına ulaşarak rakip potaya 33 sayı gönderdi. Maçın en skoreri olan Francis, ayrıca 9 ribaunt ve 11 asistle double-double yaparak, takımına galibiyeti getirdi. Francis'in ardından Grant Hill, 32 sayı, 5 ribaunt ve 5 asistle yıldızlaşan diğer isim oldu. 
     Jazz'da ise Mehmet Okur, 21 dakika kaldığı oyunda 13 sayı ve 7 ribauntluk performans sergiledi. Okur, 2 sayılık atışlarda 10'da 5 ve serbest atışlarda 3'de 3 isabet buldu. 
     Carlos Boozer'in 27 sayı, 8 ribaunt ve 2 asistlik çabaları ise galibiyet için yeterli olmadı. 
     
     İBRAHİM KUTLUAY YİNE YOK 
     İbrahim Kutluay'ın forma giymediği maçta Seattle Supersonics, deplasmanda New Jersey Nets'i 79-68 yendi. 
     Sonics'te Rashard Lewis 17, Ray Allen, Danny Fortson ve Vladimir Radmanovic de 14'er sayı ile galibiyeti getirdiler. 
     Nets'de ise Richard Jefferson'ın 20 sayı, 10 ribaunt ve 2 asistlik oyunu, takımını yenilgiden kurtaramadı. 
     Gürcü asıllı Türk vatandaşı Zaza Pachulia'nın forma giymediği maçta takımı Milwaukee Bucks, sahasında Miami Heat'e 113-106 yenildi. 
     Bucks'ta 33 sayıyla Michael Redd, bu sezonki en yüksek rakamına ulaştı, ancak 23 sayılı Keith Van Horn ve 18 sayılı Desmond Mason gibi yenilgiyi engelleyemedi. 
     Heat'te ise Eddie Jones 27, bu sezonki en yüksek rakamına ulaşan Shaquille O'Neal 26, Dwayne Wade 18 ve Damon Jones 17 sayıyla galibiyeti getiren isimler oldular. 
     Diğer maçlarda alınan sonuçlar şöyle 
     Indiana Pacers-Atlanta Hawks 93-86 . 
     Washington Wizards-Boston celtics 110-105 uzatmada . 
     Detroit Pistons-Minnesota Timberwolves 93-85 . 
     Phoenix Suns-New Orleans Hornets 95-84. 
     Denver Nuggets-Toronto Raptors 112-106 . 
     Memphis Grizzlies-Portland Trail Blazers 101-82 Golden State Warriors-Chicago Bulls 98-85 . 
     Los Angeles Lakers-Los Angeles Clippers 103-89 . 
     Lige yarın sabaha karşı yapılacak 3 maçla devam edilecek. 
     
</TEXT>
</DOC>
