<DOC>
<DOCNO> 251701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sonspo12.html </URL>
<DATE> 2004/06/29/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Milan Baros gol, Poborsky asist kralı... 
</HEADLINE>
<TEXT>

     Euro 2004'te oynadığı tüm maçları kazanarak yarı finale yükselen ve şu anda kupanın en büyük favorisi olarak gösterilen Çek Cumhuriyeti'nde Milan Baros attığı gollerle, Karel Poborsky ise yaptığı asistlerle turnuvaya damgasını vurdu. 
     Kulübü Liverpool'da geçen sezon sadece 1 gol atabilen Milan Baros, oynadığı tüm maçlarda fileleri havalandırdı ve attığı 5 golle gol krallığında zirvede bulunuyor. 
     22 yaşındaki genç forvet, eğer yarı final maçında da gol atarsa bu alanda Michael Platini'ye ait olan 5 maçlık rekora da ortak olacak. 
     Çek Cumhuriyeti'nin finale yükselmesi ve Baros'un yine gol kaydetmesi ise rekoru flaş futbolcuya getirecek. 
     Genç yıldızı gol krallığı yarışında, Hollandalı ünlü golcü Ruud van Nistelrooy 4 golle takip ederken, bir diğer 4 gollü İngiliz Wayne Rooney, takımı kupadan elendiği için gol sayısını artıramayacak. 
     Baros, Portekiz’deki performansı için Biri çeyrek finalden sonra 5 gole ulaşacağımı söylese buna ben bile inanmazdım’ dedi. 
     
     Poborsky bu kez asistlerle... 

     
1996 yılında İngiltere'de düzenlenen Avrupa Futbol Şampiyonası'nda parlayan Karel Poborsky ise, aradan geçen 8 yıldan sonra Portekiz'de bu kez asistleriyle sahnede. Ünlü yıldız, Danimarka ile oynadıkları çeyrek final maçında iki asist birden yaparken, toplam asist sayısını da 4 çıkararak bu alanda şimdilik birinci sıraya yerleşti. 
     Euro2004'te şimdiye kadar en fazla şut çeken futbolcu ise 22 şutla Fransızların Arsenal'de oynayan yıldızı Henry. Danimarkalı Tomas Helveg en çok pas 254 veren futbolcu olurken, Portekizli Deco hem en çok faule maruz kalan, hem de en çok faul yapan 19 22 oyuncu oldu. 
     
</TEXT>
</DOC>
