<DOC>
<DOCNO> 268093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sondun25.html </URL>
<DATE> 2004/09/01/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
İşte Rusya'daki rehin alma eylemleri 
</HEADLINE>
<TEXT>

     Kuzey Osetya'da bugün bir grup silahlı kişi, okul basarak yüzlerce öğrenci ve öğretmeni rehin aldı. 
     Rusya'da son 13 yıl içinde düzenlenen rehin alma eylemleri şunlar 
     8 Kasım 1991 İçinde 178 kişi bulunan Tupolev 154 uçağı, Çeçen militanlarca Ankara'ya kaçırıldı. Şamil Basayev liderliğindeki korsanlar, rehineleri Grozni'de serbest bıraktı. 
     14-20 Haziran 1995 Şamil Basayev komutasındaki 200 kadar Çeçen militanı, Rusya'nın güneybatısındaki Budennovsk kasabasını bastı. Hastaneye sığınan militanlar, 1500 kişiyi rehin aldı. Güvenlik güçleriyle militanlar arasındaki çatışmalarda 150 kişi öldü. Taraflar, ateşkes için anlaştı, ancak ateşkes aralık ayına kadar sürdü. 
     9-24 Ocak 1996 Çeçen militanlar, Dağıstan'daki Kızlıyar yöresinde 2000 kişiyi rehin aldı. Rehinelerin çoğunun serbest bırakılmasından sonra, militanlar otobüslere doldurdukları yüz kişiyle Çeçenistan'a doğru yola çıktı. Sınır yakınlarında Rus güvenlik güçlerince operasyon düzenlendi, en az 50 kişi öldü. 
     31 Temmuz 2001 Rusya'nın kuzeybatısındaki Mineralin Vodi kasabası yakınlarında 40 kişi, Çeçen militanların serbest bırakılmasını isteyen kişilerce rehin alındı. Güvenlik güçlerinin operasyonuyla eylem sona erdi. Militanlardan biri öldürüldü. 
     23-26 Ekim 2002 41 Çeçen militanı, Moskova'da tiyatro basarak yaklaşık 800 kişiyi rehin aldı. 57 saat süren gerilim sonunda, bütün militanlar tiyatroya baskın yapan Rus güvenlik güçlerince öldürüldü. 129 rehine de bu arada zehirlenerek öldü. Eylemin sorumluluğunu Basayev üstlendi. 
     
</TEXT>
</DOC>
