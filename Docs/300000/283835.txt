<DOC>
<DOCNO> 283835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sonspo43.html </URL>
<DATE> 2004/10/27/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
Fenerbahçe, Beşiktaş maçı hazırlıklarına devam ediyor 
</HEADLINE>
<TEXT>

     Fenerbahçe, 30 Ekim Cumartesi günü Beşiktaş ile yapacağı derbi maçın hazırlıklarını sürdürdü. 
     Samandıra Tesisleri'nde, teknik direktör Christoph Daum yönetiminde gerçekleştirilen yaklaşık 1,5 saatlik antrenmanda, futbolcular istasyon ve başarılı pas yapmaya yönelik organizasyon çalışmalarının ardından çift kale maç oynadı. Maçta futbolcuların bir hayli hırslı ve istekli oldukları gözlendi. 
     Teknik direktör Daum, as futbolculardan oluşturduğu yeşil takımda Tuncay ve Deniz'e yer vermedi. 
     Sakatlığı nedeniyle tedavisi süren Önder, takımla birlikte koştuktan sonra tesislere girerek çalışmasına içeride devam etti. 
     Fenerbahçe, Beşiktaş maçının hazırlıklarını yarın akşam yapacağı antrenmanla sürdürecek. 
     
</TEXT>
</DOC>
