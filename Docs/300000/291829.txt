<DOC>
<DOCNO> 291829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sontur27.html </URL>
<DATE> 2004/11/24/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Kiracıya tecavüz teşebbüsüne 2 yıl 10 ay hapis .. 
</HEADLINE>
<TEXT>

     Samsun'da zorla girdiği evde kiracısının kızına tecavüz etmek istediği iddiasıyla yargılanan sanık, 2 yıl 10 ay hapse mahkum oldu. 
     Samsun 1. Ağır Ceza Mahkemesi'ndeki davada, kiracısının evinin elektriğini kestikten sonra kapısını kırarak girdiği evde K.Ç'ye 20 tecavüz etmek istediği iddiasıyla 3 ay önce tutuklanan Mustafa Alibaş'ın 24 yargılanmasına devam edildi. 
     Duruşmada suçlamaları kabul etmeyen sanık, olay gecesi evde otururken mağdurun kendisinden yardım istediğini öne sürerek, ''Elektriğimiz kesik, gelip tamir eder misin diye sordu. Bunun üzerine bozuk sigortayı tamir ettim. Kötü bir şey yapmadım'' diye kendini savundu. 
     Mağduru genç kız ise sanığın gerçeği söylemediğini belirterek, zorla girdiği evde kendisine saldırdığını bildirdi. 
     İfadelerin alınmasının ardından kararını açıklayan mahkeme heyeti, sanığa ''tecavüze eksik teşebbüs'' suçundan 2 yıl 10 ay hapis cezası verdi. 
     Bu arada, mahkeme çıkışında taraflar arasında kavga çıktı. Olay güvenlik güçlerinin müdahalesiyle büyümeden önlenerek, kavga eden kişiler adliye binasından çıkarıldı. 
     
</TEXT>
</DOC>
