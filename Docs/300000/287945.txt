<DOC>
<DOCNO> 287945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/yazar/asik.html </URL>
<DATE> 2004/11/11/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Gökkafes önünde 
</HEADLINE>
<TEXT>


İstanbul Çevre Konseyi, İstanbul Çevre Federasyonu, İstanbul Barosu, İstanbul Tabip Odası, Tarih Vakfı, Çekül Vakfı, TMMOB'a bağlı tüm mühendis odaları... On binlerce kişiyi temsil eden 100'ü aşkın sivil toplum örgütünün temsilcileri yarın saat 11.00'de Dolmabahçe'de Gökkafes'in önünde halkla birlikte toplanıyorlar... Burada bir basın açıklaması yapılacak ve "yargı kararları gereği bu kanunsuz yapının tahliyesi ve yıkımı" istenecek... 
Dün yayımlanan bildiride, dev yapının hukuksuzluğu anlatılırken, Başbakan Erdoğan'ın İstanbul Büyükşehir Belediye Başkanlığı döneminde Şişli Belediye Başkanı hakkında "Suç Duyurusu"nda bulunduğu anımsatılıyor... 
Son durum nedir Şu... 
Gökkafes'in inşa sürecinde, tapu kaydında bulunan "Bu gayrimenkule yapı yapılmaz" şerhi kanunsuz ve usulsüz yoldan sildirilmişti... Bu şerhin tapuya yeniden işlenmesi ile ilgili dava kazanıldı, Yargıtay kararı onayladı... 
Şimdi 2 aşama kalıyor... 
Birinci aşamada kararın tapuya işlenmesi gerekiyor... Bu işlem tamamlandıktan sonra gözler İTÜ'nün açtığı ruhsat iptali davasına çevrilecek. Bu dava da kazanıldığı takdirde Gökkafes'in yıkımı gündeme gelecek. 
Gökkafes, hukuka meydan okuyarak yükseldi... Şimdi de İstanbul halkı Gökkafes'e meydan okuyor... Büyük hesaplaşma başlıyor. 

Umut etmeye son ver, korkuların son bulacak... 
Seneca 

Değiştikleri palavra Kadıköy ilçesinde 10 Kasım anma töreni, geçen yıllardan farklı olarak Devlet Konservatuvarı öğrencilerinin de katılımıyla yapılacaktı. Müzik anma törenini renklendirecekti. Tören başlarken birden AKP ilçe yöneticilerinin orada bulunmadığı fark edildi. Önce homurtular, peşinden protestolar yükseldi. "CHP burada, AKP nerede" ya da "Türkçüyüz, Atatürkçüyüz" gibi sloganlar atıldı. Nafile... AKP ortada görünmedi. Atatürk'ü ve Cumhuriyet'i sevmiyorlar. Fırsat buldular mı Ata'ya saygısızlık sergilemeyi seviyorlar. 

Trabzon'da 13 yaşında bir çocuk banka soymuş. 
Rüşvet verip yakayı kurtarabilirse gazete de çıkarır... 
Haldun Ertem 

Bu ihtimal var mı Kendimize Türk mü diyeceğiz, Türkiyeli mi tartışması sürerken meslektaşımız Uluç Gürkan soruyor 
- Siz hiç, Yunanistan'da doğmuş bir Yunan aydınının, Yunanistan'da "Yunan" kimliğiyle tanımlanmaktan rahatsız olan Türkler, Makedonlar ve Arnavutlar var diye, tabiiyet tanımlarını "Yunanistanlı" olarak değiştirmeyi aklına getireceğine ihtimal veriyor musunuz 
NOT Türkiye'de etnik ve dinsel haklarının kısıtlanmasından kaynaklanan bu tür tartışmaları onlara eşit hak vererek sonuçlandırmak gerekir düşüncesindeyiz. 

Boğaziçi'nin yeri Boğaziçi Üniversitesi Rektörü Prof. Ayşe Soysal'ın, "Türkiye'nin en iyi ilk 5 üniversitesi Boğaziçi, ODTÜ, Ege, Çukurova ve Bilkent'tir" sözleri üzerindeki tartışma sürüyor... 
Sayın Rektör'ün bu sıralamayı hangi ölçütlere göre yaptığı bilinmiyor. Ama bilimsel platformlarda bu tür sıralamalar yapılır. Çeşitli ölçütler uygulanır. Örneğin... "http arama.ulakbim.gov.tr " adresinde üniversiteleri uluslararası bilimsel dergilerde yaptıkları yayın adedine göre sıralayan bir liste göze çarpıyor. Bu yayınlara katılım SCI and SSCI tüm dünya tarafından kabul görmüş ölçüttür... Yorum yapmadan 2003 yılı sıralamasını aktarıyoruz... 
1 İstanbul Üniversitesi 1064 
2 Hacettepe Üniversitesi 1016 
3 SSK ve Sağlık Kuruluşları 957 
4 Ankara Üniversitesi 812 
5 Diğer 673 
6 Orta Doğu Teknik 594 
7 Ege Üniversitesi 560 
8 Atatürk Üniversitesi 543 
9 İTÜ 525 
10 Gazi Üniversitesi 520 
11 Dokuz Eylül Üniversitesi 383 
12 Fırat Üniversitesi 331 
13 Çukurova Üniversitesi 317 
14 Erciyes Üniversitesi 310 
15 Gülhane Askeri Tıp A. 305 
16 Marmara Üniversitesi 290 
17 Ondokuz Mayıs Ü. 265 
18 Selçuk Üniversitesi 255 
19 Akdeniz Üniversitesi 244 
20 İnönü Üniversitesi 238 
21 Yüzüncü Yıl Üniversitesi 231 
22 Karadeniz Teknik Ü. 226 
23 Mersin Üniversitesi 226 
24 Bilkent Üniversitesi 220 
25 Süleyman Demirel Ü. 218 
26 Boğaziçi Üniversitesi 217 
27 Uludağ Üniversitesi 213 
28 Başkent Üniversitesi 212 
29 Gaziantep Üniversitesi 177 
Görüldüğü gibi.. Boğaziçi'nin yeri böyle bir sıralamada pek iç açıcı değil. 

Komşusu aç yatarken kendi tok yatan bizden değil, komşusu bombalanırken rahat uyuyan bizden, hatta iktidar... 



</TEXT>
</DOC>
