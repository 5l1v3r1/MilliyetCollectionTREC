<DOC>
<DOCNO> 285702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sondun48.html </URL>
<DATE> 2004/11/03/ </DATE>
<TIME> 20.17 </TIME>
<AUTHOR>  </AUTHOR>
<HEADLINE>
Bush'tan Kerry'ye "Takdire şayan, değerli rakip" 
</HEADLINE>
<TEXT>

     Beyaz Saray Sözcüsü Scott McClellan, ABD Başkanı George W. Bush'un, Demokrat Parti başkan adayı John Kerry'ye, ''takdire şayan, değerli'' bir rakip olduğunu söylediğini duyurdu. 
     McClellan, Demokrat Parti başkan adayı John Kerry'nin ABD Başkanı George W. Bush'u arayarak seçimden çekildiğini bildirdiği telefon konuşmasının ayrıntılarını gazetecilere açıkladı. 
     Scott McClellan'a göre Kerry, TSİ 18.00'de Bush'u arayarak, kutladı ve kampanyadan çekildiğini açıkladı. ABD Başkanı Bush da rakibine ''takdire şayan ve değerli'' bir rakip olduğunu ve yürüttüğü seçim kampanyasından gurur duyması gerektiğini söyledi. 
     Bush, ''Çok zorlu bir kampanya yürüttünüz. Umarım çabalarınızdan gurur duyuyorsunuzdur. Çünkü gurur duymalısınız'' dedi. 
     İki parti kaynaklarına göre de Kerry ile Bush'un telefon konuşması beş dakikadan az sürdü. 
     
</TEXT>
</DOC>
