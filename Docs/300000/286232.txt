<DOC>
<DOCNO> 286232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/guncel/agun.html </URL>
<DATE> 2004/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey 10 misli sağlam 
</HEADLINE>
<TEXT>


Le Suroit gemisinin yaptığı araştırmayı değerlendiren Prof. Görür, "Depremde Marmara Denizi'nin güney bölümü kuzeye oranla daha şiddetli sarsılacak" dedi 

Önay Yılmaz - İstanbul 

Fransızların Le Suroit araştırma gemisinin yaptığı çalışmada, Marmara'nın tabanı üç boyutlu olarak haritalandırıldı. Marmara Atlası olarak uluslararası alanda yayımlanan batımetri haritalarında, Marmara Denizi tabanında dört göl, göllerin kuzey yamaçlarındaki dik kanyonlar ve göle uzanan akarsu yatakları ve heyelanlar rahatlıkla gözlenebiliyor. 
Araştırmaların sonuçlarına göre değerlendirme yapan Prof. Dr. Naci Görür, Marmara'nın deniz olma öyküsünü şöyle anlatıyor 
"Kuzey Anadolu Fayı'nın KAF belirmeye başladığı zamandan önce Marmara Denizi'nin bulunduğu alan sığ bir göl ortamıydı. Bu göle özellikle kuzey kenarından önemli bir akarsu kavuşmaktaydı. 11 milyon yıl öncesine kadar göl olan Marmara Denizi, bu tarihten itibaren buzulların erimesiyle Akdeniz sularının kuzey Ege üzerinden Saros Grabeni yoluyla istilasına uğramış. Bu istila da muhtemelen daha yeni şekillenmeye başlayan KAF vadisi kanalıyla olmuş. Yani Marmara'nın deniz olmasında KAF büyük rol oynamış. Bugünkü konumuna 1.5 milyon yıl önce gelmiş." 
KAF'ın muhtemelen Yeşilköy açıklarında Çınarcık çukurluğunun batı ucunda takıldığı, Yeşilköy - Büyükçekmece açıklarına denk gelen Orta Marmara Eşiği denilen yükseltiyi aşamadığı, kırılmanın yine muhtemelen bu noktada olacağı görüşü h kim. 
İstanbul için sevindirici olan gelişme, kuzeydeki kabuk yapısının güneye oranla 10 misli daha sağlam olması. Yani depremde Marmara Denizi'nin güney bölümü kuzeye oranla daha şiddetli sarsılacak. 

11 milyon yıl önceki Marmara 

Tekirdağ Çukurcuğu gölü Marmara Denizi'nin en batısında yer alan mercek şekilli bir çukur. 43 km uzunlukta ve 15 km genişlikte ve yaklaşık 1120 metre derinlikte.Orta Marmara Çukurcuğu gölü Kenar uzunluğu yaklaşık 25 km. Kuzey yamacı dik, güney yamacı ise meyilli. Havzanın kuzey yarısında su derinliği 1200 metre, güney yarısında ise 1100 - 1200 metre arasında.Kumburgaz Çukurcuğu gölü Kuzeydoğu-güneybatı uzanımlı. Yaklaşık 30 km. uzunlukta ve 10 km genişlikte. Çukurcuk batıdan doğuya doğru derinleşmekte. En fazla derin olduğu yerler yaklaşık 830 metre.Çınarcık Çukurcuğu gölü Kuzeybatı-güneydoğu doğrultusunda uzanır. Batıda daha geniş 22 km , doğuda ise dar. 5 km Toplam uzunluğu 65 km kadar. Bu çukurcuğun kuzey yamacı oldukça dik. Çukurcuğun en derin yeri 1270 metre civarında. 

</TEXT>
</DOC>
