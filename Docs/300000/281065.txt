<DOC>
<DOCNO> 281065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/ekonomi/aeko.html </URL>
<DATE> 2004/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hızlı tüketim'de artış yaşanıyor 
</HEADLINE>
<TEXT>


ACNielsen'in araştırmasına göre son Türkiye'de bir yılda gıda, temizlik ve kişisel bakım ürünleri satışı yüzde 14 artarken, kişisel bakım ürünlerinde en büyük payı bebek bezi aldı 


Türkiye'de, Ağustos ayı itibariyle son bir yıllık dönemde, gıda, temizlik ve kişisel bakım ürünlerinden oluşan 'hızlı tüketim malları' satışları miktar olarak ortalama yüzde 14 artarken, firmaların reel satış cirolarındaki artış yüzde 8.2'de kaldı. 
ACNielsen'in, Eylül 2003 - Ağustos 2004 dönemini kapsayan son bir yıllık dönemde hızlı tüketim malları pazarındaki gelişmelere ilişkin piyasa araştırması, pazarda miktar olarak satışların önemli oranda artmasına karşın, fiyatlardaki artışın yüzde 10'un altında kaldığını, kişisel bakım ürünlerinde ise fiyatların gerilediğini ortaya koydu. 
Araştırmaya göre, kişisel bakım ürünlerinde en fazla harcama, yüzde 15.8 ile bebek bezine yapılıyor. Bebek bezini, yüzde 14.2 ile temizlik kağıtları, yüzde 12.7 ile şampuan, yüzde 9.8 ile sabun ve duş jelleri, yüzde 8.6 ile hijyenik pedler izliyor. Kişisel bakım harcamalarında diş macununun payı yüzde 5.7, tıraş bıçaklarının payı yüzde 5.6, cilt bakım ürünlerinin payı yüzde 5.5, deodorantların payı yüzde 3.9, kolonyanın payı ise yüzde 3 düzeyinde. 

Gıdada artış var 
Araştırmaya göre, hızlı tüketim mallarında satış, miktar olarak yüzde 14, reel değer olarak yüzde 8.2 arttı. Gıda ürünlerinde satış miktar olarak yüzde 13, reel satış değeri olarak yüzde 10.9 artış gerçekleşti. Temizlik ürünlerinde ise satış miktarındaki yüzde 22'lik artışa karşın, reel satış cirosunda yüzde 0.4 azalma kaydedildi. Aynı şekilde kişisel bakım ürünlerinde de satış miktarı yüzde 14 artmasına karşın, reel satış değeri yüzde 0.4 geriledi. 
Bu, temizlik ve kişisel bakım ürünlerinin fiyatlarının artmamasından kaynaklandı. Aynı dönemde, hızlı tüketim mallarında genel fiyat artışı yüzde 7 olurken, gıdada yüzde 10, temizlik ürünlerinde yüzde 1, diğer ürünlerde yüzde 2 düzeyinde gerçekleşti. Kişisel bakım ürünlerinde yüzde 2 fiyat gerilemesi oldu. 

Son bir yılda en fazla 'küçük süpermarket' açıldı TÜRKİYE İÇ ANADOLU ANKARA 2003 2004 2003 2004 2003 2004 HİPER - ZİNCİR - SÜPERMERKETLER 4242 4807 790 916 471 531 H.market 2500 m2'den büyük 143 152 40 39 19 18 1000 - 2500 m2 367 394 82 89 35 38 Süpermarket 400 - 1000 m2 968 1082 206 234 114 127 K.süpermarket 2764 3179 462 554 303 348 Orta market 50 - 100 M2 14537 15197 1980 2067 1339 1365 Bakkal 50 m2'den küçük 124283 122781 24981 24764 5060 4942 Büfe 12197 12450 1397 1426 632 657 Kuruyemişçi 11476 11971 2111 2212 1113 1141 Eczane 20324 22087 3636 3942 1706 1808 Parfümeri 3218 3188 643 641 393 389 TOPLAM 190277 192481 35538 35968 10714 10833 

1.502 bakkal kapandı ACNielsen, sigara hariç gıda, temizlik ve kişisel bakım ürünlerinden oluşan 'hızlı tüketim malları'nda büyük üretici firmaların dağıtım ağlarının etkinliğine göre, Türkiye'yi 6 bölgeye ayırıyor. Verilere göre, geçen yıl 190 bin 277 adet olan Türkiye'deki hızlı tüketim mallarının satış noktalarının sayısı, bu yıl Ağustos ayı sonu itibariyle 192 bin 481'e çıktı. Bu dönemde, hiper, zincir ve süper marketlerin sayısı toplam 565 adet artarken, bunun 415'i 400 metrekareden küçük süpermarketlerin sayısındaki artıştan kaynaklandı. 50 - 100 metrekarelik marketlerin sayısı 660 adet artarken, bakkalların sayısında bin 502 azalma kaydedildi. Bu yıl bin 763 yeni eczane açılırken, parfümeri sayısı da azaldı. Bu yıl Ankara'da, 45'i 400 metrekareden küçük olmak üzere 60 süper, hiper, zincir market açıldı. 


</TEXT>
</DOC>
