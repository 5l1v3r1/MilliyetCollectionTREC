<DOC>
<DOCNO> 265146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/ekonomi/eko08.html </URL>
<DATE> 2004/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çok taksit, kart mantığına aykırı' 
</HEADLINE>
<TEXT>



MasterCard Avrasya Genel Müdürü Özlem İmece, küçük rakamlı alışverişlere büyük vadeler uygulanmasıyla kredi kartının mantığına aykırı şeyler yapıldığını bildirdi. İmece, kredi kartlarının dağıtım ve kullanımına ilişkin yeni düzenleme hazırlıkları konusunda, "Belli düzenlemeler yapılması gerekiyorsa buna pozitif bakmak gerekir" dedi. 
Kredi kartı verilmesi konusunda ulaşılan kişi ve verilen karttan ziyade, taksidin kontrol altına alınması gerektiğini dile getiren İmece, şöyle konuştu 

'Aşırıya gidildi' 
"Küçük rakamlara büyük vadeli taksitler uygulanmasıyla kredi kartının mantığına aykırı şeyler yapılıyor. Taksit vadesinde biraz aşırıya gidildi diye düşünüyorum. Şu anda taksidin vadeleri o kadar açılmış durumda ki belki bu konuda bir çalışma yapılabilir." 
İmece, getirilmesi düşünülen düzenlemelerin kart pazarını olumsuz etkilemeyeceğini dile getirdi. 


</TEXT>
</DOC>
