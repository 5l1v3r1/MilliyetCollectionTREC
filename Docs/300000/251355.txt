<DOC>
<DOCNO> 251355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/spor/spo04.html </URL>
<DATE> 2004/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözütok Doğan 
</HEADLINE>
<TEXT>


Trabzon Teknik Direktörü, toplam 4 milyon dolarlık transferle üç büyüklere kafa tutabileceğini ve şampiyonluk yarışında yer alabileceklerini ifade etti 




'Açığı kapatırız' 
TRABZONSPOR Teknik Direktörü Ziya Doğan, toplam 4 milyon dolarlık transferin kendisi için yeterli olacağını belirtti. Bu para harcandığında 25 milyon dolarlık transfer yapan kulüplerle başabaş oynayacaklarını iddia eden Doğan, Üç büyüklerle eşit şartlarda mücadele etmiyoruz. Ama mantığımızla bu açığımızı kapatacak güçteyiz. İstediğim iki oyuncunun alınırsa şampiyonluk sözümün arkasındayım" dedi. 

6-7 hafta istedi 
LİGİN başlamasının ardından Bordo - Mavili camiadan 6-7 haftalık süre isteyen Ziya Doğan, bu süreçte takımın gerçek kimliğine bürüneceğini vurguladı. Trabzonspor çalıştırıcısı zam bekleyen futbolculara da şu mesajı verdi "Ben futbol oynarken, 'Takım arkadaşlarım ne alıyor' diye hiç bakmadım. Soru bile sormadım. Böyle bir hocanın takımındaki futbolcuların da böyle olmasını isterim." 

Üç gün izin 
TRABZONSPOR'UN 15 Haziran'dan bu yana devam eden Gerede kampı dün yapılan idmanla sona erdi, Bordo - Mavili futbolculara üç gün izin verildi. Thijs de 26. yaşgününü kutladı. 30 Haziran Çarşamba günü toplanacak olan Karadeniz ekibinin oyuncuları, aynı günün akşamı ikinci etap kamp çalışmaları için Almanya'ya gidecek. 19 Temmuz'a kadar burada kalacak olan Trabzonspor, burada 7 tane hazırlık maçı yapacak. 





</TEXT>
</DOC>
