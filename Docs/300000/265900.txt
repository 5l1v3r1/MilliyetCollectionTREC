<DOC>
<DOCNO> 265900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/yazar/akyol.html </URL>
<DATE> 2004/08/24/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yargı bağımsızlığı ve Adalet Bakanlığı 
</HEADLINE>
<TEXT>


YARGITAY ile MİT ve mafya arasında ortaya çıkan ilişkiler, tabii ki, sistem tartışmasını da beraberinde getirdi. Çünkü kişilerin her zaman kusuru olabilir, önemli olan, mekanizmaların doğru işlemesidir. 
Bu konuda kötü bir örnek oluştu Mafyayla ilişki kurma şüphesi altında bulunan 8 Yargıtay üyesi hakkında savcı soruşturma açmak için izin istedi, ama Yargıtay Başkanlar Kurulu bu izni vermedi 
Kurul'a göre telefon dinleme kararı bu hakimleri kapsamıyordu, öyleyse hakimler hakkında soruşturma açılamazdı 
Halbuki, dosyayı inceleyen 10. Daire Başkanı Sayın Şener Güngör, "Soruşturma açılması gerekir" diye hukuki mütalaa vermişti 
Başkanlar Kurulu ise aynı yasaları soruşturma açılmasını sağlayacak şekilde değil de, meslektaşlarını adli soruşturmadan kurtaracak şekilde yorumladı. 
Ve çok eleştirildi tabii... 

ESKİ Adalet Bakanı Prof. Hikmet Sami Türk de CNN Türk'te "Editör" programında bu kararın nasıl özensiz ve hukukun ruhuna aykırı olduğunu anlattı 
Soruşturmaya izin vermemek için Anayasa'nın "özel hayat gizliliğini" düzenleyen 20. maddesi ve "haberleşme özgürlüğünü" düzenleyen 22. maddesi ve uluslararası hukuk kuralları gerekçe gösterilemez. Çünkü bu telefon görüşmeleri özel hayata ilişkin değildir kamu görevine ilişkindir ve suç takibi amacıyla yapılmaktadır. 
Mafyayı dinlemek için, telefonla görüşeceği herkes hakkında hakimden izin mi alınacak 
Örgütlü suçlarla mücadele için 4422 Sayılı Kanunu çıkaran Ecevit hükümetinin 
Adalet Bakanı Prof. Türk, Yargıtay Başkanlar Kurulu'nun ortaya koyduğu anlayışın örgütlü suçlarla mücadeleyi zaafa uğratacağını da söylüyor. 
Parlamentonun özgürlükleri genişletmek için çıkardığı yasaları da yargının nasıl aksine yorumladığı herkesin hatırındadır. 
İşte "sistem meselesi" bu noktalarda ortaya çıkıyor. "Tarafsız ve bağımsız" olması gereken yargının siyasi sorumluluğu olan öteki erklerle ilişkisi veya ilişkisizliği 

BİZDE yargı bağımsızlığı deyince hemen bütün yargı başkanları Adalet Bakanlığı'na yükleniyor, Adalet Bakanı ile müsteşarının Hakimler ve Savcılar Yüksek Kurulu'na katılmasını yargı bağımsızlığına aykırı sayıyor. 
Başkan Sayın Eraslan Özkaya da Yeditepe Üniversitesi'nde yaptığı konuşmada "yargının tarafsızlığı" ilkesine tek paragrafta değinip geçerken, Adalet Bakanlığı'nın Hakimler ve Savcılar Yüksek Kurulu'na girmesinin "yargı bağımsızlığına" aykırı olduğunu söylemek için on sayfa ayırmıştır. 
Halbuki yürütmeden veya yasamadan tamamen bağımsız bir yargı yönetimi "kapalı bir zümrenin, bir hakimler aristokrasisinin kurulmasına yol açabileceği için" demokrasilerde kabul görmemektedir. Doç. Dr. Şeref Ünal, Mahkemelerin Bağımsızlığı, sf. 88 
Siyasi sorumluluğu olan Adalet bakanları çeyrek asırdır Kurul'a girer ve yargının çok büyük çoğunluğu hala hürmet ve güvene layıktır. 
Yargı bağımsızlığı yeniden konuşulurken, asıl "yargının tarafsızlığı" ilkesi vurgulanmalı ve "oligarşi"leşmenin daima "sorumsuzluğa" ve "kendini kayırma" eğilimlerine yol açabileceği hiç unutulmamalı hele de bu olaydan sonra... 



</TEXT>
</DOC>
