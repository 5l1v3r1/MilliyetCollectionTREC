<DOC>
<DOCNO> 299893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sonsiy06.html </URL>
<DATE> 2004/12/22/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Erdoğan Kıbrıs'ta çözüm adımı her an gelebilir 
</HEADLINE>
<TEXT>

     Başbakan Recep Tayyip Erdoğan, AB müzakere sürecinin en önemli unsuru olan Kıbrıs'ta çözüm girişiminin önümüzdeki hafta ve aylarda her an gündeme gelebileceğeni söyledi. 
     Erdoğan, Suriye gezisine başlarken Esenboğa Havaalanı'nda gazetecilerin sorularını yanıtlarken, Türkiye'nin öteden beri Kıbrıs'ta barışı arayan, bunu teşvik eden, garantör ülke olarak barışın sağlanması yolunda çaba gösteren bir ülke olduğunu vurguladı. Annan Planı ile ilgili dördüncü müzakereleri de Türkiye'nin başlattığının altını çizen Erdoğan, "Şu anda da temennimiz odur ki Kıbrıs'ı bir barış adası haline getirmek için bizler yine elimizden gelen bütün gayreti göstereceğiz. Bunun sürekli olarak hazırlığı içerisindeyiz. Önümüzdeki haftalar aylar her an gündeme bunu getirebilir" dedi. 
     
     İSLAM DÜNYASINDA AB HEYECANI 

     Erdoğan, Türkiye'nin AB'den müzakere tarihi almasının ardından Ortadoğu ve İslam dünyası ile ilişkilerinin nasıl olacağının sorulması üzerine de, "Şu anda gerek Ortadoğu gerek İslam dünyasındaki ülkelerin bir kısmından aldığımız telefonlara bakılırsa, heyecan orayı da sarmış durumda. 
     Hepsi bundan dolayı tebriklerini bildiriyorlar, takdirlerini bildiriyorlar. Zaten İslam dünyasının medyasından da takip ettiğinizde bunu görmeniz mümkün" diye konuştu. 
     
     TOPLU KONUT PROJELERİ 

     Erdoğan, toplu konut çalışmaları çerçevesinde dar gelirli vatandaşlar için yaptırılacak konutlar hakkında bilgi verirken de, şu anda tip projelerin hazırlığının yapıldığını, ardından illerin ihtiyaçlarının saptanacağını ve temel atma törenlerinin başlayacağını bildirdi. Erdoğan, "Biliyorsunuz o daireler 45 metrekare civarında daireler olacak" dedi. 
     Erdoğan, Suriye gezisinde Cumhurbaşkanı Beşar Esad başta olmak üzere ticari ağırlıklı görüşmeler yapacağını belirtti. Cumhurbaşkanı Esad'ın ziyaretiyle Suriye ile Türkiye arasındaki ilişkilerde yeni bir dönemin başladığını, bu ziyaretle ilişkileri çok daha anlamlı hale getirmek istediklerini söyledi. 
     Erdoğan, Suriye ziyareti sırasında, iki ülke arasında gerek siyasi, gerek ticari alanda çok daha farklı kılacak adımları atacaklarını umduğunu bildirdi. 
     Başbakan Erdoğan, Suriye'ye yapacağı ziyaret öncesinde Esenboğa Havalimanı'nda düzenlediği basın toplantısında, ortak tarihi, kültürel ve dini bağların olduğu iki dost ve komşu ülke konumunda bulunan Suriye'ye iki gün sürecek bir ziyaret gerçekleştireceğini bildirdi. Bu ziyarette ağırlıklı olarak daha önce parafe edilmiş olan Serbest Ticaret Anlaşması'nın imza töreninin yapılacağını belirten Erdoğan, bunun yanında işadamlarının karşıtlarıyla yoğun bir şekilde görüşmelerde bulunacağını kaydetti. 
     Erdoğan, Türkiye-Suriye dostluk gruplarının karşılıklı olarak görüşmeler yapacağını ifade ederek, kendisinin de Cumhurbaşkanı Beşar Esat ve Başbakan ile görüşme yapacağını anlattı. 
     Yarın öğlenden sonra Halep'e geçerek orada da çalışmalarda bulunacaklarını vurgulayan Erdoğan şöyle devam etti 
     ''Bildiğiniz gibi kısa bir süre önce sayın Cumhurbaşkanı Beşar Esat'ın ülkemize ziyaretiyle Suriye ile Türkiye arasında yeni bir dönem başlamıştı. Öncesinde sayın başbakanının ziyareti, daha sonra karşılıklı olarak gerek TBMM Başkanımız Bülent Arınç'ın ziyareti, gerek bakanlarımızın heyetlerle yaptıkları ziyaretlerle çok daha anlamlı hale gelen ilişkilerimizi inşallah bu ziyaretimizle, gerek siyasi gerek ticari alanda çok daha farklı kılacak adımları atacağımızı umuyorum.'' 
     
     SORULAR 

     Başbakan Erdoğan, daha sonra gazetecilerin çeşitli konulara ilişkin sorularını yanıtladı. 
     ''Türkiye'nin AB'den müzakere tarihi almasından sonra doğu komşularıyla ilişkileri nasıl olabilir '' şeklindeki bir soruyu Erdoğan şöyle yanıtladı 
     ''Şu anda, gerek Ortadoğu'daki, gerek İslam dünyasındaki ülkelerin bir kısmından aldığımız telefonlara bakılırsa heyecan orayı da sarmış durumda. Bundan dolayı tebriklerini bildiriyorlar, takdirlerini bildiriyorlar. Zaten İslam dünyasının medyasından da takip ettiğimiz gibi bunu görmek mümkün.'' Erdoğan, ''Kıbrıs'ta barış süreci yeniden başlatılacak mı '' diye soran bir gazeteciye de, şu karşılığı verdi 
     ''Kıbrıs'ta barışı hep arzuladığımızı, bunu teşvik ettiğimizi, bu konuda bir garantör ülke olarak orada arabulucu olma gayreti içinde olduğumuzu, üzerimize düşen yükün ne olduğunu, ne olması gerektiğini devamlı vurguladık ve buna yönelik olarak da girişimlerimiz oldu. Son girişimimizde biliyorsunuz 4. müzakerede de bu süreci hatırlarsanız biz başlattık. Şu anda da temennimiz odur ki, Kıbrıs'ı bir barış adası haline getirmek için bizler yine elimizden gelen tüm gayreti göstereceğiz. Bunun sürekli olarak hazırlığı içerisindeyiz. Önümüzdeki haftalar, aylar, her an gündeme bunu getirebilir.'' Başbakan Erdoğan, Toplu Konut İdaresi'nin alt grupları ev sahibi edindirme projesinin son aşamasını hatırlatan bir gazeteciye ise tip projelerinin hazırlıkları yapıldıktan sonra illerin ihtiyaç durumlarının tespitlerinin yapılacağını, o tespite göre de illerde temel atma törenlerinin başlayacağını bildirdi. Erdoğan, dairelerin 45 metrekare civarında olacağını sözlerine ekledi. 

     
</TEXT>
</DOC>
