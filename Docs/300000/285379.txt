<DOC>
<DOCNO> 285379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sondun48.html </URL>
<DATE> 2004/11/02/ </DATE>
<TIME> 19.59 </TIME>
<AUTHOR>  </AUTHOR>
<HEADLINE>
ABD'de 2020 - 2025 yıllarında doktor sıkıntısı olacağı bildirildi 
</HEADLINE>
<TEXT>

     Doktor sıkıntısı çekilen ABD'de, 2020-2025 yıllarında doktor sayısının ihtiyaç duyulanın 200 bin altında olacağı bildirildi. 
     Sağlık konularındaki haberleriyle tanınan WebMD isimli İnternet sitesinin haberine göre, ''Annals of Internal Medicine'' isimli bir yayında ABD'deki doktor sayısındaki artışın nüfus artışına denk olmadığına dikkat çekilerek, aynı sorunla Kanada, İngiltere, Avustralya ve Yeni Zelanda'nın da karşı kaşıya olduğuna işaret ediliyor. 
     Bu ülkelerin doktor sayısını artırmak için yeni stratejiler izlediği ve bu kapsamda yeni tıp fakülteleri inşa ettikleri, tıp eğitimi almış yabancı ülke vatandaşlarını kendi ülkelerine çekmeye çalıştıkları ve tıp fakültelerindeki sınıfların kapasitesini artırdıkları kaydediliyor. 
     Mevcut şartlara göre, gidişatın gelecek yıllarda büyük rakamda doktor ihtiyacını göstermesine rağmen, tıp alanında meydana gelecek yeni gelişmelerin bu ihtiyacı hem artırma, hem de azaltma olasılığının bulunduğu bildiriliyor. 
     Bu arada, bazı uzmanlara göre, gelecek yılarda ABD'deki yaşlı nüfusu oluşturacak nesillerin bugünkü yaşlılara göre daha sağlıklı olacağı için, 2020 yılında daha fazla doktora ihtiyaç duyulacağı yönündeki tahminlerin doğru çıkmayabileceği belirtiliyor. 
     
</TEXT>
</DOC>
