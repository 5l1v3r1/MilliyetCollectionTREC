<DOC>
<DOCNO> 260891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sontur02.html </URL>
<DATE> 2004/08/05/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Ağrı'da polis otomobiline ateş açıldı 1 şehit, 1 yaralı 
</HEADLINE>
<TEXT>

     Ağrı'nın Patnos ilçesinde, polis otomobiline ateş açılması sonucu 1 polis memuru şehit oldu, 1 polis memuru yaralandı. 
     Ağrı Valisi Hüseyin Yavuzdemir'den alınan bilgiye göre, Patnos'ta seyir halindeki polis otomobiline uzaktan ateş açılması sonucu, 1 polis memurunun şehit olduğu, 1 polis memurunun da yaralandığı bildirildi. Yaralanan polis memuru İsmet Demir, Patnos Devlet Hastanesi'ndeki ilk müdahalenin ardından, ambulansla Van'a getirildi. 
     Yüzüncü Yıl Üniversitesi YYÜ Tıp Fakültesi Araştırma Hastanesi'nde tedavi altına alınan Demir'in genel durumunun iyi olduğunu belirten hastane Başhekimi Dr. Tevfik Noyan, yaralı polise müdahale yapıldığını ifade etti. 
     Vali Yavuzdemir, kaçan saldırganların yakalanması için ilçe giriş çıkışlarının kontrol altına alındığını, operasyonların sürdürüldüğünü kaydetti. 
     
</TEXT>
</DOC>
