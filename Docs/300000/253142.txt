<DOC>
<DOCNO> 253142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sonyas12.html </URL>
<DATE> 2004/07/05/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Kadınlar iç çamaşırında daha hassas 
</HEADLINE>
<TEXT>

     Almanya'da yapılan bir araştırma, kadınların yüzde 80'inin, erkeklerin ise yüzde 62'sinin her gün iç çamaşırını değiştirdiğini ortaya koydu. 
     Offenbach kentindeki Marplan Enstitüsü tarafından yapılan araştırmaya göre, hijyen bilinci yaş ilerledikçe azalıyor. 
     Araştırma, yaşları 14 ile 54 arasında değişen erkeklerin yüzde 67'sinin, daha yaşlılarda ise yüzde 50'sinin her gün iç çamaşırını değiştirdiğini ortaya koyuyor. 
     Yaşları 14 ile 34 arasında değişen kadınların yüzde 90'ı her gün iç çamaşırını değiştirirken, bu oran 35 ile 54 yaşları arasındaki kadınlarda yüzde 85, daha yaşlı kadınlarda ise yüzde 67. 
     Erkeklerin yüzde 4.5'inin, kadınların ise sadece yüzde 2.1'inin iç çamaşırını haftada bir değiştirdiği tespit edilen araştırmaya göre, kadınların yüzde 39'u, erkeklerin ise yüzde 37'si her gün duş alıyor. 
     Temizlik bilincinin yaş ilerledikçe azaldığı tespit edilen araştırmada, 55 yaşın üzerindeki erkek ve kadınların sadece yüzde 16'sının her gün duş aldığı belirlendi. 
     
</TEXT>
</DOC>
