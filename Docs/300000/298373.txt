<DOC>
<DOCNO> 298373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/guncel/gun90.html </URL>
<DATE> 2004/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

'Lanetli Film' olgusu 

Büyü filminin galasında çıkan yangın, düz mantık yürütülen bir ortamda akla ne gelmesi gerekiyorsa onu getiriyor. Yani Büyü filminin lanetli bir film olduğunu, film çekimleri sırasında da birçok aksilik yaşandığını, son lanetin de yangın olduğunu vs.vs... 
Dünyada, birçok film hakkında "uğursuz-lanetli" yakıştırmaları yapılır... 
Poltergeist filmde rol alan 4 oyuncu öldü... Rosemary'nin Bebeği yönetmen Roman Polanski'nin hamile eşi ve doğmamış çocuğu Charles Manson çetesi tarafından öldürüldü... The Crow Bruce Lee'nin oğlu Brandon Lee kurusıkı kurşunla yaralandı ve ameliyatta öldü... Matrix Reloaded filmde birkaç planı çekilen Aliyah uçak kazasında öldü, Carrie Anne Moss Trinity bacağını kırdı, Gloria Foster Oracle şeker hastalığı komplikasyonundan öldü... Superman Christopher Reeve attan düşerek felç oldu... 
Cannes'da büyük ödül almayı başarmış Yılmaz Güney-Yol , dünyanın bir çok ülkesindeki festivallerde çeşitli ödüller almaya alışmış sinemamızdaki tek eksik buydu, o da tamam oldu... Oysa, lanet denilen şey öyle pek de kendiliğinden gelmiyor. Kapıya eşek kadar mumlar ve tutuşsun diye hemen etrafına da kumaş-köpük vs. koyarsanız, lanet hemen geliveriyor. Hadi diyelim film lanetliydi ya ertesi akşamki konser Olaydan 1 gece sonra, Cemal Reşit Rey Konser Salonu'nda Akbank Oda Orkestrası konser verirken de yangın çıkınca ve bir gece önceki olay "lanet" ile anılınca, insan, "acaba hangi eseri çalıyorlardı " sorusunu soruveriyor kendine... 
Eminiz ki Büyü filminin yapımcıları da çok üzgündürler ve kimseye bir şey olmadığı için de sevinçlidirler. Fakat dikkatsizliğin adı "lanetli film" olunca, biraz ayıp oluyor... 

Hiçbir anlamı yok, sırf pislik olsun diye 24'e bölüyorum. Ayları da 28, 30 ve 31'e bölmüştüm zaten... 
Mahoney Shiftman gün ve ayın mucidi 

Enteresan Haller No 1 
"Yukarı çıktıkça yükseklik artıyor sayın seyirciler..." b b 
</TEXT>
</DOC>
