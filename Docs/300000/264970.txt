<DOC>
<DOCNO> 264970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sondun30.html </URL>
<DATE> 2004/08/20/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
El Cezire, kaçırılan batılı gazetecinin görüntülerini yayınladı... 
</HEADLINE>
<TEXT>

     El Cezire televizyonu, Irak'ta kaçırılan ve ölümle tehdit edilen Batılı gazetecinin görüntülerini yayınladı. 
     Yayınlanan video kasette, Micah Garen adlı gazeteci, kaçıranların kendisine iyi davrandığını belirterek, ''Irak'ta bir Amerikalı gazeteciyim ve bir mesaj iletmem istendi'' diyor. 
     Televizyonun haberinde ayrıca, Garen'in Necef'teki cinayetlere son verilmesi çağrısında bulunduğu belirtildi. Ancak kasetin bu bölümündeki sesler işitilemiyor. 
     El Cezire dün, Şehit Tugayları adlı grubun Garen'i kaçırdığını ve Amerikan askerleri Necef'ten çekilmezlerse 48 saat içinde gazetecinin öldürüleceğini duyurmuştu. 

     
</TEXT>
</DOC>
