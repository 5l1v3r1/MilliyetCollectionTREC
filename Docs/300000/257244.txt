<DOC>
<DOCNO> 257244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/siyaset/siy06.html </URL>
<DATE> 2004/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa yolunda 261 yasa tamam 
</HEADLINE>
<TEXT>


ANKARA Milliyet 


TBMM 22. dönem 2. yasama yılında, aralarında AB yolunda uyum düzenlemelerinin de bulunduğu 261 yasa çıkardı. Bunlar arasında DGM'lerin kaldırılmasına ilişkin Anayasa değişiklikleriyle, ölüm cezasının kaldırılmasına ilişkin değişikliklerden oluşan 9. uyum paketi de bulunuyor. 
Çıkan önemli yasalar şöyle 
Anayasa değişikliği DGM'ler kaldırıldı. Bazı kurullardan asker temsilciler çıkarılarak yönetimde sivilleşme konusunda önemli adımlar atıldı.9. uyum paketi 9. uyum paketi adı altında yasalarda değişiklik yapıldı. Çeşitli yasalarda yer alan idam cezaları kaldırıldı, yerine ağırlaştırılmış müebbet hapis cezası getirildi. Bilgi edinme yasası Vatandaşın, gizlilik içermeyen bilgilere ulaşmasını sağlayacak düzenlemeler yapıldı.Petrol piyasası yasası Sektörde serbest piyasa ekonomisinin kurallarına yönelik değişiklikler yapıldı.Basın yasası Basın özgürlüğünün önündeki bazı engeller kaldırıldı. Hapis cezası yerine para cezaları getirildi. Basın araçlarına el konulması cezası tarihe karıştı.Kamu mali yönetim, kamu yönetimi, il özel idareleri, büyükşehirler ve belediyeler yasaları Mali ve idari yönetim şeklinde, merkezi idarenin görev ve yetkilerini yerele devreden düzenlemeler yapıldı. Anayasa'da varolmayan yönetim biçimi getirildiği gerekçesiyle Cumhurbaşkanı, İl Özel İdareleri Yasası'nı veto etti, Kamu Yönetimi Yasası'nda da veto kararı bekleniyor.Elektronik imza yasası Sanal ortamda yapılan sözleşmelerin güvenliğini sağlamak üzere elektronik imza oluşturulması ve korunmasını sağlayacak düzenlemeler yapıldı.Dernek ve vakıflara ilişkin yasa Dernek ve vakıfların kamu hizmeti sırasında alınan zorunlu bağışlarla trilyonluk bütçelere ulaşması karşısında sınırlayıcı düzenlemeler getirildi.Türk lirasına ilişkin yasa 2005 başından itibaren liradan altı sıfır atılması öngörülüyor.Sporda şiddet yasası Spor müsabakalarında şiddetin önlenmesine yönelik ayrıntılı ve ağır cezalar öngören yasa, ilgili kurum ve kişilerin görüşleri de alınarak çıkarıldı.Sinema filmleri, kültür tesisleri ve kültürel koruma alanlarına ilişkin yasalar Meclis'in son çalışma mesaisi içinde, sektörün görüşleri doğrultusunda oluşturulan üç ayrı yasanın kabul edilmesiyle yeni teşvikler ve düzenlemeler getirildi.Kamuda etik kurulu yasası Kamu görevlilerinin uyacağı etik kurallar ile alacakları hediyelere kadar uygulamalarını denetleyecek bir etik kurulu oluşturulmasına ilişkin düzenleme yapıldı.Devlet Memurları Yasası Kadın memurlara doğumdan önce ve sonra 8 hafta olmak üzere toplam 16 hafta ücretli izin verilmesini öngörüyor. 

9. uyum paketi 

Anayasa değişikliği doğrultusunda, 9. uyum paketi adı altında yasalarda değişiklik yapıldı. Çeşitli yasalarda yer alan idam cezaları kaldırıldı, yerine ağırlaştırılmış müebbet hapis cezası getirildi. 


</TEXT>
</DOC>
