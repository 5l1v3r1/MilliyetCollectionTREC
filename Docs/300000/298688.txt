<DOC>
<DOCNO> 298688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sondun01.html </URL>
<DATE> 2004/12/18/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Kuzey Kore ABD bu yıl 2100 casus uçuşu yaptı... 
</HEADLINE>
<TEXT>

     Kuzey Kore yönetimi, ABD'nin ülkesine karşı bu yıl 2100 casus uçuşu yaptığını ileri sürdü. 
     Resmi haber ajansı KCNA, Amerikan ordusunun casus uçuşlarının yanı sıra Kuzey Kore ile savaşa hazırlık amacıyla Güney Kore'ye modern silahlar yerleştirdiğini bildirdi. 
     KCNA, Amerikan ordusunun askeri harekatlar için Güney Kore'ye yeni tanklar ve savaş uçakları gönderdiğini, Patriot savunma füze sistemleri yerleştirdiğini de öne sürdü. 
     Haberde, tüm bu gerçeklerin, ABD'nin Kuzey Kore'nin nükleer programıyla ilgili olarak düzenlenen çok taraflı altılı görüşmelerde ''ağız kalabalığı'' yaptığını ortaya çıkardığı yorumunda bulunuldu. 
     Kuzey ve Güney Kore, ABD, Çin, Japonya ve Rusya arasında geçen yıl başlayan ve üç kez yapılan çok taraflı görüşmelerde herhangi bir ilerleme kaydedilmedi. 
     Washington yönetiminin Güney Kore'de 34 bin askeri bulunuyor. 
     
</TEXT>
</DOC>
