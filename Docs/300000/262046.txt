<DOC>
<DOCNO> 262046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/soneko22.html </URL>
<DATE> 2004/08/10/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Tamirciler şikayetçi Vatandaş bozulan televizyonunu yaptırmıyor 
</HEADLINE>
<TEXT>

     Son yıllarda televizyon fiyatlarında yaşanan düşüş, televizyon tamircilerini işlerini olumsuz etkiledi. 
     Konya Televizyon Tamircileri Odası Başkanvekili Tahir Fidan, tamircilerin son yıllarda önemli oranda iş kaybettiğini söyledi. 
     Bir televizyonun en az 30 milyon liraya tamir edildiğini belirten Fidan, piyasaya yeni çıkan televizyonların ucuz olmasının ise tamir masrafı ile yeni televizyon fiyatları arasındaki farkı azalttığını ifade etti. 
     Televizyon fiyatlarındaki düşüşün, tamircileri zor durumda bıraktığını vurgulayan Fidan, ''Vatandaş televizyonunu tamir ettirmek yerine büyük marketlerden 130 milyon liraya yenisini alıyor. Geçtiğimiz yıl başlatılan elektronik cihazlarda garanti süresinin 2 yıla çıkarılması da işlerimizi olumsuz etkiledi'' dedi. 
     Radyo tamir işinin ise artık tamamen sona erdiğini belirten Fidan, televizyon ve radyo tamirinin yerini, uydu anteni montaj işlerinin aldığını sözlerine ekledi. 
     
</TEXT>
</DOC>
