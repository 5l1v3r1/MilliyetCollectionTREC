<DOC>
<DOCNO> 252244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sontur07.html </URL>
<DATE> 2004/07/01/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Bolu'da cadde ortasında silahlı kavga 
</HEADLINE>
<TEXT>

     Bolu'da bir şahıs, aralarında husumet bulunduğunu iddia ettiği kişiye cadde ortasında av tüfeğiyle ateş açtı. Olayda, yoldan geçen bir genç kız ile ateş açılan kişi yaralandı. 
     AA muhabirinin aldığı bilgiye göre, Cevat Akbulut, İzzet Baysal Caddesi'nde, aralarında husumet bulunduğunu iddia ettiği Arif Özgüven'le tartışmaya başladı. Tartışmanın büyümesi üzerine, Akbulut, yanında taşıdığı av tüfeğiyle Özgüven'e cadde ortasında ateş etmeye başladı. 
     Olayda, Arif Özgüven elinden yaralanırken, yoldan geçen Meral Çaylakoğlu da 22 , ayağından yaralandı. 
     Çaylakoğlu'na ilk müdahaleyi yoldan geçen yaşlı bir kadın ve vatandaşlar yaptı. Çaylakoğlu, 112 Acil Yardım ekiplerince İzzet Baysal Devlet Hastanesi'ne kaldırıldı. 
     Zanlı Akbulut silahıyla birlikte gözaltına alındı. 
     
</TEXT>
</DOC>
