<DOC>
<DOCNO> 251130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sontur28.html </URL>
<DATE> 2004/06/26/ </DATE>
<TIME> 19.33 </TIME>
<AUTHOR>  </AUTHOR>
<HEADLINE>
Bismil'de terörü kınama mitingi... 
</HEADLINE>
<TEXT>

     Diyarbakır'ın Bismil İlçesi'nde Büyük Birlik Partisi'nce BBP terörü kınama mitingi düzenlendi. 
     BBP İlçe Başkanı Ahmet Çağlayan, Belediye Meydanı'nda düzenlenen mitingde, birilerinin yoksul bölge halkının üzerinden siyaset yaptığını söyledi. Terör örgütü PKK KONGRA-GEL'in gerçek amacının ülkenin bir tarafını diğer tarafından ayırmak olduğunu belirten Çağlayan, şöyle konuştu 
     ''Kürtler ezanına bayrağına sevdalıdır. Türklerle kültürümüz bir, namusumuz birdir. Kürtlerin PKK'lı olarak görülmesi yanlıştır. Türkler hangi cephedeyse, bizler de o cephedeyiz. Bizi birbirimizden kimse ayıramaz. Bugün bölge insanı, terör örgütüne karşı birlik içerisinde olmalıdır.'' Miting alanında, ''Teröristler Kürtler için değil, kendi geleceği için ateşkes bozmuştur'' ve ''Kürtlerin kanı üzerinden rant ve çıkar için siyaset yapanlara aldanmayın'' yazılı pankartlar açıldı. 
     
</TEXT>
</DOC>
