<DOC>
<DOCNO> 292140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sontur35.html </URL>
<DATE> 2004/11/25/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Şüpheliyi takip ederken kaza yapan polis öldü .. 
</HEADLINE>
<TEXT>

     Van'ın Başkale İlçesi'nde şüpheli aracı takip eden polis memuru, geçirdiği trafik kazasında öldü. 
     Alınan bilgiye göre, Başkale İlçe Emniyet Müdürlüğü'nde görevli polis memuru Akın Kılınç 31 yönetimindeki polis otomobili, şüpheli bir aracı takip ettiği sırada, aşırı hız nedeniyle virajı alamayarak şarampole yuvarlandı. 
     Kazada ağır yaralanan Akın Kılınç, kaldırıldığı Yüzüncü Yıl Üniversitesi Araştırma Hastanesi'nde yaşamını yitirdi. Otomobilde bulunan polis memuru Bülent Çapraz ise ayakta tedavi edildikten sonra taburcu edildi. 
     Şehit polis Akın Kılınç'ın cenazesi memleketi olan Elazığ'a gönderilmeden önce, Van Emniyet Müdürlüğü binası önünde tören düzenlendi. 
     Törene, Van Vali Vekili Mustafa Yavuz, Emniyet Müdürü Tacettin Kurt, kamu kurum ve kuruluş temsilcileri ile mesai arkadaşları ve yakınları katıldı. 
     
</TEXT>
</DOC>
