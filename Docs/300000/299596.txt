<DOC>
<DOCNO> 299596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sontur08.html </URL>
<DATE> 2004/12/21/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
3 çocuğu ısırdılar Muş'ta başıboş köpek paniği 
</HEADLINE>
<TEXT>

     Mehmet AYDIN DHA 

MUŞ'ta başıboş dolaşan köpekler, 3 çocuğu ısırarak hastanelik etti. Kente, komşu illerden kamyonlarla köpek getirildiğini söyleyen Muş Belediye Başkanı Necmettin Dede, hayvanserlere, hayvan barınağı yaptırılmasına destek olmaları için çağrıda bulundu. 
     Muratpaşa Mahallesi'nde oturan ve Namık Kemal İlköğretim Okulu'nda okuyan Özgür Toktaş 8 , Ercan Toplu 7 ile amcasının kızı İsminaz Toplu 9 , üç ayrı olayda, okula giderken köpeklerin saldırısına uğradı. Öğrenciler, Muş Devlet Hastanesi'nde tedavi altına alındı. 
     Son bir hafta içinde üç öğrencinin köpek saldırısına uğraması velileri endişelendirirken, Belediye Başkanı Necmettin Dede, başı boş hayvan sayısının arttığını, buna da komşu illerden kamyonlarla getirilerek kent yakınına bırakılan köpeklerin neden olduğunu ileri sürdü. 
     Dede, kentte bir köpek barınağı yapılmasının çözüm olabileceğini belirterek, bunun için hayvansereverlerden yardım istedi. Başkan Dede, "Sürüler halinde dolaşan köpeklerin çocuklara saldırmaları ürkütücü ve tehlikeli. Ancak, belediye olarak bu kadar çok köpeği barındıracak ve bakacak güçte değiliz. İçişleri Bakanlığı Valiliklere gönderdiği genelgede, hayvanlar için bakımevi ve hastane açılmasını istiyor. Yörede yaşayan insanların büyük bir bölümü yiyecek, giyecek, yakacak bulamıyor. Dar gelirli insanlara mı yoksa köpeklere mi sahip çıkalım biz de şaşırdık. Türkiye'deki hayvanseverler derneklerini Muş'a davet ediyorum. Gelsinler onların da katkıları ile hayvan barınakları, hastaneler yaptıralım. Artık çözüm getirilmesi zorunlu ve kaçınılmaz hale geldi'' diye konuştu. 
     
</TEXT>
</DOC>
