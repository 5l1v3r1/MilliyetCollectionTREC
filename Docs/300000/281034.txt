<DOC>
<DOCNO> 281034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/son/sontur12.html </URL>
<DATE> 2004/10/17/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Aile Mahkemelerine alınacak psikologlar için son başvuru 22 Ekim 
</HEADLINE>
<TEXT>

     Adalet Bakanlığı'nın, taşra teşkilatındaki çocuk ve aile mahkemelerinde görevlendirilmek üzere alacağı psikolog, pedagog ve sosyal çalışmacıların başvuru süresi 22 Ekim'de doluyor. 
     Adalet Bakanlığı'ndan edinilen bilgiye göre, 2004 Kamu Personeli Seçme Sınavı'na katılarak başarı sağlayanlardan çocuk ve aile mahkemelerinde boş bulunan psikolog, pedagog ve sosyal çalışmacı olarak görev almak isteyenlerin, Bakanlıklar'daki Adalet Bakanlığı Personel Genel Müdürlüğü Merkez Teşkilat Şube Müdürlüğü'ne şahsen başvurmaları gerekiyor. Kendi koşullarına uymayan kadro ve pozisyonları tercih ederek ÖSYM'ce yerleştirilen adayların atamaları yapılmayacak, adaylar da bu durumdan dolayı bir hak iddia edemeyecekler. Başvuru sırasında adaylardan aralarında mal bildiriminin de olduğu bir dizi belge istenecek. 
     
</TEXT>
</DOC>
