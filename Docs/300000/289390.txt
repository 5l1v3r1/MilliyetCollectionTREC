<DOC>
<DOCNO> 289390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/ekonomi/eko10.html </URL>
<DATE> 2004/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'SSK'nın devri, 4 milyar dolar yük getirebilir' 
</HEADLINE>
<TEXT>



İstanbul Serbest Muhasebeci Mali Müşavirler Odası İSMMMO , SSK tesislerinin Sağlık Bakanlığı'na devrinin SSK'lıların sorununu çözmeyeceği gibi kamuya da 4 milyar dolarlık bir yük getireceğini savundu. 
İSMMMO, SSK ile ilgili bir rapor hazırladı. Raporda, SSK'lılara özel eczanelerden ilaç alınma hakkı tanınması halinde bugün 31 dolar olan SSK'lı başına ilaç giderinin en az üç kat artarak 90 dolara çıkacağına dikkat çekildi. Raporda, 33 - 35 milyon lira tahmin edilen SSK'lının ilaç harcamalarındaki bu artışın diğer sağlık hizmetlerini de ucuza üretme avantajının yitirilmesiyle birlikte kamuya 4 milyar dolarlık ek bir yük getirebileceği hesaplandı. Rapora göre Türkiye genelinde kişi başına yıllık sağlık harcaması ortalama 201 dolar iken SSK'da rakam 111 dolar. Kişi başına harcama BağKur'da 148 dolara, Emekli Sandığı'nda ise 290 dolara kadar çıkıyor. 


</TEXT>
</DOC>
