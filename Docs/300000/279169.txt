<DOC>
<DOCNO> 279169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sonspo20.html </URL>
<DATE> 2004/10/11/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Milli Takım Danimarka'ya gitti... İbrahim Toraman kadrodan çıkarıldı 
</HEADLINE>
<TEXT>

     A Milli Futbol Takımı Dünya Kupası eleme grubu, Ümit Milli Takımı ise Avrupa Ümitler Şampiyonası eleme grubunda Danimarka ile yapacakları maçlar için, Kopenhag'a gitti. 
     A Milli Takım Menajeri Can Çobanoğlu, Atatürk Havalimanı'nda yaptığı açıklamada, önemli bir maça gittiklerini ifade ederek, ''Her maç oynandıkça bir sonraki karşılaşma önem kazanıyor. Kazakistan maçı bizim istediğimiz ve planladığımız gibi bitti. Bundan sonra Danimarka karşılaşması var. Danimarka da bizim gibi liderliğe gözünü diktiği için önemli maç olacak. Kazanma hırsıyla Türkiye'nin karşısına çıkacaklar. Türkiye de çok önemli ekip. İki maç üst üste kazanmak isteyen iki ekibin, kalitesi, temposu ve mücadelesi yüksek oyunu seyredilecek. Danimarka karşısında sevineceğimiz bir sonuç alacağız.'' 

     
</TEXT>
</DOC>
