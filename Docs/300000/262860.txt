<DOC>
<DOCNO> 262860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sontur04.html </URL>
<DATE> 2004/08/12/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
3 mahkum hastaneden firar etti 
</HEADLINE>
<TEXT>

     İzmir'de kontrol için hastaneye götürülen 3 mahkum, firar etti. 
     Alınan bilgilere göre, Buca Cezaevi'nde yatan Gültekin Alptekin, İlhan Cancı ve İbrahim Oktay, rahatsız olduklarını belirterek, Göğüs Hastalıkları Hastanesi'ne gitmek istediklerini bildirdi. 
     Askerler eşliğinde Yenişehir Göğüs Hastalıkları Hastanesi'ne götürülen 3 mahkum, tutuldukları mahkum koğuşundan firar etti. Mahkumların nasıl firar ettiği araştırılıyor. 
     Tedavi için götürüldükleri hastaneden firar eden Gültekin Alptekin, İlhan Cancı ve İbrahim Oktay'ın adi suçlu oldukları, hırsızlık ve adam yaralama suçlarından sabıkaları bulunduğu öğrenildi. 
     Olayın farkedilmesi üzerine, mahkumların yakalanması için başlatılan operasyonun sürdürüldüğü kaydedildi. 

     
</TEXT>
</DOC>
