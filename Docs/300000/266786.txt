<DOC>
<DOCNO> 266786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/yazar/uras.html </URL>
<DATE> 2004/08/27/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Kişi başına 4 bin dolar milli gelir 
</HEADLINE>
<TEXT>


Dolar olarak kişi başına milli gelirimiz 1998 yılında 3046 dolardı. 1999 yılında yüzde 10.5 azaldı, 2839 dolar oldu. 2000 yılında yüzde 5.2 büyüdü, 2987 dolar oldu. 2001 yılında yüzde 29.7 oranında küçüldü, 2101 dolara düştü. 2002 yılında yüzde 23.6 büyüdü 2598 dolara çıktı. 2003 yılında yüzde 30.2 büyüdü, 3383 dolara çıktı. 
Devlet Bakanı Babacan, "Geçen yıl 3383 dolar olan kişi başı milli gelirin bu yıl 4000 dolara çıkabileceğini" söyledi. 
Acaba bu yıl ekonomi yüzde 18 oranında mı büyüyecek de kişi başı gelir 3383 dolardan 4000 dolara çıkacak Hayır... Ekonomi belki yüzde 8, belki yüzde 10 oranında büyüyecek. Ama dolar kuru nasıl bundan önceki yıllarda "Dolar ile milli gelir rakımını gereğinden fazla küçük veya büyük gösteriyor ise, bu yıl da o olacak..." 
Nasıl ki, 2003 yılında Sabit Türk Lirası fiyatlarıyla enflasyondan arındırılmış olarak milli gelir yüzde 5.9 oranında ve de kişi başı gelir yüzde 4.2 oranında büyümüşken, dolar fiyatı ile milli gelirin yüzde 32.2 oranında, kişi başı gelirin de yüzde 30.2 oranında büyüdüğü gibi çarpık ve gerçek olmayan bir görüntü ortaya çıkmış ise, 2004 yılında da o olacak. 
Evet, 2004 yılında ekonomi tahminleri aşan ölçüde büyüyecek. Bu büyüme oranından nüfus artış oranı düşüldüğünde, sabit fiyatlar ile kişi başı milli gelirimiz yüzde 7 - 9 oranında artabilecek... Bu da çok iyi bir şey ama, bu iyiliği abartmak için dolar kurundaki çarpıklıkları kullanmak yanlış oluyor. Kafaları karıştırıyor. 
Uluslararası karşılaştırmalara imkan vermek için de Türk Lirası ile ve de her yılın cari fiyatlarıyla hesaplanan - enflasyon etkisi ayıklanmamış, milli gelir rakamları, o yılın ortalama dolar kuruna bölünerek dolara dönüştürülür. İşte bu dönüştürmede, bir yanda enflasyon etkisi, öte yanda dolar kurunun ucuz veya pahalı olması gerçek görünümün ortaya çıkmasını önler. 
Bu anlatılanların önemini vurgulamak için yazının altında iki tablo bulacaksınız. Aynı milli gelir rakamları... İlk tabloda 1987 yılı sabit Türk Lirası fiyatlarıyla gelişme oranı ve kişi başı gelir artış oranları veriliyor. İkinci tabloda ise dolara dönüştürülmüş milli gelir rakamlarıyla büyüme hızı ile kişi başı gelirdeki artış ve azalış oranlarının nasıl çarpıklaştığı görülüyor. 

Prof. Dr. Merih Celasun öldü 
Prof. Dr. Merih Celasun, erken yaşta öldü. Eğitimini yurtdışında tamamlamıştı. DPT'de 1964 - 1974 yılları arasında sorumluluk üstlendi. Dünya Bankası ekonomik araştırmalar bölümünde bilim adamı olarak görev yaptı. Türkiye'ye dönünce ODTÜ ve Bilkent'te öğrenci yetiştirdi. Çok sayıda Türkçe, daha çok sayıda İngilizce yayını vardır. Türk ekonomisini çok iyi bilen, ciddi, çalışkan ve üretken bir bilim adamıydı. Benim kırk yıllık arkadaşımdı. Kendisinden çok şey öğrendim. Karısına, kızlarına başsağlığı, erken ölen bu değerli bilim adamına Tanrı'dan rahmet dilerim. 

Türk Lirası ile milli gelir 1987 yılı sabit fiyatlarıyla GSMH Büyüme Kişi başı Artış Milyar TL milli gelir milyon TL 1993 97.677 8.1 1.642 6.1 1994 91.738 6.1 1.526 -7.1 1995 99.028 8.0 1.604 5.1 1996 106.080 7.1 1.690 5.3 1997 114.874 8.3 1.795 6.2 1998 119.303 3.9 1.832 2.0 1999 112.044 -6.1 1.690 -7.7 2000 119.144 6.3 1.767 4.5 2001 107.783 -9.5 1.572 -11.1 2002 116.338 7.9 1.670 6.3 2003 123.165 5.9 1.741 4.2 

ABD Doları ile milli gelir cari döviz kuruyla GSMH Büyüme Kişi başı Artış Bin Dolar milli gelir Dolar 1993 181.994 13.2 3.065 11.1 1994 131.137 -28.0 2.169 -29.2 1995 171.979 31.1 2.794 28.8 1996 184.724 7.4 2.947 5.4 1997 194.360 5.2 3.046 3.3 1998 205.978 5.9 3.171 4.1 1999 187.664 -8.9 2.839 -10.5 2000 201.484 7.3 2.987 5.2 2001 144.607 -28.2 2.101 -29.7 2002 180.888 23.1 2.598 23.6 2003 239.219 32.2 3.383 30.2 



</TEXT>
</DOC>
