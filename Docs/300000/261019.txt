<DOC>
<DOCNO> 261019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/spor/spo14.html </URL>
<DATE> 2004/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ATİNA'YA DOĞRU 
</HEADLINE>
<TEXT>



Vali'den altın 
İSTANBUL Valisi Muammer Güler, 2004 Atina Olimpiyatı'nda dereceye girecek Türk sporcuları cumhuriyet altını ile ödüllendirecek. Vali Güler'in, olimpiyatlarda altın madalya almaya hak kazanan sporculara 250, gümüş madalyaya 200 ve bronz madalya ya da 150 cumhuriyet altını vereceği bildirildi. 

Güreşe moral 
GENÇLİK ve Spor Genel Müdürü Mehmet Atalay, Serbest Güreş Milli Takımı'nın Ankara'daki kampını ziyaret etti. Sporcular ve antrenörleriyle öğle yemeği yiyen ve baklava ikram eden Atalay, "Güreş'te tüm sporcularımızdan madalya bekliyoruz'' diye konuştu. Bu arada Grekoromen Teknik Direktörü Macidov, Çanakkale valisini ziyaret ederek, "Çanakkale ruhunu almaya geldik" dedi. 

Türk turizmi 
ATİNA'DAKİ otel fiyatlarının yüksek olması Türk turizm firmalarını harekete geçirdi. Alabanda ve Tura Turizm firmaları, otel haline dönüştürülen Regina Maris adlı 75 kabin, 150 yatak kapasiteli gemiyi hizmete soktu. Lavriou Limanı'na demirleyen "Gemi Otel"de, günlük 100 ile 150 Euro arasında konaklanacak. 

Jet devriye 
YUNANİSTAN Hava Kuvvetleri'ne ait 16 savaş uçağının oyunlar boyunca Atina üstünde devriye gezeceği ve bunun maliyetinin 39 milyon Euro'yu bulacağı açıklandı. Uluslararası Olimpiyat Komitesi Başkanı Jacques Rogge da, olimpiyatlar için herşeyin hazır olduğunu belirterek, "Organizasyona güveniyorum. Atina'nın bu olimpiyatı olaysız bitireceğine de inanıyorum" diye konuştu. 


</TEXT>
</DOC>
