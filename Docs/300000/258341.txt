<DOC>
<DOCNO> 258341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sontur41.html </URL>
<DATE> 2004/07/26/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Şile'de trafik kazası Aynı aileden 4 kişi öldü, 2'si ağır yaralandı 
</HEADLINE>
<TEXT>

     Şile'de meydana gelen trafik kazasında aynı aileden 4 kişi öldü, 2 kişi ağır yaralandı. 
     Alınan bilgiye göre, Şile'den İstanbul yönüne giden Mehmet İçin'in kullandığı 34 R 0720 plakalı özel otomobil, Kızılcaköy mevkiinde, Üsküdar-Şile hattında çalışan Adnan Kayahan yönetimindeki 34 YH 0044 plakalı halk otobüsüyle çarpıştı. 
     Kazada Mehmet İçin 78 , eşi Emine İçin 60 ve torunları Zeynep İçin 20 olay yerinde, Mehmet ve Emine İçin'in kızları Nursel Ayan 40 ise hastaneye kaldırılmak istenirken yolda öldü. Nursel Ayan'ın kızları Hande 25 ve Binnur Ayan 19 ise Haydarpaşa Numune Hastanesi'ne kaldırılarak tedavi altına alındı. 
     Otobüs sürücüsü Adnan Kayahan ile yolcular ise kazayı yaralanmadan atlattılar. Kayahan ifadesi alınmak üzere jandarma tarafından gözaltına alındı. 
     Jandarma yetkilileri, ilk belirlemelere göre kazanın, Mehmet İçin'in otomobille ana yola kontrolsüz bir şekilde çıkması sonucu meydana geldiğini belirterek, olayla ilgili soruşturmanın sürdürüldüğünü bildirdiler. 
     
</TEXT>
</DOC>
