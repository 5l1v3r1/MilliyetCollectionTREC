<DOC>
<DOCNO> 288611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/sontur12.html </URL>
<DATE> 2004/11/13/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Kaplan tarafından öldürülen bakıcının eşi tazminat davası açacak... 
</HEADLINE>
<TEXT>

     Gaziantep Hayvanat Bahçesi'nde, kaplan tarafından öldürülen hayvan bakıcısı Mehmet Geçibesler'in eşi Türkan Geçibesler, Büyükşehir Belediye Başkanlığı hakkında maddi ve manevi tazminat davası açacaklarını söyledi. 
     Kocası Mehmet Geçibesler'in mezarını kızları Ebru ve Ezgi ile ziyaret eden Türkan Geçibesler, Büyükşehir Belediyesi hakkında maddi ve manevi tazminat davası açacağını söyledi. 
     Geçibesler'in ailesinin avukatlığını gönüllü olarak üstlenen Deniz Kurdoğlu ise olaydan sonra Büyükşehir Belediyesi'nin aileye herhangi bir katkı sağlamadığını belirterek, şöyle konuştu 
     ''Yaşanan üzücü olay belediyenin eksikliğinden meydana gelmiştir. Bu konuda açılacak kamu davasının yanı sıra maddi ve manevi tazminat davası açacağız. Burada ailenin asıl amacı para kazanmak değil. Amaç, insan hayatının bu kadar ucuz olmadığını göstermektir.'' 
     
     OLAY 
     Gaziantep Büyükşehir Belediyesi'ne ait hayvanat bahçesinde 27 Ekim'de, bir kaplan, bakıcısı Mehmet Geçibesler'i 38 öldürmüştü. Olayın ardından, hayvanat bahçesi müdürü Mahmut Kozbaş görevinden alınmıştı. Geçibesler'in daha önce ceylan ve geyiklere baktığı, olaydan iki ay önce de kaplanın bakımına başladığı belirtilmişti. 
     
</TEXT>
</DOC>
