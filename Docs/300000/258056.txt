<DOC>
<DOCNO> 258056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/son/sonspo09.html </URL>
<DATE> 2004/07/25/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Gençlerbirliği'nin Panathinaikos maçı iptal edildi... 
</HEADLINE>
<TEXT>

     Yeni sezon hazırlıklarını Avusturya'da sürdüren Gençlerbirliği'nin Panathinaikos ile yapacağı son hazırlık maçı da iptal edildi. 
     Panathinaikos, takımda sakat futbolcuların çokluğunu bahane ederek yarın yapılması gereken karşılaşmanın iptalini istedi. Gençlerbirliği 27 Temmuz Salı günü TSİ ile 17.45'de Macaristan'ın Ujpest takımıyla son hazırlık maçını yapacak. 
     
     İLHAN CAVCAV'DAN ZİYARET 
     Avusturya'da oynadığı 4 hazırlık maçını da kazanan Gençlerbirliği'nin başkanı İlhan Cavcav, basın sözcüsü Muammer Akyüz ve yönetici Azmi Doğan ile birlikte kampı ziyaret ederek takıma moral verdi. 
     Cavcav, hazırlık maçlarında alınan sonuçların kendisini memnun ettiğini belirterek, ''Ligde ve Avrupa'da zirveye oynamak için güçlü bir kadro oluşturduk. Hazırlıklar da iyi gidiyor. Takımı iyi gördüm. Ligin ve Avrupa'nın tozunu atacağız'' diye konuştu. 
     
</TEXT>
</DOC>
