<DOC>
<DOCNO> 273064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/spor/yozer.html </URL>
<DATE> 2004/09/19/ </DATE>
<TIME>  </TIME>
<AUTHOR> Halil ÖZER  </AUTHOR>
<HEADLINE>
Sakin olmalı 
</HEADLINE>
<TEXT>



Galatasaray, Beşiktaş önünde gerçek gücünü test etme fırsatı bulacak. Siyah - Beyazlılar ilk kez önüne çıkacağı seyircisi huzurunda artı güçle Galatasaray ile savaşacak. Sarı - Kırmızılılar böyle bir ortamda sakinliğini korumak zorunda. Çünkü bu maçta Beşiktaş puan durumu nedeniyle mutlak galibiyet için strese girecek. Galatasaray bu durumdan en iyi şekilde yararlanabilir. 
Ancak orta alanın birçok maçta savunma ile kopukluğu ve bu yüzden her maçta gol yeme özelliği tekrar edilirse Galatasaray zor anlar yaşayabilir.Samsunspor önünde ikinci yarıda oynadığı hücum futbolunu bu kez oynama şansı yok. Savunma ve orta alanda kontrollü ve eline geçireceği gol pozisyonlarında ise isabetli olmak zorunda. Ancak Galatasaray'ın saldırgan bir rakip karşısında kontratak oyuncularının olmayışı büyük dezavantaj. O yüzden toplu hücum, toplu defans felsefesini uygulamak zorunda. Özellikle Tomas ve Song'a çok iş düşecek. Conceiacao ise kart konusunda çok dikkatli olmalı. 


</TEXT>
</DOC>
