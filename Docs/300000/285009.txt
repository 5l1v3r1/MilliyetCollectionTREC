<DOC>
<DOCNO> 285009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/yasam/yas01.html </URL>
<DATE> 2004/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'nin 'eroin ağa'sı 
</HEADLINE>
<TEXT>


Londra'ya korku salan uyuşturucu kaçakçısı Hayri Göztaş için 30 yıl hapis cezası isteniyor... 

NEVSAL ELEVLİ Londra 

İngiltere'nin en büyük uyuşturucu kaçakçılarından olan Hayri Göztaş, Kingston Crown Court jürisi tarafından suçlu bulunarak hapis cezasına çarptırıldı. Göztaş'ın 10 ila 30 yıl hapis cezası alması bekleniyor. 
The People gazetesinin haberine göre 'ağa' lakaplı Hayri Göztaş, Londra'da Türklerin yoğun olarak yaşadığı ve Doğu Londra'nın en faal suç bölgesi olarak bilinen Green Lanes semtinde mütevazı bir kahvehane kisvesi altında faaliyet gösteriyordu. 50 yaşındaki Hayri Göztaş, sağ kolu Kenan Gümüş ve aracı Arif Korkmaz ile dükk n sahiplerini çetesiyle korkutarak haraca da bağlamıştı. 
Göztaş bir yıldan uzun bir süredir, haftada en az bir milyon sterlinlik eroini İngiltere'ye sokarak satıyordu. Dedektif Jim Warnock, Göztaş'ın faaliyetlerinin bir kısmından zaten haberdar olduklarını ancak Türk gangsterin bu denli büyük faaliyet gösterdiğini bilmediklerini söyledi. Warnock, Göztaş'ın dünya uyuşturucu kaçakçılığında büyük bir rolü olduğunu da sözlerine ekledi. The People gazetesi, Göztaş'ın 2 eşi ve 2 çocuğu olduğunu, 1 eşi ve 2 çocuğunun İngiltere'de yaşadığını yazdı. 




</TEXT>
</DOC>
