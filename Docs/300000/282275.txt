<DOC>
<DOCNO> 282275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sontur46.html </URL>
<DATE> 2004/10/21/ </DATE>
<TIME> 19.17 </TIME>
<AUTHOR>  </AUTHOR>
<HEADLINE>
Sezeryanla doğan bebeklerin alerji ve ishal riski yüksek 
</HEADLINE>
<TEXT>

     Sezaryenle doğan bebekler, gıdalara karşı daha fazla alerji gösterme ve daha fazla ishal sorunu yaşama riskiyle karşı karşıya bulunuyor. 
     Alman araştırmacıların konuyla ilgili bulguları, ''Archives of Disease in Childhood'' isimli derginin Kasım sayısında yayınlanacak. 
     Araştırmacılar, sezaryenle dünyaya gelen bebeklerin 12 aya kadar olan dönem içinde, normal doğumla dünyaya gelen bebeklere göre inek sütü gibi gıdalara karşı iki kat daha fazla duyarlı olduklarını ortaya çıkardı. 
     Bu bebeklerin aynı zamanda diğer bebeklere göre yüzde 46 oranında daha fazla ishal sorunu yaşadıklarını belirleyen araştırmacılar, bebeklerin inek sütü gibi gıdalara karşı iki kat fazla hassas olduklarını ve alerjik tepki verdiklerini bildirdiler. 
     Normal doğumlarda bebeklerin bünyesinin sağlıklı bir bağışıklık sistemi geliştirmesine yardımcı olan bakterilerin oluşumunun sezaryenle gerçekleşen doğumlarda geciktiği de saptandı. 
     
</TEXT>
</DOC>
