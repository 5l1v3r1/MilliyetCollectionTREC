<DOC>
<DOCNO> 289175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/yazar/sazak.html </URL>
<DATE> 2004/11/16/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ayçöreği, Türkler, Avrupa 
</HEADLINE>
<TEXT>


Le Monde Diplomatique'nin kasım sayısında yayımlanan, 'Avrupa'daki Türkiye' konulu makale çarpıcıdır. Genel Yönetmen Ignacio Ramonet imzalı yazıda Avrupa'daki Türkiye karşıtlığının coğrafi ve tarihsel nedenleri irdeleniyor. 
Ramonet'ye göre Türkiye'nin AB'ye muhtemel girişiyle ilgili tartışmalar, Batı dünyasının 'İslama karşı' korkusunu, siyasi kurumların düşünce sistematiğine egemen olan 'İslam düşmanlığı'nı yansıtıyor 
'Türkiye'nin AB üyeliğini istemeyenlerin bazıları bu karşıtlığı 'teknik' nedenlere bağlıyorlar. Çoğunluğu Müslüman olan bu kadar büyük bir ülkenin AB'ye girmesi, doğal olarak karşı koyma refleksini yaratıyor. Türkiye'nin coğrafi konumu, AB üyeliğini engellemeye dönük bir ölçüt haline getirilmek isteniyor. Fakat bu görüşe hak verilemez. 
Fransız Guyanası ve Hint Okyanusu'ndaki R'eunion adaları AB'ye dahil değil mi 
Türkiye'nin eski Troya'nın da bulunduğu Ege kıyılarının, Avrupa kültürünün beşiği olan antik Yunanistan'ın doğu sınırı olduğunu kim inkar edebilir Acaba hangi teknik gerekçeyle Avrupa'nın ortasındaki iki Müslüman ülkenin, Bosna'nın ve Arnavutluk'un AB'ye girmesine karşı çıkılabilir.' 
Türkiye karşıtlığının tarihi nedenlerine gelince... Le Monde Diplomatique Yönetmeni Ramonet, '2. Viyana Kuşatması'nı gündeme getirenleri alaycı bir dille eleştiriyor 
'Hatta, AB Komiseri Frits Bolkestein, 'Türkiye eğer AB'ye girerse, Viyana'yı 1683'teki Osmanlılardan kurtarma çabasının boşa çıkacağını' savunuyor. 
Tarihteki öykü şudur Türklerin Viyana kuşatması sırasında, pastalarıyla meşhur olan kentte un karneye bağlanıyor. Çareyi ölçüyü küçültmekte buluyorlar. Osmanlı'nın bayrağındaki 'hilal' şeklini alıyor çörekler. Böylelikle yanlış olarak Fransızlara ait sanılan, 'Croissaint' doğuyor 
Osmanlıların tarihte Akdeniz ve Avrupa'yı istila etme niyetleri vardı. İspanyollar, Fransızlar ve Almanlar, eski Avrupa'yı kendi hegemonyalarına almaya gayret etmediler mi 
Osmanlı İmparatorluğu, 19. yüzyılda Balkanlar ve Arap dünyasındaki topraklarını kaybettikten sonra Kemal Atatürk tarafından kurulan modern, laik Türkiye Cumhuriyeti, kendisini tamamen Avrupalı bir devlet olarak görüyor.' 
Ramonet, 20. yüzyıl boyunca Türkiye'nin Avrupai karakterini güçlendirmek için verdiği uğraşları övüyor. 2002 Kopenhag zirvesinde verilen adaylık perspektifinin önemini vurguluyor. 
Ankara'da Kopenhag kriterlerini yerine getirmek için 'sessiz bir devrim' yaşanıyor. 17 Aralık tarihi bir dönemeç olacak 
'Hukuk devleti olma yolunda ve insan hakları konusunda Türkiye'nin kat edeceği uzun bir yol var. Ermeni soykırımını kabul etmesi lazım. PKK'ya af çıkarması gerekiyor. 
Türkiye'nin AB üyeliği perspektifi demokrasiyi geliştiriyor. Laisizmi ve insan haklarını güçlendiriyor.' 



</TEXT>
</DOC>
