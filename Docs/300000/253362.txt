<DOC>
<DOCNO> 253362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sonspo21.html </URL>
<DATE> 2004/07/06/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Juventus Turin takımı, G. Birliği ile yapacağı hazırlık maçını iptal etti 
</HEADLINE>
<TEXT>

     İtalya'nın Juventus Turin takımı, Gençlerbirliği ile Avusturya'da 21 Temmuz Çarşamba günü yapacağı hazırlık maçını iptal ettiğini açıkladı. 
     Kulübün kamp koordinatörü Nick Pichler, 21 Temmuz tarihinde futbolcu transferi nedeniyle özel bir maç yapmaları gerektiğini, bu nedenle Gençlerbirliği maçını iptal ettiklerini söyledi. 
     Gençlerbirliği'nin Avusturya'daki kamp programını organize eden Footballcampstyria direktörü Karlheinz Wieser, AA muhabirine yaptığı açıklamada, aynı tarihte kırmızı-siyahlı takım için yeni bir rakip bulmaya çalıştıklarını kaydetti. 
     Hazırlık çalışmalarının son etabı için 16 Temmuz Cuma günü Avusturya'nın Krapfenberg bölgesine gelecek olan Gençlerbirliği, kamp süresince 5 hazırlık maçı yapacak. 
     Kırmızı-siyahlı takım, 18 Temmuz'da Steirmark bölge karması, 22 Temmuz'da FC Brunn, 24 Temmuz'da Sturm Graz, 26 Temmuz'da da Panathinakos ile karşılaşacak. 
     
</TEXT>
</DOC>
