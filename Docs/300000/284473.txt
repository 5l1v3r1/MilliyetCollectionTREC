<DOC>
<DOCNO> 284473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sontur55.html </URL>
<DATE> 2004/10/29/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Yönetmen Tunca Yönder ve eşi zincirleme kaza yaptı 
</HEADLINE>
<TEXT>

     Balıkesir'in Havran İlçesi yakınlarında meydana gelen zincirlemem trafik kazasında, Yönetmen Tunca Yönder ve eşinin de aralarında bulunduğu 11 kişi yaralandı. 
     Alınan bilgiye göre, Balıkesir'den Edremit yönüne giden Yücel Turhan 46 yönetimindeki 10 ED 123 plakalı otomobil, Edremit-Balıkesir Karayolu'nun 8. kilometresindeki Fora Entegre Zeytincilik Fabrikası önünde, Yönetmen Tunca Yönder'in de içinde bulunduğu, Güner Çelik'in 32 kullandığı 34 DY 6442 plakalı otomobille çarpıştı. Çarpmanın etkisiyle savrulan otomobiller, bu kez Ali Bodur 40 yönetimindeki 10 HC 005 plakalı traktörle çarpıştılar. 
     Kazada, 3 aracın sürücüleri ile araçlarda bulunan Tunca Yönder 66 , eşi Meltem Yönder 61 , Nesrin Turhan 54 , Rukiye Duman 24 , Beste Doğan 9 ve kimlikleri belirlenemeyen 3 çocuk yaralandı. 
     Edremit Devlet Hastanesi'nde tedavi altına alınan yaralıların durumlarının iyi olduğu, kazada hafif yaralanan Tunca ve Meltem Yönder'in tedavilerinin ayakta yapıldığı bildirildi. 
     Bu arada, hastanede gazetecilerin sorularını yanıtlayan Tunca Yönder, TRT tarafından çekilecek bir dizi için ön hazırlıklar yapmak üzere Edremit'te bulunduklarını söyledi. 
     
</TEXT>
</DOC>
