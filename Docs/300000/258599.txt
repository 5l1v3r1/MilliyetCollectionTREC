<DOC>
<DOCNO> 258599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sontur40.html </URL>
<DATE> 2004/07/27/ </DATE>
<TIME> 20.31 </TIME>
<AUTHOR>  </AUTHOR>
<HEADLINE>
TRT yönetim kurulu adayları belli oldu 
</HEADLINE>
<TEXT>

     -TRT YÖNETİM KURULU ADAYLARI BELİRLENDİ ANKARA A.A - 23.07.2004 - Radyo ve Televizyon Üst Kurulu RTÜK , TRT Yönetim Kurulu adaylarını belirledi. 
     RTÜK'ten yapılan yazılı açıklamaya göre, bugünkü toplantıda, görev süreleri 3 Ağustos'ta sona erecek TRT Yönetim Kurulu üyelerinin yerine, 2954 Sayılı TRT Kanunu'nun 11. maddesi gereğince Bakanlar Kurulu tarafından atama yapılabilmesi için 3984 Sayılı Kanun'un 36. maddesi doğrultusunda 12 aday belirlendi. 
     RTÜK toplantısındaki oylamada, Elektronik alanında Dr. Mehmet Demirer ve İhsan Cafer Elhan Kitle iletişimi alanında Ayla Yakal Erbakan ve Sacettin Gürbüz Hukuk alanında Prof. Dr. Hasan İşgüzar ve M. Emin Kuz İşletme veya ekonomi alanında Doç. Dr. Ali Alp ve Dr. Öner Kabasakal Sosyal bilim alanında Prof. Dr. Naci Bostancı ve Doç. Dr. Abdullah Topçuoğlu Sanat ve kültür alanında Dr. Necmettin Türinay ve Dr. Lütfi Şahsuvaroğlu seçildi. 
     RTÜK, belirlediği 12 adayı Bakanlar Kurulu'na bildirecek. 
     Bakanlar Kurulu, 12 aday arasından 6'sını, TRT'nin yeni yönetim kurulu üyeleri olarak atayacak. 
     
</TEXT>
</DOC>
