<DOC>
<DOCNO> 277122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sondun37.html </URL>
<DATE> 2004/10/04/ </DATE>
<TIME> 19.11 </TIME>
<AUTHOR>  </AUTHOR>
<HEADLINE>
Kolombiya'da şiddet 14 ölü... 
</HEADLINE>
<TEXT>

     Kolombiya'nın güneybatısındaki Valle bölgesinde silahlı kişilerin bir binaya saldırı düzenlediği, 2'si çocuk, 1'i kadın 14 kişinin öldüğü bildirildi. 
     Candalaria valisi Oscar Lopez, başkent Bogota'nın güneybatısındaki Candalaria kenti yakınlarında bulunan bir binaya silahlı 30 kişinin saldırdığını, 14 kişinin öldüğünü, 5 kişinin yaralandığını belirtti. 
     Polis yetkilisi Jesus Antonio Gomez, toplam 12 kişinin öldüğünü belirterek, ölenler arasında 4-5 yaşlarında bir çocuğun ve hamile bir kadının olduğunu söyledi. Gomez, siyah giysili saldırganlardan 2'sinin öldürüldüğünü de ifade etti. 
     Binadaki kişilerin yeni taşındıkları ve bölgeden olmadıkları kaydedildi. 
     
</TEXT>
</DOC>
