<DOC>
<DOCNO> 265278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/sonsiy08.html </URL>
<DATE> 2004/08/21/ </DATE>
<TIME> 20.58 </TIME>
<AUTHOR>  </AUTHOR>
<HEADLINE>
CHP İstanbul İl Gençlik kollarının yürüşü... 
</HEADLINE>
<TEXT>

     CHP İstanbul İl Gençlik Kolları Sekreteri Ahmet Akkaya, ''tren kazalarından dolayı Ulaştırma Bakanı Binali Yıldırım ve TCDD Genel Müdürü Süleyman Karaman'ın istifa etmeleri'' istemiyle İstanbul'dan başlattığı yürüyüşünü Tavşancıl'da tamamladı. 
     Haydarpaşa Garı'ndan yürüyüş başlatan Akkaya, kendisini minibüsle takip eden İl Gençlik Kolları üyeleri ile 11 Ağustos'ta Tavşancıl'da tren kazasının olduğu bölgeye gelerek, karanfil bıraktı ve saygı duruşunda bulundu. 
     Burada grup adına açıklama yapan Akkaya, 22 Temmuz Pamukova ve 11 Ağustos Tavşancıl'daki tren kazalarının ''altyapı eksikliklerinin gözardı edilmesi sonucu'' yaşandığını ileri sürdü. 
     Açıklamanın ardından kazanın olduğu yere ölenlerin anısına karanfil bırakan üyeler ve Akkaya, 1 dakikalık saygı duruşunda bulunduktan sonra bölgeden ayrıldı. 
     
</TEXT>
</DOC>
