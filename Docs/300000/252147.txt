<DOC>
<DOCNO> 252147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/soneko11.html </URL>
<DATE> 2004/07/01/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Brezilya Merkez Bankası, enflasyon uyarısı yaptı 
</HEADLINE>
<TEXT>

     Gelişmekte olan piyasalar içinde Türkiye ile birlikte değerlendirilen Brezilya'da Merkez Bankası, enflasyon ve düşük büyüme uyarısında bulundu. 
     Banka tarafından yayınlanan raporda, 2004 yılı fiyat artışı beklentisi yüzde 5.2'den yüzde 6.4'e yükseltildi. Ekonomistlerin fiyat artışı beklentisi ise yüzde 7 düzeyinde bulunuyor. 
     Brezilya'nın geçen yılki enflasyonu da yüzde 9.3 olmuştu. 
     Brezilya'nın eski Merkez Bankası başkanı olan Türk asıllı İbrahim Eriş, enflasyon tehdidinin, Hükümetin önde gelen hedeflerinden biri olan ekonomik büyümeyi artırabilmek amacıyla faiz oranlarını indirme imkanını azalttığını vurguladı. 
     Brezilya ekonomisi geçen yıl yüzde 0.2 oranında daralmıştı. Bu yılın ilk çeyreğindeki ekonomik büyüme ise yüzde 2.7 oranında gerçekleşmişti. 
     Brezilya'da, işsizlik oranı ise yüzde 13 düzeyinde bulunuyor. 
     
</TEXT>
</DOC>
