<DOC>
<DOCNO> 279831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sontur39.html </URL>
<DATE> 2004/10/13/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Boğazına emzik zinciri dolanan Rüveyda yaşam savaşına yenik düştü 
</HEADLINE>
<TEXT>

     Uyurken boğazına emzik zinciri dolanan 9 aylık Rüveyda Paketçi, yaşam mücadelesinde yenik düştü. 
     Emzik zincirinin boğazına dolanması sonucu nefessiz kalan ve getirildiği Denizli Devlet Hastanesi'nin Yoğun Bakım Ünitesi'nde bir haftadır tedavi gören minik Rüveyda, solunum cihazına bağlı olarak yaşatılıyordu. 
     Hastane yetkilileri, beyin fonksiyonları tamamen duran Rüveyda Paketçi'nin yaşamını yitirdiğini belirterek, ''Onu yaşatmak için herkes elinden geleni yaptı, ama olmadı'' dediler. 
     Kiremitçi Mahallesi'ndeki olayda, yatağında uyurken sağa sola dönmesi sonucu emzik zinciri boğazına dolanan ve nefessiz kalan Rüveyda, Denizli Devlet Hastanesi'nde yapılan tıbbi müdahaleyle hayata döndürülerek, yoğun bakım ünitesinde tedavi altına alınmıştı. 
     
</TEXT>
</DOC>
