<DOC>
<DOCNO> 252826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/son/sondun19.html </URL>
<DATE> 2004/07/04/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
Felluce'de Saddam yanlılarının gösteri yapılması engellendi 
</HEADLINE>
<TEXT>

     Irak'ın başkenti Bağdat'ın batısındaki Felluce kentinde, bir grup silahlı maskeli militan, devrik lider Saddam Hüseyin yanlısı gösteri yapılmasını engelledi. 
     Kendilerine ''mücahitler'' diyen 20 kadar araç dolusu militan, gösteri için toplanan 100 dolayında Saddam yanlısını dağılmaya zorladı. 
     Görgü tanıklarına göre, maskelilerden biri, ''Allah, Müslüman kenti olduğu için Felluce'ye zafer verdi. Zaferimizin Saddam'a ait olmasını istemiyoruz'' dedi. 
     Öte yandan, makineli silah ve roketatarlı direnişçilerin, Bağdat-Felluce yolunda benzin dolu 20 kadar Amerikan tankerini pusuya düşürdüğü bildirildi. 
     Olayda ilk belirlemelere göre ölen ya da yaralanan olmadığı, ancak tankerlerden birinin alev aldığı belirtildi. 
     Amerikan askerlerinin bölgeye yayılarak, saldırganları aramaya başladığı kaydedildi. 
     
</TEXT>
</DOC>
