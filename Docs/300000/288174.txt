<DOC>
<DOCNO> 288174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sonyas03.html </URL>
<DATE> 2004/11/11/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
En güzel dede Erkek öğrenci kabul etmeyince rolü kız öğrenci aldı 
</HEADLINE>
<TEXT>

     Metin FERAH BOLU, DHA 

BOLU Zübeyde Hanım Kız Meslek Lisesi'nin tek erkek öğrencisi Fatih Bıçakcı, 10 Kasım Atatürk'ü Anma etkinliklerinde sahneye konulan oyun için teklif edilen rolü kabul etmeyince dede rolünü bir kız öğrenci canlandırdı. 
     Bolu Belediyesi Nikah Salonu'nda düzenlenen etkinliğe Bolu Valisi Mehmet Ali Serindağ, 2'nci Komando Tugay Komutanı Tuğgeneral Hakkı Yılmaz Çiyan, Belediye Başkanı Alaaddin Yılmaz, Cumhuriyet Başsavcısı Kemal Semercioğlu, Jandarma Alay Komutanı Remzi Çetin, Emniyet Müdürü Mehmet Yazıcı ve öğrenci velileri katıldı. Mustafa Kemal'den Konuştuk' isimli oyunda yer alan dede rolü için okulun tek erkek öğrencisi olan Tekstil Bölümü 2'nci sınıf öğrencisi Fatih Bıçakcı'ya teklif götürüldü. Ancak, Fatih Bıçakcı'nın rolü kabul etmemesi üzerine 17 yaşındaki Aylin Parlak, dede rolünü canlandırdı. Atatürk'ün anlatıldığı oyun salonu dolduran izleyicilerin beğenisini topladı. Daha sonra okul korosu tarafından söylenen marşlara salonu dolduran izleyicilerde eşlik etti. 
     
</TEXT>
</DOC>
