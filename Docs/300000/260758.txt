<DOC>
<DOCNO> 260758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sondun16.html </URL>
<DATE> 2004/08/05/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Olimpiyat'larda günlük bilet satışında rekor... 
</HEADLINE>
<TEXT>

     Atina 2004 Yaz Olimpiyatları için günlük bilet satışının dün 49 bin 814'e ulaştığının belirlendiği bildirildi. 
     Atina'da yayımlanan Ta Nea gazetesi, en son pazartesi günü satılan 38 bin biletle kırılan satış rekorunun, dün 49 bin 814 bilet ile bir kez daha kırıldığını yazdı. 
     Ta Nea, satılan biletlerden yüzde 20'sinin atletizm, diğerlerinin ise futbol, voleybol ve basketbol müsabakalarına ait olduğunu kaydetti. 
     Son anda olimpiyat oyunlarını izleme kararı alan Yunanlıların, bilet satışlarında her geçen gün yeni bir rekora imza attıkları değerlendirmesinde bulunan Ta Nea, haziran ve temmuz aylarındaki ortalama bilet satışının günde 4 bin civarında olduğunu, olimpiyatların başlangıç tarihine yaklaşıldıkça bu sayının 10 katına ulaşıldığını yazdı. 
     Bu arada, olimpiyat oyunları için satışa sunulan 5.2 milyon biletin, büyük bölümü final ve yarı final müsabakaları için olmak üzere 2.5 milyonunun satıldığı açıklandı. 
     
</TEXT>
</DOC>
