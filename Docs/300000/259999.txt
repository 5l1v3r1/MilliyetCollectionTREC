<DOC>
<DOCNO> 259999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/sonspo14.html </URL>
<DATE> 2004/08/02/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Olimpiyat kadrosu açıklandı... İşte liste... 
</HEADLINE>
<TEXT>

     Yunanistan'ın başkenti Atina'da 13-29 Ağustos tarihleri arasında yapılacak 28. Yaz Olimpiyat Oyunları'na katılacak Türk kafilesi belirlendi. 
     TSYD Ankara Şubesi'nde düzenlenen basın toplantısında, Devlet Bakanı ve Başbakan Yardımcısı Mehmet Ali Şahin ve Gençlik ve Spor Genel Müdürü Mehmet Atalay, oyunlara katılacak kafileyi basına tanıttılar. Toplantıya, oyunlarda Türkiye'yi temsil edecek sporcuların bağlı bulunduğu federasyon başkanları ve yetkilileri ile kafilenin sponsorluğunu yapan firmaların temsilcileri de hazır bulundu. 
     
     ŞAHİN ''BÜYÜK SINAV YAKLAŞTI'' 

     Toplantıda konuşan Devlet Bakanı ve Başbakan Yardımcısı Şahin, ''Büyük sınav yaklaştı, hükümet olarak oyunlara büyük önem veriyoruz'' dedi. 
     Her sporcunun hayalinin olimpiyat şampiyonluğu ve ülkelerin hedefinin ise en fazla sporcuyla temsil ve madalya olduğuna dikkati çeken Şahin, ''Türkiye, olimpiyat yolunda uzun süredir yoğun bir çalışma içinde. Baraj uygulamasından sonra Türkiye, tarihindeki en fazla sporcu sayısıyla oyunlara katılacak. Ciddi bir hazırlık dönemi geçirildi. Spor teşkilatı, hiçbir sınır tanımadan oyunlar için tüm imkanlarını seferber etti. Sporcularımızdan çok önemli başarılar bekliyoruz'' diye konuştu. 
     Hükümet olarak oyunlara verdikleri önemi, ödül yönetmeliğinde yapılan değişiklikle gösterdiklerini vurgulayan Şahin, şunları söyledi 
     ''Ödül yönetmeliğinde yaptığımız değişiklikle, ödül miktarlarını yüzde 100'e varan oranda artırdık. Olimpiyat şampiyonu olan sporcularımız, özel statüyle başbakanlık müşaviri olma hakkını elde edecekler. Özel kurum ve kuruluşlar da şampiyon sporculara ödül vereceklerini açıklamaya başladılar. Vakıfbank, oyunlarda ilk 3 dereceye girecek sporcularımıza otomobil hediye edecek.'' Bakan Şahin, atletizmde, Süreyya Ayhan ile Elvan Abeylegesse'nin aynı mesafede 1500 metre yarışacak olmasını da ''Biri birinci, öbürü de ikinci olacak'' şeklinde yorumladı. 
     Şahin, Türkiye'nin olimpiyat düzenleme hedefinden vazgeçmediğini ve bu konudaki çalışmaların sürdüğünü, olimpiyat olmasa da Türkiye'nin, Dünya Üniversite Oyunları, Şampiyonlar Ligi Finali ve Formula 1 Dünya Şampiyonası gibi organizasyonlara ev sahipliği yapacağını hatırlattı. 
     
     60 ÜLKEDE HAZIRLIK 

     Gençlik ve Spor Genel Müdürü Mehmet Atalay, oyunlara katılacak Türk sporcularının 60'dan fazla ülkede hazırlık kamplarına katıldığını söyledi. 
     Oyunlara katılacak kafilede, yönetici sayısının bugüne kadar ki en az miktara çekildiğine dikkati çeken Atalay, ''Sporcularımızı bize hazır olarak teslim eden kulüplerimize teşekkür ediyoruz. Bilim ne diyorsa onu yapmaya çalıştık. Doping konusunda, kesinlikle içimiz rahat olarak Atina'ya gidiyoruz'' diye konuştu. 
     Atalay, Elvan ve Süreyya'nın rekabetinden kesinlikle rahatsızlık duymadıklarını, aksine bunun sporcuları da olumlu yönde etkileyeceğini ifade ederek, Hamza Yerlikaya ve Halil Mutlu'dan da 3. olimpiyat altın madalyalarını beklediklerini sözlerine ekledi. 
     
     EN ÇOK KATILIM ATLETİZMDE 

     Türkiye, 28. Yaz Olimpiyat Oyunları'na 10 branşta, 22'si bayan olmak üzere toplam 67 sporcu ile iştirak edecek. 
     Oyunlara en fazla katılımı 14 sporcusuyla Atletizm Federasyonu gerçekleştirdi. Hafta sonu Avusturya'da yapılacak Grand Prix'ye katılacak iki sporcu olan Halil Akkaş ve Serdar Tamaş da barajı geçerse bu sayı 16'ya yükselecek. 
     Atletizmden sonra 12 kişiyle güreş ve 10 kişiyle halter, oyunlara en çok sayıda sporcuyla katılan federasyonlar oldu. 
     Oyunlara gidecek Türk kafilesinde toplam 125 kişi olacak. 67 sporcu, 6 ekip şefi, 23 antrenör ve 12 genel yöneticiden oluşan ana kafilede toplam 108 kişi yer alacak. 
     Ön akredite olan 4 kişi, 1 jüri üyesi, uluslararası federasyonlarca davet edilen 3, gençlik kamplarından davet edilen 2 kişi ve 7 hakemle birlikte, Türk kafilesinin toplam sayısı 125 olacak. 
     
     KAFİLE LİSTESİ 

     Atina Olimpiyat Oyunları'na katılacak Türk kafilesinde şu isimler yer alıyor 
     Kafile Başkanı Mehmet Atalay. 
     Genel Yönetici Sezai Bağbaşı, Bekir Yunus Uçar, Levent Kayış, Neşe Gündoğan. 
     
     Sağlık Görevlileri 

     Doktor Kaya Livanelioğlu, Onur Etik. 
     Mentör Turgay Biçer. 
     Fizyoterapist Ayla Tekelioğlu. 
     Masör Zakir Gadjarly, Mecnun Paşalı, Aygül Deniz. 
     
     ATICILIK 

     Antrenör Özer Tüzün. 
     Erkek Sporcu Oğuzhan Tüzün. 
     
     ATLETİZM 

     Ekip Şefi Mehmet Yurdadön. 
     Antrenör Artun Talay, Yücel Kop, Reşat Oğuz, Ertan Hatipoğlu. 
     Erkek Sporcular Ercüment Olgundeniz Disk Atma , Eşref Apak Çekiç Atma , Berk Tuna Üç adım atlama , Selahattin Çobanoğlu 800 metre . 
     Bayan Sporcular 
     Filiz Kadoğan Gülle atma , Ebru Kavaklıoğlu 5000 metre , Candeğer Kılınçer Oğuz Yüksek Atlama , Elvan Abeylegesse 5000 ve 1500 metre , Süreyya Ayhan 1500 metre , Tezeta Dangersa 5000 metre , Binnaz Uslu 800 metre , Lale Öztürk Maraton , Yeliz Ay Yürüyüş , Anzhela Atroschenko Heptatlon . 
     
     BOKS 

     Antrenör Ahmet Uygur, Nazım Dalkıran, Esalettin Pekdoğan. 
     Sporcular Atagün Yalçınkaya 48 kilo , Sedat Taşçı 57 kilo , Selçuk Aydın 60 kilo , Mustafa Karagöllü 64 kilo , Bülent Ulusoy 69 kilo , Serdar Üstüner 75 kilo , İhsan Yıldırım Tarhan 81 kilo , Ertuğrul Ergezen 91 kilo . 
     
     GÜREŞ 

     Ekip Şefi Mehmet Kılıç. 
     Serbest Stil Antrenörleri Kharitou Apaev, Avni Tarhan. 
     Serbest Stil Sporcuları Harun Doğan 55 kilo , Tevfik Odabaşı 60 kilo , Ömer Çubukçu 66 kilo , Gökhan Yavaşer 84 kilo , Fatih Çakıroğlu 96 kilo , Aydın Polatçı 120 kilo . 
     Grekoromen Stil Antrenörleri Majidau Kamandar, Yüksel Seçkin Saruhan, Ata Karataş. 
     Grekoromen Stil Sporcuları Ercan Yıldız 55 kilo , Şeref Tüfenk 60 kilo , Şeref Eroğlu 66 kilo , Hamza Yerlikaya 84 kilo , Mehmet Özal 96 kilo , Yekta Yılmaz Gül 120 kilo . 
     
     HALTER 

     Ekip Şefi Kenan Nuhut. 
     Antrenörler Enver Türkileri, Cafer Topçu, Ergün Batmaz, Nurcihan Gönül. 
     Bayan Sporcular Nurcan Taylan 48 kilo , Aylin Daşdelen 58 kilo , Sibel Şimşek 69 kilo , Şule Şahbaz 75 kilo . 
     Erkek Sporcular Halil Mutlu ve Sedat Artuç 56 kilo , Reyhan Arabacıoğlu ve Taner Sağır 77 kilo , İzzet İnce 85 kilo , Hakan Yılmaz 94 kilo . 
     
     JUDO 

     Ekip Şefi Yüksel Çalışkan. 
     Antrenör Haldun Efemgil. 
     Erkek Sporcular Bektaş Demirel 66 kilo , Selim Tataroğlu 100 kilo . 
     Bayan Sporcu Neşe Şensoy Yıldız 48 kilo . 
     
     OKÇULUK 

     Ekip Şefi Elif Ekşi. 
     Antrenör Mario Codispoti. 
     Bayan Sporcular Damla Günay, Natalia Nasaridze, Zekiye Keskin. 
     Erkek Sporcu Hasan Orbay. 
     
     TEKVANDO 

     Antrenör Hoo Joo Lee. 
     Erkek Sporcu Bahri Tanrıkulu. 
     
     YELKEN 

     Ekip Şefi Nuh Naci Kuriş. 
     Antrenör Malte Philipp. 
     Erkek Sporcular Selim Kakış ve Enver Adakan Finn , Kaan Özgönenç 470 , Ertuğrul İçingir Mistral , Kemal Muslubaş Laser . 
     
     YÜZME 

     Antrenörler Yılmaz Özüak, Ali Özüak. 
     Erkek Sporcular Aytekin Mindan 200-400 metre serbest , Kaan Tayla 50-100 metre serbest , Derya Büyükuncu 100-200 metre sırtüstü , Onur Uras 100 metre kelebek , Orel Oral 200 metre karışık . 
     Bayan Sporcular İlkay Dikmen 100-200 metre kurbağalama , Gülşah Gönenç 100-200 metre kelebek , Derya Erke 100-200 metre sırtüstü , Yasemin Özlem Taşkın 400 metre serbest . 
     ATICILIK Metin Sertoğlu Federas Başkanı-Jüri Üyesi , Cengiz Karagözoğlu Psikolog . 
     TEKVANDO Metin Şahin Federasyon Başkanı . 
     ATLETİZM Ekrem Ay ve Anatoliy Bychkov Antrenörler . 
     BOKS Caner Doğaneli AIBA-Federasyon Başkanı . 
     OKÇULUK Uğur Erdener FITA-Federasyon Başkanı . 
     YÜZME Haluk Toygarlı FINA-Federasyon Başkanı . 
     YELKEN Ayda Ünver Gençlik kampı . 
     YÜZME Alp Yokay Gençlik kampı . 
     
     OLİMPİYATLARDA 7 TÜRK HAKEMİ 

     Atina Olimpiyat Oyunları'nda, çeşitli branşlarda uluslararası 7 Türk hakemi de görev alacak. 
     Hakemler ve branşları şöyle 
     Ömer Coşkun Boks , Ender Büyükerşen ve İbrahim Cicioğlu Güreş , Musa Çolak Halter , Coşkun Eftekin Tekvando , Erhan Tulga Sutopu , Ümit Sokullu Voleybol . 

     
</TEXT>
</DOC>
