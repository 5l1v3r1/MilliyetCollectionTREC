<DOC>
<DOCNO> 278450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sonspo28.html </URL>
<DATE> 2004/10/08/ </DATE>
<TIME> 21.34 </TIME>
<AUTHOR>  </AUTHOR>
<HEADLINE>
Kazakistan son çalışmasını yaptı... 
</HEADLINE>
<TEXT>

     Kazakistan A Milli Futbol Takımı, 18. Dünya Kupası Eleme Grubu'nda yarın Türkiye ile yapacağı maçın hazırlıklarını tamamladı. 
     Kazakistan Milli Takımı, son çalışmasını maçın oynanacağı Fenerbahçe Şükrü Saracoğlu Stadı'nda yaptı. Çalışmanın sadece başında, kısa bir süre basın mensuplarının görüntü almalarına izin verildi. 
     Kazak futbolcular, yarınki maça hazırlık için yapacakları son antrenmanda yağmur sürpriziyle karşılaşırken, yoğun yağış Kazakistan Milli Takımı'nın antrenmanını etkiledi. Çalışma, baştan sona yağmur altında yapıldı. 
     Bu arada, uzun süren aralıksız yağış nedeniyle stadın çim zemininin belli bölümlerinde su birikintileri oluştuğu görüldü. 
     Kazakistan Milli Takımı'nın yarın A Milli Futbol Takımı karşısına Novikov, Mussin, Baltiyev, Dubinskiy, Avdeyev, Karpovich, Nizovtsev, Radionov, Familtsev, Irismetov ve Urazbakhtin muhtemel 11'iyle çıkması bekleniyor. 
     
</TEXT>
</DOC>
