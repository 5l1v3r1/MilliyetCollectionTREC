<DOC>
<DOCNO> 272890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/son/sondun27.html </URL>
<DATE> 2004/09/18/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Irak'taki rehin Fransız gazeteciler koşullu serbest bırakılacak 
</HEADLINE>
<TEXT>

     Irak'ta rehin alınan 2 Fransız gazetecinin koşullu olarak serbest bırakılacağı bildirildi. 
     Radikal dinci bir internet sitesinde yayınlanan açıklamada, gazetecileri kaçırarak rehin tutan Iraklı militanlardan alındığı iddia edilen bir mesajda gazetecilerin koşullu olarak serbest bırakılacağı kaydedildi. 
     Mesajın doğruluğunun kanıtlanamadığı belirtilen açıklamada, ''Irak'taki İslam Ordusu, iki Fransız gazetecinin mahkumiyetine son verdi. İslam Ordusu'yla varılan anlaşma doğrultusunda, gazeteciler henüz açıklanmayan sınırlı bir süre için ordu adına çalışıyorlar'' denildi. 
     Iraklı örgütün, Fransız gazeteciler Christian Chesnot ve Georges Malbrunot'un Irak direnişi ve savaşın ''gerçekleri'' hakkında Batı'yı bilgilendirmek için örgüt adına çalışacaklarını bildirdiği ifade edildi. 
     
</TEXT>
</DOC>
