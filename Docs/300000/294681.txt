<DOC>
<DOCNO> 294681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/yasam/yas15.html </URL>
<DATE> 2004/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



GÜNEY KORE 

'Parmak gül'ün resmidir 
DIŞ HABERLER 
Güney Koreli bir firma, en fazla 15 santimetreye kadar büyüyen, su da istemeyen bir gül üretti. 'Parmak gül' olarak da adlandırılan bitki, deney tüpüne benzeyen cam kavanozlar içerisinde büyüyor, kökleri jele benzeyen özel bir solüsyon içerisinde duruyor. Güller, 13 dolardan yaklaşık 18 milyon TL satılıyor. 

ABD 

Parti verdi başına iş açtı 
DIŞ HABERLER 
ABD'li aktör Nick Nolte'a, Malibu'daki evinde yaklaşık 2 yıl önce düzenlenen bir partide 15 yaşındaki bir kıza uyuşturucu verilerek tecavüz edildiği gerekçesiyle tazminat davası açıldı. Olay sırasında evde olmayan Nolte, sanıklara alkol ve uyuşturucuyu sağlamakla suçlanıyor. 

İRAN 

National Geographic yasaklandı 
DIŞ HABERLER 
Tahran yönetimi, Amerikan National Geographic dergisinin ülkedeki satışına, bir sayısında yer alan İran haberindeki haritada, İngilizce "Persian Gulf" olarak adlandırılan Basra Körfezi'ne "Arap Körfezi" Arabian Gulf dediği gerekçesiyle yasak koydu. Kültür Bakanı Hüseyin Koşvakt, belirtilen terimin BM kayıtlarına da ters düştüğünü söyledi. Derginin çalışanlarının İran'a girişi de yasaklandı. Tahran Times da, olayın tamamen politik amaçlı olduğunu yazdı. 

ADANA 

Zihinsel engelliye tecavüz 
DHA 
Adana'da Çocuk Yuvası'nda kalan zihinsel engelli S.E.'yi 13 evine götürüp tecavüz ettiği iddiasıyla yargılanan Mehmet Damar 26 , 14 yıl 8 ay ağır hapis cezasına çarptırıldı. İddiaya göre 4 çocuğunu ziyaret için yurda giden Damar, S.E.'yi, eve götürdü. Gece eşinin S.E.'ye tecavüz ettiğini gören, ancak engelleyemeyen Aynur Damar, tutuksuz yargılanacak. 

İSTANBUL 

Annesini boğarak öldürdü 
İSTANBUL Milliyet 
Sultanbeyli'de Bayram Sanem ile annesi Gülşah Sanem 55 arasında henüz belirlenemeyen bir nedenle tartışma çıktı. Tartışma sırasında Sanem, annesini boğazını sıkarak öldürdü. Bayram Sanem, kaçmak isterken polisler tarafından yakalandı. Sanem'in, ifadesinde, "annesini kötü yola düştüğü için öldürdüğünü" söylediği öne sürüldü. 


</TEXT>
</DOC>
