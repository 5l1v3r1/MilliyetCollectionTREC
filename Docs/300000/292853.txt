<DOC>
<DOCNO> 292853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sonspo12.html </URL>
<DATE> 2004/11/28/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Göğsüne top çarpan amatör futbolcu hastanelik oldu... 
</HEADLINE>
<TEXT>

     Denizli'de göğsüne top çarpan amatör futbolcu, hastaneye kaldırıldı. 
     Alınan bilgiye göre, Şirinköyspor ile Çiçek Tekstilspor karşılaşması sırasında Çiçek Tekstilspor'un oyuncusu Özkan Karcı'nın 23 göğsüne top çarptı. Çarpmanın etkisiyle hareketsiz kalan Karcı, Denizli Devlet Hastanesi'ne kaldırıldı. Acil Servis'te müdahalesi yapılan Karcı'nın durumunun iyi olduğu, 1 gün hastanede kontrol altında tutulacağı bildirildi. 
     Amatör Spor Kulüpleri Federasyonu Denizli Şubesi Başkanı Ali Erişkin, ender rastlanan bu duruma zamanında müdahale edilmemesinin ölüme neden olabileceğini söyledi. 
     Erişkin, statta sağlık ekibi bulunmadığını belirterek, ''Arkadaşımıza futbolcular ve oradaki antrenörler ilk müdahaleyi yaptı. Sağlık ekibi olsaydı bu kadar stres yaşanmazdı'' dedi. 
     
</TEXT>
</DOC>
