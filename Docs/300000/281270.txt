<DOC>
<DOCNO> 281270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonspo14.html </URL>
<DATE> 2004/10/18/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Yıldıray fırtına gibi döndü, Hamit'li Schalke Bayern'i devirdi 
</HEADLINE>
<TEXT>

     Almanya Bundesliga'da 8. hafta maçları ikisi dışında tamamlanırken milli yıldızlarımız gösterdikleri performanslarla göz kamaştırdılar. Yıldıray Baştürk Hertha Berlin formasıyla ilk kez 11’de eski takımı Leverkusen önüne çıkarken, Hamit Altıntop'lu Schalke Bayern Münih'i deplasmanda devirdi. 
     Ve Hertha Berlin’de Yıldıray Baştürk farkı kendini göstermeye başladı. Yıldıray’ın ilk kez 11’de forma giydiği maçta Mavi - Beyazlılar, güçlü rakibi Leverkusen’i 3-1 mağlup etti. 73 dakika sahada kalan milli oyuncumuz alkışlarla yerini Müller’e bıraktı. Gilberto, Marcelinho ve Marx’ın gollerine Schneider cevap verdi. Üst üste 2. maçını kazanan Hertha 11 puanla 7. sıraya yükseldi. 
     
     Schalke'dan Bayern'e soğuk duş 

     Bundesliga'da şampiyonluğun en büyük adaylarından Bayern Münih ise kendi evinde Schalke 04'e avlandı. Schalke'ye 76. dakikada Asamoah'ın golü galibiyeti getirirken Hamit Altıntop maçta 90 dakikada forma giydi. 
     
     Stuttgart lider, Wolfsburg'tan buraya kadar 

     Bundesliga'da haftalardır liderlik koltuğunda oturan Wolfsburg, Hannover deplasmanında fark yedi 3-0. Ev sahibi Hannover'ın gollerini Schröter 2 ve D. Stendel kaydetti. Wolfsburg''un takipçisi Stuttgart ise evinde Borussia Dortmund’u Hinkel ve Cacau’nun golleriyle 2-0 yenerek puanını 20'ye çıkardı ve liderliğe yükseldi. 
     Bundesliga'da toplu sonuçlar şöyle 
     

Bochum 0 1 Hansa Rostock Hamburg 0 2 Arminia Bielefeld Mainz 2 1 Werder Bremen Nurnberg 3 0 Freiburg Monchengladbach 2 0 Kaiserslautern      
</TEXT>
</DOC>
