<DOC>
<DOCNO> 276671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/guncel/gun18.html </URL>
<DATE> 2004/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



Avukatlar için adliye acil servisi 

AHU COŞKUN 
1. Ulusal Sağlık Hukuku Sempozyumu'na katılan İstanbul Barosu Başkanı Avukat Kazım Kolcuoğlu, duruşma sırası beklerken kalp krizi geçiren avukatlara anında müdahale edebilmek amacıyla adliye binalarına "acil sağlık üniteleri" kuracaklarını söyledi. Duruşmada kalp krizinden ölen avukat sayısının 10'u bulduğunu belirten Kolcuoğlu, bu merkezlerde tüm adliye çalışanlarının yararlanabileceğini belirtti. 

Harem selamlığa müftü müdahalesi 

İBRAHIM LALELİ DHA 
Antalya Müftüsü Kadir Çetin, işadamı Selahattin Alanyalı'nın Organize Sanayi Bölgesi'nde yaptırdığı Alanya Camii'nin açılışına katılan kadın ve erkek davetliler için hazırlanan harem selamlık oturma planına müdahale etti. Katılımcıların da tepki gösterdiği oturma planı törenden önce düzeldildi. Kadınlar, bunun üzerine erkeklerin bulunduğu bölümün arkasına alındı. 

Lütfi Kırdar'da 'fuar' toplantısı 

TACK Eğitim Danışmanlık Ltd.Şti ve Dünya gazetesi işbirliğiyle 12 Ekim'de Lütfi Kırdar Kongre Merkezi'nde 200 ulusal firmanın temsilcilerinin katılacağı, "Rekabet Üstünlüğüne Giden Yol - Fuarlar" toplantısı yapılacak. Toplantı da, dünya ekonomisinin yüzde 3.7 ve global ticaretinin de yüzde 7.5 büyümesi öngörülen bu dönemde ulusal firmalara, "fuarlar" konusunda çeşitli bakış açıları sunulacak ve konunun bilinmeyen boyutları tartışmaya açılacak. 


</TEXT>
</DOC>
