<DOC>
<DOCNO> 261911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/guncel/gun06.html </URL>
<DATE> 2004/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Valiye suikast timi 5 askerin katili çıktı 
</HEADLINE>
<TEXT>


ESRA ALUS İstanbul 

Eski Tunceli Valisi Ali Cafer Akyüz'ün konvoyuna geçen yıl Pülümür karayolunda silahlı saldırı düzenlenmesi eyleminin de aralarında bulunduğu çeşitli olaylardan sorumlu tutulan PKK KONGRA - GEL üyesi iki kişinin, Pülümür, Tunceli-Ovacık'taki bombalı saldırılarda beş askerin şehit edilmesi olayına da karıştığı bildirildi. 2 örgüt üyesi ile yardım ve yataklık eden 5 kişinin, sorgulamalar sonucunda, İstanbul'da silahla adam yaralama, belediye otobüsünün molotofkokteyli atılarak yakılması, bombalı süsü verilmiş pankart asılması ve zorla para toplanması eylemlerini gerçekleştirdikleri anlaşıldı. 

Cezaevine gönderildiler 
İfadeleri alınan Deniz Tanç ve Hilal Sayıt, "yaşadışı örgüte üye olmak"tan, Şakir Tutuş ile Erdoğan Zamur "yasadışı örgüte yardım ve yataklık etmek"ten tutuklandı. Diğer 3 kişi ise serbest bırakıldı. 


</TEXT>
</DOC>
