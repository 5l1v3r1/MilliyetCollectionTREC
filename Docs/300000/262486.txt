<DOC>
<DOCNO> 262486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sonspo43.html </URL>
<DATE> 2004/08/11/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Olimpiyatlara doğru... WADA işi sıkı tutuyor... 
</HEADLINE>
<TEXT>

     28. Yaz Olimpiyat Oyunları'nın başlamasına 2 gün kala, Dünya Anti-Doping Ajansı WADA , işi sıkı tutuyor. 
     Oyunlarda tüm sporcuları sıkı bir kontrol altında tutarak dopingin önlenmesi için çalışmalarını hızla sürdüren WADA yetkilileri, bu sabah oyunlara katılacak tüm haltercilerden idrar numunesi aldı. 
     Öte yandan Uluslararası Olimpiyat Komitesi IOC Başkanı Jacques Rogge'un, dün yapılan Uluslararası Atletizm Federasyonu IAAF toplantısında yöneticilere, dopingin önlenmesi için bazı öneriler sunduğu öğrenildi. 
     Buna göre, dopingi önlemek için ABD Merkezi Haber Alma Örgütü'ne CIA benzer bir teşkilat kurulacak ve bu teşkilata kısaca DIA denilecek. 
     Rogge'nin sunduğu ve ajanlarıyla tüm dünyadaki sporcuları denetleyecek bu teşkilat düşüncesinin en kısa zamanda yaşama geçirileceği de alınan bilgiler arasında yer alıyor. 
     
</TEXT>
</DOC>
