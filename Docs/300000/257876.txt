<DOC>
<DOCNO> 257876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sonspo15.html </URL>
<DATE> 2004/07/24/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Almanlar, Schumacher'den bıktı... 
</HEADLINE>
<TEXT>

     Formula-1 Dünya Şampiyonası'nın başarılı Alman pilotu Michael Schumacher, kendi ülke vatandaşları tarafından ilgi görmüyor. 
     Yarışların organizatörleri, Almanya'daki Grand Prix biletleri satışlarının düşük olduğunu açıkladılar. 
     Bazı Alman televizyon kanalları da Alman pilotun kendi ülkesindeki yarışmada az ilgi gördüğünü, buna neden olarak da Schumacher'in yarışları çok çabuk ve çok kolay kazandığını gösterdiler. Belçika Televizyonu VRT RTBF ise diğer ülkelerde yarışların reytinglerinin çok daha yüksek olduğuna dikkat çektiler. 
     Michael Schumacher ise yaptığı açıklamada, Hockenheim'de yarın yapılacak yarışta tribünlerin dolu olup olmadığının kendisini ilgilendirmediğini belirterek, ''Bana inanan ve beni seven taraftarlar beni nasıl olsa izler. Yarın yine piste çıkıp, bu sezonun 11. galibiyetini kazanacağım'' dedi. 
     Öte yandan Formula-1'in patronu Bernie Ecclestone ise Almanya'daki taraftarları anlayamadığını ifade ederek, şöyle konuştu 
     ''Her sporun bir süperstarı olur. Örneğin bisiklette Armstrong, bizde de Schumacher. Bu güzel bir olay değil mi Bitime 7 yarış kaldı. Schumacher, bu yarışı da kazandığı taktirde rekor kırmış olacak. Ancak taraftar sayısının az olması bizim için iyi birşey değil.'' 
     
</TEXT>
</DOC>
