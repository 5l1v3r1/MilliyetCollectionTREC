<DOC>
<DOCNO> 266650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sontur16.html </URL>
<DATE> 2004/08/26/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Mardin'de yola mayın döşeyen 1 terörist sağ olarak yakalandı 
</HEADLINE>
<TEXT>

     Mardin'de yola mayın döşeyen bir terörist sağ olarak yakalandı. 
     Mardin Vali Vekili Ali Candan yaptığı yazılı açıklamada, terör örgütü mensuplarının vatandaşları sindirmek ve güvenlik güçlerine zarar vermek için yoğun olarak kullanılan yollar üzerine tuzaklanmış mayın döşeyerek saldırı gayreti içerisinde olduğunu belirtti. 
     Bir ihbarı değerlendiren güvenlik güçlerinin önceki gün Mardin- Nusaybin-Midyat karayolunun 16. kilometresindeki Aslıburun mevkiinde yola mayın döşendiğini tespit edilmesi üzerine bölgede operasyon başlatıldığını ifade eden Candan açıklamasında, şunlara yer verdi 
     ''Güvenlik kuvvetlerince yapılan operasyonda tuzaklanmış mayının bulunduğu yerin 350 metre doğusundaki mağaranın içerisinde patlatma yapmak maksadıyla hazır bekleyen 1 terörist, 1 adet M-16 silah, 1 adet tabanca ve 2 adet el bombası ile sağ olarak ele geçirilmiştir. Yollara mayın döşemek suretiyle sivil-asker farkı gözetmeksizin eylem çabası içerisinde olan teröristlerin etkisiz hale getirilmesine yönelik faaliyetlere devam edilmektedir.'' 
     
</TEXT>
</DOC>
