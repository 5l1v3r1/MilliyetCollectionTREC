<DOC>
<DOCNO> 296172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sondun22.html </URL>
<DATE> 2004/12/09/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Eski çalışanından CIA'ye dava 
</HEADLINE>
<TEXT>

     Amerikan Merkezi Haberalma Teşkilatı'nın CIA Ortadoğu kökenli eski bir çalışanı, Irak'taki kitle imha silahlarıyla ilgili raporunda değişiklik yapmayı reddettiği için işine son verildiği gerekçesiyle Amerikan gizli servisine dava açtı. 
     İlk kez bir CIA ajanı, Amerikan hükümetinin kitle imha silahları konusunda elini güçlendirmesi için baskıya uğradığını açıklıyor. 
     Habere göre, Ağustos'ta "açıklanmayan nedenlerden ötürü işten çıkarılan" ve üst düzey bir CIA yetkilisi olarak tanıtılan davacının avukatı Roy Krieger, "Resmi dogmaları, müvekkilimin raporuyla uyuşmadı ve bunu bilmek istemediler" diye konuştu. 
     CIA yetkilisi Anya Guilsher ise konuyla ilgili yorum yapamayacağını söyledi. 
     Kimliği açıklanmayan davacının, 23 yıl CIA için çalıştığı ve özellikle kitle imha silahları konusunda istihbarat topladığı belirtildi. 
     Raporunda değişiklik yapmayı reddettiği için mali yolsuzluk yaptığı ve cinsel tercihi konusunda kendisine iftira edildiğini öne süren eski CIA ajanının, işine dönmek ve tazminat istediği kaydedildi. 
     
</TEXT>
</DOC>
