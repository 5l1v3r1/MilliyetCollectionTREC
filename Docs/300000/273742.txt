<DOC>
<DOCNO> 273742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sontur47.html </URL>
<DATE> 2004/09/21/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Koca dayağı kaçak giriş yaptırdı 
</HEADLINE>
<TEXT>

     Sınırdan kaçak giriş yapan Suriyeli genç kadın, kendini sürekli döven eşinden kaçtığını öne sürdü. 
     Merkez ilçeye bağlı Arpasekmez Köyü Muhtarı Mehmet Korkmaz, İl Jandarma Komutanlığı'na başvurarak 2 çocuk annesi Suriyeli Melek Berkel'in 24 sınırı izinsiz geçerek köylerine geldiğini haber verdi. 
     İl Jandarma Komutanlığı görevlilerince gözaltına alınan Melek Berkel, ifadesinde, 5 aylık hamile olmasına karşın eşinden sürekli dayak yediğini, kocasının kendisine işkence yaptığını, kötü muameleye dayanamadığı için Türkiye'ye kaçtığını söyledi. 
     Sorgusunun ardından adliyeye sevk edilen Suriye uyruklu Berkel, sınır dışı edilmesi için Emniyet Müdürlüğü Yabancılar Şubesi görevlilerine teslim edildi. 
     Kilis Emniyet Müdürü Atalay Sönmez, yasa dışı yollardan Türkiye'ye giren Melek Berkel'in, mahkemenin kararı üzerine sınır dışı edildiğini kaydetti. 
     
</TEXT>
</DOC>
