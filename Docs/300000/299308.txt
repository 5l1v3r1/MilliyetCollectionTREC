<DOC>
<DOCNO> 299308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sonyas11.html </URL>
<DATE> 2004/12/20/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Yılbaşında beyaz hindi tercih edin... 
</HEADLINE>
<TEXT>

     Yılbaşında etinin kolay pişmesi ve yumuşak olması nedeniyle beyaz Amerikan hindisinin tercih edilmesi gerektiği bildirildi. 
     Akbulut, AA muhabirine yaptığı açıklamada, yılbaşı için hindi satın alırken bazı özelliklere dikkat edilmesi gerektiğini belirtti. 
     Tüm hindilerin aynı özeliklere sahip olmadığını, farklı cins ve türlerin lezzet açısından büyük önem taşıdığını anlatan Akbulut, ''Hindi alırken, hayvanın dış görünüşü sağlıklı olup olmadığı konusunda önemli ipuçları verir. Sağlıklı hindi canlı bakışlarından anlaşılır. Ayrıca hindinin tüyleri düzgün ve parlak olmalıdır'' dedi. 
     Pişirme ve lezzet açısından beyaz Amerikan hindisinin diğer hindilere göre daha yüksek vasıflı olduğunu vurgulayan Akbulut, şunları kaydetti 
     ''Hindi denildiğinde pek çok kişinin aklına siyah hindi gelmesine karşılık beyaz Amerikan hindisi hem kolay pişer, hem de eti yumuşak olur. Yılbaşında kötü bir sürprizle karşılaşmak istemeyenler, hindi alırken buna dikkat etmelidir. Büyüklük açısından ise ağırlığı 6-7 kilogram civarında olan hindiler tercih edilmelidir. Daha küçük hindilerin etinde dağılma görülürken, büyük hindilerin eti ise biraz daha sert olabilir.'' 
     
</TEXT>
</DOC>
