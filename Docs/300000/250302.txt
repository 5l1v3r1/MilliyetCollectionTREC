<DOC>
<DOCNO> 250302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sontur04.html </URL>
<DATE> 2004/06/23/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
İstanbulspor'a el konulması... Aykut Kocaman, tesislere alınmadı... 
</HEADLINE>
<TEXT>

     Tasarruf Mevduatı Sigorta Fonu'nun TMSF İstanbulspor'un yönetimine el koymasının ardından Ataköy'deki tesislere gelen kulübün eski teknik direktörü Aykut Kocaman, içeriye alınmadı. 
     Adnan Sezgin'i ziyaret için geldiğini belirten Kocaman, görüntü almaya çalışan basın mensuplarına tepki gösterdi. 
     Bu arada, tesislerin önüne gelen Ali Ak adlı kişi, İstanbulspor Spor Faaliyetleri ve Ticaret A.Ş'nin yüzde 10 hissesine sahip olduğunu belirterek, içeriye girmek istedi. "Malıma nasıl el koyarsınız" diye bağıran Ak, polis tarafından engellenerek içeriye sokulmayınca bir süre polislerle tartıştı. Ak, Adnan Sezgin'in kendisini tehdit ettiğini ileri sürdü. Kavga ettiği kişinin "Uncu İbo" lakabıyla tanınan bir kişi olduğunu söyleyen Ak, "Rantınız bitti değil mi" diye bağırdı. 
     
</TEXT>
</DOC>
