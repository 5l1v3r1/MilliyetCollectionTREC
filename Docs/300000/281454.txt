<DOC>
<DOCNO> 281454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/yazar/tamer.html </URL>
<DATE> 2004/10/19/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Giyimde deflasyon, taksitte enflasyon 
</HEADLINE>
<TEXT>

Taviloğlu Bir banka kredi kartına 4 taksit önerince, diğeri 5 taksit diye geliyor. Bu gidişle biz müşteriyi bugün giydireceğiz, 30 yılda ödeyecekler. 

Mudo mağazalarının sahibi Mustafa Taviloğlu, geçen hafta Uluslararası Perakende Günleri'ndeki konuşmasının başlarında, kazağının içinden görünen gömleğini yakasından tutup, Lütfi Kırdar'da kendisini pür dikkat izleyen 2 bin kişiye göstererek, konfeksiyon piyasasının son 2 yıllık özetini bir çırpıda önümüze koyuverdi 
"Bu gömlek var ya... Sırtımdaki bu gömleği, mağazalarımda 2 senedir 59 milyon liraya satıyorum. Bayan bl zunu 39 milyona satıyorum. Ben öyle TÜFE'den müfeden anlamam. Fiyatımı 2 yıldır arttırmıyorum, çünkü biliyorum ki daha fazla fiyata satamam." 

Giyimde deflasyon Boyner Holding yönetim kurulu üyesi Ümit Boyner de Çarşı mağazalarının adının Boyner olarak değiştirilmesi vesilesiyle verdikleri davette bana, "Giyimde deflasyon var. Boyner mağazalarında fiyatlar hariç herşey değişti. Gerek ithal, gerekse yerli ürünlerde kalitesi yüksek malları Çarşı'nın eski fiyat düzeyinde bulabileceksiniz," demişti. Maslak'taki mağazayı, Ümit Hanım'ın bu sözlerinin ışığında davetli gibi değil de alıcı gözüyle dolaştım ve alışverişe pek meraklı olmadığım halde kendime gayet şık, fiyatı da çok makul bir mont bile aldım. 
Geçen gün de Levent'te her yıl aynı tip trikoları satan bir mağazadaki yaşlı tezg htar hanım, önden fermuarlı bir hırka beğendiğimde şu ilginç izahatı yaptı "Biz bunları eskiden 180 milyon liraya satıyorduk, bu yıl 110 milyon lira etiket koyduk. Aksi halde satılmıyordu. Aynı yün, aynı hırka, aynı işçilik... Maliyetlerimizi düşürdük, k rlılığımızı da koruyoruz." 

Hızlı tüketim malı Deflasyon sadece giyimde değil, diğer hızlı tüketim mallarında da var. AC Nielsen'in dün ekonomi sayfamızda yayınlanan eylül 2003 - ağustos 2004 araştırmasının sonuçları da, bir önceki yıla göre daha çok tükettiğimizi, ama cebimizden çıkan paranın aynı ölçüde artmadığını gösteriyor. Gıda, temizlik ve kişisel bakım ürünlerinde satışlar miktar olarak 14 artarken, cirolardaki artış 8.2. 

İndirimin yeni yüzü Hotiç'in patronu Serdar Hotiç'in dünkü Sabah'ta şu saptaması ilginçti "Müşteri artık fiyatların artmayacağına ikna oldu. İndirim dönemlerinde satışların 20 düşmesi bunu gösteriyor." 
Bizim bugüne kadar bildiğimiz, indirim dönemlerinde satışların artması, üretici ve toptancı firmaların stok eritmesiydi. Demek artık bu devir de kapanıyor. İndirim döneminde satışların 20 düşmesi ne demek Konfeksiyon piyasasındaki durgunluk nedeniyle mağazalar artık sezon açılışlarına bile indirimle başlayınca, indirim dönemlerinin bir anlamı kalmıyor tabii. Kaldı ki resmi indirim dönemlerinde satın alınan malın iadesi mümkün değilken sezon boyu indirimlerde beğenmediğiniz malı geri vermeniz de mümkün. 

Kredi kartına taksit Kredi kartına giderek uzayan taksitler de, alışverişlerin indirim dönemlerine yığılmasını caydırmış, yıl içine yayılmasını sağlamış olabilir. Mudo'nun patronu Taviloğlu geçen hafta Perakende Konferansı'nda kredi kartına taksit sayısının artmasıyla ilgili olarak ilginç tespitlerde bulundu. 
"Enflasyon 10'lara geriledi. Allaha şükür bu günleri de gördük. Eskiden bizler bankaların peşinden koşardık, artık bankaların bize ihtiyacı var. Taksitli satışlar için bankalar sıraya girmiş durumda. Biri bende 2 var diyor, diğeri 3 taksit öneriyor. Bankalarla adeta poker oynuyoruz. Derken 5 - 6 taksit önerileri geliyor. Ötede 8, beride 10 taksit. 18 takside kadar gidiyor. Müşteriyi de şaşırtıyoruz. Amerika'da mortgage diye bir sistem var. Bir ev alıp bedelini kira gibi ömür boyu ödüyorsun. Bu gidişle biz de herhalde giydireceğiz müşteriyi, 30 yılda ödeyecekler." 



</TEXT>
</DOC>
