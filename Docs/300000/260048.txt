<DOC>
<DOCNO> 260048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/sontur37.html </URL>
<DATE> 2004/08/02/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
"Babam ayda 10 bin dolar aylık için Irak'a gitmişti" 
</HEADLINE>
<TEXT>

     Irak'ın Başkenti Bağdat'ta sabaha karşı silahlı saldırı sonucu öldürüldüğü öğrenilen Türk TIR şoförü Ferit Nural'ın Hatay'daki ailesi perişan oldu. 
     Hatay'ın Samandağ İlçesi Mağaracık Beldesi'nde oturan ve otobüs şoförlüğünden emekli olduktan sonra satın aldığı TIR ile yaklaşık bir ay önce Irak'a çalışmaya giden evli ve 4 çocuk babası Ferit Nural'ın silahlı saldırı sonucu ölümü üzerine, ailesi ve yakınları yas tutmaya başladı. 
     Ferit Nural'ın en büyük oğlu Çukurova Üniversitesi Tıp Fakültesi mezunu Dr. Ercan Nural 28 , babasının maddi sıkıntı nedeniyle Irak'a çalışmaya gittiğini söyledi. 
     İki kardeşinin üniversitede eğitim gördüğünü belirten Ercan Nural, ''Babam bu kardeşlerimin eğitimi için emekli olduktan sonra çalışmak amacıyla TIR aldı. Daha sonra bir şirketin aylık 10 bin dolara çalışma teklifini kabul ederek Irak'a gitti. Rakam cazip geldiği için gitmişti. Aslında biz gitmesini istemiyorduk'' dedi. 
     Ferit Nural, babasının cenazesinin gönderilmesini beklediklerini ifade etti. 
     
</TEXT>
</DOC>
