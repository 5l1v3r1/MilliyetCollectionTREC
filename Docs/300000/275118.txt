<DOC>
<DOCNO> 275118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/son/sonspo30.html </URL>
<DATE> 2004/09/26/ </DATE>
<TIME> 21.48 </TIME>
<AUTHOR>  </AUTHOR>
<HEADLINE>
Malatyaspor, Konyaspor maçının ardından... 
</HEADLINE>
<TEXT>

     Malatyaspor Teknik Direktörü Aykut Kocaman, Konyaspor karşısında istedikleri oyunu sahaya yansıttıklarını ve farklı galibiyete ulaştıklarını söyledi Kocaman, 2 gün önce Konyaspor maçının zor olacağını belirttiğini, bunun rakibinin içinde bulunduğu durum ile ilgili olduğunu belirterek, ''Oyunu 2 bölümde yorumlayabiliriz. İlk yarıda bizim istediğimiz oyunu oynadık ve çok iyi mücadele ettik. Yakaladığımız fırsatlardan 4'ünü değerlendirdik. 2. yarıda da skoru koruyup öncelikle gol yememek ve fark artırmak istedik. Son dakika attığımız golle maçı 5-0 kazandık. İstediğimiz oyunu sahaya yansıttık'' dedi. 
     Konyaspor Antrenörü Hamza Hamzoğlu ise oyuncularının farklı yenilmesine rağmen maçta ellerinden gelen gayreti gösterdiğini ifade ederek, ''Erken gelen goller nedeniyle oyun dengemiz bozuldu. Beklemediğimiz bir skor oldu. Hedefimizden sapmayacağız. Yenilgiyi unutup, üst sıralar için mücadele edeceğiz'' diye konuştu. 
     
</TEXT>
</DOC>
