<DOC>
<DOCNO> 284126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sonspo31.html </URL>
<DATE> 2004/10/28/ </DATE>
<TIME> 21.08 </TIME>
<AUTHOR>  </AUTHOR>
<HEADLINE>
Fenerbahçe, Beşiktaş maçı hazırlıklarını sürdürdü... 
</HEADLINE>
<TEXT>

     Fenerbahçe, hafta sonunda Beşiktaş'la yapacağı derbi maçın hazırlıklarını, akşam antrenmanıyla sürdürdü. 
     Samandıra Tesisleri'nde, Teknik Direktör Christoph Daum yönetiminde basına kapalı gerçekleştirilen 1,5 saatlik antrenman, düz koşu ve istasyon çalışmasıyla başladı. Teknik direktör Daum, daha sonra oyuncularına 5'erli takımlar halinde dar alanda maç yaptırdı. 
     Sakatlığı nedeniyle tedavi gören Önder Turacı, bugün topla çalışmalara başlarken, hafta başındaki antrenmanda sakatlanan Semih, ayağındaki ağrı nedeniyle çalışmayı yarıda bıraktı. 
     Antrenman sonrasına teknik kadro ve futbolcular, 52 yaşına giren antrenör Roland Koch'un yaş gününü tesislerde birlikte kutladı. 
     Fenerbahçe, 30 Ekim Cumartesi günü oynayacağı Beşiktaş maçının hazırlıklarını, yarın akşam yapacağı antrenmanla tamamlayarak kampa girecek. 
     
</TEXT>
</DOC>
