<DOC>
<DOCNO> 287861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sonyas02.html </URL>
<DATE> 2004/11/10/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Mariah Carey beş parasız kaldı... 
</HEADLINE>
<TEXT>

     Bir dönemin en çok kazanan şarkıcılarından Mariah Carey, har vurup harman savurunca beş parasız kaldı. Plak şirketiyle yollarını ayıran Carey, buradan aldığı tazminatı da harcayınca büyük ekonomik sıkıntıya düştü. 
     Internetteki ''newyorkdailynews'' sitesinin habere göre, Virgin Records şirketiyle olan kontratı feshedilen Carey, tazminat olarak 28 milyon dolar aldı. 
     Kuaför ve cilt bakımı için bile evinden çıkmak istemeyen Carey, günde tam 8 bin doları bu tür giderler için harcadı. Lüks kıyafetleri ve kürklerinden de vazgeçemeyen Carey, bu arada eskisi kadar ilgi görmediği için herhangi bir iş teklifi de almadı. 
     Sonunda hazıra dağ dayanmadı ve Mariah Carey tazminatla birlikte elindeki avucundaki tüm parayı tüketerek büyük bir ekenomik darboğaza girdi. 
     
     PEKİ ŞİMDİ NE YAPACAK 

     Mariah Carey'ye yakın çevreler, ünlü yıldızın girdiği ekonomik sıkıntıya gereksiz harcamalarını neden gösterdi. 
     Kuaför ve makyaj uzmanının 24 saat Carey için hazır kıta beklediğini ifade eden yakın bir arkadaşı, ''Saçını ve makyajını yaptırmadan asla evinden çıkmaz. Hatta asistanı sürekli yanında gezerek yüzünü pudralar. Gittiği partilere bile yüzünü pudralaması için bu asistanı götürür. Parayı su gibi harcayınca hazıra dağ dayanmadı'' dedi. 
     Birkaç lüks apartman dairesi olan Carey'nin bunların hiçbirinden de vazgeçemediği vurgulandı. Mariah Carey'nin girdiği ekonomik sıkıntıyı aşmak için muhasebecilerinden hesap bilançosunu çıkarmalarını istediği belirtildi. 
     Mart ayında çıkacak yeni albümü üzerinde çalışan ünlü sanatçının tüm ümidini buna bağladığı da ifade edildi. 
     Mariah Carey'nin Snoop Dogg ve Pharrell Williams ile birlikte seslendirdiği ''Say Something'' adlı parça ise bu ay hayranlarıyla buluşacak. 

     
</TEXT>
</DOC>
