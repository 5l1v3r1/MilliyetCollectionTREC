<DOC>
<DOCNO> 271000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sontur18.html </URL>
<DATE> 2004/09/11/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Hemşireyi şehrin ortasında silahla kaçırdılar .. 
</HEADLINE>
<TEXT>

     Gülhane Askeri Tıp Akademisi Hastanesi'nde çalışan bir hemşire, terör örgütünün adını kullanılarak tecavüz maksatlı kaçırıldı. Hemşire arabadan atlayarak kurtulurken, saldırganlardan biri yakalandı. 
     A.A muhabirinin aldığı bilgiye göre, GATA'da hemşire olarak çalışan N.A. 23 , Keçiören'de 3 kişinin saldırısına uğradı. Saldırganlar, N.A.'yı zorla arabaya bindirdikten sonra silahla tehdit ederek sesini çıkarmamasını istediler. 
     Araç içerisinde hemşireye, ''Biz PKK'lıyız. Sen PKK'nın ne olduğunu biliyor musun '' diyen saldırganlar genç kadına tacizde bulundular. 
     Kayaş yakınlarına geldikleri sırada aracın yavaşlamasından yararlanan N.A., kendini araçtan dışarı atarak bağırmaya başladı. Hemşirenin ''imdat'' sesleri üzerine paniğe kapılan saldırganlar olay yerinden kaçtı. 
     Mamak İlçe Emniyet Müdürlüğü'ne giderek şikayetçi olan hemşire N.A., olayı inceleyen Asayiş Şube Müdürlüğü ekiplerine kendisini kaçıranlarla ilgili ayrıntılı bilgi verdi. 
     Olayı soruşturan Asayiş Şube Müdürlüğü Gasp Bürosu ekipleri saldırganlardan Zafer E.'yi yakalamayı başardı. Olayda kullandığı silahla birlikte ele geçirilen ve seyyar satıcılık yaptığı bildirilen Zafer E.'nin 36 sabıkalı olduğu belirlendi. 
     Tecavüz amacıyla kaçırma olayına girişen ve kimlikleri tespit edilen iki kişinin yakalanmasına çalışıldığı bildirildi. 
     
</TEXT>
</DOC>
