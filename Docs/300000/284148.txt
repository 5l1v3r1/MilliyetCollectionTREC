<DOC>
<DOCNO> 284148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sontur21.html </URL>
<DATE> 2004/10/28/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
'Kamera şakası yaptık' diyen gaspçılara ceza yağdı 
</HEADLINE>
<TEXT>

     Nail KAHRAMAN DHA 

BURSA'nın Yenişehir ilçesinde, otostop yapan Erkal Aydın'ı otomobillerine aldıktan sonra Kamera şakası yapıyoruz' diyerek döner bıçağıyla 130 milyon lirasını gasp ettikleri öne sürülen 3 sanık müebbet hapis cezasına çarptırıldı. 
     Yenişehir ilçesinde meydana gelen olay, iddiaya göre şöyle gelişti Yaklaşık 8 ay önce, alkol aldıktan sonra otomobilleriyle gezintiye çıkan 20 yaşındaki Menderes Ekinci, 34 yaşındaki İlhan Sevilen ve 32 yaşındaki Cüneyt Gökçeoğlu, yol kenarında otostop yapan Erkal Aydın'ı yanlarına aldı. Sanıklar, daha sonra çıkarttıkları döner bıçağını boğazına dayadıkları Aydın'dan cebindeki tüm parasını istedi. Aydın'ın cebindeki 130 milyon lirayı alan sanıklar, daha sonra çaresiz adamı yol kenarında bırakarak kayıplara karıştı. 
     Parası gasp edilen Erkal Aydın'ın ihbarı üzerine harekete geçen polis, sanıkları kısa sürede yakaladı. Bursa 1'inci Ağır Ceza Mahkemesi'nde gasp ve bu suçu gizlemek' suçundan yargılanan ve son duruşmada ifade veren sanıklar, haklarındaki suçmaları kabul etmedi. 
     Olay sırasında, askere gitmek üzere olduğunu belirten tutuklu sanık Menderes Ekinci, "Arkadaşlarım bana veda eğlencesi yaptı. Boğazköy girişinde Erkal Aydın otostop çekince önce almak istemedik. Bu nedenle bize küfür etmiş. Tekrar geriye dönüp Erkan'ı aracımıza aldık. İlhan Sevilen ile Erkal Aydın tartıştı. Biz müştekiye, kamera şakası yapıyoruz' diyerek 130 milyonunu gasp etmedik. Kendimi bir anda olayların içinde buldum'' dedi. 
     Sanıklardan İlhan Sevilen de Erkal Aydın'ın olay günü otostop yaptığını belirterek, "Durmayınca, adını sonradan öğrendiğim Erkal, el hareketi yaptı. Küfür ettiğini düşündük. Arabayı durdurarak bindirdik. Araçta da küfürlü konuşunca indirmek istedik, ancak indiğinde yine küfür etti. Ben de araçta bulunan döner bıçağını alıp onu kovaladım. Yakaladığımda yere düştük ve yaralandı. Ama parasını almadık''diye kendini savundu. Cüneyt Gökçeoğlu da diğer sanıkların savunmasına katıldığını ifade etti. 
     Mahkeme, her bir sanığı silahlı gasp suçundan 24'er yıl hapse mahkum etti. Ayrıca sanıklardan İlhan Sevilen ve Cüneyt Gökçeoğlu'nun bir suçu gizlemek için adam öldürmeye tam teşebbüs' suçundan ayrı ayrı ağırlaştırılmış müebbet hapis cezasına çarptırırken diğer tutuklu sanık Menderes Ekinci'nin ise, bu suçtan beraatine karar verdi. 
     
</TEXT>
</DOC>
