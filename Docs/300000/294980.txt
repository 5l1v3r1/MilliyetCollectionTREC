<DOC>
<DOCNO> 294980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sonspo14.html </URL>
<DATE> 2004/12/05/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
İspanya dünya şampiyonu... 
</HEADLINE>
<TEXT>

     Uluslararası Futbol Federasyonları Birliği FIFA tarafından bu yıl beşincisi düzenlenen Dünya Salon Futbol Şampiyonası'nın final maçında İspanya, İtalya'yı 2-1 yenerek dünya şampiyonluğuna ulaştı. 
     Tayvan'ın başkenti Taipei'de 16 takımın katılmasıyla 15 gün süren organizasyonun yarı finalinde Brezilya'yı yenerek finale yükselen geçen kupanın şampiyonu İspanya'nın yanısıra, Arjantin'i geçmeyi başaran Avrupa Şampiyonu İtalya, final maçında karşı karşıya geldi. 
     İlk yarısı 0-0 sona eren karşılaşmanın 2. yarısında İspanya'dan Kike ve Marcelo'nun gollerine, İtalyan Sandro Zanetti, maçın bitimine 30 saniye kala 1 golle karşılık verdi ancak İtalya, sahadan yenilgiyle ayrılmaktan kurtulamadı. 
     Üçüncülük maçında Brezilya, Arjantin ile karşılaşırken, Güney Amerika takımları arasındaki maç gol düellosu biçiminde geçti. 
     Brezilya, Arjantin'i 7-4 yenerken, bu yılki turnuvanın en iyi oyuncuları arasında yeralan Falcao 3 gol attı. 
     Şampiyonanın oynanmaya başladığı yıldan itibaren 3 kez Dünya Şampiyonu olan Brezilya, bu yıl üçüncülükte kalırken, İspanya ise 2000 yılında Gutemala'da aldığı şampiyonluğun ardından 2004'te de kazanarak 2. kez kupayı kaldırdı. 
     
</TEXT>
</DOC>
