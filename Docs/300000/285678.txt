<DOC>
<DOCNO> 285678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sondun24.html </URL>
<DATE> 2004/11/03/ </DATE>
<TIME> 07.40 </TIME>
<AUTHOR>  </AUTHOR>
<HEADLINE>
10 eyalette seçmenler eşcinsel evliliğe "Hayır" dedi 
</HEADLINE>
<TEXT>

     ABD'nin 11 eyaletinde, başkanlık seçimleri için sandık başına gelen seçmenler, eşcinsel evliliği yasaklayan yeni yasal düzenleme için yapılan referandumda da oy kullandı. 
     Söz konusu eyaletlerden Arkansas, Georgia, Kentucy, Michigan, Mississippi, Montana, Kuzey Dakota, Oklahoma, Ohio ve Utah'da seçmenler, eşcinsel evliliğe ''Hayır'' derken, resmi sonuçları henüz belli olmayan Oregon, evlenmek isteyen eşcinsellerin tek ümidi olarak kaldı. 
     Kentuck ve Georgia'da her 3 seçmenden biri, Ohio'da her 3 seçmenden 2'si ve Mississippi'de her 6 seçmenden biri, eşcinsel evliliği yasaklayan yeni düzenlemeyi destekledi. 
     Referandumun düzenlendiği 11 eyalette eşcinsel evliliğe izin verilmemesine rağmen Oregon'da 3000 kadar eşcinsel çift evlendirilmiş, bu uygulama daha sonra bir yargıç tarafından durdurulmuştu. 
     Öte yandan, George Bush yönetiminin karşı çıktığı kök hücre çalışmaları, California'da düzenlenen referandumda onaylandı. 
     Yaklaşık 3 milyar dolar değerindeki kök hücre çalışmaları, Silikon Vadisi, Microsoft'un başkanı Bill Gates ve hasta çocukların zengin ailelerinin yürüttüğü 25 milyon dolarlık kampanya sonucunda Californialı seçmenlerin desteğini aldı. 
     
</TEXT>
</DOC>
