<DOC>
<DOCNO> 291145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonspo09.html </URL>
<DATE> 2004/11/22/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İbrahim Kutluay'sız Supersonics, Boston Celtics'e 102-83 yenildi 
</HEADLINE>
<TEXT>

     ABD Profesyonel Basketbol Ligi'ne NBA , 10 maçla devam edildi. 
     İbrahim Kutluay'ın forma giymediği maçta Seattle Supersonics, deplasmanda Boston Celtics'e 102-83 yenilirken ligdeki 2. mağlubiyetini aldı. 
     Supersonics'te Ray Allen'ın 21 sayı, 1 ribaund ve 6 asistlik performansının yanı sıra, Antonio Daniels'in 16 sayı, 5 asisti takımına galibiyeti getirmeye yetmedi. Rashard Lewis ise 12 sayı atarken, 5 ribaund ve 2 asist yaptı. 
     Celtics'te ise Ricky Davis attığı 25 sayı, 1 ribaund ve 2 asist ile takımının en skorer oyuncusu olurken, Paul Pierce 17 sayı, 10 ribaund ve 7 asist ile double-double yaptı. Gary Payton, Jiri Welsch ve Mark Blount attıkları 12'şer sayı ile takımlarının galibiyetine katkı sağladılar. 
     San Antonio Spurs, deplasmanda Toronto Raptors'a 96-91 yenilerek ligde çıktığı 10. maçından 2. mağlubiyetini aldı. 
     Spurs'ta Tim Duncan gösterdiği 26 sayı 15 ribaund ve 2 asistlik performansıyla maçın en skorer ismi olurken takımının yenilgisini engelleyemedi. Tony Parker karşılaşmayı 13 sayı, 6 ribaund ve 6 asistle tamamlarken Manu Ginobili, 10 sayı, 2 ribaund ve 3 asist yaptı. 
     Raptors'ta ise Rafer Alston 20 sayı, 7 ribaund ve 11 asistle pota altında etkili olurken Cris Bosh 20 sayı, 10 ribaund ve 1 asistlik performansıyla takımının double-double yapan 2. oyuncusu oldu. Morris Peterson ise rakip potaya attığı 16 sayı ve aldığı 3 ribaund ile takımının güçlü Spurs önünden galibiyetle ayrılmasına katkı yaptı. 
     
     Günün diğer maçlarında alınan sonuçlar şöyle 
     Phoenix Suns-Los Angeles Clippers 122-111. 
     Miami Heats-Philadelphia 76'ers 93-83. 
     Detroit Pistons-Charlotte Bobcats 117-116. 
     New York Knicks-Cleveland Cavaliers 98-88. 
     Houston Rockets-Portland Trail Blazers 97-93. 
     Denver Nuggets-Dallas Mavericks. 110-82. 
     Sacramento Kings-Milwaukee Bucks 88-79. 
     Los Angeles Lakers-Chicago Bulls 102-93. 
     
</TEXT>
</DOC>
