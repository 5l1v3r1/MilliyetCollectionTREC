<DOC>
<DOCNO> 282857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/spor/ydilmen.html </URL>
<DATE> 2004/10/24/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Çıkıştaki kazandı 
</HEADLINE>
<TEXT>



Bir takım düşünün, ligin ikinci haftası Gaziantep'te tempo yapamıyor, rakip kaleye gidemiyor, bol bol pozisyon veriyor. Aynı takım, ligin onuncu haftası hem ligin namağlup iki takımından biri olan, şampiyonluk adayı Trabzon ile deplasmanda oynuyor ve birinci dakikadan itibaren de 80 dakika oyunun h kimi. Yine o takım penaltı verilir verilmez dört tane tartışmalı pozisyona giriyor, bir tane gol buluyor ve birkaç net şans yaratıyor. Bu Galatasaray'ın ne kadar iyiye gittiğinin en önemli göstergesi. 
Yine bir takım düşünün rakipleri Çeşme'de, Bodrum'da tatil yaparken Bolu'da idmanlara başlıyor. Şampiyonlar Ligi ön elemesi için sezona erken form tutup, fırtına gibi başlıyor. Altıncı haftadan sonra, hatta kazandığı Beşiktaş maçı dahil yavaş yavaş düşüş gösteriyor. Kaldı ki Trabzon takımı dün beklediğimin üzerinde performans gösterdi. İşte böyle çıkıştaki ve inişteki iki takımın mücadelesinde, çıkıştakinin kazanması kadar normal bir şey yoktu. İlk 20 dakika tempolu Galatasaray rakibinin üzerine gitti. İkinci yarının başlarında oyun dengelenirken, Hagi'nin mükemmel hamlesi geldi. Çok hassas bölge olan ön liberoda Saidou'nun aksadığını gördü, pas yüzdesini artırmak, Trabzon direncini kırmak ve tekrar oyuna h kim olmak için Volkan'ı soktu. Bu değişiklik hem oyunsal üstünlük, hem de skor üstünlüğü getirdi. 

Beş forvet yetmedi 
Golle beraber Ziya Doğan önce Yattara'yı, ardından Augustine'i aldı, beş forvetle oynamaya başladı. Bu kez Hagi önce Sabri sonra Ayhan'ı orta sahaya koyarak hamlesini yaptı. İki basketbol antrenörü gibiydiler. Son 15 dakika Trabzon'un özellikle duran toplarla ve kornerlerle gelen büyük baskısı üç net pozisyon getirdi. Bir tanesinde Gökdeniz dışarı atarkan, birini Mondragon müthiş bir refleksle çıkardı. Galatasaray takımında herşey her gün iyiye gidiyor. Sadece son on dakikada, ki bu doğal, rakibin baskısı ve psikolojik olarak geriye çekildiği sırada daha iyi kontratak yapabilirdi. Tek görünen problem buydu. 
Haa hakem mi. Hakeme a diyemem. İki takım oyuncuları hakeme ciddi kötülükler yaptılar. Tribünleri alevlendirdiler ve çok pozisyonda da hep kandırmaya gittiler. 



</TEXT>
</DOC>
