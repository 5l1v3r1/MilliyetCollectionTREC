<DOC>
<DOCNO> 272460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sonyas05.html </URL>
<DATE> 2004/09/16/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
772 öğrencili okulun tek erkek öğrencisi 
</HEADLINE>
<TEXT>

     BOLU'da, geçen yıl okulun tek erkek öğrencisi olarak kız öğrencilerle birlikte okuyan Fatih Bıçakcı, bu yıl yeni kayıt yaptıran öğrencilerin tümünü yine kız olması nedeniyle, 772 kişilik okulun tek erkek öğrencisi olma unvanını korudu. 
     Bolu'da 60 yıl önce öğretime açılan Zübeyde Hanım Kız Meslek Lisesi'ne geçen yıla kadar hep kız öğrenci alındı. Okula geçen yıl kız öğrenci de alınmaya başlandı. Fatih Bıçakcı, yılların kız okulunun ilk ve tek erkek öğrencisi olarak geçen yıl Konfeksiyon Bölümü'nde okumaya başladı. 
     Hazırlık sınıfını bitiren 17 yaşındaki Fatih Bıçakçı, bu yıl yeni eğitim öğretim yılına 9'uncu sınıfta başlarken, okula yeni kayıt yaptıran öğrencilerin tümünün kız olması nedeniyle, okulun tek erkek öğrencisi' unvanını korudu. 
     771 kız öğrenci ile okumanın kendisini rahatsız etmediğini belirten Fatih Bıçakcı, "Bu yıl bir kaç erkek arkadaşın daha okula kayıt yaptıracağını düşünmüştüm. En azından ben öyle olmasını istiyordum. Ancak yeni öğrencilerin hepsi de kız. Bir iki erkek arkadaş daha gelseydi, benim için belki daha iyi olurdu. Ama ben böyle de mutluyum'' dedi. 
     Fatih Bıçakcı, baba mesleği terzilik olduğu için bu okulu seçtiğini belirterek, "Mezun olduktan sonra, üniversite öğrenimimi de tekstil üzerine yapmak istiyorum. Gelecekte iyi bir stilist olacağım'' diye konuştu. 
     
</TEXT>
</DOC>
