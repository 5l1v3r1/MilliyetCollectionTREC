<DOC>
<DOCNO> 288335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/son/sondun52.html </URL>
<DATE> 2004/11/12/ </DATE>
<TIME> 21.55 </TIME>
<AUTHOR>  </AUTHOR>
<HEADLINE>
Papadopulos'tan Türkiye'ye çağrı... 
</HEADLINE>
<TEXT>

     Rum yönetimi lideri Tasos Papadopulos, Türkiye'yi, anlaşmazlık konularını tartışmaya davet ettiğini açıkladı. Fransız haber ajansı AFP, Güney Kıbrıs'ta bulunan Yunanistan Başbakanı Kostas Karamanlis ile akşam yemeğinde biraraya gelen Papadopulos'un, ''Komşu Türk hükümetine tutumumuzu açıklamak amacıyla diyaloga hazır olduğumuzu belirten bir mesaj gönderdiğimizi bildirmek isterim'' dediğini kaydetti. 
     Habere göre, Papadopulos, ''Bu mesajda, 17 Aralıktan önce ve sonra, Türkiye'nin AB'ye katılmasına kadar, Kıbrıs Rum kesemi ile Türkiye arasındaki ilişkilerin gelişimini nasıl gördüğümüz ve AB üyeleri olarak ortak barışçı bir geleceği nasıl gördüğümüz de belirtiliyor'' dedi. 
     Papadopulos, bu daveti kabul edip etmememin Türkiye'nin takdirine kaldığını da söyledi. 
     
</TEXT>
</DOC>
