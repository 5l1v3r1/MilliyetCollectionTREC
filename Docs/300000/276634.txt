<DOC>
<DOCNO> 276634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sonyas08.html </URL>
<DATE> 2004/10/01/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Hafta sonu yağmur var 
</HEADLINE>
<TEXT>

     Sıcak sonbahar yavaş yavaş etkisini yitiriyor... Hafta sonu Doğu Marmara ve Karadeniz'de yağış görülürken, hava sıcaklığı kuzey ve iç kesimlerinde 5-7 derece azalarak mevsim normallerine inecek. 
     Yurdun kuzeyi bugün yağışlı havanın etkisine giriyor. Devlet Meteoroloji İşleri Genel Müdürlüğü'nden alınan bilgiye göre, bugün akşama kadar Orta ve Doğu Karadeniz yağmurlu olacak. Kuzey bölgeler parçalı bulutul, güneyde ise güneş yüzünü gösterecek. 
     Cumartesi günü Batı Karadeniz'in kıyısı ile Orta ve Doğu Karadeniz'de yağış bekleniyor. Güney bölgelerimiz az bulutlu ve güneşli, diğer yerler parçalı bulutlu. 
     Pazar günü yağmur etki alanını genişletiyor. Doğu Marmara, Karadeniz'in tamamı ile Erzurum-Kars çevresi yağışlı bir gün geçirecek. İstanbul sağanak yağış alacak. Diğer bölgelerimizde bir değişiklik yaşanmayacak. 
     Pazartesi ise Batı Karadeniz'in kıyısı ile Orta ve Doğu Karadeniz'de yine yağış görülecek. Marmara ve İstanbul'da hava açıyor. Diğer kesimler parçalı ve az bulutlu olacak. 

     
</TEXT>
</DOC>
