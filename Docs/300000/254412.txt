<DOC>
<DOCNO> 254412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sonspo11.html </URL>
<DATE> 2004/07/10/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
İstanbulspor, santrfor arıyor... 
</HEADLINE>
<TEXT>

     Birinci Süper Futbol Ligi'nde 2004-2005 sezonu hazırlıklarını sürdüren İstanbulspor, takıma santrfor transfer etmek için harekete geçti. 
     Futbol Fedarasyonu'nun Riva'daki tesislerinde yeni sezon hazırlıklarına sürdüren sarı-siyahlılar, kampta İngiliz, Brezilyalı ve İsrailli forvet oyuncularını deneyecek. 
     Balili ve Boliç'in takımdan ayrılmalarının ardından, teknik direktör Erol Tok'un isteği üzerine Bushaj'ın yanına santrfor almak için arayışa giren İstanbulsporlu yöneticilerin, menajerler aracılığıyla kendilerine önerilen yabancı oyuncuları gelecek hafta kampta deneyecekleri öğrenildi. 
     Öte yandan bu sabah bir çalışma yapan sarı-siyahlı futbolcular, akşam da barbekü partisine katılacak. 
     
</TEXT>
</DOC>
