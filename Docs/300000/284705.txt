<DOC>
<DOCNO> 284705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sonyas07.html </URL>
<DATE> 2004/10/30/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Devlet tiyatrolarından TV dizilerine... 
</HEADLINE>
<TEXT>

     Devlet Tiyatroları'nın DT kadrosunda çalışan 60'dan fazla usta yönetmen ve oyuncu, televizyon izleyicilerinin gözdesi olan 40'a yakın dizide rol alıyor. 
     DT Genel Müdür Yardımcısı Sabri Özmener ''Kadirşinas'' adlı dizide oynarken, DT'nin usta yönetmenlerinden Mehmet Atay, Ergun Uçucu ve Ayşenil Şamlıoğlu, TRT'nin sevilen dizisi ''Bizim Evin Halleri''nde biraraya geliyor. 
     DT'nin 6 oyuncusu izlenme rekorları kıran ''Kurtlar Vadisi''nde önemli roller üstlenirken, DT'de ''Schubert ve Şevki Bey''in yönetmeni Mustafa Avkıran ''Kınalı Kar''da, DT'de yönetmenlik de yapan Ahmet Mümtaz Taylan ise ''Kurşun Yarası''nda oynuyor. ''Sen de Gitme Triyandafilis''in yönetmeni Serhat Nalbantoğlu ise ''Size Baba Diyebilir miyim '' adlı dizide yönetmeni canlandırıyor. 
     AA muhabirinin Devlet Tiyatroları Genel Müdürlüğü verileriyle yaptığı derlemeye göre, TRT'nin ''Bizim Evin Halleri'' adlı dizisi, devlet tiyatrosu sanatçılarının en fazla rol aldığı dizi olma özelliğini taşıyor. 
     Devlet Tiyatroları'nda ''İki Pazartesi'nin Hikayesi''ni yöneten Mehmet Atay ''Sığıntı'' ve ''Altona Mahpusları''nı yöneten Ayşenil Şamlıoğlu ve ''Komşu Köyün Delisi''ni yöneten Ergun Uçucu, ''Bizim Evin Halleri'' dizisinde biraraya geliyor. Dizide ayrıca devlet tiyatrosu sanatçılarından Pervin Ünalp, Tayfun Eraslan, Okan Şenozan, Fatma Öney ve Hülya Gülşen Irmak da oynuyor. 
     ''Kurtlar Vadisi'' dizisinde, DT'de yönetmenlik de yapan Osman Wöber'le birlikte Engin Özsayın, Ahmet Biricik, Nişan Şirinyan, Şahin Çelik ve Özer Tunca da rol alıyor. 
     ''En Son Babalar Duyar''da Levent Ülgen ve Cem Emüler önemli roller üstlenirken, Mustafa Avkıran, Saliha Demet Oran, İbrahim Şahin ve Celal Bıyıklı ile birlikte ''Kınalı Kar'' adlı dizide oynuyor. 
     DT sanatçıları Nazan Kırılmış ve İsmail İncekara, son günlerin gözde dizisi ''Aliye'' ile televizyon izleyicilerinin karşısına çıkarken, Ahmet Mümtaz Taylan, Yavuz Sepetçi ve Avni Danyal, ''Kurşun Yarası''nda rol alıyor. 
     ''Arap Saçı'' adlı dizide Müge Taylan ve Hakan Boyav, ''Dördüncü Boyut''ta Bora Özkula ve Elif Nutku, ''Haziran Gecesi''nde Savaş Özdemir, ''Melekler Adası''nda Celal Bıyıklı, ''Bir Dilim Aşk''ta Mustafa Uğurlu, ''Üç Kişilik Aşk''ta Işıl Dayıoğlu, ''Bir İstanbul Masalı''nda Hakkı Ergök, ''Hayat Bilgisi''nde Selim Gürata çeşitli roller üstleniyor. 
     TRT'nin ''Dönme Dolap'' adlı dizisinde Raci Öksüz, ''Ay Işığı Neredesin'' adlı dizisinde Miraç Eronat, ''Kasabanın İncisi'' dizisinde Ali İpin, ''Aynalar'' adlı dizisinde ise Kurtuluş Şakirağaoğlu oynuyor. 
     Öte yandan Recep Ayyıldız ''Aile Hayat''da, Rojda Demirer ''Canım Benim''de rol alırken, ''Gizli Sırlar''da Ahenk Demir, ''Aşkımızda Ölüm Var''da Ötüken Hürmüzlü, ''Müjgay Bey''de Alpay İzbırak, ''Sil Baştan''da Musa Şamil Kafkas, ''Adı Aşk Olsun''da Kazım Akşar, ''Karım ve Annem''de Burak Şentürk, ''Büyük Umutlar''da Hakan Vanlı, ''Dişi Kuş''da Bülent Emin Yarar, ''Süheyla''da Işıl Dayıoğlu, ''Zeytin Dalı''nda Rüçhan Çalışkur, ''Cennet Mahallesi''nde Hakkı Ergök, ''Sultan Makamı''nda Halil Balkanlar, ''Dayı''da ise Kemal Okur televizyon izleyicilerinin karşısına çıkıyor. 
     DT Sanatçısı Şahin Çelik de ''Saçsaça Başbaşa'', ''Sular Durulmuyor'' ve ''Görünmez Adam'' adlı dizilerde rol alıyor. 
     
</TEXT>
</DOC>
