<DOC>
<DOCNO> 266536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sondun39.html </URL>
<DATE> 2004/08/26/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Kanada, Irak seçimleri için 15 milyon dolar verecek 
</HEADLINE>
<TEXT>

     Kanada, Irak'taki seçimleri düzenlemekle görevli Birleşmiş Milletler BM fonuna 20 milyon Kanada doları yaklaşık 15,2 milyon ABD doları aktaracağını bildirdi. 
     Kanada hükümetinden yapılan açıklamada, yapılacak yardımın Irak'taki bağımsız seçim komisyonu için teçhizat alımı, altyapının uygun hale getirilmesi ile seçim ve seçmen kayıt giderleri için kullanılacağı belirtildi. 
     Irak'ta Ocak 2005'te düzenlenmesi öngörülen seçimler için yapılan bu yardımın, Kanada'nın 2003 Ekim ayında Irak için sağlamayı taahhüt ettiği 100 milyon Kanada doları tutarındaki yardımın bir bölümü olduğu kaydedildi. 
     Kanada'nın şimdiye dek Irak için 60 milyon Kanada doları tutarında yardım sağladığı ifade edildi. 
     Irak'a 13 Ağustos'ta giden ve önceki gün bu ülkeden ayrılan BM Irak Özel Temsilcisi Eşref Cihangir Gazi'nin başında bulunduğu BM uzmanlar ekibi, seçimlerin zamanında yapılabilmesi için Irak hükümetine destek sağlıyor. 
     
</TEXT>
</DOC>
