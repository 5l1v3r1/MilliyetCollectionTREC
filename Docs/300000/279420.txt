<DOC>
<DOCNO> 279420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/soneko21.html </URL>
<DATE> 2004/10/12/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Şener Çukurova ödemeleri geciktirirse müeyyideler devreye girer 
</HEADLINE>
<TEXT>

     Devlet Bakanı Abdüllatif Şener, Çukurova Grubu'nun Tasarruf Mevduatı Sigorta Fonu ile Yapı ve Kredi Bankası'na olan ödemesi konusunda, mutabakat zaptındaki şartların yerine getirilmesinde aksamalar olursa, zabıttaki müeyyidelerin devreye gireceğini bildirdi. 
     Şener, İstanbul Sanayi Odası İSO tarafından düzenlenen 3. Sanayi Kongresi'nde gazetecilerin konuya ilişkin soruları üzerine, ''Mutabakat zaptındaki şartların yerine getirilmesi gerekir, şartların yerine getirilmesinde aksamalar olursa, o takdirde bu mutabakat zaptındaki müeyyideler devreye girer'' dedi. ''Zabıttaki müeyyideler dışında bir yaptırım olacak mı '' sorusu üzerine Şener, ''Türkiye hukuk devletidir. Hukuk devletinde insanların hareket alanlarının kuralları zaten belirlenmiştir'' diye konuştu. 
     
</TEXT>
</DOC>
