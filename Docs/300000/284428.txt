<DOC>
<DOCNO> 284428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sontur10.html </URL>
<DATE> 2004/10/29/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Belediye telefonuyla aşk görüşmesi yaparak eşini aldattı 
</HEADLINE>
<TEXT>

     Teslime TOSUN DHA 

ANTALYA'da inşaat mühendisi 42 yaşındaki Ali Haluk Yanıkman, Büyükşehir Belediyesi'nin inşaat şirketi An- Tepe'de görev yapan mimar eşi 31 yaşındaki Gülnur Banu Yanıkman'dan Balcı , şirketin genel müdürü Bülent Özkaya ile aşk yaşadığı iddiasıyla geçen yıl Ekim ayında boşandı. Davadan 6 ay sonra Gülnur Banu Balcı, "Eşim beni çevreme rezil etti. Aldatan eş imajıyla gururumu kırdı'' diyerek 20 milyar liralık tazminat davası açtı. 
     Antalya 1'inci Asliye Hukuk Mahkemesi'nde geçtiğimiz günlerde yapılan tazminat davasının ilk duruşmasına katılan Ali Haluk Yanıkman, eşinden boşanma sebebinin, Büyükşehir Belediyesi'nin inşaat firması An- Tepe'nin Genel Müdürü Bülent Özkaya ile yaşadığı aşk olduğunu ileri sürdü. 
     Eşinin kendisinden 10 milyar maddi, 10 milyar da manevi tazminat istemesine anlam veremediğini belirten Yanıkman, "Eşim, müdürüyle aşk yaşadı. Eşi tarafından aldatılan erkek olarak asıl benim gururum kırıldı. Günlerce, gecelerce gözlerime uyku girmedi. Herkese benim bir paranoyak, akıl hastası olduğumu söyledi ve buna inandırdı. Bir çok arkadaşım, yakınlarım, iş çevrem Bir eşine sahip çıkamamış' diyerek beni küçümsedi. Bu olaydan sonra ciddi psikolojik tedavi görmek istedim. Asıl burada mağdur olan benim'' diye mahkemede kendini savundu. 
     Yanıkman, Özkaya'nın eşine cep telefonundan Sultanım' ve Ne yapıyorsun aşkım' gibi mesajlar çektiğini ve 31 Temmuz'da bu mesajları yakaladığını, mahkeminin de boşanma kararı verdiğini de söyledi. 
     
     BİR GECEDE 38 MESAJ 

     Mahkeme, mühendis Ali Haluk Yanıkman'a, eşi ile müdürü arasındaki aşkı nasıl ispat edebileceğini sordu. Yanıkman, eşinin ve Özkaya'nın kullandığı cep telefonlarının numaralarını vererek dökümanlarının incelenmesini istedi. Bunun üzerine Turkcell'den kullanılan cep telefonlarının dökümleri istendi. 
     Şirkete ait cep telefonuyla Genel Müdürü Özkaya'nın, aynı işyerinde çalışmalarına rağmen Gülnur Banu Balcı'yı her gün defalarca telefonla aradığı ve aşk mesajları geçtiği ortaya çıktı. Belediyeye ait telefonu kullanan evli ve 1 çocuk babası Özkaya'nın, yasak aşk yaşadığı ileri sürülen mimarı Gülnur Banu Balcı'yı sabaha karşı aradığı, bir gecede 38 mesaj geçtiği de ortaya çıktı. 
     Genel müdürün, evli mimarı telefonla aradığı ve görüşme yaptığı saatler arasında, 04.31, 02.11, 00.44 ve 04.57 bulunuyor. Ayrıca Özkaya tarafından aralanan numaralar arasında Yanıkman'ın ev telefonu da yer alıyor. Genel müdür ile şirkette çalışan mimar arasındaki en uzun görüşme ise 13 Haziran 2003 tarihinde 27 dakika olarak gerçekleşmiş. Yanıkman'ın eşinin mesajlarını yakaladığını söylediği 31 Temmuz tarihinden sonra çiftin o hattan görüşmediği ve 9 Ağustos'ta Banu Balcı'nın aldığı yeni hatla görüşmeye devam ettikleri de telefon dökümanlarında ortaya çıktı. 
     Yaşak aşkın konu edildiği tazminat davası duruşması, önümüzdeki günlerde Antalya 1'inci Asliye Hukuk Mahkemesi'nde görülmeye devam edecek. 
     
     ISPARTA'YA GİTTİ 

     Tazminat davasının ilk duruşmasına Gülnur Banu Balcı, boşanma davası sırasında müdürü tarafından çekilen mesajların yanlışlıkla kendisine geçildiğini ve bu yanlış geçilen mesajlar yüzünden eşinin boşanma davası açtığını söylemişti. Balcı, bu gelişmelerin ardından Antalya'dan Isparta Belediyesi'ne yatay geçiş yaptı. 
     
     DEVLET PARASIYLA AŞK 

     Belediyeye ait cep telefonu ile eşine yüzlerce aşk mesajı atan An- Tepe Genel Müdürü Bülent Özkaya'yı İçişleri Bakanlığı'na şikayet edeceğini belirten Ali Haluk Yanıkman, "Devletin parasıyla aşk meşk işleri yapıyor. Faturaların faiziyle birlikte tahsil edilmesi için bakanlığa dilekçe yazacağım. Tüyü bitmemiş yetimin hakkı var o telefonda'' dedi. Yanıkman şöyle devam etti 
     "Onların aralarındaki aşkı sadece telefon kayıtları çözebilecekti. Hemen mahkemeye eşimin ve Bülent Özkaya'nın kullandığı cep telefonlarını verdim. Aynı daire içinde çalışan genel müdür ile yan odada çalışan eşim günde yüzlerce defa birbirlerine mesajlar geçmiş. Yüzlerce sayfa kayıtlar geldiğinde şok oldum. Ben eve saat 20.00 gibi geliyorum. Bu dakikalara kadar onlarca mesajlar, saatlerce görüşmeler... Bir genel müdür, personeline sabaha karşı saat 03.00'te hangi işle ilgili mesaj atıp dakikalarca görüşür.'' 
     
</TEXT>
</DOC>
