<DOC>
<DOCNO> 255244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/guncel/agun.html </URL>
<DATE> 2004/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Simitçi vurduğuna bin pişman oldu 
</HEADLINE>
<TEXT>


Kadın h kim, eşini tokatlayan simitçi Mustafa Çiftçi'nin cezasını artırarak, 462 milyon liraya çıkardı. Eşiyle barışan Çiftçi, "3 ay aç kalacağız" dedi... 

MEHMET HARBURCU, BARIŞ DURAK Şanlıurfa DHA 

Şanlıurfa 2. Sulh Ceza Mahkemesi'nin kadın h kimi Özlem Karaçam, eşine tokat attığı için yargılanan simitçi Mustafa Çiftçi'yi önce 346 milyon 783 bin lira ağır para cezasına çarptırdı, ardından takdir yetkisini kullanarak cezayı üçte bir oranında artırdı. Toplam 462 milyon 377 bin lira para cezasına çarptırılan Çiftçi, "Bu parayı nasıl ödeyeceğim. Elim kırılsaydı da eşime vurmasaydım" derken, eşi Ökçel Çiftçi, "Bundan sonra eşim bana asla vuramaz ama para cezası hepimizi etkileyecek. Başımıza bunların geleceğini bilsem şik yetçi olmazdım" diye konuştu. 
Süleymaniye semtinde oturan 5 çocuk babası Çiftçi 39 , geçen yıl temmuz ayında, 15 yıllık eşi Ökçel Çiftçi'ye 32 kızarak tokat attı. Ökçel Çiftçi, karakola giderek şik yetçi oldu. Kısa süre geçtikten sonra Ökçel çifti, yakınlarının araya girmesiyle barıştı. 

Tebligatı okuyamadılar 
Ancak, Ökçel Çiftçi'nin şik yeti üzerine eşi hakkında kamu davası açıldı. Okuma yazma bilmedikleri için eve gelen tebligatı okuyamayan ve dava açıldığından haberi olmayan çiftin davası, geçen martta sonuçlandı. H kim Karaçam, Çiftçi'yi önce 346 milyon 783 bin lira ağır para cezasına çarptırdı. Ardından takdir yetkisini kullanan h kim, cezayı üçte bir oranında artırarak 462 milyon 377 bin liraya çıkardı. Karar, Çiftçi'ye tebliğ edildi, süresi içinde temyiz edilmeyince de kesinleşti. 

'Artık asla vuramaz' 
Eve gelen ödeme tebligatını, bir yakınına okutan Mustafa Çiftçi, hakkındaki cezadan haberdar olunca, soluğu adliyede aldı. Yetkililerden, para cezasını ödemek zorunda olduğunu, aksi halde cezaevine gireceğini öğrenen Çiftçi, "Davadan haberimiz bile olmadı. Simit satarak ayda zar zor 150 milyon lira kazanıyorum. Bu cezayı ödersem 3 ay aç kalırız. Elim kırılsaydı da karıma vurmasaydım" şeklinde konuştu. 
Ökçel Çiftçi de "Bundan sonra eşim bana asla vuramaz ama para cezası hepimizi etkileyecek. Nasıl ödeyeceğimizi bilmiyorum. Tartışmayı unuttuk gitti. Başımıza bunların geleceğini bilsem şik yetçi olmazdım" dedi. 




</TEXT>
</DOC>
