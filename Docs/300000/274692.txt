<DOC>
<DOCNO> 274692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sonyas17.html </URL>
<DATE> 2004/09/24/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Almanya'dan Elbistan'a... Sınır aşan bir aşk hikayesi... 
</HEADLINE>
<TEXT>

     Alman Christina Friedrich, sınır dışı edilen sevgilisi Selahattin Çiçek ile evlenmek için Kahramanmaraş'ın Elbistan İlçesi'ne geldi. 
     Almanya'nın Lörrach kentinde yaşayan Christina Friedrich 36 , çalışmak için Almanya'ya giden Selahattin Çiçek'e 37 aşık oldu. Evlilik hazırlığı yaptığı sırada vizesinin dolduğu belirlenen Çiçek, Almanya'dan sınır dışı edilerek Türkiye'ye gönderildi. 
     Çiçek'ten ayrıldıktan sonra zor günler yaşayan Christina Friedrich, sevgilisinin ailesinin de kabul etmesi üzerine, evlilik hazırlıkları için Elbistan'a geldi. Christina Friedrich, Selahattin Çiçek'in Saraykent Mahallesi'ndeki evinde 1 Ekim'de yapılacak düğününü bekliyor. 
     Bir şirkette sekreterlik yapan Christina Friedrich, Çiçek'i çok sevdiğini belirterek, ''Selahattin Türkiye'ye gönderilince, onsuz yapamayacağımı daha iyi anladım. Selahattin için dünyanın her yerine gidebilirim, onu çok seviyorum. O da beni çok seviyor. Düğünden sonra Selahattin ile yeniden Almanya'ya gideceğiz'' dedi. 
     Selahattin Çiçek de Christina Friedrich'in Almanya'dan Elbistan'a gelmesinin, kendisini çok duygulandırdığını ifade etti. 
     ''Biz birbirimizi çok seviyoruz. Ailelerimiz de bizim birbirimizi ne kadar çok sevdiğimizi bildiklerinden, evlenmemize razı oldu'' diyen Çiçek, düğünlerinin yapılacağı günü sabırsızlıkla beklediklerini bildirdi. 
     
</TEXT>
</DOC>
