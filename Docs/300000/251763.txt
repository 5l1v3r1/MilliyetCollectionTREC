<DOC>
<DOCNO> 251763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sonyas05.html </URL>
<DATE> 2004/06/29/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Singapur Havayolları, durmaksızın en uzun mesafeye uçuş rekoru kırdı 
</HEADLINE>
<TEXT>

     Singapur'dan New York'a dün kalkan, Singapur Havayolları'na SIA ait yolcu uçağının, dünyanın en uzun mesafe ticari uçuşunu yaparak bu alanda rekor kırdığı bildirildi. 
     SIA'dan yapılan açıklamada, Airbus A340-500 tipi uçağın, Singapur-New York arası 16 bin 600 kilometrelik mesafeyi yaklaşık 18 saatte durmaksızın kat ettiği belirtildi. 
     Durmaksızın uçuşun, yolcuların 4 saat daha erken New York'a ulaşmasını sağladığı, Şubat ayında Singapur-Los Angeles arasında yine Singapur Havayolları tarafından kırılan bundan önceki rekoru da 2 saat geliştirdiği kaydedildi. 
     SIA sözcüsü James Boyd, ''Bu sadece Singapur için değil, genel olarak havacılık için önemli bir aşama'' dedi. Boyd, yeni tip uçakların artık dünyanın herhangi iki noktası arasında yakıt ikmali yapmadan uçabileceğinin önemli bir gelişme olduğunu da sözlerine ekledi. 
     ''Business Class'' biletinin 88 dolar olduğu uçakta, 64'ü bu sınıfa ait ve yatağa dönüşebilen toplam 181 koltuk bulunuyor. 
     Elektrik prizlerinin de bulunduğu uçakta yolculara 60 film arasından seçim yapma imkanı tanınıyor ve ayrıca 400 ayrı eğlence imkanı sunuluyor. 
     
</TEXT>
</DOC>
