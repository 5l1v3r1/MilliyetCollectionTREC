<DOC>
<DOCNO> 279903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/guncel/agun.html </URL>
<DATE> 2004/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Peker'den h kime '5 yıldızlı' hediye 
</HEADLINE>
<TEXT>


Balkan kardeşlerin cinayet davasına bakan ve karar duruşması öncesi emekli olan h kim Nusret İnce'nin, Sedat Peker tarafından 20 gün tatile gönderildiği iddia edildi 

ERDAL KILINÇ İstanbul 

Bostancı'da öldürülen Ebru ve Işık Balkan kardeşlerin cinayet davasına bakan ve karar duruşması öncesi emekli olan h kim Nusret İnce'nin Sedat Peker'le bağlantısı olduğu iddia edildi. Peker'in kararın ardından h kim İnce'yi 5 yıldızlı otelde 20 gün tatile gönderdiği öne sürüldü. Cinayet sonrası Peker'in yakın adamı ve Ebru Balkan'ın sevgilisi olan Fikret Aydın suçlanıyordu. 
Peker'le bağlantısı olduğu iddia edilen bir yargı mensubunun daha adının, dinlenen telefonlara takıldığı ortaya çıktı. İddiaya göre, bu h kim, Peker'in yakın adamı Aydın'ın önce suçlandığı, sonra da serbest kaldığı cinayet davasına bakan h kim Nusret İnce. Kadıköy 2. Ağır Ceza Mahkemesi Başkanı İnce, savcının mütalaasını vermesinin ardından emekliliğini istemişti. 
İddiaya göre, Peker'in yargı ve bürokrasideki bağlantılarının birçoğunu sağlayan işadamı Bayram Varis Küçük, İnce ile sık sık görüştü. İnce, davanın sonuçlanmasının ardından Peker'in talimatıyla Antalya'da 5 yıldızlı bir otelde 20 gün tatile gönderildi ve tüm masrafları karşılandı. 
Peker'in avukatı da olmak isteyen emekli h kimin, yüksek ücret talep etmesi üzerine kabul edilmediği de ileri sürüldü. Peker soruşturması kapsamında gıyabi tutuklama kararıyla aranan avukat Hakkı Kurtuluş'un da Aydın'ın savunmasını üstlendiği bildirildi. 

2 müebbet kararı çıkmıştı 

ODTÜ mezunu Ebru 26 ile stilist kardeşi Işık Balkan 22 , 18 Mayıs 2001'de Bostancı'daki evlerinde öldürüldü. Şüpheler, oturdukları evi kiralayan 2 kardeşin çalıştığı işyerinin sahibi Fikret Aydın'ın üzerinde toplandı. İddianamede, kardeşlerin ABD'ye gitmek için pasaport aldıkları ve Aydın'ın bu yüzden cinayet emrini verdiği öne sürüldü. Aydın, 45 gün sonra polise teslim oldu ve tutuklandı. Aydın, mahkeme heyetine 'Gerçek katili tanıyorum, onunla aynı cezaevinde yatıyorum, bu kişi Seylan Çördük'tür" dedi. 

Yargıtay'dan itiraz 
Ekipler, Ebru'nun kayıp olan cep telefonunu Çördük'ün kullandığını belirledi. Cezaevinde olan Çördük'ün adamı Sacettin Yıldız da gözaltına alındı. Dava, 4 Aralık 2003'te karara bağlandı. Mahkeme başkanı, karardan 3 ay önce emekliliğini istedi. Aydın beraat ederken, Çördük ile Yıldız ise "taammüden, gasp amacıyla adam öldürdükleri" gerekçesiyle müebbet hapis cezasına çarptırıldı. Yıldız, polis ve savcılıkta cinayeti kendilerinin işlediğini söylese de, duruşmalarda, "cinayeti işlemedim" diye konuştu. Yargıtay Başsavcılığı, Fikret Aydın'ın beraat kararına itiraz etti. Dava, şimdi Yargıtay'da. 

Anne Balkan, Aydın'ı suçluyordu 

Milliyet 25 Ağustos 2001'de manşetten verdiği haberinde, davadaki esrarengiz gelişmeleri ortaya çıkarmıştı. Haberde, başka bir suçtan Fikret Aydın'la aynı cezaevinde yatan Seylan Çördük'ün mahkemede verdiği ifade, şöyle yer almıştı "Olayla ilgim yok. Cezaevinde Fikret Aydın'ın baskısı altındayım. Gece koğuşuma gelip manevi baskı yapıyorlar. Bana k ğıt imzalatmak istiyorlar." Anne Nuriye Balkan da Aydın'ı suçlamış, mahkemede "Fikret Aydın, Sedat Peker'in çömeziydi. Kızlarımı uyuşturucu kuryesi olarak kullanmak istediler, kabul etmeyince de öldürdüler" iddiasında bulunmuştu. Balkan'ın açıklamalarına karşılık Peker, "Kızların annesinin, başka art niyetli kişilerin yanlış bilgilendirmesinden kaynaklandığını sandığım ve benim de adımın geçtiği beyanını esefle okudum. Kızgı değilim" demişti. 


</TEXT>
</DOC>
