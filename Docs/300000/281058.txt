<DOC>
<DOCNO> 281058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/astro/index.html </URL>
<DATE> 2004/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni görüşlere açık olun 
</HEADLINE>
<TEXT>


Yay burcundaki Ay gün boyunca, özellikle akşam saatlerinde yeni görüşlere açık olmanın, başkalarının düşüncelerinden yararlanmanın son derece faydalı olacağını anlatıyor. Ortaklaşa işler orijinal görüşler getirecek.Koç'lar olumlu düşünceler içindeler. Akıcı enerjilerine güvenerek yabancılarla ilgili girişimlerinde tedbirli olmak şartıyla planlarını ortaya koymalılar. Boğa'lar ortaklaşa alanda yeni fırsatlara hazır olmalılar. Eşe ait parasal konularda gelişmeler var, ancak duygusal yaklaşımlardan uzak hareket edilmeli. İkizler bugün ilişkilerinde gerginliklere açıklar. Yapıcı yaklaşımlarıyla ortaklaşa konularda aşmaları gereken konulara ılımlı yaklaşmalılar. Yengeç'ler uzun zamandır erteledikleri işlere önem vermeli ve ihmal etmemeli. Ayrıca işte yeni şeyler denemek onlara fayda sağlayabilir. Aslan'lar akıcı enerjileriyle keyifli bir gündeler. Kendilerini rahat ifade etmekten ve aşk hayatındaki hareketlilikten hoşnutlar. Başak'lar için ev hayatındaki hareketlilik ve işteki sorumlulukları uğraştırıcı görünüyor. Bugün sabırlı davranarak kendilerine de zaman ayırmalılar. Terazi'ler için sözleriyle etkili olabilecekleri bir gün. İletişime ilişkin ve sosyal konulardaki hareketlilik onlara iyimserlik veriyor. Akrep'ler maddi konularda tutarlı olmalılar. Kendi birikimleri konusunda her zamankinden daha dikkatli olmaları gerekiyor. Yay'lar son derece dikkat çekici olacakları bir gündeler. Yeni planlar ve yapıcı girişimlerden yana olmaları onların şansını artırabilir. Oğlak'lar duygusal konularda huzursuzluk yaşayabilir. Geçmişle ilgili konulara daha iyimser yaklaşarak sıkıntı veren konular aşılabilir. Kova'lar iyimser enerjilerini ortaya çıkarabilecek durumdalar. Özellikle grup çalışmalarında yenilikler deneyip dostlarının desteğini alarak başarılı olacaklar. Balık'lar yoğun sorumlulukları nedeniyle huzursuz olabilirler. Detaylara önem vermek ve iş hayatında ileriye yönelik adımlar atmak durumundalar. 

</TEXT>
</DOC>
