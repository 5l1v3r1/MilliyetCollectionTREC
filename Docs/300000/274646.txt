<DOC>
<DOCNO> 274646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sontur27.html </URL>
<DATE> 2004/09/24/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Polis üniformasıyla kuyumcu soydular... 
</HEADLINE>
<TEXT>

     Kahramanmaraş'ın Elbistan İlçesi'nde 1'i polis üniforması giyen 2 kişi, kuyumcu dükkanından çok sayıda ziynet eşyası ve para çalarak kaçtı. 
     Alınan bilgiye göre, İbrahim Karaoğlanoğlu Meydanı'ndaki Abdullah Yılmaz'a ait kuyumcu dükkanına sivil arabayla gelen 1'i polis üniformalı 2 kişi, dükkan sahibini ''Gece operasyonu yapıyoruz ve bir miktar altın ele geçirdik. Bilirkişiyi ihtiyacımız var'' diyerek emniyete çağırdı. 
     Dükkanından çıkarak zanlıların kullandığı arabanın yanına giden Kuyumcu Yılmaz da üniformalı kişiye, bilirkişi olamayacağını, bunun için altın tamircileriyle görüşmesi gerektiğini söyledi. 
     Üniformalı kişi, Yılmaz'ı bir süre oyaladıktan sonra diğer zanlı kuyumcu dükkanına girerek, ziynet eşyaları ve bir miktar parayı alarak kaçmaya başladı. Dükkan sahibi Yılmaz'ın peşinden koştuğu zanlı, daha sonra polis üniforması giyen kişinin kullandığı 06 LIP 70 plakalı otomobile binerek olay yerinden uzaklaştı. 
     Güvenlik görevlileri, Abdullah Yılmaz'ın işyerinde yaptıkları incelemede, 17 bilezik, 2 bin 500 euro, 2 bin 200 dolar ve kasada bulunan 15 milyar liranın çalındığını belirledi. 
     Elbistan Emniyet Müdürlüğü ve İlçe Jandarma görevlileri, olayla ilgili soruşturma başlattı. 
     
</TEXT>
</DOC>
