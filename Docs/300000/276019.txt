<DOC>
<DOCNO> 276019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sontur26.html </URL>
<DATE> 2004/09/29/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Öğrenci yurdunda yangın .. 
</HEADLINE>
<TEXT>

     Kütahya'nın Gediz İlçesi'nde, lise öğrencilerinin barındığı özel bir yurtta, öğrencilerin okulda oldukları sırada çıkan yangında, yatakhane bölümü zarar gördü. 
     AA muhabirinin edindiği bilgiye göre, köylerden gelip ilçede öğrenim gören lise öğrencilerinin kaldığı, Kızıltepe Mahallesi 69. Sokak'ta bulunan Fakir Öğrencileri Koruma Derneği'ne ait üç katlı yurtta, öğrencilerin bulunmadığı sırada yangın çıktı. 
     Gediz Belediyesi İtfaiye Amirliği ekiplerinin müdahale ettiği yangın, kısa sürede söndürüldü. 
     İtfaiye Amirliği yetkilileri, yangının, binanın 3. katındaki yatakhane bölümünde elektrik kontağından çıktığının belirlendiğini bildirdiler. 
     Yangın sonucu, yatakhane bölümündeki eşyalar kullanılamaz hale geldi. 
     
</TEXT>
</DOC>
