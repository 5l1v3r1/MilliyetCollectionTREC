<DOC>
<DOCNO> 288538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/sondun06.html </URL>
<DATE> 2004/11/13/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
ABD Felluce'de açılan ateşte 4 ABD helikopteri isabet aldı... 
</HEADLINE>
<TEXT>

     ABD'ye ait 4 helikopterin, Felluce yakınlarında, karadan havaya düzenlenen iki ayrı saldırıda isabet aldığı bildirildi. 
     Amerikan ordusundan yapılan açıklamada, isabet alan helikopterlerin üsse dönmeyi başarabildikleri belirtildi. 
     Açıklamada, ilk saldırının, Felluce'nin 10 kilometre kuzeydoğusundaki Karma'da olduğu ve karadan açılan ateş sonucu iki Kiowa OH-58 tipi helikopterin isabet aldığı kaydedildi. 
     Helikopterlerin zarar gördüğü, pilotların buna rağmen Bağdat'ın 20 kilometre kuzeyindeki Taci'de bulunan Amerikan üssüne dönmeyi başarabildikleri belirtildi. 
     Felluce'nin güneydoğusunda dün akşam düzenlenen ikinci saldırıda da devriye gezen iki Apaçi helikopterinin isabet aldığı ve helikopterlerin Bağdat Havaalanı'na indiği kaydedildi. 

     
</TEXT>
</DOC>
