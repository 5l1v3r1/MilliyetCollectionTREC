<DOC>
<DOCNO> 295403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/siyaset/siy04.html </URL>
<DATE> 2004/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Esir kampına döner' 
</HEADLINE>
<TEXT>


Ceza ve Güvenlik Tedbirlerinin İnfazı Hakkında Kanun Tasarısı görüşülürken tartışma çıktı. CHP'liler, "Cezaevleri esir kampına dönüşür" Bakan Çiçek de, "Cezaevleri yol geçen hanı da olmamalı" dedi 

ANKARA Milliyet 


TBMM Adalet Komisyonu, "pişmanlık ve hümanizm" tartışmalarının ardından, Ceza ve Güvenlik Tedbirlerinin İnfazı Hakkında Kanun CİK Tasarısı'nı alt komisyona sevk etti. CHP'liler, tasarıyla cezaevlerinin esir kampına dönüşeceğini savunurken, Adalet Bakanı Cemil Çiçek de, "Cezaevleri yol geçen hanı da olmamalı" karşılığını verdi. Çiçek ayrıca, tasarının 17 Aralık'tan önce yasalaşması halinde Türkiye karşıtı Avrupalıların söyleyecek sözü kalmayacağını söyledi. Tartışmalı komisyonda şu diyaloglar yaşandı 
Mehmet Yılmazcan AKP Kahramanmaraş Hümanizm, çağın hastalığı oldu. Suçlu ve sanığın yanı sıra, mağdur ve maktulün yakınlarını da düşünmek lazım. 

'Erdoğan'ı da kapsıyor' 
Yüksel Çorbacıoğlu CHP Artvin Sizin suçladığınız kişi Başbakanınız Recep Tayyip Erdoğan'dır. Toplumu korumaya çalıştığınız suçlular Erdoğan'ı da kapsıyor. Biz insandan bahsediyoruz. Tasarı, adamı sopayla doğduğuna pişman etmektir. Adalet Bakanı Cemil Çiçek Pişmanlık, kişinin kendi vicdani değerlendirmesidir. Cezaevlerini işkence kurumu haline dönüştürmeye niyetimiz yok. Bu tasarı, sopa gösterip falakaya yatırmak için hazırlanmadı. Cezaevleri yol geçen hanı olursa, ağalıklar tesis edilirse, suç örgütleri eğitim merkezi haline getirmeye çalışırsa, örgütlerini idare etmeye kalkarsa, o zaman ne Ceza Kanunu'nun ne de Ceza İnfaz Kanunu'nun kıymeti harbiyesi kalır. 
AKP'lilerin de eleştiriler yöneltmesi üzerine Komisyon Başkanı Köksal Toptan, 5 maddesi kabul edilen tasarının alt komisyonda görüşülmesine karar verdi. Burada çarşambaya kadar görüşülmesi, perşembe de üst komisyondan geçirilmesi planlanan tasarı, pazartesi TBMM'de yasalaşacak. 

'İnsan doğduğuna pişman edilebilir' 

CHP'lilerin tasarıdan "suçluların pişmanlık göstermesini sağlamak" ifadesinin çıkarılmasını istediği komisyonda şu diyaloglar yaşandı l Orhan Eraslan CHP Niğde Pişmanlık göstermenin kriteri ne Aşağılayıcı bir durum. İnsan doğduğuna da pişman edilebilir. Sopayla insanı ezerek pişmanlık göstermesini sağlayabilirsiniz. l Muharrem Kılıç CHP Malatya Bu durumda cezaevleri esir kampına döner. 


</TEXT>
</DOC>
