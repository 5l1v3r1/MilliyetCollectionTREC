<DOC>
<DOCNO> 269700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sondun27.html </URL>
<DATE> 2004/09/07/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
3 uyuşturucu kaçakçısına idam 
</HEADLINE>
<TEXT>

     İran'da uluslararası uyuşturucu kaçakçılığından suçlu bulunan üç kişi idam edildi. 
     İRNA'nın haberine göre, uluslararası uyuşturucu kaçakçılığı yapan şebekenin üç üyesinin idam cezası, bugün başkent Tahran'ın batısındaki Kerec kentindeki Recaişehr cezaevinde infaz edildi. 
     Haberde asılarak idam edilen Keyvan Rezagi, Kamran Rezagi ve Emin Cennetitebar adlı kişilerin, Afganistan'dan aldıkları uyuşturucuyu İran'ın çeşitli kentlerinde dağıttığı, ayrıca Pakistan, Türkiye, Kıbrıs Adası, Yunanistan, İtalya, Kanada, ABD ve Kolombiya'ya gönderdikleri belirtildi. 
     Şebekenin genellikle eroin ve kokain kaçakçılığı yaptığı belirtildi. 
     Afganistan ve Pakistan'da elde edilen uyuşturucu, İran üzerinden Avrupa, Basra Körfezi ülkeleri ve Orta Asya ülkelerine pazarlanıyor. 
     İran'da cinayet, silahlı soygun, tecavüz, din değiştirme ve ciddi uyuşturucu kaçaklığı suçu işleyen kimseler idam cezasına çarptırılıyor. 
     
</TEXT>
</DOC>
