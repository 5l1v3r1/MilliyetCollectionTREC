<DOC>
<DOCNO> 263276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/ekonomi/eko02.html </URL>
<DATE> 2004/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekel'in ekimde ihaleye çıkması planlanıyor 
</HEADLINE>
<TEXT>


Ekimde ihaleye çıkılması hedeflenen Tekel'in özelleştirilmesinde blok satış yöntemi ağırlığını koruyor, marka satışına ise sıcak bakılmıyor 


Tekel'de ikinci ihale için hazırlıklar devam ediyor. Tekel'in sigara bölümünün özelleştirilmesi için ekimde ihaleye çıkılması hedefleniyor. 
Bağımsız denetim kuruluşunun çalışmalarının sürdüğü Tekel'de bu kez yatırımcıların önüne daha ayrıntılı mali tabloların konulması ve bilgi odasında yatırımcıların tüm sorularına cevap bulunması hedefleniyor. Gelecek ay çalışmaların tamamlanmasının ardından ekim ayında ihaleye çıkılması öngörülüyor. Yetkililer, "Ekim ayında ihaleye çıkarsak çok mutlu oluruz, kasıma kalırsa az mutlu oluruz, aralık ayına kalırsa çok az mutlu oluruz" ifadesini kullanıyor. 

1.1 milyar dolar 
Öte yandan, Tekel'in satış stratejisi hala netliğe kavuşmamakla birlikte blok satış yönteminin kullanılması h l ağırlığını koruyor. Bazı üretici firmaların istediği marka satışına ise sıcak bakılmıyor. 
Tekel'in özelleştirilmesi için geçen yıl yapılan ihalede en yüksek teklifi 1 milyar 150 milyon dolar ile Japan Tobacco International vermişti. İhale, teklifin beklentileri karşılamadığı gerekçesiyle iptal edilmişti. 


</TEXT>
</DOC>
