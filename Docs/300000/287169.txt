<DOC>
<DOCNO> 287169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sonspo13.html </URL>
<DATE> 2004/11/08/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Rüştü'nün kalesi ligde kapalı, Avrupa'da açık... 
</HEADLINE>
<TEXT>

     İspanya'da umduğunu bulamayan ve Barcelona'dan Fenerbahçe'ye geri dönen Rüştü, Avrupa Şampiyonlar Ligi'nde yediği gollere rağmen Birinci Süper Lig'de rakip oyunculara kalesini kapatma başarısı gösterdi. 
     Barcelona'dan kiralık olarak dönen ve Fenerbahçe formasıyla ilk maçına Akçaabat Sebatspor karşısında çıkan Rüştü, Şampiyonlar Ligi'nde 4 maçta 13 gol yerken, Birinci Süper Lig'de 8 maçta kalesinde sadece 5 gol gördü. 
     Özellikle Şampiyonlar Ligi maçlarında yediği gollerle eleştirilen tecrübeli kaleci, lig maçlarında ise başarılı bir performans ortaya koydu. 
     Şampiyonlar Ligi'nde Fenerbahçe'nin Sparta Prag ile yaptığı ilk maçta gol yemeyen Rüştü, daha sonraki maçlarda ise rakip oyuncuları durduramadı. Rüştü, takımının İngiltere'de Manchester United ile yaptığı karşılaşmada 6 gol yerken, İstanbul'da Olimpique Lyon maçında 3 gol yedi. Gruptaki iki maçta 9 gol yiyen Rüştü, Şampiyonlar Ligi'ndeki son maçında Olimpique Lyon karşılaşmasında yine rakip forvetleri durduramadı ve bu sefer kalesinde 4 gol gördü. 
     
     LİGDE DAHA BAŞARILI 

     Şampiyonlar Ligi'nde 4 maçta 13 gol yiyen Rüştü, Birinci Süper Lig'de ise daha başarılı bir görüntü ortaya koydu. 
     Türkiye'ye dönüşüyle birlikte Akçaabat Sebatspor maçıyla kaleyi Volkan'dan teslim alan Rüştü, ligdeki 8 maçta sadece 5 gol yedi. 
     Ligde forma giydiği ilk 3 maçta 3 gol yiyen Rüştü, son 5 maçta ise sadece 2 gol yedi ve form grafiğini yükselttiğini gösterdi. 
     
     LİGDEKİ MAÇLARI 

     Rüştü'nün ligde oynadığı maçlar şöyle 
     Akçaabat Sebatspor-Fenerbahçe......... 1-4. 
     Fenerbahçe-Malatyaspor................ 3-1. 
     Gençlerbirliği-Fenerbahçe............. 1-2. 
     Fenerbahçe-Denizlispor................ 2-0. 
     Gaziantepspor-Fenerbahçe.............. 0-1. 
     Fenerbahçe-Sakaryaspor................ 6-0. 
     Beşiktaş-Fenerbahçe................... 2-1. 
     Fenerbahçe-Büyükşehir Bel. Ankaraspor. 1-0. 
     
</TEXT>
</DOC>
