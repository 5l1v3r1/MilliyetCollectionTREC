<DOC>
<DOCNO> 267428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/son/sonyas05.html </URL>
<DATE> 2004/08/29/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Türk insanının yüzde 47'si deniz kıyısında tatil yapmak istiyor 
</HEADLINE>
<TEXT>

     Türk halkının yüzde 47'si deniz kıyısında tatil yapmak istiyor. 
     Araştırma Şirketi GFK Türkiye Türk insanının tatil alışkanlıkları konusunda 7 bölgeden 20 şehirde 1.300 kişi ile bir araştırma yaptı. 
     Araştırma sonuçlarına göre, tatil denilence Türkiye'de araştırmaya katılanların yüzde 47'sinin aklına kumsal ve deniz kıyısı geliyor. Ülkelerinde doğru dürüst güneş bulunmayan Rusya'da ise bu oran sadece yüzde 18 düzeyinde bulunuyor. 
     Türkiye'de araştırmaya katılanlarda tatilini evde geçirenlerin oranı yüzde 21 düzeylerinde bulunurken, araba, otobüs, tren ve otostopla macera turizmini katılımcılardan sadece yüzde 1'i tercih ediyor. 
     Türk turistler tarafından en fazla rağbet gören ülke ise Almanya olurken, burayı Fransa ve İtalya izliyor. 
     
     TÜRKLER'İN TATİL SIRASINDAKİ ALIŞKANLIKLARI 
     Araştırmaya katılanların yüzde 'ü tatil sırasında yürüyüşe, gezintiye çıkmak isterken, yüzde 39'u alışveriş, yüzde 8'i de diğer aktiviteleri yapmak istiyor. 
     Bölgesel şarapları denemek, golf oynamak, kayak yapmak Türkler'in tercih etmediği aktiviteler arasında yer alıyor. 
     İtalyanlar'ın sadece yüzde 2'si tatilde alışveriş yapmak isterken, Romenler yüzde 24 ile Türkler'den sonra tatilde alışverişe meraklı ülkelerden... 
     Öte yandan, Türkiye'de araştırmaya katılanlardan yüzde 11'i tatilde okuyor, bu oran Ruslar'da yüzde 26 düzeyinde bulunuyor. 
     
</TEXT>
</DOC>
