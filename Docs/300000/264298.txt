<DOC>
<DOCNO> 264298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/spor/spo15.html </URL>
<DATE> 2004/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Diyarbakır'a şok 

PFDK, İstanbulspor - Diyarbakırspor maçında çıkan olaylar nedeniyle konuk ekibe 1 maç saha kapatma ve 20 milyar lira para cezası kesildi. Beşiktaş maçında sahaya atılan yabancı maddeler nedeniyle de Malatyaspor'a 2.5 milyar lira ceza verildi. 

Aldo deneniyor 

GALATASARAY maçının hazırlıklarına İstanbul'da başlayan Çaykur Rizespor'un Brezilyalı orta saha oyuncusu Aldo'yu denediği bildirildi. Forvete dönük orta saha oyuncusu olarak görev yapan Aldo ile beğenilmesi halinde iki yıllık sözleşme yapılacak. 

Gözdesi Okan'lar 

LİGE iyi bir başlangıç yapamayan Sakaryaspor, transfer için kolları sıvadı. Teknik Direktör Necmettin Sert, Beşiktaş'tan ayrılan Okan Koç ile Bursaspor'un golcüsü Okan Yılmaz için girişimlere başladıklarını açıkladı. 

Suat Usta sesleri 

KAYSERİSPOR, Galatasaray'da şans bulamayan Suat Usta'nın transferini bitirebilmek için hareke geçti. İkinci Başkan Ahmet Demircioğlu'nun genç futbolcuyla görüşüp anlaştığı öğrenildi. Demircioğlu'nun, Galatasaray İkinci Başkanı Ergun Gürsoy'u ikna etmeye çalıştığı bildirildi. 

Erken pazarlık 

GENÇLERBİRLİĞİ'NDE iç transfer görüşmeleri şimdiden başlıyor. Kırmızı - Siyahlı yöneticilerin, sezon sonunda sözleşmeleri sona erecek olan yıldız oyuncular Ümit Bozkurt, Ali Tandoğan, Mustafa Gürsel, Filip, El Saka, Gökhan ve Nihat ile Eylül ayında masaya oturacağı bildirildi. 

İki Çek sırada 

MALATYASPOR forvet arayışlarında gözünü Çek Cumhuriyeti'ne çevirdi. Yöneticilerin, M.Pribram'da forma giyen 27 yaşındaki Jan Zemlik ile Liberec'in 26 yaşındaki yıldızı Libor Dosek'i takibe aldığı öğrenildi. Teknik Direktör Aykut Kocaman'ın iki futbolcuyu da izleyeceği açıklandı. 


</TEXT>
</DOC>
