<DOC>
<DOCNO> 274673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sontur54.html </URL>
<DATE> 2004/09/24/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Bozuk yolda tüfek ateş aldı 3 yaralı... 
</HEADLINE>
<TEXT>

     Aydın'ın Germencik İlçesi'nde, traktör ile tarladan dönen Şakir Ailesi'nin üç ferdinin, traktörde bulunan av tüfeğinin ''yolun bozuk olması'' nedeniyle ateş alması sonucu saçılan saçmalardan yaralandığı bildirildi. 
     Alınan bilgiye göre, Aydın'ın Germencik İlçesi Çamköy'de oturan Ersin Şakir'in 29 , eşi Hatice 25 ve kızı Fikriye 4 ile 09 TG 176 plakalı traktör ile evlerine döndükleri sırada, Hatice Şakir'in elinde bulunan ve güvenlik gerekçesi ile yanlarında taşıdıkları tek kırma av tüfeği yolun bozuk olması nedeniyle ateş aldı. Tüfekten çıkan saçmalardan aile fertlerinin üçünü yaralandı. 
     Yaralılardan Hatice Şakir ve kızı Fikriye, Aydın Devlet Hastanesi'ndeki tedavilerinin ardında İzmir'e sevk edildiler. Ersin Şakir'in tedavisinin de Aydın Devlet Hastanesi'nde sürdüğü belirtildi. 
     Olayla ilgili soruşturma sürüyor. 
     
</TEXT>
</DOC>
