<DOC>
<DOCNO> 282528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sontur02.html </URL>
<DATE> 2004/10/22/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Sahilde balık tutanlara çarpan araç, denize uçtu .. 
</HEADLINE>
<TEXT>

     İzmir'in Konak İlçesi'nde, sahilde balık avlayanlara çarpan araç, 1 kişinin ölümüne, 3 kişinin yaralanmasına neden olduktan sonra denize uçtu. 
     AA muhabirinin aldığı bilgiye göre, Mustafa Kemal Sahil Bulvarı'nda ilerleyen, Ozan İnan 24 yönetimindeki 35 ECF 62 plakalı özel araç, Devak Oteli karşısında, aşırı hız nedeniyle sürücüsünün direksiyon hakimiyetini kaybetmesi üzerine kontrolden çıktı. 
     Sürücünün denetiminden çıkan araç, sahilde balık avlayan Hasan Bilal 34 , yeğeni Orhan Muştu 23 , Önder Karasu 20 ve ağabeyi Özgür Karasu'ya 24 çarptı. Kazada, Orhan Muştu, araçla birlikte denize uçtu. Aracın sürüklediği Orhan Muştu'nun cesedi, uzun uğraşlar sonucu bulunabildi. Deniz Polis Botu ile AKS-110 dalgıç ekipleri, yaptıkları çalışmalarla Muştu'nun cesedini çıkardılar. 
     Büfecilik yaptığı belirlenen araç sürücüsü Ozan İnan, yüzerek karaya çıktı. İnan, Yeşilyurt Atatürk Eğitim ve Araştırma Hastanesi'ne kaldırılarak tedavi altına alındı. 
     Olay sırasında ayağı kırılan Hasan Bilal, Bozyaka SSK Hastanesi'nde tedavi altına alınırken, Önder Karasu ile ağabeyi Özgür Karasu ise kazayı hafif sıyrıklarla atlattılar. 
     
</TEXT>
</DOC>
