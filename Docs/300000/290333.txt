<DOC>
<DOCNO> 290333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/siyaset/axsiy01.html </URL>
<DATE> 2004/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP Sanata tükürmeyiz 
</HEADLINE>
<TEXT>


Ressam Cuda'nın tablosunu "estetik" gerekçeyle indirdiklerini savunan CHP'liler, "AKP, her şeyi siyasi simge haline getirdi" dedi 

Günseli Önal - Ankara 


TBMM muhalefet kulisinde mareşal üniformalı Atatürk portresinin karşısına asılan Mahmut Cuda'nın cami ve başörtülü kadınların resmedildiği "Edirne" tablosunu indirterek yerine Fethi Karakaş'ın "demir döküm fabrikasında çalışanları" resmeden tablosunu astıran CHP'li milletvekilleri, Cuda ve eserine karşı tavır almadıklarını belirtti.. 
CHP İzmir Milletvekili ve TBMM Başkanlık Divanı üyesi Türkan Miçoğulları, Karakaş'ın tablosunun asılması kararını "estetik uygunluk" nedeniyle verdiğini söyledi. 
Miçoğulları, boyut ve kulis duvarında asılı diğer tabloların temaları ile Karakaş'ın tablosunun estetik açıdan daha uyumlu olduğunu kaydetti.. 
CHP Grup Başkan Vekili Ali Topuz'un konuyu incelemekle görevlendirdiği 3 milletvekilinden biri olan Yılmaz Kaya da, CHP kulisinin duvarına plazma televizyon yerleştirildiği için tablolardan birinin boşa çıktığını ve televizyonun takıldığı yerde cami tablosunun olduğunu vurgulayarak şunları söyledi 
"Hangi tablonun asılacağı tercihi bu anlayış tarafından cami tablosu şeklinde kullanılıyor. Söz konusu sanat eseridir, içinde ne olup olmadığını eleştirecek ihtisasımız yok. Eser ve sanatçıya saygılıyız, sanat eserine tükürmeyiz. Ama artık her şey bu iktidar tarafından siyasi simge haline getirildi." 

Arınç sahip çıktı 
TBMM Basın Halkla İlişkiler Daire Başkanlığı, Cuda'nın tablosunun Meclis'in bir başka mek nında sergileneceğini açıkladı. Açıklamada, tablonun TBMM Başkanı Bülent Arınç ve TBMM Genel Sekreteri Rauf Bozkurt'un bilgisi dışında kaldırıldığı dile getirildi. 

Ressamlar Sanat siyasete alet ediliyor 

Meclis'teki "tablo krizi" sanatçıları üzdü. Bazı ressamlar, AKP ve CHP'nin sanatı siyasete alet ettiğini savunurken, bazı sanatçılar hükümeti eleştirdi 
KÜLTÜR SANAT SERVİSİ 

Kezban Arca Batıbeki Bu mek nlar onların kişisel mek nları değildir ve hepimizi temsil eder. Dolayısıyla şahsi zevksizliklerini evleriyle sınırlı tutmak zorundalar.Balkan Naci İslimyeli Yapıtları Meclis duvarlarında birbirine karşıt iki görüşün sembolü olmaya zorlanan iki sanatçı da, Türk resim tarihinde bağımsız ve güçlü konumlarıyla yerlerini almış iki önemli isimdir. Bu isimler ne askeri üniformayı, ne de dini inançları mitleştirmek amacıyla sanat yapmışlardır. Meclis, bu yapıtların gerçek anlamlarına layık olmalı. Hakan Gürsoytrak CHP ya da AKP fark etmiyor. Hiçbirinin sanat umurlarında değil. Siyasal tartışmalarına sanatı alet ediyorlar, hepsi bu.Antonio Cosentino Bana sorarsanız, her kim olursa olsun, Mahmut Cuda olması önemli değil, bir önceki dönem tarafından kabul görmüş bir sanat eserine bu yapılmamalıydı. Sanırım, bu her alanda halledilmesi gereken bir hazımsızlık. Bunlara sahip çıkmalıyız, bizim dünya görüşümüzü, ideolojimizi yansıtmasa da... Adnan Çoker Kültürsüz bir hükümetle yönetiliyoruz. Onlar ortaçağda yaşamaya devam ediyor, biz ise Atatürk sonrasındaki dönemi yaşamak istiyoruz. Atatürk, "Benim en büyük eserim Türkiye Büyük Millet Meclisi'dir" dememiş miydi Bana göre o üniformalı resmin karşısına Mustafa Kemal'in üniformasız bir resmi konmalı ki, Atatürk'ün iki farklı yönü ortaya çıksın.Peyami Gürel Bu, sanatçıları değil, siyasetçileri ilgilendiren bir durum. Sanatçı eserini bitirdikten sonra iş ondan çıkmış demektir artık. Moskova'da da Lenin'in - sonuçta bir sanat eseri olan - heykelini indirdiler, bizde heykele tükürdüler. Tarih böyle olaylarla dolu, ama zaman içinde unutulup gidiyor bunlar. Bu tür davranışları boş işler olarak değerlendiriyorum.Fikret Otyam Üzüldüm. Mahmut Cuda, iyi bir ressamdır. O resmini biliyorum çok güzel bir resimdir. Ama bu resmin Atatürk tablosunun karşısına asılması canımı sıktı. Bu olayda tamamen kasıt var. Neden getirip kör gözüm parmağına Atatürk'ün karşısına asıyorlar Bu hem Atatürk'e, hem Mahmut Cuda'ya, hem de resim sanatına saygısızlıktır. Bu saygısızlık da hep TBMM'de yapılıyor. 


</TEXT>
</DOC>
