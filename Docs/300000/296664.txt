<DOC>
<DOCNO> 296664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sontur36.html </URL>
<DATE> 2004/12/10/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Kuşadası'nda 2 genç kız öldürüldü .. 
</HEADLINE>
<TEXT>

     Aydın'ın Kuşadası İlçesi'nde, iki genç kızın cesedi, iki ayrı bölgede, yol kenarında bulundu. 
     Alınan bilgiye göre, Ömer Tatil Köyü yakınlarında yol kenarında bir kızın cesedinin bulunduğu ihbarını alan polis, Mürüvet Özcan 17 isimli genç kızın cesedini buldu. 
     Bu arada jandarma ekipleri de Kuşadası-Kirazlı yolu üzerinde de yol kenarında pompalı tüfekle öldürüldüğü tespit edilen Carmen Banu Dal 18 isimli genç kızın cesedine ulaştı. 
     Olayla ilgili geniş çaplı soruşturma başlatan emniyet güçlerinin, öldürülen iki genç kızın arkadaş olduklarını tespit ederek, olayın zanlısı olan İsmail K.'nin yakalanması için Aydın ve İzmir'de operasyon başlattığı bildirildi. 
     Yetkililer, İsmail K.'nın, akrabası olan Mürüvvet Özcan ile ilişkisi bulunduğunu, olayın ''kıskançlık''yüzünden meydana gelme ihtimalinin yüksek olduğunu bildirdiler. 
     
</TEXT>
</DOC>
