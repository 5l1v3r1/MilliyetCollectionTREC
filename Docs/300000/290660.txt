<DOC>
<DOCNO> 290660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/son/sonspo03.html </URL>
<DATE> 2004/11/21/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Avni Aker'de "yönetim istifa" sesleri... 
</HEADLINE>
<TEXT>

     Maça büyük ilgi gösteren ve sezonun seyirci rekorunu kıran Trabzonspor taraftarları, maç bitiminde yönetim aleyhine slogan attı. 
     
     Protesto ve alkış 
     Trabzon taraftarından öfke ve alkış... Sezonun seyirci rekorunun kırıldığı Hüseyin Avni Aker’deki zirve mücadelesinde, tribünleri tıklım tıklım dolduran Bordo-Mavili taraftarlar, maç bitiminde iki takımı da alkışlarken, Trabzonspor Yönetimi’ni ise istifaya davet etti. Yönetim aleyhinde slogan atan bir grup fanatik taraftar, şeref tribünü önünde olay çıkardı. Karşılaşma öncesi ise Trabzon Belediye Bandosu canlı müzik yaparak taraftarları coşturdu. 
     
     İlginç pankartlar 
     Tribünleri renkli balonlarla süsleyen Trabzonsporlu taraftarlar, İstanbul İstanbul olalı hiç görmedi böyle kederö pankartıyla da Fenerbahçe’nin Avrupa maçlarına gönderme yaptı. Sizi Unutmayacağız Rıfat Dedeoğlu, İsmet Güner. Acını paylaşıyoruz Adem Koçakö yazılı pankart tribünlerde dolaştırılırken, Bordo-Mavili kulübün etkili taraftar grubu Trabzonspor 67 Taraftarlar Derneği ise, balonlarla hazırlanan Spor Dostluk ve Kardeşliktirö yazısını sahanın ortasına bıraktı. 
     
     Forma yaktılar 
     Trabzon seyircisinin maç sonrası centilmenlik gösterisinde bulunduğu dev derbide bir grup taraftar ise kale arkası tribünlerinde Fenerbahçe formasını yakarak rakip takımı protesto etti. Maçın 10. dakikasında da bazı Bordo-Mavili seyirciler sahaya taş attı. Fenerbahçeli Nobre atılan taşlardan birini alarak hakem Selçuk Dereli’ye teslim etti. Fenerbahçe kafilesi, stada geniş güvenlik önlemleri altında getirildi. 
     
</TEXT>
</DOC>
