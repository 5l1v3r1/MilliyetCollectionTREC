<DOC>
<DOCNO> 294430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/soneko10.html </URL>
<DATE> 2004/12/03/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Pascall Türkiye kararlılığını gösterdiği sürece gerekli fonları bulur 
</HEADLINE>
<TEXT>

     Avrupa Birliği AB Komisyonu Bilgi Toplumu Genel Direktör Danışmanı Stephan Pascall, Türkiye'nin, AB üyesi olma kararlılığını gösterdiği sürece gerekli fonları da bulacağını bildirdi. 
     Pascall, Türkiye'nin AB'ye uyum için AB'nin fonlarından yardım alabileceğini hatırlatarak, bunun için ''Siyasi Kararlılığın'' çok önemli olduğunu söyledi. 
     Türkiye'nin bilgisayar, internet kullanımı ve teknoloji kullanımı ile altyapısının gelişmiş AB ülkelere göre farklılıklar bulunduğunu anlatan Stephan Pascall, ''Türkiye, AB'nin bilgi teknolojileri programına katılarak AB ile farklılıklarını kapatabilir'' dedi. 
     Türkiye'nin, AB'ye tam üyelik için müzakere tarihi verilmesi konusuna da değinen Pascall, bazı AB ülkelerinin AB'nin coğrafi genişlemesine karşı çıktıklarını buna neden olarak da AB'nin kendi özünden uzaklaşacağını gösterdiklerini, bazılarının ise bu görüşe karşı çıktıklarını ve bu konudaki tartışmaların halen devam ettiğini kaydetti. 
     AB'ye yeni üye olan ülkelerin bile entegrasyonunda zorluklar çekildiğini anlatan Pascall, Türiye'nin nüfusunun yüksek olması ve düşük milli gelir gibi handikaplarının bulunduğuna dikkat çekti. 
     
</TEXT>
</DOC>
