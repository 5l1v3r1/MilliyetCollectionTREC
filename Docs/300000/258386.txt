<DOC>
<DOCNO> 258386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/ekonomi/eko10.html </URL>
<DATE> 2004/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'YTL'de 'Republic of Turkey' ibaresi yok' 
</HEADLINE>
<TEXT>



Merkez Bankası, Yeni Türk Lirası YTL banknotların üzerinde 'Türkiye Cumhuriyeti' ibaresinin İngilizcesi olan 'Republic of Turkey' ibaresinin bulunmasının söz konusu olmadığını bildirdi. 
Merkez Bankası tarafından yapılan duyuruda, son zamanlarda basında yer alan bazı haberlerde Yeni Türk Lirası'nın üzerinde 'Türkiye Cumhuriyeti' ibaresinin İngilizcesi olan 'Republic of Turkey' ibaresinin bulunduğunun iddia edildiği hatırlatıldı. Açıklamada, bu iddiaların doğru olmadığı belirtildi. Merkez Bankası'ndan yapılan duyuruda, Yeni Türk Lirası banknotlarının görüntüleri ve güvenlik özellikleri tanıtım programı dahilinde 2004 yılının sonuna doğru açıklanacağı kaydedildi. 


</TEXT>
</DOC>
