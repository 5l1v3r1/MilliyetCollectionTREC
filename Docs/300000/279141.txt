<DOC>
<DOCNO> 279141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sonsiy12.html </URL>
<DATE> 2004/10/11/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
İşte 'o' konuşma... Cem Uzan neler demişti 
</HEADLINE>
<TEXT>

     Genç Parti lideri Cem Uzan, 13 Haziran 2003 tarihinde Bursa'da yaptığı konuşmada Başbakan Tayyip Erdoğan'la ilgili sert açıklamalar yapmıştı. 
     Cem Uzan, sekiz ay hapis cezası almasına sebep olan mitingde şu sözleri söylemişti 
     
Dokunulmazlığı kaldıramadılar. Kaldırsalar, kabinenin yarısı devleti soymaktan hapse girecek... Hükümetiz ama iktidar değiliz, diyorlar. Yani bunlar iktidarsız iktidar... 
     Genel başkanları kendi ağzıyla Bizim tek rakibimiz Cem Uzan ve Genç Parti’dir’ diyor. Bu lafın üzerinden iki gün geçmeden, ÇEAŞ ve KEPEZ’i işgal ettiriyor. Senin bu yaptığına eşkıyalık denir. 
     Ey kalleş adam Sana ÇEAŞ ve Kepez’i yedirirsem bana da adam demesinler 
     Bak kalleş adam Sen ne biçim bir Müslümansın be adam... Müslüman haram yemez. Müslüman kul hakkına tecavüz etmez. Senin gözünü korku ve ihtiras bürümüş. 
     Kalleş adam, sen yoldan çıkmışsın. Sen iflah olmazsın. Sende Allah korkusu kalmamış. Sen Allahsız kişisin. Allahsız herif ... 
     Aklınca beni yıldıracak, beni sindirecek Ey kalleş adam, bilesin ki, benim malım da, canım da bu vatana feda ... 
     Kalleş adam Beni iyi dinle bak Bu beyaz gömlek var ya, bu benim kefenim. Hadi gel canımı da al, alabiliyorsan ... 
     Bütün bürokratlara sesleniyorum. Siyasilerin siyasi emelleri uğruna, size hukuk dışı uygulamalar yaptırmalarına izin vermeyin Unutmayın ki, sizler devletin esas yöneticilerisiniz. Siz hancısınız, onlar yolcu ... 
     
</TEXT>
</DOC>
