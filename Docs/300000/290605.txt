<DOC>
<DOCNO> 290605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/yazar/pulur.html </URL>
<DATE> 2004/11/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Sonunda CHP'nin başına Sarıgül'ü getirmeyi başardı " 
</HEADLINE>
<TEXT>


"YARIM ekmek arası döner" gibi, biz de bayram arası kısa bir tatil yaptık. Eş dost ziyaret ettik, onlar bize geldiler, arkadaşlarla buluştuk, oradan buradan konuştuk, en ağırlıklı konu "hastalık"tı... Kimi kendi hastalığından, kimi eşinin hastalığından, kimi ortak arkadaşların hastalığından söz ediyor, kimi yeni duyduğu bir hastalığı anlatıyordu, kimi şüphelerini soruşturuyordu. 
Anladık ki, her yaşın bir konusu var, bu yaşların konusu da hastalık. 
Rahmetli arkadaşımız mimar Yalçın Çıkınoğlu, "hastalık"tan yakınana "Oram, buram ağrıyor " diyene "Ne yani " derdi, "Bu yaştan sonra suçiçeği çıkarıp kızamık dökecek değilsin ya " 
"Hastalık" üzerine unutulmayacak dizeler Behçet Necatigil'indir 
"Hastalıklar haram eder hayatı 
Yaşarken ölüm " 
Neyse hastalıklar bir kenarda dursun, artık onlarla birlikte yaşamaya alışmalıyız. 

ÇEŞİT çeşit hastalık vardır, bunlardan biri de "siyaseten" hastalıktır, CHP oldum olası, hep bu hastalıktan mustariptir, tedavisi gayri mümkündür. 
Son kavgayı izliyorsunuz herhalde, Deniz Baykal - Mustafa Sarıgül kavgası... 
Nasıl biter belli olmaz, ama, Deniz Baykal'ın "siyasi hayat hik yesi"nin son satırı, belki şöyle yazılır 
"Sonunda, CHP'nin başına Mustafa Sarıgül'ü de getirmeyi başardı " 

HER bayram sonu, bir başka hastalık nükseder tıkanan yollar ve trafik... 
Tatile gidenler, dönüşte saatlerce yollarda kaldıklarından yakınırlar. 
Onlara 
"Yollar çok daha geniş olsa, otoyol geçiş gişeleri de daha çok olsa..." deseniz, hemen "tabii" diye atlayacaklardır. 
Sanki o yollar, her gün bayram dönüşü gibi araçlarla dolu... 
Diyelim yeni yollar açtınız, gişelerin sayısını çoğalttınız, bayram ertesi ne olacak, o yolun maliyetini kim ödeyecek 
Elbette yol yapmak önemlidir, yolun hesabı da önemlidir. 
Yolun kapasitesi diyelim 100, bayram dönüşü 1000 araç dolmuş, elbette sıkışacak... 
Çözüm 
İstanbul'a dönüş için, bayramın son gününü tercih etmeyin, ya bir gün önce ya bir gün sonra 
Olur mu canım 
Olmazsa gir kuyruğa bekle 

IRAK'taki katliam unutulur gibi değil, hele kutsal bayram günü, kutsal mek nda, camide canlı insanı öldürmek... 
Irak'a demokrasi ve huzur getirmek için girip kitle imha silahlarını bulup çıkaracaklarını söyleyen işgalcilere destek verip onları desteklemeyenleri suçlayanların acaba vicdanları sızlar mı 
Vicdansızların olmayan vicdanları sızlar mı 
Yarın bunu da yazarız. 



</TEXT>
</DOC>
