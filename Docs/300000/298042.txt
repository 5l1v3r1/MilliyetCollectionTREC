<DOC>
<DOCNO> 298042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sontur70.html </URL>
<DATE> 2004/12/15/ </DATE>
<TIME> 21.59 </TIME>
<AUTHOR>  </AUTHOR>
<HEADLINE>
Cemal Reşit Rey Salonu'nun deposunda yangın çıktı 
</HEADLINE>
<TEXT>

     Harbiye'deki Cemal Reşit Rey CRR Konser Salonu'nun depo olarak kullanılan bölümünde çıkan yangın, küçük çapta maddi hasara yol açtı. 
     CRR'de, Büyük Salon'un alt kısmında yer alan ve depo olarak kullanılan küçük odaların birinde, saat 21.00 sıralarında henüz belirlenemeyen bir nedenle yangın çıktı. 
     Yangına, CRR'nin yan tarafındaki Beyoğlu İtfaiyesi'ne bağlı ekipler anında müdahale etti. 
     Yangın sırasında, CRR'de Akbank Oda Orkestrası'nın konserini dinleyen az sayıda kişi, kendi imkanlarıyla dışarıya çıktı. 
     İtfaiye ekipleri tarafından kısa sürede söndürülen yangın, küçük çapta maddi hasara yol açtı. 
     Yangının çıkış nedeni araştırılıyor. 
     
</TEXT>
</DOC>
