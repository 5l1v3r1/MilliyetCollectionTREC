<DOC>
<DOCNO> 298258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sonspo25.html </URL>
<DATE> 2004/12/16/ </DATE>
<TIME> 23.35 </TIME>
<AUTHOR>  </AUTHOR>
<HEADLINE>
Ah Beşiktaş ah .. Parma'ya 3-2 ile boyun eğdi... 
</HEADLINE>
<TEXT>

     UEFA Kupası B Grubu'nda yer alan temsilcimiz Beşiktaş, gruptan çıkmak için son şansını Parma önünde kullanamadı. Kartal, maçın henüz başında Okan Buruk ile öne geçti, ardından 3 gol birden yedi. Tümer 88'de farkı bire indirdi ancak siyah-beyazlılar beraberliği yakalayamadı. Mücadeleyi Beşiktaş'ın eski teknik direktörü Mircea Lucescu da tribünden izledi.... 
     
Karşılaşmanın 6. dakikasında Sergen'in ceza alanının hemen önünden sert şutunda, kaleci Berti topu zorlukla çeldi. Dönen topu tamamlayan Okan Beşiktaş'ı 1-0 öne geçirdi. 
     17. dakikada Rosina'nın pasıyla Beşiktaş savunmasının arkasına sarkan Gilardino, topa bekletmeden vurdu. Meşin yuvarlak, kaleci Ramazan'ın yanından ağlara gitti 1-1 
     25. dakikada Fatih, ceza alanı içinde Degano'yu düşürünce hakem Laurent Duhamel penaltı noktasını gösterdi. 
     Penaltı atışını ilk golün sahibi Gilardino kullandı, ancak kaleci Ramazan yatarak topu kontrol etti. 
     36. dakikada Rosina'nın sol taraftan kullandığı köşe atışında, iyi yükselen Cardone, topu kafa vuruşuyla filelere gönderdi 2-1 
     Karşılaşmanın ilk yarısı evsahibi takım Parma'nın 2-1'lik üstünlüğüyle sona erdi. 
     

     
</TEXT>
</DOC>
