<DOC>
<DOCNO> 280591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sondun02.html </URL>
<DATE> 2005/03/15/ </DATE>
<TIME> 02.06 </TIME>
<AUTHOR>  </AUTHOR>
<HEADLINE>
Talabani Türkiye'nin siyasetine akıllıca yaklaşmalıyız 
</HEADLINE>
<TEXT>

     İhsan DÖRTKARDEŞ DHA 

KUZEY Irak'taki önde gelen Kürt liderlerden ve Irak'ın Cumhurbaşkanı adayı, Kürdistan Yurtsever Birliği KYB lideri Celal Talabani, Türkiye'nin Irak'ta federal sisteme olumlu siyaset izlediğini, Kürtler'in de bu olumlu siyasettten akılcı yöntemlerle yaklaşması gerektiğini söyledi. 
     Talabani, kararg hının bulunduğu Selahaddin kenti yakınlarındaki Kaleçoalan Kasabası'nda bir grup Kürt ile toplantı yaptı. Talabani'nin kontrolündeki Kurd Sat TV'nin haberine göre, Celal Talabani, 30 Ocak'ta yapılan Irak seçimlerinin ardından yeni bir süreç başladığını, Kürtler'in Irak'ın yeniden yapılanmasında ve elde ettikleri kazanımları resmileştireceklerini söyledi. 
     KYB lideri Talabani, birleşik, bağımsız, federal ve parlamenter sistemi isteyen Kürtler'in önemli roller üstleneceklerini öne sürerken, Amerika, Avrupa Birliği ve Sosyalist Enternasyonel'in Kürtler'e yönelik büyük umutları var. Biz olmadan hiçbir sorun çözülemez. Federalizm, Kürtler için olduğu kadar Irak'ın da kazanımıdır. Geleceğin Hükümetinde Kürtler önemli roller oynayacak'' dedi. 
     Celal Talabani, konuşmasının devamında Türkiye ile ilişkilere de değinirken, ''Türk devleti olumlu bir siyaset izliyor ve ilişkilerin iyiye doğru gitmesini istiyoruz. Artık, federalizmi de kabul ediyorlar. Bu önemli bir adımdır. Bu olumlu siyasetten akıllıca yöntemlerle yararlanmalıyız'' dedi. 
     
</TEXT>
</DOC>
