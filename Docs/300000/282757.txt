<DOC>
<DOCNO> 282757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/sonspo19.html </URL>
<DATE> 2004/10/23/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
644. Kırkpınar Güreşleri'nin tarihi belli oldu... 
</HEADLINE>
<TEXT>

     Edirne Belediye Başkanı Sedefçi, 644. Tarihi Kırkpınar Güreşleri ve Kültür Etkinlikleri Haftası'nın, 20-26 Haziran 2005 tarihlerinde yapılacağını bildirdi. 
     Sedefçi, yaptığı yazılı açıklamada, 2005 yılında gerçekleştirilecek 644. Tarihi Kırkpınar Güreşleri ve Kültür Etkinlikleri Haftası'nın tarihini belirlemek amacıyla, ilgili bakanlıklar, kurum ve kuruluşlarla yaptığı görüşmeler sonucunda konuyu belediye encümeninde ele aldıklarını belirtti. 
     Kırkpınar organizasyonunun ülkede ve dünyada ilgi çeken bir kültür-sanat ve spor organizasyonu olduğunu ifade eden Sedefçi, şunları kaydetti 
     ''643. Tarihi Kırkpınar Güreşleri için kısa zamanda çok yoğun bir çalışma gerçekleştirmiş ve herkesin takdirini kazanan bir organizasyon yapmıştık. Amacımız aynı başarıyı, etkinliklerimizi daha da zenginleştirerek tekrarlamak.'' Sedefçi, Kırkpınar'ın Edirne'nin onuru olduğunu ifade ederek, bu onuru herkesle paylaşmak istediklerini belirtti. 
     
</TEXT>
</DOC>
