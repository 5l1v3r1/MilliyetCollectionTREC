<DOC>
<DOCNO> 259853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/siyaset/axsiy02.html </URL>
<DATE> 2004/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Özal'ın ölümünde 'Kazakistan' iddiası 
</HEADLINE>
<TEXT>


Kazak muhalif lider Nurkadilov, Özal'ın Kazakistan'da başına gelen bir olay nedeniyle ölmüş olabileceğini öne sürdü 

CENK BAŞLAMIŞ Moskova 


Kazakistan muhalefet lideri Zamanbek Nurkadilov, eski Cumhurbaşkanı Turgut Özal'ın öldürülmüş olabileceğini öne sürdü. Uzun süre Kazakistan Devlet Başkanı Nursultan Nazarbayev'in en yakın destekçileri arasında yer alan, üst düzey görevler üstlenen, mart ayında da muhalefete geçen Nurkadilov, iktidarın Özal'ın ölümüyle ilgili açıklama yapmasını istedi. 
Sürpriz iddiayı Nazarbayev'e yönelik yayımladığı açık mektupta gündeme getien Nurkadilov, gazeteci Ashat Şeripov'un bir trafik kazası sonucu ölmesinin ardından yazdığı mektupta, Kazakistan'daki "kuşkulu" olarak nitelediği ölüm olaylarını sıraladı. Nurkadilov, mektubun Özal'la ilgili bölümünde, "1993'te Ankara Oteli'nin temel atma törenine herkesin büyük saygı duyduğu Turgut Özal da katılmıştı. Ben Almatı Belediye Başkanı'ydım. Özal, Kazakistan'dan ayrıldıktan sonra fenalaştı ve kısa süre sonra hayatını kaybetti. H l ölümüyle ilgili söylentiler ve senaryolar dolaşıyor" diye yazdı. 
Nurkadilov, "Özal Ağa" diye söz ettiği Özal'ın Kazakistan'da başına gelen bir olay nedeniyle hayatını kaybetmiş olabileceğini de öne sürdü. 
Nurkadilov, Olağanüstü Durumlar Bakanlığı yapmış, 11 Mart'ta Nazarbayev'i eleştiren açıklamasının ardından görevden alınmıştı. 


</TEXT>
</DOC>
