<DOC>
<DOCNO> 282915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sondun27.html </URL>
<DATE> 2004/10/24/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
Türkiye AB ilişkilerinden dolayı Chirac'ın popülaritesi düştü 
</HEADLINE>
<TEXT>

     Fransa'nın Le Journal du Dimanche gazetesinde yayımlanan bir kamuoyu araştırmasında, Fransa Cumhurbaşkanı Jacques Chirac'ın popülaritesinin, ekonomik sorunlar ve Türkiye'nin AB üyeliğiyle ilgili tartışma yüzünden, son yedi yıldır en düşük seviyeye indiği yorumu yapıldı. 
     Kamuoyu araştırmasında, Başbakan Jean-Pierre Raffarin'in popülaritesinin de son iki yıl içindeki en düşük seviyede bulunduğu hatırlatıldı. 
     Gazetede, araştırma sonuçlarının, Chirac'ın kamuoyunu Türkiye'nin AB üyeliği ve ekonominin iyiye gittiği konularında ikna etmekte zorlandığını ortaya koyduğu değerlendirmesinde bulunuldu. 
     Chirac'ın performansından tatmin olanların oranının yüzde 41'de kaldığı hatırlatılan araştırmada, bunun Chirac'ın cumhurbaşkanı seçildiği tarihten bu yana geçen yedi yıl içindeki en düşük oran olduğu belirtildi. 
     
</TEXT>
</DOC>
