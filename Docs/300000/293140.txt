<DOC>
<DOCNO> 293140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sonspo25.html </URL>
<DATE> 2004/11/29/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Samsunspor basın sözcüsü Hakem hatalarıyla dolu enteresan karşılaşma 
</HEADLINE>
<TEXT>

     Samsunspor Kulübü Basın Sözcüsü Ercan İnce, Beşiktaş maçı için ''Hakem hatalarıyla dolu enteresan bir karşılaşma oldu'' dedi İnce, AA muhabirine yaptığı açıklamada, karşılaşmanın ilk yarısında üstün olan tarafın kendileri olduğunu, ancak ikinci yarıda gelen hakem hataları sonucu maçın kaybedildiğini savundu. 
     Futbolun bu tür hatalar nedeniyle güzelliğini kaybettiğini ifade eden İnce, ''Çok rahat galip gelebileceğimiz bir maçtı, ancak hakem hatalarıyla dolu enteresan bir karşılaşma oldu'' dedi. 
     Hedeflerinin ligin ilk yarısında kalan 3 maçı da kazanarak ikinci yarı için avataj elde etmek olduğunu da bildiren İnce, ''Lige verilecek aranın ardından yapılacak hazırlıklar ve başarılı bir kamp dönemi sonrası daha güçlü bir Samsunspor izleyeceğiz'' diye konuştu. 
     İnce, TFF'nin kulüplere yönelik biletsiz taraftar almama kararını desteklerini de kaydetti. 
     ''Federasyonun bu kararı zaten bizim arzu ettiğimiz bir karardı'' diyen İnce, ''Biz zaten biletsiz taraftar almıyorduk. Sadece indirimli bilet satışı uygulaması yapıyorduk. Bu karar statta bazı boşluklar yarattıysa da ilerleyen zamanlarda düzeleceğine inanıyoruz'' dedi. 
     
</TEXT>
</DOC>
