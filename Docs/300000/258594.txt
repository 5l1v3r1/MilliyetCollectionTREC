<DOC>
<DOCNO> 258594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sontur35.html </URL>
<DATE> 2004/07/27/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Adana Numune Hastanesi Başhekim Yardımcısına bıçaklı saldırı 
</HEADLINE>
<TEXT>

     Adana Numune Hastanesi Başhekim Yardımcısı Dr. Tamer Alpaydın, uğradığı bıçaklı saldırı sonucu yaralandı. 
     Emniyet Müdürlüğü yetkililerinden alınan bilgiye göre, hastanedeki makam odasında meydana gelen olayda, kolundaki dövmeyi sildirmek istediğini söyleyen bir kişi, polikliniklere gitmesi önerilen Başhekim Yardımcısı Alpaydın'a bıçakla saldırdı. Alpaydın, elinden hafif şekilde yaralandı. 
     Saldırgan olay yerinden kaçarken, birlikte geldikleri belirlenen bir kişinin ise ifadesi alınmak üzere Emniyet Müdürlüğü'ne götürüldüğü bildirildi. 
     Yetkililer, olayla ilgili soruşturmanın sürdürüldüğünü, saldırganın yakalanmasına çalışıldığını kaydettiler. 
     
</TEXT>
</DOC>
