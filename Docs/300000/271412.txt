<DOC>
<DOCNO> 271412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonsiy19.html </URL>
<DATE> 2004/09/13/ </DATE>
<TIME> 19.08 </TIME>
<AUTHOR>  </AUTHOR>
<HEADLINE>
TCK tasarısına KESK genel başkanının tepkisi... 
</HEADLINE>
<TEXT>

     Kamu Emekçileri Konfederasyonu KESK Genel Başkanı Sami Evren, ''Türk Ceza Kanunu'ndaki TCK düzenlemenin Anayasa, İnsan Hakları Avrupa Sözleşmesi ve ILO sözleşmelerinde korunan örgütlenme hakkına aykırı'' olduğunu savundu. 
     Sami Evren, yaptığı yazılı açıklamada, TBMM gündemine getirilecek TCK tasarısının, kimi iyileştirmelere karşın özgürlüklere yeni kısıtlamalar getirdiğini, çağın gerisinde bazı düzenlemeler içerdiğini ileri sürdü. 
     Tasarıda yer alan 135. madde kişilerin ahlaki eğilimlerine, cinsel yaşamlarına, sağlık durumlarına veya sendikal bağlantılarına ilişkin bilgilerin kişisel veri olarak kaydına izin verdiğini belirten Evren, şunları kaydetti 
     ''Gerekçe olarak, 'devletin ahlaki eğilimin, cinsel yaşam sağlık durumlarına veya sendikal bağlantılarına ilişkin bilgilerin kayda alınmasına kanunlarda özellikle suçlulukla mücadele bağlamında, suç ve suçluların ortaya çıkarılmasını sağlamak' gösterilmiştir. 
     Bu düzenleme, Anayasa, İnsan Hakları Avrupa Sözleşmesi ve ILO sözleşmelerinde korunan örgütlenme hakkına, özel hayatın gizliliği ilkesine, Kişisel Nitelikteki Verilerin Otomatik İşleme Tabi Tutulması Karşısında Şahısların Korunmasına Dair Sözleşme'ye aykırıdır.'' Sami Evren, açıklamasında, KESK olarak tasarının geri çekilerek, toplumun tartışmasına sunulmasını istediklerini kaydetti. 
     Bu arada Türkiye Kadın Dernekleri Federasyonu Genel Başkanlığı'ndan yapılan yazılı açıklamada, yarın TBMM'de görüşülmeye başlayacak TCK tasasırının kadınların insan haklarını ihlal eden ve demokratik hukuk devleti normlarıyla uyuşmayan düzenlemeler içerdiğini savundu. 
     
</TEXT>
</DOC>
