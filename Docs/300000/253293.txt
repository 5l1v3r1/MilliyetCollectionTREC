<DOC>
<DOCNO> 253293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/soneko14.html </URL>
<DATE> 2004/07/06/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Altı ayda 42 bin yeni şirket kuruldu 
</HEADLINE>
<TEXT>

     irket kuruluşları giderek hızlanıyor. İlk altı ayda yeni açılan şirket sayısı, yüzde 24.2 artarak 42 bine çıktı. Kapanan şirket sayısı da yüzde 10.4 artarak 14.7 bin oldu. Türkiye Odalar ve Borsalar Birliği'nin TOBB Ticaret Sicili verilerine göre, haziran ayında yeni açılan şirket sayısı 7 bin 710 olarak gerçekleşti. Açılan şirket sayısı, geçen yılın aynı ayındaki 5 bin 350'lik düzeyine göre yüzde 44.1 arttı. Kapanan şirket sayısı da yüzde 23.9 artarak 2 bin 379'dan 2 bin 948'e ulaştı. 
     
     İLK ALTI AY 

     Yılın ilk altı aylık döneminde yeni açılan şirket sayısında yüzde 24.2'lik artış gözlendi. Bu artışla birlikte geçen yılın ilk yarısında 33 bin 774 olan açılan şirket sayısı, bu yılın eş döneminde 41 bin 960'a çıktı. 
     Kapanan şirket sayısı da yüzde 10.4 artarak 13 bin 312'den 14 bin 691'e yükseldi. 
     
     BÜYÜK BÖLÜMÜ İSTANBUL'DA 

     Yeni açılan şirketlerin büyük bölümü İstanbul'da bulunuyor. İlk altı ayda İstanbul'da 13 bin 934 şirket kuruldu. Ankara'da 5 bin 497, İzmir'de 2 bin 592, Antalya'da 2 bin 350, Bursa'da 1140 şirket açıldı. 
     Daha sonra 949 şirketle Adana, 748 şirketle Muğla, 744 şirketle Mersin, 732 şirketle Aydın, 680 şirketle Konya, 584 şirketle Eskişehir, 582 şirketle Gaziantep, 572 şirketle Kocaeli, 569 şirketle Balıkesir geldi. 
     Kapanan şirketlerin de 4 bin 921'le en büyük bölümü İstanbul'da bulunuyor. İstanbul'u 1442 kapanan şirketle Ankara, 840 şirketle İzmir, 651 şirketle Antalya, 416 şirketle Bursa izledi. 

     
</TEXT>
</DOC>
