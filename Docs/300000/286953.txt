<DOC>
<DOCNO> 286953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/dunya/axdun01.html </URL>
<DATE> 2004/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Felluce'ye 'Ben Hur' taktiği 
</HEADLINE>
<TEXT>


DIŞ HABERLER SERVİSİ 


Irak'ta Sünni Üçgeni olarak adlandırılan bölgede yer alan Felluce kentine büyük bir operasyona hazırlanan Amerikan askerleri, kent dışındaki kamplarında, kendi imalatları olan silahlarla gladyatör dövüşleri ve Ben Hur gibi araba yarışları yaparak zaman geçiriyor. 3 bin kadar direnişçinin bulunduğu tahmin edilen Felluce, önceki gece boyunca Amerikan topçusunun ve uçaklarının bombardımanına hedef oldu. Yakın zamanda başlaması beklenen operasyona ABD ordusunu ait 3 tabur katılacak. Bu arada, Amerikan Deniz Piyadeleri'nin komutanı Korgeneral John F. Sattler, Felluce operasyonunun, ABD'nin "1945'te Japonya - İo Cima Adası ve Kore'den beri en büyük savaşı olacağını" söyledi. Diğer yandan, Ürdünlü terörist Ebu Musab el Zarkavi'ye bağlı "Irak'ta Cihad için El Kaide Organizasyonu" adlı grup, El Anbar bölgesindeki bir karakola düzenledikleri saldırıda, 21 polis memurunu kurşuna dizdi. 



</TEXT>
</DOC>
