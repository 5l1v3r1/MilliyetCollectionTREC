<DOC>
<DOCNO> 288549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/sondun17.html </URL>
<DATE> 2004/11/13/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Barguti, Filistin liderliğine aday olmaya karar verdi... 
</HEADLINE>
<TEXT>

     İsrail tarafından müebbet hapis cezasına çarptırılan İntifada lideri ve El Fetih örgütünün Batı Şeria sorumlusu Mervan Barguti'nin, devlet başkanlığı seçimlerinde aday olmaya karar verdiği bildirildi. 
     Adının açıklanmasını istemeyen bir kaynak, Barguti'nin, devlet başkanlığı seçimlerine adaylığını koyacağını, sadece El Fetih örgütünün kendi içinden bir aday seçmesi halinde bu yarıştan çekileceğini söylediğini kaydetti. 
     Barguti'nin karısı Fetva ise eşinin planından haberdar olmadığını belirtti. 
     Filistin yasalarına göre, Filistin lideri Yaser Arafat'ın halefinin belirlenmesi için iki ay içinde devlet başkanlığı seçimleri yapılması gerekiyor. 
     Arafat'ın ölümünden sonra geçici Filistin Devlet Başkanlığı'na Ruhi Fettuh getirilmişti. 
     Batı Şeria'nın El Fetih sorumlusu Barguti, halk tarafından çok sevilmesi nedeniyle Filistinlilerin tarihi lideri Arafat'ın halefi olarak görülüyor. 
     
</TEXT>
</DOC>
