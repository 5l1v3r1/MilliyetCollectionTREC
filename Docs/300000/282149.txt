<DOC>
<DOCNO> 282149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/soneko03.html </URL>
<DATE> 2004/10/21/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Financial Times IMF başarısını Türk halkına borçlu 
</HEADLINE>
<TEXT>

     İhsan DÖRTKARDEŞ, DHA 

BATI'daki iş çevrelerinin etkin gazetesi Financial Times, Türkiye'nin ekonomiyi düzelme konusunda daha önce açıkladığı vaatleri yerine getirmeye başladığını, IMF'nin elde ettiği başarıyı Türk halkına borçlu olduğunu yazdı. 
     Gazete, dünkü sayısında iki hafta önce açıklanan 2005 yılı bütçesinde, enflasyonun düşeceği ve mali disiplinin devam edeceği yolunda tahmininde bulunulduğunu ve yatırımcıların da bunları ciddiye aldığını vurguladı. Haberde, "Türkiye'deki bütçeler daha önce fazlasıyla iyimser tahminler ve tartışmalı figürler içerirdi. Ancak, neredeyse 3 yıl süren yapısal reformlar ve yükselen ekonomik büyüme ardından, yatırımcılar hükümetin ekonomik politikalar hakkında söyledikleri ile yaptıkları konusunda ikna olmaya başladı'' denildi. 
     Financial Times'ta yer verilen başka bir yorumda ise, IMF'nin elde ettiği başarının Türk halkına borçlu olduğu belirtildi. Yorumda şu görüşlere yer verildi 
     "Türkiye'nin sağlamaya başladığı istikrarı yakalayıp-yakalayamayacağını ya da AB'deki birçok kimsenin umduğu gibi eski haline dönüp-dönmeyeceğini, önümüzdeki birkaç yıl belirleyecek. Şimdi, Türkiye'nin bu başarılı süreci kalıcı bir istikrara dönüştürüp dönüştüremeyeceği tartışılıyor. IMF bunu gerçekleştirecek bir anlaşmada ısrar etmeli. Bunu kendine değil, Türk halkına borçlu'' diye yazdı. 
     
</TEXT>
</DOC>
