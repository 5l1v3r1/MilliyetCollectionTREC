<DOC>
<DOCNO> 293815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/soneko50.html </URL>
<DATE> 2004/12/01/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Hyundai'den indirim kampanyası... 
</HEADLINE>
<TEXT>

     Hyundai Assan'ın, ay sonuna kadar sürecek kampanyası kapsamında otomobil ve hafif ticari araçlarda peşin alımlarda 8.5 milyar liraya varan indirim uygulanacak. 
     Hyundai Assan'dan yapılan açıklamaya göre, kampanyada Hyundai modellerinden tüm Accent Admire, Elantra, Coupe ve Sonata modelleri peşin alımda 6 milyar liralık, Getz modelinin 1.3 litrelik manuel ve otomatik şanzımanlı versiyonlarında 4.5 milyar liralık, 1.5 litrelik CRDi'da 5 milyar liralık indirim uygulanacak. 
     Arazi aracı Santa Fe 2.7 V6'yı alan müşterilere de 8.5 milyar liralık indirim yapılacak. 
     Hyundai kampanyasında, binek otomobillerin yanı sıra hafif ticari araçlarda da avantajlar sunulacak. 
     Starex Panel Van'ın 2.5 lt TCI motorlu versiyonlarında ve yüksek tavanlı modelinde 5 milyar lira, 2.5 CRDi versiyonlarındaysa 3.5 milyar lira, Starex Space ve Multiway modellerinin TCI motorlu versiyonlarında 6 milyar lira, CRDi motorlu versiyonlarında ise 4.5 milyar lira indirim yapılacak. 
     Starex minibüs TCI'da, peşin alımlarda anahtar teslim fiyattan 5.5 milyar lira, minibüs CRDi'da 4 milyar lira düşülürken, Starex kamyonetlerde 4 milyar liralık, H100 Panel Van modelinde 2 milyar liralık, Güney Kore'den ithal edilen H100 kamyonette de 3 milyar liralık indirim yapılacak. 
     Açıklamada, Kasım sonu itibariyle satışlarını 2003 yılına göre 2.5 kat artıran Hyundai'nin, bu kampanya sayesinde tüketiciyle bağlarını daha da güçlendirmeyi hedeflediği kaydedildi. 
     
</TEXT>
</DOC>
