<DOC>
<DOCNO> 287028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sondun01.html </URL>
<DATE> 2004/11/08/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Arafat'ın eşi Suha, Filistinli liderlerin kocasını ziyaret etmesine karşı 
</HEADLINE>
<TEXT>

     Filistin Devlet Başkanı Yaser Arafat'ın eşi Suha'nın, Filistinli liderlerin kocasını ziyaret etmesine karşı olduğu bildirildi. 
     İsminin gizli tutulması koşuluyla açıklama yapan Filistinli bir yetkili, Filistin Kurtuluş Örgütü FKÖ Genel Sekreteri Mahmud Abbas, Filistin Başbakanı Ahmed Kurey ve Dışişleri Bakanı Nebil Şat'ın bugün, Paris'te tedavi altında bulunan 75 yaşındaki Arafat'ı ziyaret etmek istediklerini ancak, Arafat'ın eşi Suha'nın bu ziyarete karşı çıktığını belirtti. 
     ''Suha, Filistinli liderlerin Arafat'ı ziyare etmelerini istemiyor'' diyen Filistinli yetkili, görüşmelerin halen devam ettiğini ve liderlerin Paris'e ne zaman geleceklerinin henüz açıklık kazanmadığını kaydetti. 
     Öte yandan Suha Arafat, Katar televizyonu El Cezire'ye, Filistinli liderlerin Paris'e yapacakları ziyaretine ilişkin yaptığı açıklamada, ''Size, kurulan komplonun büyüklüğünden haberdar olmanız için sesleniyorum. Ebu Ammar'ı Arafat canlı canlı gömmeye çalışıyorlar'' diye konuştu. 
     

     
</TEXT>
</DOC>
