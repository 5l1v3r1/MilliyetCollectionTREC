<DOC>
<DOCNO> 254437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sontur18.html </URL>
<DATE> 2004/07/10/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
'Esra Erdoğan'a mutluluklar diliyoruz ama biz evlenemiyoruz ' 
</HEADLINE>
<TEXT>

     Türkiye Kamu-Sen'e bağlı Türk Eğitim-Sen Genel Başkanı Şuayip Özcan, evliliğe adım atmanın maliyetinin yüksekliği nedeniyle, kamu çalışanlarının evlilik planları yapmalarının bile hayal olduğunu kaydetti. 
     Özcan, sendikanın ''evlilik araştırması''yla ilgili yaptığı yazılı açıklamada, ''Esra Erdoğan ile Berat Albayrak'a mutluluklar diliyoruz, ancak biz evlen em iyoruz'' ifadesini kullandı. 
     Yaz aylarının gelmesiyle nikah salonlarından gün alan çiftlerin sayısının arttığını ancak evlenmenin sanıldığı kadar kolay olmadığını belirten Özcan gelinlik, damatlık, düğün organizasyonu, ev döşemesi, beyaz eşya masraflarının cep yaktığını dile getirdi. 
     Özcan, sendikanın araştırmasına göre, evliliğe adım atmanın maliyetinin ortalama 15 milyar 714 milyon lira ile 99 milyar 163 milyon lira arasında değiştiğini, bu durumda, eğitim çalışanlarının değil evlenmek, evlilik planları yapmalarının bile hayal olduğunu kaydetti. 
     
     EN AZ 371 GÜN ÇALIŞMAK GEREKİYOR 
     Göreve yeni başlayan bir öğretmenin, düğün masraflarını karşılayabilmesi için en az 371 gün, en çok 1430 gün ders vermesi gerektiğini anlatan Özcan, evliliğe adım atmanın en düşük maliyetinin derecesi 9 1 olan bir öğretmenin maaşının 24.6 katı, en düşük derecedeki eğitim çalışanının maaşının 32.6 katı olduğunu belirtti. Özcan, şunları kaydetti 
     ''Bilinmelidir ki, eğitim çalışanlarına reva görülen sefalet ücretleri, düğün masraflarını dahi karşılayamamaktadır. Memur maaşlarına yapılan artışın düşüklüğü, bir ev kurmanın maliyeti göz önüne alındığında devede kulak kalmaktadır. Memurlar artık insanca yaşayabilecekleri ücrete kavuşturulmalı, hayal ettikleri yaşam standardını bir an önce yakalamalıdır.'' 
     
</TEXT>
</DOC>
