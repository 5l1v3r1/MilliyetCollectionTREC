<DOC>
<DOCNO> 268586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/ekonomi/eko08.html </URL>
<DATE> 2004/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Garanti Emeklilik'e yeni genel müdür 
</HEADLINE>
<TEXT>



Garanti Emeklilik ve Hayat Genel Müdürlüğü'ne Gökhan Erün getirildi. Mayıs 2003'ten bu yana Garanti Emeklilik Genel Müdürü olarak görev yapan Erhan Tunçay, Garanti Emeklilik ve Garanti Sigorta'nın Yönetim Kurulu Başkan Danışmanı olarak görevini sürdürecek. Garanti Emeklilik'te 15 Eylül'de göreve başlayacak olan Gökhan Erün, İstanbul Teknik Üniversitesi Elektronik ve Haberleşme Bölümü'nden mezun oldu. 
Yeditepe Üniversitesi İşletme Bölümü'nde master yapan Erün, kariyerine 1994 yılında Garanti Bankası Genel Müdürlüğü'nde Uzman Yardımcısı olarak başladı. Daha sonra Bankanın Hazine Müdürlüğü'nde çeşitli kademelerde çalışan Erün, 1999 yılında İstanbul Ticari Pazarlama ve Satış Müdürlüğü Birim Müdürü oldu. Gökhan Erün, 2002 yılından bu yana Garanti Bankası İstanbul Ticari Pazarlama Müdürlüğü Birim Müdürü olarak görev yapıyordu. 


</TEXT>
</DOC>
