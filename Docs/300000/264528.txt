<DOC>
<DOCNO> 264528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sonyas01.html </URL>
<DATE> 2004/08/18/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Cinsel tacize uğrayan erkeklerin sayısı 2 kat arttı .. 
</HEADLINE>
<TEXT>

     ABD'de, cinsel tacize uğradıkları iddiasıyla dava açan erkeklerin sayısının son 10 yılda yaklaşık iki kat arttığı belirtildi. 
     CBS televizyonunda yer alan bir habere göre, 1993 yılında cinsel tacize uğradıkları gerekçesiyle dava açanların yüzde 9'unun erkek olduğu, 2003 yılında ise bu oranın yüzde 15'e ulaştığı kaydedildi. 
     İsrail vatandaşı Golan Cipel'in, eşcinsel olduğunu açıklayarak istifa kararını duyuran New Jersey Valisi James McGreevey hakkındaki iddialarıyla birlikte gündeme gelen ''erkeklere yönelik taciz'' konusunun, Amerikan kamuoyu için yeni bir sorun olmadığı ifade edildi. 
     Cipel'in McGreevey hakkında cinsel taciz suçlamasıyla dava açması beklenirken, Amerikan mahkemelerinin erkeklere yönelik taciz davalarında kadınlara yönelik cinsel tacizden farklı tavır almadıkları belirtiliyor. 
     Hollywood da bu konuyu işlemiş, başrollerini Michael Douglas ve Demi Moore'un oynadığı 'Taciz'' adlı filmde Douglas, kadın patronu tarafından cinsel tacize uğrayan bir erkeği canlandırmıştı. 
     
</TEXT>
</DOC>
