<DOC>
<DOCNO> 261181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sontur01.html </URL>
<DATE> 2004/08/06/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Hastanede yangın .. Psikiyatri Servisi'nde bir hasta çıkardı 
</HEADLINE>
<TEXT>

     Gaziantep Devlet Hastanesi'nin ek binasında bulunan Psikiyatri Servisi'nde yangın çıktı. 
     Edinilen bilgiye göre, Hürriyet Caddesi üzerinde bulunan Gaziantep Devlet Hastanesi'nin ek binasının 3'üncü katında bulunan Psikiyatri Servisi'nde yangın çıktı. Hastanede büyük bir paniğe neden olan yangın nedeniyle hastalar, refakatçileri ve hastane görevlileri tarafından hastane bahçesine çıkartıldı. 
     Güvenlik kuvvetlerinin hastane çevresinde aldığı geniş güvenlik önlemi sonrasında olaya zamanında müdahale eden itfaiye ekipleri, yangını büyümeden söndürdü. 
     Yangında, Psikiyatri Servisi'nde yatan ve akli dengesinin bozuk olduğu belirtilen Kenan Olgun 24 ağır yaralandı. 
     Olgun, Yoğun Bakım Servisi'nde tedavi altına alındı. 
     Yangında, serviste bulunan yataklar ve tıbbi malzemeler büyük zarar gördü. 
     Yetkililer, Kenan Olgun tarafından çıkartıldığının tespit edildiğini söylediler. 

     
</TEXT>
</DOC>
