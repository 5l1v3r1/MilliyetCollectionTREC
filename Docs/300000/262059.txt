<DOC>
<DOCNO> 262059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/soneko35.html </URL>
<DATE> 2004/08/10/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Yeni sezon öncesi otomobilde kampanya yarışı... 
</HEADLINE>
<TEXT>

     Otomobillerde 2005 modellerin piyasaya sürülmeye başlandığı bugünlerde, özellikle stokta bulunan 2004 modellerini tüketmeye çalışan bazı otomobil firmaları, satışlarında tüketiciye farklı seçenekler sunuyorlar. 
     Üretim ve ihracatta rekora koşan sektördeki bazı firmalar, 2005 modellerini yavaş yavaş piyasaya sürerken, bazıları da yeni otomobillerinin tanıtımı için ikinci bir canlanmanın yaşanacağı Eylül ayını bekliyorlar. 
     Bu dönemde stoklarında bulunan 2004 model otomobilleri tüketmeye çalışan birçok firma, hazırladıkları birbirinden farklı kampanyalarla tüketicilerinin karşısına çıkıyorlar. 
     Bu otomobil firmaları arasında yer alan Renault, ''benzin indirimi'' adı altında peşin ve vadeli satışlarda 1,5 milyar lira indirim uyguluyor. 36 aya kadar taksit olanağı sunan firma, tüketicisine yüzde 0'dan başlayıp yüzde 2.60'a kadar çıkan kredi seçeneği de veriyor. 

     
</TEXT>
</DOC>
