<DOC>
<DOCNO> 285198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sontur20.html </URL>
<DATE> 2004/11/01/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Taliban kafalılar, İstanbul'un ortasında işbaşında 
</HEADLINE>
<TEXT>

     Vitrininde iç çamaşırı sergilediği için Fatih’teki bir kozmetik mağazasının vitrinine Karını ya da çocuklarını öldürürüz’ diye tehdit yazısı asıldı. 
     FATİH’te sahibi olduğu Gözde Kozmetik dükkanında kozmetik ürünleri ve iç çamaşırı satan 48 yaşındaki İsa Topal, dün sabah açmak için geldiği dükkanının kapısına yapıştırılmış bir tehdit notuyla karşılaştı. 
     Topal, nottaki, Bak bu sana ikinci uyarı. Bir daha bu çamaşırları burada görürsem kafana geçiririm. Ya karından, ya kızından ya da oğlundan olmak istemiyorsan, kaldır’ yazısını okuyunca korkuya kapıldı. 
     Yaklaşık 2 ay önce de sakallı iki genç erkek tarafından önü kesilerek tehdit edildiğini belirten Topal, Bana senin karın, kızın yok mu. Bunları vitrine koymaya utanmıyor musun. Kaldır yoksa çok kötü olur’ dediler’ diye konuştu. 
     Büyük ihtimalle tehdit notunun daha önce önünü kesen kişiler tarafından yazıldığını söyleyen Topal, Karım ve çocuklarım bu not nedeniyle çok korktular. Burası benim ekmek teknem. İç çamaşırlarını vitrine koymazsam, nasıl satarım. Tehditlere rağmen bunları kaldırmayacağım’ dedi. 
     Topal, daha sonra tehdit notu ile birlikte Fatih Adliyesi’ne giderek Nöbetçi Cumhuriyet Savcılığı’na suç duyurusunda bulundu. 

     
</TEXT>
</DOC>
