<DOC>
<DOCNO> 294612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/dunya/dun03.html </URL>
<DATE> 2004/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Canlı bomba adayları ölüm yemini etti 
</HEADLINE>
<TEXT>


DIŞ HABERLER SERVİSİ 


İran'da faaliyet gösteren Küresel İslam Hareketi Şehitlerini Anma Merkez Bürosu adlı gruba bağlı 200 intihar komandosu, önceki gün başkent Tahran'daki şehir mezarlığında düzenledikleri törenle, Irak'ta bulunan ABD askerleri ve Filistin topraklarındaki İsraillilere karşı intihar saldırıları düzenlemeye yemin etti. 
Örgüt sözcüsü Ali Muhammed, grubun örgüte bağlı ilk intihar komando birimi olduğunu belirtirken, adı açıklanmayan bir örgüt yetkilisi, komandolarının İsrail'de intihar saldırıları düzenlemeye başladığını kaydetti. İran İç Güvenlik Bakanlığı yetkilileri, örgütün fikirlerini teori düzeyinde tutması halinde herhangi bir yasal yaptırımla karşılaşmayacağını belirtirken, bazı İranlı politikacıların de örgüte destek verdiği ifade ediliyor. Örgütün, geçtiğimiz haziran ayından bu yana, İsrail ve Irak'ta saldırılar düzenlemek için gönüllüler topladığı biliniyor. 


</TEXT>
</DOC>
