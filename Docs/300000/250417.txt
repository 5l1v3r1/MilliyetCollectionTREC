<DOC>
<DOCNO> 250417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/magazin/axmag02.html </URL>
<DATE> 2004/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkta kazandı cepte kaybetti 
</HEADLINE>
<TEXT>


Mısır'da bir İtalyanla 'yakaladığımız' Helin Avşar, Türkiye'ye cep telefonsuz döndü... 

MAGAZİN SERVİSİ 

Helin Avşar ile en yakın arkadaşı Öykü Erdem, Kızıldeniz'de bir hafta süren tatillerini tamamlayıp İstanbul'a döndü. Ancak Avşar, Sharm El Sheikh'deki tatilleri boyunca elinden düşürmediği cep telefonunu Mısır'da unuttu ve İstanbul'a iner inmez hemen tatil paketini satın aldıkları turizm şirketini aradı. Bu kısa tatilinde, İtalya birinci futbol ligi takımlarından Reggina'nın forveti Roberto Stellone ile yaz aşkı yaşayan Avşar, cep telefonunu kendilerini otelden havaalanına götüren minibüste unuttuklarını söyledi. 

İki numara var ki... 
Turizm şirketi de, "Telefonun hiç önemi yok ama hafızasındaki iki telefon numarası benim için çok önemli" diyen Avşar'ın telefonunu bulmak için harekete geçti. Mısırlı şoför ise, o gün havaalanına birkaç transfer daha yaptığını, birinin telefonu almış olabileceğini söyledi. 



</TEXT>
</DOC>
