<DOC>
<DOCNO> 294730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/soneko05.html </URL>
<DATE> 2004/12/04/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Unakıtan Akaryakıt zamları dünya ham petrol fiyatlarıyla bağlantılıdır 
</HEADLINE>
<TEXT>

     Maliye Bakanı Kemal Unakıtan, akaryakıt fiyatlarında zorunlu olarak yapılan artışların enflasyondaki artışla değil, özellikle dünya ham petrol fiyatlarındaki artışla doğrudan bağlantılı olduğunu bildirdi. 
     Unakıtan, DYP Denizli Milletvekili Ümmet Kandoğan'ın yazılı soru önergesine verdiği yanıtta, 31 Aralık 2003-04 Ekim 2004 döneminde akaryakıt ürünlerinin fiyatlarında değişik oranlarda ve Otomatik Fiyat Sistemi OFS kapsamında, 168 kez artış yapılması gerekirken, Özel Tüketim Vergisi'nde ÖTV yapılan düzenlemelerle bu artışların piyasalara yansıtılmadığı ve tüketicinin korunduğunu ifade etti. Ancak dış piyasalardaki ham petrol ve petrol ürünlerinin fiyatlarının aşırı derecede artmasına rağmen 2004 yılı içerisinde cüzi miktarlarda olmak üzere akaryakıt ürünlerinde 6 kez, LPG'de ise 2 kez fiyat artışı yapıldığını bildiren Unakıtan, doğalgaz satış fiyatlarının oluşturulmasında ise en önemli unsurun alım fiyatları olduğunu kaydetti. 
     2004 yılında alım fiyatı ve döviz kurundaki artışlardan dolayı doğalgaz satış fiyatlarının da arttırılması gereğinin doğduğunu ifade eden Unakıtan, 2004 yılında alım fiyatlarının yüzde 20, döviz kurunun yüzde 4, doğalgaz satış fiyatlarındaki artış oranının ise yüzde 17 olarak gerçekleştiğini belirtti. 
     Maliye Bakanı Unakıtan, 31 Aralık 2003 ile 4 Ekim 2004 tarihleri arasında dolar kuru ve ham petrolün varilindeki artışlara ilişkin bilgi vererek, şunları kaydetti 
     ''31 Aralık 2003 tarihi itibariyle Merkez Bankası dolar satış kuru 1 milyon 395 bin 983 TL iken, 4 Ekim 2004 tarihinde yüzde 8.29 oranında artarak 1 milyon 511 bin 665 TL'ye, ham petrolün varil fiyatı ise 1 Ocak 2004 tarihi itibari ile 30.135 dolar iken, 4 Ekim 2004 tarihinde yüzde .10 oranında artarak 46.130 dolara yükselmiştir. 
     Akaryakıt fiyatlarında zorunlu olarak yapılan artışlar enflasyondaki artışla değil, yukarıda belirtildiği üzere diğer bazı kriterlerle birlikte özellikle dünya ham petrol fiyatlarındaki artışla doğrudan bağlantılıdır. Akaryakıt fiyatlarında yapılan ayarlamaların değerlendirilmesinde, dünyadaki ham petrol fiyatının yaklaşık dolar varil düzeylerine kadar çıktığı ve ülkemizin petrol ihtiyacının yaklaşık yüzde 90'ı ithalat yoluyla karşılandığı hususlarının dikkate alınması gerekmektedir.'' 
     
</TEXT>
</DOC>
