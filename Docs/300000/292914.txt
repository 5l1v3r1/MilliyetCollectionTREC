<DOC>
<DOCNO> 292914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sonyas02.html </URL>
<DATE> 2004/11/28/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Uzakdoğu filmleri Türkiye'de... 
</HEADLINE>
<TEXT>

     Uzakdoğu sinemasının seçkin örnekleri Ankara ve İstanbul seyircisine sunulacak. 7. Uluslararası Uzakdoğu Film Festivali, 10-17 Aralık'ta Ankara'da, 20-29 Aralık'ta İstanbul'da seyirci karşısına çıkacak. 
     Türkiye ile Uzakdoğu ülkeleri arasındaki gerek ülkelerin tanıtımını, gerekse kültürlerin yakınlaşma ve ilişkilerin gelişmesini sağlamak amacıyla çalışmalarını sürdüren Uzakdoğu Kültür Merkezi tarafından bu yıl yedincisi gerçekleştirilecek festival, Türkiye ile Uzakdoğu arasında köprü görevi üstleniyor. 
     Uzakdoğu Kültür Merkezi'nin bu yıl Kültür ve Turizm Bakanlığı, Dışişleri ile TRT'nin resmi desteği ve Türk Havayolları'nın altın sponsorluğunda gerçekleştireceği festival, 10-17 Aralık'ta Ankara, 20-29 Aralık'ta İstanbul'da sinemaseverlerle buluşacak. 
     
     SEÇKİN FİLMLER GEÇİDİ... 
     7. Uluslararası Uzakdoğu Film Festivali, Çin, Hindistan, Tayland, Malezya, Filipinler, Endonezya, Hong Kong, Japonya, Vietnam, Kore, Yeni Zelanda, Türkmenistan ve Kazakistan'dan filmleri izleyiciyle buluşturacak. 
     Filmler, 35mm ve DVD formatla Türkçe altyazılı olarak gösterime sunulacak. Gösterimler, Ankara'da Türk-İngiliz Kültür Derneği Sinema Salonu ve Kavaklıdere Sineması'nda, İstanbul'da Bilgi Üniversitesi Sinema Salonu, Atatürk Kültür Merkezi Sinema Salonu'nda gerçekleştirilecek. 
     Festivalde, ''Sinema Sinema'', ''Retrospektifler'' ve ''Ülke Sineması'', ''Uzaktan Kadın Öyküleri'', ''Uzak Aşıklar'' ve ''Sıradışı Filmler'' adlı bölümler sinemaseverlerle buluşacak. 
     ''Retrospektifler'' adlı bölümde Hong Kong'dan Silvia Chang, Avustralya'dan Paul Cox, Tayland'dan Nonzee Nimibutr ve Tayvan'dan Hsiao-Hsien Hou'ya ayrıldı. 
     ''Ustalara Saygı'' adlı bölümde ise Japonya'dan Shoei Imamura ve Çin'den Chen Kaige ile Zhang Yimou yer alacak. 
     
</TEXT>
</DOC>
