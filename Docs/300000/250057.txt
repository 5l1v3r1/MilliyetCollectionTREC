<DOC>
<DOCNO> 250057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sontur39.html </URL>
<DATE> 2004/06/22/ </DATE>
<TIME> 18.52 </TIME>
<AUTHOR>  </AUTHOR>
<HEADLINE>
Başhekim ve doktor eşinin arabası kundaklandı 
</HEADLINE>
<TEXT>

     Elazığ-Bingöl-Tunceli Tabip Odası Başkan Vekili Opr. Dr. Feti Ahmet Şenol, Sarahatun Kadın Doğum Hastanesi Başhekimi Opr. Dr. Necati Kaya ile eşi Opr. Dr. Fatma Kaya'nın aracının kundaklanması olayını şiddetle kınadıklarını söyledi. 
     Şenol, AA muhabirine yaptığı açıklamada, hekimlerin, memleketin her köşesinde son derece ağır koşullarda büyük bir özveriyle görev yaptıklarını belirterek, çalıştıkları ortamlarda sözlü ve fiili saldırılara maruz kaldıklarını bildirdi. 
     Bu saldırıların zaman zaman işyeri ortamının dışına taştığını kaydeden Şenol, bunun da sağlık çalışanlarının can güvenliklerinin hala sağlanamadığının göstergesi olduğunu ifade etti. 
     Şenol, şöyle dedi 
     ''Sağlık sistemindeki tıkanmışlıktan kaynaklanan sorunların sorumluluğunun sağlık çalışanlarına yüklenmesi, zaman zaman basında çıkan birtakım haberlerin hekimlerin hastalarına bakmayan, hatta onları sakat bırakan insanlar olarak gösterilmesi, ne yazık ki meslektaşlarımızın hedef duruma gelmesine sebep olmaktadır. Meslektaşımız Necati Kaya ve eşi Fatma Kaya'nın şahsında tüm hekimlere yapılan bu saldırıyı şiddetle kınıyoruz.'' 
     
</TEXT>
</DOC>
