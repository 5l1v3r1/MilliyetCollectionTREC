<DOC>
<DOCNO> 284868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sonspo02.html </URL>
<DATE> 2004/10/31/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Wolfsburg arayı açıyor, Yıldıray kazandı 
</HEADLINE>
<TEXT>

     Almanya Bundesliga'nın sürpriz lideri Wolfsburg dün Mainz karşısında aldığı 4-3’lük galibiyetle zirvedeki yerini sağlamlaştırdı. 
     Yeşil-Beyazlılar, Bundesliga’da sezonun flaş ekibi Mainz karşısında Abel ve Casey’in golleriyle 2-0 yenik duruma düştü. 
     Ancak daha sonra Bulgar yıldız Petrov sahneye çıktı ve ikisi penaltıdan olmak üzere dört golle ev sahibine üstünlüğü getirdi. Babatz’ın sayısı konuk ekibe yetmedi. 
     Takipçileri Bayern Münih, Mönchengladbach’a 2-0, Stuttgart da Hamit Altıntop'un 1 dakika forma giydiği maçta Schalke’ye 3-2 mağlup olunca, Wolfsburg aradaki puan farkını 4’e yükseltti. 
     Yıldıray Baştürk’ün 83 dakika forma giydiği mücadelede Hertha Berlin deplasmanda Freiburg’u 3-1’le geçip, 2 hafta sonra tekrar galibiyetle tanıştı. 1-0 geriye düşen Mavi-Beyazlılar Rafael, Gilberto ve Freidrich ile 3 puana uzandı. 
     Diğer sonuçlar 
     Dortmund-Leverkusen 1-0, Hannover-Bochum 3-0, Werder Bremen-Hamburg 1-1. 
     Bundesliga'da 11. haftanın kapanış maçları bugün oynanacak. Hansa Rostock-Nurnberg ve Kaiserslautern-Arminia Bielefeld karşılaşmaların başlama saati 18 30... 
     
</TEXT>
</DOC>
