<DOC>
<DOCNO> 263030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/yasam/yas02.html </URL>
<DATE> 2004/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İki kardeş yanlış adres kurbanı 
</HEADLINE>
<TEXT>


Uyuşturucu bağımlısı Hollandalılar, 'mal vermeyen' Surinamlıların evi diye Türklerin evini kundaklamış 

ERGUN KULA Eindhoven 

Hollanda'nın Eindhoven kentinde geçen hafta Bircan 14 ve Barış Kaya 8 kardeşlerin öldüğü yangını, uyuşturucu bağımlısı iki Hollandalının çıkardığı öne sürüldü. Zanlıların, Kaya ailesini Surinamlı sandıkları belirtildi. 
Polis, 2 çocuklarını kaybeden Ayşe 32 ve Selami Kaya 37 çiftinin de yaralandığı yangının ardından soruşturma başlatırken, "Eindhovens Dagblad" gazetesi ise ilginç bir iddiayı gündeme getirdi. Gazeteye göre olay şöyle gelişti 
İki bağımlı, olay gecesi, Kaya ailesinin komşusu olan bir Surinamlı ile tartıştı. Kendilerini dışarı atan 36 yaşındaki Surinamlıya sinirlenen iki arkadaş, bir süre sonra geri geldi. Ancak öfkeli iki arkadaş yanlışlıkla Kaya ailesinin posta kutusuna benzin dökerek, evi ateşe verdi. Olay yerinden kaçan zanlılar, yolda karşılaştıkları bir arkadaşlarına da evi kundakladıklarını anlattı. Zanlıları ciddiye almayan bu kişi, ertesi gün 2 Türk çocuğunun öldüğünü öğrenince polise başvurdu. Yangını araştırmak için itfaiyeyle birlikte 25 kişilik bir ekip oluşturan polis, biri kadın 4 kişiyi de gözaltına aldı. 




</TEXT>
</DOC>
