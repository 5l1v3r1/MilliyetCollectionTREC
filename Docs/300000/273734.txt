<DOC>
<DOCNO> 273734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sontur39.html </URL>
<DATE> 2004/09/21/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Alemdaroğlu'na 1 milyar lira tazminat cezası .. 
</HEADLINE>
<TEXT>

     İstanbul Üniversitesi İÜ Rektörü Prof. Dr. Kemal Alemdaroğlu, Kardiyoloji Enstitüsü'nün eski öğretim üyelerinden Yrd. Doç. Dr. Hüseyin Bulur'u mahkeme kararına rağmen göreve iade etmediği gerekçesiyle 1 milyar lira manevi tazminat cezasına çarptırıldı. 
     Fatih 2. Asliye Hukuk Mahkemesi'ndeki duruşmaya, Alemdaroğlu'nun avukatı İsmet Sungur ile Bulur'un avukatı Oğuz Selim Ener katıldı. 
     Davayı karara bağlayan hakim, Alemdaroğlu'nu, mahkeme kararına rağmen Kardiyoloji Enstitüsü'nün eski öğretim üyelerinden Hüseyin Bulur'un göreve iadesini yapmadığı gerekçesiyle 1 milyar lira manevi tazminat cezasına çarptırdı. 
     
     DAVANIN GEÇMİŞİ 
     Prof. Dr. Kemal Alemdaroğlu tarafından 2001 yılında İÜ Kardiyoloji Enstitüsü öğretim üyeliği görevinden alınan Yrd. Doç. Dr. Hüseyin Bulur, avukatı aracılığıyla İstanbul 6. İdare Mahkemesi'ne yürütmenin durdurulması için dava açmıştı. 
     Mahkeme de 2002 yılında verdiği kararla ''yürütmenin durdurulması ve Hüseyin Bulur'un göreve iade edilmesini'' hükmetmişti. 
     Bu kararın ardından Fatih Asliye Hukuk Mahkemesi'ne başvuran Bulur'un avukatı Oğuz Selim Ener, İstanbul 6. İdare Mahkemesi'nin kararını uygulamadığı gerekçesiyle Alemdaroğlu'nun şahsına 1 milyar liralık manevi tazminat davası açmıştı. 
     
</TEXT>
</DOC>
