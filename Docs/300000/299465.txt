<DOC>
<DOCNO> 299465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/soneko09.html </URL>
<DATE> 2004/12/21/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
FT AB kararı Merkez Bankası'na güç verdi... 
</HEADLINE>
<TEXT>

     Merkez Bankası'nın faiz oranlarını indirme ve para politikasına ilişkin değişikliklere ilişkin kararının AB Zirvesi'nin ardından açıklanması dikkat çekti. Financial Times, AB kararından "güç alan" Merkez Bankası'nın yaptığı değişikliklerin "Merkez Bankası'nın kredibilitesi ve finansal sisteminin olgunluğunun bir işareti" olduğu görüşüne yer verdi. 
     Financial Times, Avrupa Birliği ile üyelik müzakerelerinin başlayacak olmasından güç aldığı belirttiği Merkez Bankası'nın faiz oranlarını indirmesini ve para politikasını yürütme tarzı konusunda değişiklik yapılacağı açıklamasını değerlendirdi. Gazete "Para politikasının güçlendirilmesi, para politikasını uluslararası uygulamaların çizgisine daha çok yaklaştıracak ve faizler ile ilgili karar alma mekanizmasını daha çok şeffaf ve öngörülür hale getirecek" yorumunu yaptı. 
     Merkez Bankası'nın neden faizleri indirdiğini anlatırken AB'nin müzakere tarihi veren kararına dikkat çektiği ifade edilen haberde analizcilerin, "Katılım müzakereleri konusunda anlaşma sağglanmasaydı, Banka politika değişikliklerini açıklamayabilirdi" iddialarına yer verildi. 
     
     YABANCI YATIRIMLAR ARTABİLİR 
     Tam üyelik yolunu açabilecek müzakerelerin başlayacak olmasının ekonomik reformlara güç vermesi beklendiği kaydedilen haberde AB kararı ve IMF ile varılan 10 milyar dolarlık anlaşmanın düşük olan doğrudan yabancı sermaye yatırımlarını artırabileceği kaydedildi. 
     Financial Times, Merkez Bankası'nın 1 Ocak'ta Yeni Türk Lirasını yürürlüğe koyacağını, bu değişikliğin Banka'nın para politika kurulunun her ayın 8'inde düzenli toplantıları yapmasını da içerdiğini belirtti. 
     
     KURUL ÜYELERİ BELLİ DEĞİL 
     Enflasyon hedeflemesinin 2006 yılında başlayacağına da dikkat çeken gazete, "Analistlerin, Merkez Bankası'nın bağımsızlık kazandığı 2001'den beri daha açıklık olmasına karşın kurul üyelerinin kim olduğunu veya faiz oranlarına ilişkin kararların nasıl alındığının belli olmadığını söylüyorlar" diye yazdı. 
     Financial Times'e konuşan Lehman Brothers'nin Türkiye analisti Tolga Ediz de, değişiklikliğin iyi olduğunu ancak daha fazla değişiklik gerektiğini söyledi. Ediz, "Bundan sonraki adımlar, Para Politika Kurulu üyelerine daha çok söz vermektir ve Merkez Bankası'nın enflasyon tahminin daha net bir biçimde açıklanmasıdır" dedi. 
     "Bazı analistlerin Merkez Bankası'nın enflasyonu daha önce ele almış olabileceğini sölüyorlar" diye yazan gazete, Dresdner Kleinwort Wasserstein'in ekonomistlerinden Sonal Desai'in "Banka enflasyon düşürülmesi konusunda takvimin önündedir ve borç yönetimini kolaylaştırmak için geçişi gelecek yıl yapabilirdi" sözlerine yer verdi. Ancak Desai, yapılan değişikliklerin "Merkez Bankası'nın kredibilitesi ve finansal sisteminin olgunluğunun bir işareti" olduğunu da söyledi. 
     İngiliz gazetesi, faiz oranlarında yapılan indirimlerin Merkez Bankası'nın 30 yılı aşkın bir süreden sonra ilk kez bu yıl tek haneli enflasyonu beklediği için gerçekleştirebildiği değerlendirmesini yaptı. 
     
</TEXT>
</DOC>
