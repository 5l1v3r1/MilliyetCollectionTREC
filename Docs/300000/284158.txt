<DOC>
<DOCNO> 284158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sontur32.html </URL>
<DATE> 2004/10/28/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Dolandırıcılığın böylesi... 
</HEADLINE>
<TEXT>

     Aydın'ın Söke İlçesi'nde, sahte tarihi altını, sahte para ile almak isteyen üç kişi yakalandı. 
     Alınan bilgiye göre, elindeki tarihi altın ve sikkeleri satmak isteyen Yusuf K. ile temasa geçen Fevzi D. ile Ahmet Y. kendilerine gösterilen bir adet numune tarihi altından daha fazlasını talep ettiler. 
     Tarihi altın ve sikkeleri getirecek olan Yusuf K'nın durumundan şüphelenen diğer iki zanlı, gazete parçalarına para süsü vererek, Santral Garajı'nda buluşacakları Yusuf K'yı polise ihbar ettiler. Polis, Yusuf K. ile birlikte Fevzi D. ve Ahmet Y'yi de gözaltına alırken, Yusuf K.'nın üzerinde altın süsü verilmiş, yarım sahte altın ile, delikli 10 kuruş ele geçirildi. 
     Mahkemeye sevk edilen zanlılardan Yusuf K. tutuklanırken, diğer iki zanlı tutuksuz yargılanmak üzere serbest bırakıldı. 
     Polis, olayla ilgili bir kişinin daha arandığını belirtti. 
     
</TEXT>
</DOC>
