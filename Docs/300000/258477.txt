<DOC>
<DOCNO> 258477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sondun31.html </URL>
<DATE> 2004/07/27/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Rehine krizinde son nokta Ürdün firması Irak'tan çekiliyor... 
</HEADLINE>
<TEXT>

     Irak'ta dün kaçırılan iki Ürdünlü şoförün çalıştığı Ürdün firması, rehinelerin salıverilmesi için Irak'taki çalışmalarına son vereceklerini açıkladı. 
     Ürdün firması Rami El Kuveys'in Başkanı Rami el Kuveys, ''Şirketin Irak'taki çalışmalarını insani nedenlerle durduruyorum ve Irak'taki şirket binalarını boşaltıyoruz'' dedi. 
     Irak'ta dün kaçırılan Fayez Saad El Udvan ile Ahmed Salama Hasan'ın akrabaları bu sabah, firma yöneticisini tehdit ederek, militanların taleplerini yerine getirmezse onun başını keseceklerini, ayrıca firma çalışanlarını öldüreceklerini söylemişti. 
     AP ajansına ulaşan bir video kasette, kendilerine ''Mücahit Kıtaları'' adını veren grup, kaçırdıkları şoförlerin çalıştığı Ürdün firmasına 72 saat süre tanıyarak, Amerikan askerleriyle işbirliğini kesmesini istemişti. 
     
</TEXT>
</DOC>
