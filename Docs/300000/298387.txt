<DOC>
<DOCNO> 298387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/siyaset/siy05.html </URL>
<DATE> 2004/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
AB yolunda altın imzalar 
</HEADLINE>
<TEXT>


ANKARA Milliyet 


AB'nin uzun ince yolunda, Türkiye adına önemli imzalar atıldı. Sürecin keskin virajlarında önemli kararlara imza atan ve o dönemlerde başbakanlık yapan isimler şöyle 
"Avrupa Ekonomik Topluluğu"na ilk ortaklık başvurusu Adnan Menderes'in başbakanlığında yapıldı.AB ile ilişkileri resmen başlatan Ankara Anlaşması'na 1963'te Türk tarafı adına İsmet İnönü hükümetinin Dışişleri Bakanı Feridun Cemal Erkin imza koydu.Gümrük Birliği'nin sağlanması için imzalanan Katma Protokol'ü 1970'te Brüksel'de Süleyman Demirel hükümetinin Dışişleri Bakanı İhsan Sabri Çağlayangil imzaladı.1987'de tam üyelik başvurusu kararını Turgut Özal hükümeti aldı, AB işlerinden sorumlu Devlet Bakanı Ali Bozer başvurdu.AB ile Gümrük Birliği, 1995'te DYP - SHP koalisyon hükümetinin Başbakanı Tansu Çiller döneminde imzalandı. Türkiye'ye adaylık statüsü, Helsinki zirvesinde Başbakan Bülent Ecevit'in pazarlıklarıyla verildi.2002'de Türkiye'nin Kopenhang kriterlerini yerine getirmesi halinde müzakerelerin gecikmeksizin başlayacağı kararı Abdullah Gül başbakanlığındaki hükümet zamanında alındı.Başbakan Recep Tayyip Erdoğan, AB Anayasası Nihai Senedi'ne 29 Ekim 2004'te Roma'da imza koydu. 


</TEXT>
</DOC>
