<DOC>
<DOCNO> 262944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sonyas13.html </URL>
<DATE> 2004/08/12/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Hayvanları balkondan attığı için tutuklandı 
</HEADLINE>
<TEXT>

     İtalya'da evinde beslediği 6 hamsterla 1 kobay faresini balkondan atan kişi tutuklandı. 
     AGI haber ajansı, emekli İtalyan'ın, balkondan attığı kobay faresinin, sokaktan geçen bir aracın ön camına çarpması üzerine polis tarafından yakalandığını kaydetti. 
     Haberde, polisin, aracın şoförünün şikayeti üzerine inceleme yapmak üzere olay yerine gittiği ve sokakta dağılmış hamsterları bulduğu belirtildi. Hayvanların düşüş yönüne bakarak atıldıkları yeri belirleyen polisin, emekli İtalyan'ı hayvanları öldürdüğü ve araca hasar verdiği için tutukladığı bildirildi. 
     Tutuklanan emekli, hayvanların, balkonu süpürürken yanlışlıkla düştüğünü öne sürdü. İtalyan'ın, hayvanlara kötü davranılmasıyla ilgili yasalar uyarınca 3 ya da 18 ay hapis cezasına çarptırılması bekleniyor. 
     
</TEXT>
</DOC>
