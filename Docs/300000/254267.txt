<DOC>
<DOCNO> 254267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/ekonomi/eko13.html </URL>
<DATE> 2004/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
YİD'lerin kamulaştırma bedelini devlet ödeyecek 
</HEADLINE>
<TEXT>


ANKARA Milliyet 

'Yenilenebilir enerji kaynaklarına' ilişkin tasarının görüşüldüğü TBMM Sanayi Komisyonu'ndaki değişiklikle yap - işlet - devret YİD modeliyle yapılan ve aralarında Kayseri'deki Yamula Barajı'nın da bulunduğu hidroelektrik santrallarda kamulaştırma bedeli Enerji Bakanlığı'na yüklendi. 
Bu düzenleme, TBMM Plan ve Bütçe Komisyonu'nda AKP Kayseri Milletvekili Taner Yıldız'ın değişiklik önergesiyle bütçeyle ilgili bir yasa tasarısına eklenmek istenmiş ancak CHP'li üyelerin kaşı çıkması üzerine gerçekleşememişti. 
Aynı düzenlemenin dün görüşülen tasarıya eklenmesi için hazırlanan önergeye imza koyan ve kabulü yönünde oy kullanan CHP Adana Milletvekili Tacidar Seyhan, bunu öğrenince imzasını geri çekti. 
Bir başka değişikliğe göre de perakende satış lisansı sahibi kamu dağıtım şirketleri Enerji Bakanlığı ve Elektrik Piyasası Düzenleme Kurulu'nun EPDK mevcut mevzuatı ve uygulamaları dışında, tasarıdaki alım yükümlülüklerinden, rüzgar ve güneş enerjisi üretim tesisleri için 1.7.2005, diğerleri için 1.1.2006'ya kadar muaf olacak. 




</TEXT>
</DOC>
