<DOC>
<DOCNO> 289481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sondun30.html </URL>
<DATE> 2004/11/17/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Macaristan'da soğuk 3 can aldı 
</HEADLINE>
<TEXT>

     Macaristan'ın doğusunda etkili olan dondurucu soğuk, 3 kişinin canına mal oldu. 
     Yerel yetkililerin verdiği bilgiye göre, Debrecen kentinde evsiz bir kişi soğukta can verdi. 
     Debrecen'in yakınındaki Mikepercse ve Nograd yörelerinde de 2 kişi, soğuktan donmuş halde bulundular. 
     
     POLİSE RÜŞVET TEKLİF EDENE HAPİS 
     Öte yandan, Macaristan'da, polise rüşvet teklifinde bulunan bir sürücüye verilen bir yıllık hapis cezası, yargıtay tarafından onandı. 
     Peç kentinde iki yıl önce otomobiliyle seyir halindeyken trafik polisleri tarafından durdurulan, emniyet kemeri takılı olmadığı için para cezasına çarptırılmak istenen sürücü hakkında, rüşvet teklifinde bulunması üzerine, polisler tarafından yasal işlem başlatıldı. 
     Yerel mahkemenin verdiği bir yıllık cezanın yargıtay tarafından onanmasıyla, Macaristan'da ilk kez trafik polisine rüşvet vermek isteyen bir kişinin hapis cezası aldığı belirtiliyor. 
     
</TEXT>
</DOC>
