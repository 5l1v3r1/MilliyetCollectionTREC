<DOC>
<DOCNO> 257984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/spor/yaksoy.html </URL>
<DATE> 2004/07/25/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Uçtu uçtu 
</HEADLINE>
<TEXT>



Hani çocukluğumuzda "uçtu uçtu, kuş uçtu derdik" ya. Başbakanımızın Fransa turu da nedense bize bu tekerlemeyi hatırlattı. Anlaşılan yapılan anlaşmalarla gelecekte Türk Hava Yolları da uçtu uçtu olacak alınacak airbus'larla. Ve artık gecikmeler de olmayacak. 
Sayın Başbakanımız'ın Fransa turu yanında, bugünlerde Fransa'da bir de Fransa Bisiklet Turu var. Dünyaca ünlü ve her çeşit milletin katıldığı bir tur. Bütün dünya televizyonları ve medyası dakika dakikasına takip edip, yayınlıyor. Bu tur, spora geniş yelpazede duyulan ilginin bir simgesi. Hey gidi geçmiş zamanlar diyoruz. Bu satırların yazarı bir zamanlar, belki de kırk yıl evvel Bakırköy Bisiklet Kulübü'nün başkanlığını yaparken, bu kulüp Türkiye şampiyonu olmuş ve Cumhurbaşkanlığı Marmara Turu'nu başlatmıştı. Acaba şimdi Fransa Bisiklet Turu'nda Türk bisikletçi var mı .. 
Acaba sizce sportif turlar mı, yoksa politik turlar mı Dünya'da milletlerin sempati kazanmasında rol oynuyor. Doğrusu tartışılmaya değer. 


</TEXT>
</DOC>
