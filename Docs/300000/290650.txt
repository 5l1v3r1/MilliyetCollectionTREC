<DOC>
<DOCNO> 290650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/son/soneko10.html </URL>
<DATE> 2004/11/21/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Rusya Irak'ın borçlarının silinmesini kabul etti... 
</HEADLINE>
<TEXT>

     Rusya'nın, Irak'ın borçlarının yüzde 80'inin silinmesi konusunda uluslararası anlaşmaya katılmayı kabul ettiği bildirildi. 
     ABD Hazine Bakanı John Snow ile Berlin'deki G-20 toplantısına katılan bir ABD'li yetkili yaptığı açıklamada, Paris Kulübü kreditör ülkelere olan Irak'ın yüzde 80 borçlarının silinmesine ilişkin onayı henüz aldıklarını belirtti. 
     Yetkili, konuya ilişkin açıklamanın Paris Kulübü tarafından kısa sürede yapılmasının beklendiğini kaydetti. 
     Almanya Maliye Bakanı Hans Eichel ve ABD Hazine Bakanı John Snow'un önerisi doğrultusunda, Irak'ın borçlarının 3 aşamada silinmesi öngörülmüştü. 
     Söz konusu öneri ilk aşamada bu yıl içinde Irak'ın borçlarının yüzde 30'unun silinmesini öngörüyor. Irak'ın borçlarının yüzde 30'luk diğer bölümünün IMF'nin hazırlayacağı yeni bir program çerçevesinde silinmesi, borçların geri kalan yüzde 20'lik bölümünün de program başarılı olduğu takdirde 2008 yılına kadar silinmesi planlanıyor. 
     
</TEXT>
</DOC>
