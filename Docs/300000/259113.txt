<DOC>
<DOCNO> 259113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sontur32.html </URL>
<DATE> 2004/07/29/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Ülkücüler, Fransız Sokağı önünde protesto gösterisi yaptı 
</HEADLINE>
<TEXT>

     İstanbul Ülkü Ocakları üyesi bir grup, Beyoğlu'nda restore edilen Fransız Sokağı önünde protesto gösterisi yaptı. 
     Tepebaşı'nda toplanan yaklaşık 200 kişilik grup, tekbir getirip slogan atarak Fransız Sokağı'na kadar yürüdü. 
     Burada basın açıklaması yapan İstanbul Ülkü Ocakları İl Başkanı Yüksel Kaleci, şunları söyledi 
     ''Fransız Sokağı, Türk kültür yapısının içine yerleştirilen binlerce virüsten biridir. Bu virüsün yazılımı, içeri girdiği kapıyı yok etmeye planlanmıştır. İnsanoğlu'nun en soylu ürünü olan milli kültürler tehdit altında, geçmişimiz tehdit altında, hayat tarzlarımız tehdit altında, geleceğimiz tehdit altında. Emperyalizm bütün insani değerleri tehdit ediyor. Bizler, ülkücü Türk gençliği olarak emperyalistlerin kültürümüzü yok etme çabalarının karşısında duracağız.'' Basın açıklamasının ardından sokağa gelen gruba, güvenlik önlemi alan polisler tarafından dağılmaları yönünde uyarıda bulunuldu. 
     Tekbir getirerek Tepebaşı'na dönen grup, daha sonra dağıldı. 
     
</TEXT>
</DOC>
