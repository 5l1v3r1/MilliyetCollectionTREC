<DOC>
<DOCNO> 290565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/siyaset/axsiy02.html </URL>
<DATE> 2004/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
AB hoş karşılamaz 
</HEADLINE>
<TEXT>


"Başbakanlık İnsan Hakları Danışma Kurulu yerine özerk kurul" planına sert tepki gösteren Kaboğlu, "AB, raporlarımızı yakından izliyor" dedi 

GÖKÇER TAHİNCİOĞLU Ankara 


Hükümetin, "Azınlık Hakları" raporuyla tepki çeken Başbakanlık İnsan Hakları Danışma Kurulu'nu İHDK lağvederek yerine tamamen özerk İnsan Hakları Ulusal Kurumu adıyla yeni bir kurul oluşturacağı belirtildi. İHDK Başkanı Kaboğlu da, bu yönde çalışma başlatılmasına "Bindikleri dalı kesiyorlar" diyerek sert tepki gösterdi. 
Türkiyelilik üst kimliğinin kabul edilmesine yönelik görüşleri savunan raporlarıyla "hükümetin danışma organı" sıfatına rağmen hükümetin tepkisini çeken İHDK'nin lağvedilmesinin planlandığı bildirildi. 

'17 Aralık öncesi...' 
Yeni kurulun yapısı, 2-3 Aralık'ta düzenlenecek sempozyumda şekillendirilecek. 
Kendilerine lağvedileceklerine ilişkin bir bilgi gelmediğini kaydeden Kaboğlu ise şunları söyledi "Önümüzdeki hafta Berlin'de, Avrupa ülkelerindeki benzer kurulların katılımıyla yapılacak Avrupa Konseyi'nin düzenleyeceği sempozyuma İHDK Başkanı sıfatıyla çağrıldım. AB, Avrupa ülkeleri raporlarımızı yakından izliyor. Böyle bir süreçte, 17 Aralık öncesi lağvedilmemiz, raporların mahk m edilmesi, binilen dalın kesilmesi anlamına gelir. Avrupa'da benzer kurullar hükümetten tam bağımsız değil, bize benzer yapıdadır." 
İHDK Başkan Yardımcısı Şenal Sarıhan da, "Lağvedilme düşüncesi danışma değil, itaat kurulu isteğini gösteriyor. Biz insan hakları mücadelemizi sürdürürüz ama ülkenin ihtiyaçları açısından sıkıntılı" dedi. 


</TEXT>
</DOC>
