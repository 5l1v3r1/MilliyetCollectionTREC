<DOC>
<DOCNO> 298982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sonyas07.html </URL>
<DATE> 2004/12/19/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Sahte Botox felç etti 
</HEADLINE>
<TEXT>

     Hilal YILMAZ DHA 

SAHTE botox kullanan Amerikalı estetik uzmanı 47 yaşındaki Bach McComb, güzelleşmek isterken felç oldu. Doktorun daha önce, yanlış tedavi yüzünden 5 hastanın ölümüne yol açtığı belirtildi. 
     Bach McComb, yüzündeki kırışıklıklarını gidermek için karaborsada satılan sahte botox kullanınca, yüz felci geçirdi. Sahte botoxun, aşırı dozda Botulinum' denilen ve biyolojik silahlarda kullanan toksin içerdiği ve bu nedenle estetik uzmanını felç ettiği belirtildi. İngiltere'de yayımlanan The Times' gazetesi sahte botox kullanan estetik uzmanının, aynı tedaviyi kız arkadaşı ve iki hastasına daha uyguladığı kaydediliyor. 
     Bach McComb'ın, geçen yıl İllegal ağrı kesici reçetesi yazmak' suçundan tutuklandığı ortaya çıktı. Amerikalı doktorun 5 hastasının aşırı dozdan öldüğü ancak doktor hakkında hiç bir soruşturma açılmadığı belirtildi. Dosyası oldukça kabarık olan McComb'un, geçen Şubat ayında aşırı dozda OxyContin', Xanax' ve Valium' adlı uyuşturucu hapları içeren bir çok reçete yazdığı belirtiliyor. 
     Piyasa değerinin oldukça altına satılan sahte botoxu kullanan kişilerde, ağız kuruluğu, çift görme, ishal, kusma gibi belirtiler ortaya çıktığı, ardından tüm vücudu etkisi altına alan bu zehrin kişiyi felç ettiği ifade edildi. Sahte botox kullanan hastaların, sadece el ve ayak parmaklarını oynatabildikleri vurgulandı. Normal bir botoxun 100 ünite oranında Botulinum' toksini içerdiğini ve yüz kaslarında 8 aya kadar kısmi felç yarattığını anlatan uzmanlar, buna karşılık sahte botoxda 6 seans için yaklaşık 10 milyon ham Botulinum' toksini bulunduğunu ve bunun insan vücudunu felç edebilecek yüksek dozda bir zehir olduğunu vurguladı. 
     Amerikalı uzman Bach McComb'un yanlış botox tedavisi sonucu felç bıraktığı hastalarından Eric Kaplan'ın McComb'a ve sahte botox üreten Arizona eyaletindeki iki ilaç firmasına dava açtı. Yazar olan yaşındaki Kaplan'ın eşinin de aynı tedaviyi gördüğü ve durumunun ciddi olduğu belirtildi. 
     Clostridium botulinum' adı verilen bir bakteriden elde edilen arıtılmış bir protein toksini olan botox, 20 yıldır dünyanın çeşitli yerlerinde tıbbi tedavilerde kullanılıyor. Önceleri göz tembelliği, şaşılık ve boyun spazmlarının tedavisinde kullanaılan botox, yaklaşık 10 yıldır kırışıklıkların giderilmesine yönelik estetik amaçlı kullanılıyor. Botox un içerisinde bulunan botulinum adlı toksinin yüksek dozda kullanılması ise kasları tamamen felç edebiliyor. 
     
</TEXT>
</DOC>
