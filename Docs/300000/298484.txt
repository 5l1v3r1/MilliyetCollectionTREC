<DOC>
<DOCNO> 298484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/soneko15.html </URL>
<DATE> 2004/12/17/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
İMKB... Net Turizm, yüzde 100 bedelsiz zermaye artıracak... 
</HEADLINE>
<TEXT>

     Net Turizm Ticaret ve Sanayi A.Ş Yönetim Kurulu, 24 trilyon 822 milyar lira tutarındaki çıkarılmış sermayenin, tamamı özsermaye enflasyon düzeltmesi farklarından karşılanmak suretiyle bedelsiz olarak yüzde 100 oranında 24 trilyon 822 milyar lira artırılarak 49 trilyon 644 milyar liraya yükseltilmesine karar verdi. 
     Net Turizm'den İMKB'ye yapılan açıklamada, bu çerçevede gerekli hazırlıkların yapılarak, bedelsiz olarak çıkarılacak hisse senetlerinin Kurul kaydına alınması için Sermaye Piyasası Kurulu'na müracaat edilmesine, konu ile ilgili her türlü başvuru ve işlemin yapılmasına da karar verildiği belirtildi. 
     
     BOLU ÇİMENTO 
     Bolu Çimento Sanayii A.Ş'nin çıkarılmış sermayesinin 45 trilyon 40 milyar 146 milyon 22 bin lira yüzde 67,2644 bedelsiz artırılarak 66 trilyon 959 milyar 8 milyon 978 bin liradan 112 trilyon liraya yükseltilmesine ilişkin hisse senetlerinin 19 nolu yeni pay alma kuponu karşılığında 23 Aralık 2004-06 Ocak 2005 tarihleri arasında, bu tarihten sonra şirket merkezinde dağıtılacak. 
     
     MENSA MENSUCAT 
     Mensa Mensucat Sanayi ve Ticaret A.Ş, dünyanın en büyük ev tekstil şirketlerinden IKEA ile 2005 yılında yapılacak ihracat programı görüşmelerinin başladığını ve yapılan görüşmeler neticesinde 6 milyon metre mamul kumaş ve konfeksiyon koltuk kılıfı satışı ve buna bağlı olarak da yaklaşık 24 milyon dolar ciro hedeflendiğini bildirdi. 
     
     İŞ GAYRİMENKUL 
     Takasbank'tan yapılan açıklamada, İş Gayrimenkul Yatırım Ortaklığı A.Ş'nin 15 Aralık 2004 tarihinde başlayan yüzde 20 oranında bedelsiz yüzde 20 oranında bedelli sermaye artırım işleminde, bedelsiz artırım karşılığı olan hisse senetleri ilgili üyelerin müşteri alt hesaplarına bugün alacak kaydedildiği, rüçhan haklarını kullanmak isteyen üyelerin haklarını 27 Aralık 2004 tarihine kadar kullanmaları gerektiği belirtildi. 
     
</TEXT>
</DOC>
