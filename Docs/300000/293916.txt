<DOC>
<DOCNO> 293916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sontur37.html </URL>
<DATE> 2004/12/01/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Akraba evliliğinin acı sonu... Özürlü çocuklarını zincirle bağlıyorlar .. 
</HEADLINE>
<TEXT>

     Bingöl'ün Genç İlçesi'nde yaşayan Dilekçi ailesi, zihinsel özürlü çocukları Özlem'i, kendisine ve çevresine zarar vermemesi için zincirle bağlıyor. 
     Baba Şefik Dilekçi, 16 yıl önce dayısının kızı Şengül Dilekçi ile evlendiğini belirterek, dünyaya gelen 4 çocuklarının da özürlü olduğunu söyledi. 
     Dilekçi, çocukları Elif 15 , Enes 11 ve Asım'ın 5 işitme ve konuşma engelli olduğunu, 13 yaşındaki kızı Özlem'in ise zihinsel özürlü olduğunu bildirdi. 
     Özlem'in kendisine ve çevresine zarar veren hareketlerinin bulunduğunu ve sık sık kaybolduğunu anlatan Dilekçi, özellikle kendisinin evde olmadığı sırada kızını ayağından zincirle bir yere bağlamak zorunda kaldıklarını söyledi. 
     ''Hiçbir baba ve anne çocuğunu zincire bağlamak istemez'' diyen Dilekçi, eşinin de epilepsi hastası olduğunu belirterek, şunları kaydetti 
     ''Akraba evliliği nedeniyle çocuklarımın hepsi özürlü oldu. Özellikle zihinsel engelli kızım Özlem, kendisine ve çevresine zarar veriyor. Sürekli kayboluyor. Eşim de epilepsi hastası olduğu için ben evde olmadığım zamanlarda çocuğumla ilgilenemiyor. Biz de çareyi Özlem'i ayağından zincirle bağlamakta bulduk.'' Sabit bir işi bulunmadığını ve yetkililerden yardım beklediklerini belirten Şefik Dilekçi, doktorların, çocuklarından Elif ve Enes'in işitme cihazıyla düzelebileceklerini söylediğini, ancak maddi imkanlarının buna elverişli olmadığını bildirdi. 
     
</TEXT>
</DOC>
