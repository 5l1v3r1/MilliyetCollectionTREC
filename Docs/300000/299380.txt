<DOC>
<DOCNO> 299380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/yasam/yas05.html </URL>
<DATE> 2004/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Villada cinayet 
</HEADLINE>
<TEXT>


Behzat Uygur'un kayınpederi, işadamı Hüseyin Güler, Beykoz'daki villasında ensesinden kurşunlandı 

M. AKİF ERDEM İstanbul 

Tiyatro sanatçısı Behzat Uygur'un kayınpederi işadamı Hüseyin Güler 68 , Beykoz'daki villasında kendi silahıyla ensesine sıkılan tek kurşunla öldürüldü. Kanlıca Hacı Muhittin Sokak'taki 3 katlı villada oturan Güler, bir süredir aynı evde birlikte kalan Moldova uyruklu 23 yaşındaki Natalie Yaldıraklı tarafından villanın girişindeki odada ölü bulundu. Polis, Güler'in önce karnından ve sırtından 3 kez bıçaklandığını, sonra da kafasına yastık kapatılarak kurşun sıkıldığını tespit etti. Polis, Sultanbeyli'deki Gökkuşağı Kimya Sanayi'nin sahibi Güler'in çeşitli suçlardan sabıkasının bulunduğunu bildirdi. Polis kapıyı zorlamadan eve giren katil ya da katil zanlılarının yakalanması için geniş çaplı soruşturma başlattı. 


</TEXT>
</DOC>
