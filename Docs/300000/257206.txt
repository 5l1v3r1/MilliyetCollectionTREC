<DOC>
<DOCNO> 257206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/dunya/adun.html </URL>
<DATE> 2004/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Rumsfeld biliyordu' 
</HEADLINE>
<TEXT>


Afganistan'da özel hapishane açıp işkence yapan üç Amerikalı, ilk duruşmada ABD Savunma Bakanı Rumsfeld'in ofisiyle irtibatlı olduklarını iddia etti 

DIŞ HABERLER SERVİSİ 


Afganistan'ın başkenti K bil'de yasadışı olarak işlettikleri özel hapishanelerinde Afgan mahk mlara işkence yapan 3 Amerikalının lideri Jonathan "Jack" Idema, ilk duruşmalarında ABD hükümeti için çalıştıklarını ve doğrudan ABD Savunma Bakanı Donald Rumsfeld'in ofisiyle irtibat kurduklarını ileri sürdü. 
Edward Caraballo ve Brent Bennett adlı ABD'li ortakları ve beş Afgan yardımcısıyla 5 Temmuz'da K bil'de yakalanan Idema, yasadışı olarak insanları gözaltına almak, sorgulamak, işkence yapmak ve yasadışı olarak özel hapishane işletmekle suçlanıyor. Dün ilk kez mahkemeye çıkan 3 kişi suçlu bulunursa 16 - 20 yıl arasında hapisle cezalandırılacak. Batı basını üç Amerikalı'nın, El Kaide lideri Usame bin Ladin'in başına konan 25 milyon dolarlık paranın peşinde olan ödül avcıları veya son derece gizli görevleri yerine getiren Amerikan ajanları olabileceği yorumlarını yapıyor. Bilinen husus, üç Amerikalının da bir zamanlar ABD ordusunun özel kuvvet birimi olan "Yeşil Bereliler"e mensup oldukları. 
Idema, Afganistan'da El Kaide dahil İslamcı militanları takip ederken sık sık ABD Savunma Bakanlığı ve diğer resmi kurumlarla ilişki kurduğunu söyledi. Idema, "ABD anti - terör grubu için çalışıyorduk, Pentagon ve diğer federal kurumlarla birlikte çalışıyorduk. Rumsfeld'in bürosu ile faks, e - mail ve telefonla doğrudan ilişki içindeydik" dedi. 

Sözleşmeyi reddetmiş 
Afganistan'daki faaliyetlerinin ABD yönetimi tarafından "kesinlikle desteklediğini" ileri süren Idema, kendilerine sözleşmeyle çalışmalarını öneren üst düzey bir Pentagon yetkilisinin adını verdi ve kendilerinin öneriyi reddettiğini söyledi. 
ABD ordusu ve NATO Barış Gücü, grubun ne kendileri için çalıştığını ne de kendilerine bağlı olduğunu açıklamıştı. 
Caraballo'nun da gazeteci olduğunu belirten Idema, Afgan Eğitim Bakanı Yunus Kanuni ve Savunma Bakanı Muhammed Kasım Fehim'e yönelik suikastları önlediklerini, mayıs ayında da yakaladıkları bir Taliban istihbaratçısını ABD ordu yetkililerine teslim ettiğini de iddia etti. Idema, petrol yüklü tankerlerle Bagram hava üssünün havaya uçurulması girişimini de engellediklerini öne sürdü. 

MÜSLÜMAN GİBİ DUA ETTİLER 

Amerikan vatandaşları Jonathan Idema ortada , Edward Caraballo solda ve Derent Dennett dün K bil'de çıkarıldıkları duruşmanın açılışında dua okunurken salondaki Afganlılar gibi ellerini gökyüzüne açtılar. Duruşma, yargıç, savcı ve görgü tanıklarının konuşmalarını Idema'ya aktarmakla yükümlü iki tercümanın yetersiz İngilizceleri yüzünden kısa sürdü. Idema'nın "Neler oluyor Anlamamız imk nsız" demesi üzerine mahkeme 15 gün sonraya erteledi. 


</TEXT>
</DOC>
