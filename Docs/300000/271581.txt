<DOC>
<DOCNO> 271581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/spor/spo04.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'un gözü dışarıda 
</HEADLINE>
<TEXT>



Doğan'dan uyarı 
LİGDE kayıpsız yoluna devam eden Trabzonspor, 5 maçlık zaferi bir kenara bıraktı, gözünü UEFA Kupası'na dikti. Athletic Bilbao ile kendi sahalarında oynayacakları maça büyük önem veren Ziya Doğan, "Dinamo Kiev'i deplasmanda mağlup ettik, sonra kendi sahamızda hayal kırıklığı yaşadık. UEFA'da da aynı durumu yaşamamamız gerekiyor" uyarısında bulundu. 

Primleri istediler 
BİLBAO'YU elemeleri durumunda, tarihlerinde ilk kez bir İspanyol takımını safdışı edeceklerini vurgulayan Başkan Atay Aktuğ da, "İlk maçta galip gelirsek, ikinci maç için büyük avantaj sağlarız. Çünkü, o zaman rakip takım rövanşta gol atmak için atak oynamak zorunda kalacak" dedi. Bordo - Mavili futbolcular yönetimden de, ligde hak ettikleri 21'er milyar liralık primi istedi. 

Yattara'ya hafiye 

YÖNETİM, gece hayatıyla sık sık gündeme gelen Yattara'yı takip etme kararı aldı. Trabzonsporlu idarecilerin, kulüp dışından bir kişiyi Yattara'yı adım adım izlemesi için görevlendireceği öğrenildi. Bu arada dün akşamki idmanda sakatlanan Yattara teknik heyeti korkuttu. 


</TEXT>
</DOC>
