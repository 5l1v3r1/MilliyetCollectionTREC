<DOC>
<DOCNO> 255694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sonspo19.html </URL>
<DATE> 2004/07/15/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Kayserispor, Macar Milli Takımı 2. kaptanı Zoltan ile imzaladı 
</HEADLINE>
<TEXT>

     Birinci Süper Futbol Ligi'ne yükselen Kayserispor, Macaristan'ın Şopron takımı kaptanı ve Macaristan Milli Takımı ikinci kaptanı Peto Zoltan'ı renklerine kattı. 
     Kayseri Büyükşehir Belediyesi Başkanı Mehmet Özhaseki'nin makamında düzenlenen imza töreninde, 29 yaşındaki stoper oyuncu Zoltan, kendisini 2 yıllığına Kayserispor renklerine bağlayan sözleşmeyi imzaladı. 
     Kayseri'yi ve insanlarının sıcaklığını çok sevdiğini söyleyen Zoltan, Kayserispor'un başarısı için elinden geleni yapacağını belirtti. 
     Kulüp başkanı Memduh Büyükkılıç da Zoltan'ın transfer edilmesiyle kadronun daha da güçlendiğini kaydetti. 
     Kayseri Büyükşehir Belediye Başkanı Mehmet Özhaseki ise Zoltan'ın takıma yararlı olacağına inandığını ifade etti. 
     
</TEXT>
</DOC>
