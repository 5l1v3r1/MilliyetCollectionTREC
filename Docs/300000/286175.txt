<DOC>
<DOCNO> 286175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sontur45.html </URL>
<DATE> 2004/11/04/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Hırsız, gece bekçisi çıktı .. 
</HEADLINE>
<TEXT>

     Aksaray Belediyesi'nde bilgisayarlardaki önemli parçaları çalan kişinin, belediyenin gece bekçisi olduğu ortaya çıktı. 
     Alınan bilgiye göre, belediyenin bazı birimlerinde, kullandıkları bilgisayarların önemli parçalarının çalındığını tespit eden çalışanlar, durumu polise bildirdi. 
     Polis, yaptığı incelemede, bilgisayar parçalarını belediyede gece bekçiliği yapan İsmail A'nın çaldığını belirledi. 
     Polis tarafından yakalanarak gözaltına alınan İsmail A, ilk ifadesinde bilgisayarların kasasını açarak, içindeki önemli parçaları aldığını itiraf etti. 
     İsmail A'nın evinde yapılan aramada, belediyeye ait bilgisayarlardan söküldüğü tespit edilen parçalar ele geçirildiği bildirildi. 
     Olayla ilgili soruşturma sürdürülüyor. 
     
</TEXT>
</DOC>
