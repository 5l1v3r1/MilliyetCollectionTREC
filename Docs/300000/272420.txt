<DOC>
<DOCNO> 272420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sontur13.html </URL>
<DATE> 2004/09/16/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Sinan köylülerinin "ağaya" karşı eylemi sürüyor... 
</HEADLINE>
<TEXT>

     Diyarbakır'ın Bismil İlçesi'ne bağlı Sinan Köyü'nde topraklarının geçmişte ellerinden hile ile alındığını öne süren köylülerin eylemi sürüyor. 
     İlçeye 30 kilometre uzaklıktaki Sinan Köyü'nden traktör ve minibüslere binen ve aralarında kadın ile çocuklarında bulunduğu yaklaşık 500 köylü, Bismil'e geldi. 
     Eski Diyarbakır Caddesi'nde yürüyüş yapan köylüler, yürüyüş sırasında ''Ağanın zulmü varsa bizim de devletimiz var'', ''Kahrolsun ağalık'', ''Egemenlik Kayıtsız Şartsız Milletindir'', ''Modern Cumhuriyette ağalık olur mu '' ''Sayın Başbakanımız bize sahip çık'' ve ''Ağanın muhtarını istemiyoruz'' yazılı pankart ve dövizler taşıdılar. 
     Köylüler adına basın açıklamasını okuyan Hüseyin Sıcaküzül, geçmişte köydeki arazilerinin hile yolu ile ''ağa'' olduğunu öne sürdükleri Sinanlı ailesi tarafından ellerinden alındığını iddia ederek, arazilerin kendilerine geri verilmesini istediler. 
     Köylüler, yürüyüşün ardından polisin uyarısıyla olaysız dağıldı. 
     
</TEXT>
</DOC>
