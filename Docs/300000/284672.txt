<DOC>
<DOCNO> 284672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sontur02.html </URL>
<DATE> 2004/10/30/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Anne ve oğlu, havai fişek gösterisinde yaralandı... 
</HEADLINE>
<TEXT>

     Edirne'de bir anne ile oğlu, havai fişek gösterisi sırasında hafif yaralandı. 
     Alınan bilgiye göre, Edirne Belediye Başkanlığı'nın Selimiye Meydanı'nda düzenlediği Cumhuriyet Konseri'ni izleyen Esen Budak 40 ile oğlu Ekrem 9 , havai fişek atıldığı sırada çevreye dağılan parçalardan hafif şekilde yaralandı. 
     Esen ve Ekrem Budak, olay yerine gelen 112 Hızır Acil'e ait ambulans tarafından Trakya Üniversitesi Tıp Fakültesi Hastanesi'ne kaldırıldılar. Anne Esen'in hafif yanıklarla atlattığı olayda, yüzü ve vücudunun bir bölümü yanıktan etkilenen Ekrem'e burada ilk müdahale yapıldı. 
     İstanbul'da yaşayan anne Esen ile oğlu Ekrem'in, Cumhuriyet Bayramı dolayısıyla Edirne'deki yakınlarını ziyarete geldiği ve ayakta yapılan tedavilerinin ardından hastaneden ayrıldıkları belirtildi. 
     
</TEXT>
</DOC>
