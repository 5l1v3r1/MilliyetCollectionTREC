<DOC>
<DOCNO> 284927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sontur26.html </URL>
<DATE> 2004/10/31/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Tayland Büyükelçiliği önünde protesto... 
</HEADLINE>
<TEXT>

     Tayland'da Müslümanların katledildiğini savunan bir grup, Tayland Büyükelçiliği önünde protesto gösterisi yaptı. 
     İlmi ve Kültürel Araştırmalar Vakfı İLKAV önünde toplanan bir grup, Gaziosmanpaşa'daki Tayland Büyükelçiliği önüne geldi. 
     Ellerinde ''Kahrolsun Emperyalist Katiller'' ve ''Zulme Karşı Direneceğiz'' yazılı dövizler taşıyan gruptakiler, ''Müslüman Patani Yalnız Değildir'', ''Patani'ye Özgürlük Katliama Son'' ''Yaşasın İslami Direnişimiz'' şeklinde sloganlar atıp tekbir getirdiler. 
     Grup adına basın açıklamasını okuyan İLKAV Başkanı Mehmet Pamak, Patani'de haksız yere gözaltına alınan kişilerin serbest bırakılması için protesto gösterisi düzenleyen Müslümanların, güvenlik güçlerinin saldırısına uğradığını ve olayların ''kanlı'' bastırıldığını belirtti. 
     Malaylı Müslümanların Patani'de katliama maruz kaldığını ileri süren Pamak, ''Tayland hükümeti bilsin ki, Müslümanları katlederek tüketemeyecek'' diye konuştu. 
     Basın açıklamasının ardından, üzerinde ''Kahrolsun İşkenceci Katiller'' yazılı döviz, iki çocuk tarafından Tayland Büyükelçiliği'nin bulunduğu binanın kapısına bırakıldı. 
     Grup, bir süre daha slogan atıp tekbir getirdikten sonra dağıldı. 
     
</TEXT>
</DOC>
