<DOC>
<DOCNO> 285152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sonspo21.html </URL>
<DATE> 2004/11/01/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Barcelona ve Arsenal berabere, Wolfsburg ve Juventus galip... 
</HEADLINE>
<TEXT>

     Futbolda İspanya, İtalya, Almanya ve İngiltere liglerinde liderler değişmedi. İspanya Birinci Ligi lideri Barcelona ve İngiltere'de lider Arsenal haftayı beraberlikle kaparken, Almanya'da Wolfsburg ve İtalya'da Juventus 3 puanın sahibi oldu. 
     İspanya Ligi'nde, UEFA Kupası'nda Perşembe günü Beşiktaş ile oynayacak Atletic Bilbao, hafta sonunda lider Barcelona ile mücadelesinde 1-1 berabere kalırken, Barcelona namağlup 23 puanlı liderliğini sürdürdü. 
     Milli futbolcu Nihat Kahveci'nin takımı Real Sociedad, deplasmanda lig sonuncusu Numancia'yı 2-0 yenerken, Nihat oynadığı oyun ve verdiği 2 gol pasıyla galibiyetin mimarı oldu. 
     Lig'de 2. sırada bulunan Sevilla, deplasmanda Zaragoza'ya 3-0 yenilerek liderle arasındaki puan farkını 6'ya çıkardı. 
     Real Madrid ise düşme hattında bulunan Getafe ile kendi evinde yaptığı mücadeleyi 2-0 kazanarak istikrarlı çıkışını sürdürdü. 
     Lig'de puan durumu şöyle 
     

TAKIMLAR O G B M A Y P 1 BARCELONA 9 7 2 0 18 4 23 2 SEVİLLA 9 5 2 2 10 8 17 3 REAL MADRİD 9 5 1 3 8 5 16 4 ZARAGOZA 9 5 1 3 17 15 16 5 LEVANTE 9 5 1 3 14 12 16 6 VALENCİA 9 4 3 2 17 9 15 7 ESPANYOL 9 4 2 3 9 5 14 8 ATLETİCO MADRİD 9 4 2 3 9 6 14 9 OSASUNA 9 4 1 4 12 14 13 10 DEPORTİVO LA CORUNA 9 3 3 2 10 13 13 11 MALAGA 9 3 3 3 10 8 11 12 REAL BETİS 9 2 4 2 12 13 11 13 REAL SOCİEDAD 9 3 2 4 9 10 11 14 RACİNG SANTANDER 9 3 2 4 6 10 11 15 ATHLETİC BİLBAO 9 2 3 4 10 13 9 16 GETAFE 9 2 0 7 8 15 6 17 MALLORCA 9 1 2 6 7 14 5 18 NUMANCİA 9 1 2 6 4 16 5      
     İTALYA 

     İtalya Birinci Ligi'nde ve Avrupa Şampiyonlar Ligi'nde yenilgisiz liderliğini sürdüren Juventus, kendi evinde Chievo Verona'yı 3-2 yenerek liderliğini sürdürdü. 
     Ligde 9. hafta maçlarının ardından yenilgi yüzü görmeyen Juventus sadece 1 kez berabere kalarak 25 puan toplamayı başardı. 
     Emre Belözoğlu'nun 76. dakikada sakatlanarak oyun dışında kaldığı İnter-Lazio maçında ise İnter, kendi evinde oynadığı maçı 1-1 berabere tamamlayarak önemli bir avantajı kullanamadı. 
     Ligde oynadığı 9 maçın yedisinde berabere kalan İnter, İtalya Ligi'nin en çok berabere kalan takımı oldu. 
     Milan, Sampdoria deplasmanından 3 puanı tek golle alırken liderle arasındaki puan farkını korumayı bildi. 
     Fatih Terim'in teknik direktörlüğüne getirileceği konuşulan Fiorentina, kendi sahasında lig üçüncüsü Lecce'yi 4-0 farklı mağlup ederek taraftarının yüzünü güldürdü. 

     
</TEXT>
</DOC>
