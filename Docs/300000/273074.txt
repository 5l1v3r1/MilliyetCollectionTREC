<DOC>
<DOCNO> 273074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/yazar/asik.html </URL>
<DATE> 2004/09/19/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
AB bir hobi mi 
</HEADLINE>
<TEXT>


Türkiye'nin Avrupa Birliği'ne girişi Recep Tayyip Erdoğan'ın hobisi, fobisi, özel meselesi değildir. Recep Bey AB'ye giriş için çok çaba sarf etti, bugün de keyfi istemedi girmekten vazgeçti, diyemeyiz. Avrupalılaşmak Türkiye'nin temel siyasetidir. Erdoğan'ın keyfine bağlı bir konu değildir. 
Sen ABD ve AB'den gelen her ricayı adeta emir telakki edip yerine getireceksin, son dakikada, tam işler rayına girmiş görünürken "zina" yüzünden köprüleri atacaksın "Efendim biz Türküz, dışardan müdahaleye tahammül edemeyiz..." Bundan öncesini bilen kimse böyle mazereti yutmaz. Peki nedir Erdoğan'ın hesabı 
- Efendim AB'ye giriş sürecinde bir yandan ordu'nun pasifize edileceğini, bir yandan da dinsel özgürlük adı altında kendi şeriatçı programlarını geliştireceklerini hesap ediyorlardı. Ancak AB önce türban, sonra da zina olayında şeriatçılığa geçit vermeyeceğini gösterdi. Bunun üzerine AB'den vazgeçtiler... ABD'ye dümen kırdılar... 
Böyle yüzeysel ve yanlış bir hesap içinde olabilirler mi 
Bilinmez. Ama "değişmedikleri" bir kez daha görülüyor... 
Bu arada "AB'ye girmek istemeyenlerin istediği oldu" diye düşünenler var. 
AB'ye girmeyi istemeyenler alternatif olarak ulusal bir model öneriyor. İktidardaki kadronun alternatifi ise şeriat devleti... Tayyip Erdoğan sudan bir bahaneyle AB ile köprüleri atamaz. Türkiye buna izin veremez. Vermemelidir... 

İleride çocuklarımız, torunlarımız, "AB'ye niye girememiştik " diye sorduğunda biz "Zina yüzünden" diye cevap verince kim bilir nasıl gülecekler 
Arif Ayhan 

Teselli şiiri Yak sevdanın çırasını 
Ne hüzünler kurtarır seni 
ne çeyiz sandığının ceviz gölgesi 
ve ne de acının ses duvarındaki 
yorgun ve bıkkın bekleyişler 

Acılar karartmışsa bile günlerin duvağını 
düşürmüşse de ilkyazın tomurcuklarını fırtınalar 
hayat kendini yeniden yaratan bir bahardır 
verecektir en olgun meyvelerini mutlaka 
yeter ki hüzünler sarartmasın yüzünü 

Yak sevdanın çırasını türkülerle 
barajını yıkan bir ırmak gibi katıl hayata 
Hüznün isyana dönsün artık 
bitsin bezginliğin ölümcül suskunluğu 
evde kalmış bir cinsellik değildir çünkü dünya. 

Ahmet Telli 

Sayısal Loto'da ikramiye 7 trilyona ulaşınca kuyruklar oluşmuş. 
İkramiye 1 trilyon olduğunda kuyruk oluşmadığına göre demek ki, 1 trilyon vatandaşa yetmiyor... 

Duygu'lu bir anı... Fransız lisesinde hocamız Mösyö Marcoul kara tahtanın bir kenarına renkli tebeşirle şöyle yazmıştı 
"Le temps passe un temps precieux" 
"Zaman geçiyor, değerli bir zaman" 
Yıl 1962 olmalı... Kadıköy Altıyol'da, evimizin yanındaki arsada akşamları çift kale maç yapıyoruz. Arsanın bir ucunda iki katlı bir ev, evin ikinci katında ranzalı bir yatak odası var. Odada 16 - 18 yaşlarında iki genç kız harıl harıl bir şeyler konuşuyor. Ne zaman baksak oradalar. Ama onlar bizimle hiç ilgilenmiyor... İkisi de kızıl saçlı, güzel... Birinin Duygu, diğerinin İnci Asena olduğunu çok sonraları öğreneceğiz... O anda bizi ilgilendiren maçta yaptığımız onca atraksiyona rağmen kafalarını çevirip top sahasına şöyle bir bakmamaları... Kızların azıcık da olsa ilgisine muhtaç biz serserilerle hiç mi hiç ilgilenmemeleri.. Bu olay beni olduğu kadar Piç lakaplı Selçuk'u etkilemiş anlaşılan. Bir gün Asena kardeşler yine odada vırvır konuşur, biz kan ter içinde top koştururken... Piç Selçuk 
- Durun ulan, dedi, maç durdu, verin ulan şu topu bana, dedi, topu aldı... Dikti... İnci ile Duygu'nun odasına nişanladı. Gerildi, gerildi... 25 metre mesafeden vurdu. Top gitti gitti, tam odaya girecek, son metrelerde irtifa kaybedip odanın altındaki camdan içeri "şangırrrrrrr" diye girdi... 
Selçuk derhal ceketini giyip gitti, evin kapısını çaldı, kapıyı açan babadan özür diledi, hemen camcıyı alıp getirdi, bir iki saat içinde camı taktırdı... Duygu ile İnci bu olayda da duygulanmadı. Bizi hiiiç umursamadılar. 
Sonraki yıllarda Duygu'nun "Kadının Adı Yok" romanını okuyunca o odada saatlerce nelerin konuşulduğunu da aşağı yukarı anladım. Gençlik acıları içindeydi onlar da... Dünyayı anlama çabasındaydılar. 
Cam kırma olayını Duygu'nun da bulunduğu sohbetlerde anlatırım sık sık gülüşürüz... Aradan 42 yıl geçmiş. Ne çabuk geçti zaman O değerli ama insafsız zaman... Sanki h l top oynuyoruz o tozlu sahada. Sanki akşama daha vakit var.. 

Nasıl ki güneş her gün hem eskidir hem yeni 
Sevgim de yeni baştan söyler her söyleneni 
Shakespeare 



</TEXT>
</DOC>
