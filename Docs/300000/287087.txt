<DOC>
<DOCNO> 287087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/soneko10.html </URL>
<DATE> 2004/11/08/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
2014 yılında Türkiye'den rakamlar... 
</HEADLINE>
<TEXT>

     Avrupa Birliği'ne AB en erken 2014 yılında girebileceği söylenen Türkiye'nin, bu tarihte nüfusu 80.8 milyona, milli geliri 657.2 milyar dolara çıkacak. 
     2005 yılı programında yer alan verilerden yararlanılarak, 1994-2004 dönemi gelişim çizgisi dikkate alınarak yapılan hesaplamalara göre, Türkiye'nin halen 71.3 milyonluk nüfusu 2014 yılında 80.8 milyona ulaşacak. 
     Halen binde 13.5 olan fiili nüfus artış hızı 2014'de binde 11.5'e, 293.3 milyar dolar olan gayri safi milli hasılası GSMH 657.2 milyar dolara, 4112 dolar olan kişi başına milli geliri ise 8129 dolara yükselecek. Türkiye'nin halen 514.5 milyar dolar düzeyinde bulunan satınalma gücü paritesiyle GSMH'si S-GSMH 858.1 milyar dolara, aynı esastaki kişi başına geliri ise 7213 dolardan 10614 dolara çıkacak. 
     
     2014'DE 101 MİLYAR DOLAR DIŞ TİCARET AÇIĞI... 
     Yine Türkiye'nin bu tarihte 187 milyar dolar ihracatı, 288 milyar dolar ithalatı, 101 milyar dolar dış ticaret açığı, 211.6 milyar dolar konsolide bütçe geliri, 238.6 milyar dolar konsolide bütçe gideri, 27.1 milyar dolar konsolide bütçe açığı, 294.7 milyar kilovatsaat kwh elektrik tüketimi olacak. 
     Kişi başına elektrik tüketimi de 2004-2014 döneminde 2,122 kwh'den 3,647 kwh'ye yükselecek. Ağustos 2004 itibarıyla 5 milyon 280 bin olan otomobil sayısı, 2014 yılında 9.6 milyona çıkacak. 
     
</TEXT>
</DOC>
