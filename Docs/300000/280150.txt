<DOC>
<DOCNO> 280150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sontur59.html </URL>
<DATE> 2004/10/14/ </DATE>
<TIME> 19.47 </TIME>
<AUTHOR>  </AUTHOR>
<HEADLINE>
Novartis'ten Voltaren açıklaması... 
</HEADLINE>
<TEXT>

     Novartis Türkiye'den yapılan açıklamada, ''Sağlık Bakanlığı, Novartis'in talebi üzerine bugün Voltaren Ampul'un bazı serilerinin eczane, ecza deposu, hastane gibi sağlık birimlerinden geri çekme işleminin uygulanmasını başlatmıştır'' denildi. 
     Yazılı açıklamada, Novartis'in, İsviçre'deki fabrikasından kaynaklanan bir etiketleme hatası nedeniyle Voltaren'in bazı serilerinin geri toplatılmasıyla ilgili öneri ve başvurusunu 7 Ekim'de Sağlık Bakanlığı'na ileterek, fabrikadan ecza depolarına ve ecza depolarından eczanelere Voltaren 75 mg i.m. ampul sevkiyatını durdurduğu ve geri toplama işlemini başlattığı belirtildi. 
     Açıklamada, şöyle denildi 
     ''Sağlık Bakanlığı da Novartis'in talebi üzerine 14 Ekim 2004 tarihinde Voltaren Ampul'un aşağıda belirtilen serilerinin eczane, ecza deposu, hastane gibi sağlık birimlerinden geri çekme işleminin uygulanmasını başlatmıştır. 
     Geri çekme işlemi, aşağıda belirtilen serilerin dışındaki serileri kapsamamaktadır. 
     İsviçre'de üretilmiş olan Voltaren 5 ampul x 75 mg 3 ml ve Voltaren 10 ampul x 75 mg 3 ml isimli ürünlerin S33300, S0030, S34000, S35700, S0019 ve S0055 nolu serileri piyasadan geri çekilmiştir.'' 
     
</TEXT>
</DOC>
