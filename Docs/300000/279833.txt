<DOC>
<DOCNO> 279833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sontur41.html </URL>
<DATE> 2004/10/13/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Fethiye'de fuhuş operasyonu... 
</HEADLINE>
<TEXT>

     Muğla'nın Fethiye İlçesi'nde, fuhuş yaptığı ve fuhşa aracılık ettiği iddia edilen 30 kişi yakalandı. 
     Alınan bilgiye göre, Muğla İl ve Fethiye İlçe Emniyet Müdürlüğü ekiplerinin ortaklaşa gerçekleştirdiği operasyon sonucu, fuhuş yaptığı belirlenen 19 kadın ile bunlara aracılık yapan 11 kişi gözaltına alındı. Zanlıların adreslerinde yapılan aramalarda da 1 ruhsatsız tabanca ele geçirildi. 
     Operasyonun ardından Fethiye'ye gelen Muğla Emniyet Müdürü Mehmet Emin Körpe, gazetecilere yaptığı açıklamada, organize suç örgütlerinin, turizm şehri Muğla ve ilçelerinde barınmalarına izin vermeyeceklerini söyledi. 
     ''Beyaz kadın ticareti ve insan kaçakçılığı'' suçlarının kökünü kazımanın mümkün olmadığını belirten Körpe, ''Polis ve jandarmanın son dönemdeki çalışmaları caydırıcı oldu. Ancak sürekli talep olan fuhşun önüne geçmek çok zor'' dedi. 
     
</TEXT>
</DOC>
