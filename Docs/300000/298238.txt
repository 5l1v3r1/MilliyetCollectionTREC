<DOC>
<DOCNO> 298238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sonspo04.html </URL>
<DATE> 2004/12/16/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
UEFA'da dün gecenin toplu sonuçları ve tur atlayan takımlar... 
</HEADLINE>
<TEXT>

     UEFA Kupası 2. turunda E, F, G ve H gruplarında maçlar dün gece tamamlandı ve 3. turdan yoluna devam edecek 12 takım belli oldu. 
     İskoçya’da oynanan mücadelede F Grubu’nda haftaya ikinci sırada giren Glasgow Rangers, sahasında Fransız Auxerre’e 2-0 mağlup olarak sıralamada 4. sıraya düşüp elenirken, rakibi ikinci oldu. Liderliği garantileyen Alkmaar’ı sahasında 2-0’la geçen Avusturya temsilcisi Graz da üçüncü sırayı alıp UEFA’da tur atladı. 
     G Grubu’nda Dinamo Zagreb’i 2-1 yenen Stuttgart, Benfica’dan liderliği devralırken, rakibini kupa dışına itti. Uğur Yıldırım’ın da formasını giydiği Heerenveen, Beveren’i 1-0 yendi ve gruptan çıkan bir başka takım oldu. 
     H Grubu’nda ise Alman temsilcisi Aachen, Yunanistan’da AEK’yı 2-0 mağlup ederek üçüncü oldu ve daha önce maçlarını tamamlayan Zenit’i geçerek gruptan çıktı. Lille ise Sevilla’yı 1-0’la geçerek grubu birinci sırada tamamlarken İspanyol ekibi ikinci oldu. 
     Middlesbrough, Villarreal ve Partizan’ın gruptan çıkmayı daha önce garantilediği E Grubu’nda ise şu sonuçlar alındı Middlesbrough - Partizan 3-0, Villarreal - Egaleo 4-0. 
     E, F, G ve H gruplarında yapılan maçlarda, ilk 3 sırayı alarak tur atlayan takımlar şöyle 
     
     E Grubu 

     Middlesbrough İngiltere , Villarreal İspanya , Partizan Belgrad Yugoslavya 
     
     F Grubu 

     Alkmaar Hollanda , Auxerre Fransa , Graz AK Avusturya 
     
     G Grubu 

     Stuttgart Almanya , Benfica Portekiz , Heerenveen Hollanda 
     
     H Grubu 

     Lille Fransa , Seville İspanya , Aachen Almanya 
     Toplu sonuçlar 
     
     E Grubu 

     Middlesbrough 3 - 0 Partizan. 
     Villarreal 4 - 0 Egaleo. 
     
     F Grubu 

     Graz AK 2 - 0 AZ Alkmaar . 
     Rangers 0 - 2 Auxerre . 
     
     G Grubu 

     Heerenveen 1 - 0 Beveren . 
     Stuttgart 2 - 1 Dinamo Zagreb . 
     
     H Grubu 

     AEK 0 - 2 Aachen . 
     Lille 1 - 0 Sevilla . 
     
</TEXT>
</DOC>
