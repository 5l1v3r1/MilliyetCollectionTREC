<DOC>
<DOCNO> 297542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/soneko09.html </URL>
<DATE> 2004/12/14/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Düşen dolar ABD'li turistleri vurdu 
</HEADLINE>
<TEXT>

     Başta euro olmak üzere yabancı paralar karşısında büyük değer kaybeden dolar yüzünden, Amerikalı turistlerin özellikle Avrupa'da gönüllerince tatil yapamadığı kaydedildi. 
     Amerikan haber kanalı NBC'nin haberine göre, Amerikalı turistlerin, doların değer kaybetmesi yüzünden, başta Avrupa ülkeleri olmak üzere gittikleri yerlerde harcama limitleri çok düştü. 
     Amerikalı turistlerin bu yüzden, eskiden olduğu gibi rahatlıkla müzeleri gezemeyen, restorantlara eskisi kadar gidemeyen ve vitrinlere daha çok bakan, ama daha az alışveriş yapabilen ziyaretçiler haline geldiği kaydedildi. 
     Amerikalı turistlerin çoğunun Avrupa şehirlerinde artık sadece yiyecek, tren ya da otobüs bileti gibi zaruri harcamalar dışında harcama yapamaz hale geldiği belirtilirken, bazı turistlerin ise doların hala nispeten yüksek değerde olduğu Meksika'yı tercih eder hale geldiği ifade edildi. 
     Paris'teki bazı mağaza sahiplerinin, geçen yıla göre Amerikalı turistlerin sayısında yüzde 50'lik bir azalma olduğundan şikayetçi oldukları kaydediliyor. 
     
</TEXT>
</DOC>
