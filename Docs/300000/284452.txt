<DOC>
<DOCNO> 284452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sontur34.html </URL>
<DATE> 2004/10/29/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
"Üfürükçü" üfürürken yakalandı .. 
</HEADLINE>
<TEXT>

     Afyon'da jandarmanın suçüstü yapmak için getirdiği çocuğa, ''içinde cin var çıkartalım'' diye üfürmeye başlayan kişi, yakalandı. 
     AA muhabirinin edindiği bilgiye göre, Afyon'un Sinanpaşa İlçesi Bulca Köyü'nde, Fahrettin Y'nin ''üfürükçülük'' yapıp, manevi duygularını alet ederek, haksız kazanç sağladığı ihbarını alan jandarma ekipleri, bu kişinin evine 5 yaşlarında bir çocuk götürdü. 
     Kendisine getirilen çocuğu sözde muayene ederek ''Bu çocuğun içinde cin var, çıkartılması gerekir'' diyen Fahrettin Y, dua okuduğunu ileri sürerek, çocuğa üfürmeye başladı. 
     Ekiplerin, jandarma olduklarının açıklamalarının ardından Fahrettin Y. gözaltına alındı. Gözaltına alınan kişinin evinde yapılan aramada ise, muska yazımında kullanılan doküman, 50 muska, 50 boş muska kabı, 10 adet tütsü ve bu işlerin yapımında kullanılan çeşitli malzemeler ile kitaplar ele geçirildi. 
     Jandarmadaki ifadesinin ardından adli makamlara sevk edilen Fahrettin Y, tutuksuz yargılanmak üzere serbest bırakıldı. 
     
</TEXT>
</DOC>
