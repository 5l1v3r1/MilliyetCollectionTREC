<DOC>
<DOCNO> 275885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sondun39.html </URL>
<DATE> 2004/09/29/ </DATE>
<TIME> 21.29 </TIME>
<AUTHOR>  </AUTHOR>
<HEADLINE>
İlk insanı özel uzay araçı Spaceshipone'nin 2. uçuşuda başarılı oldu 
</HEADLINE>
<TEXT>

     İlk insanlı özel uzay aracı SpaceShipOne'ın 2. uçuşunun da başarıyla sonuçlandığı bildirildi. 
     Daha önce 21 Haziran'daki uçuşunda, yörüngede 100 kilometre irtifa hedefine ulaşarak, uzay ve havacılık tarihinde yeni bir adım atan SpaceShipOne, California'daki Mojava çölünde inşa edilen üsten TSİ 17.11'de havalandı. 
     Araca ilk uçuşta olduğu gibi yine 62 yaşındaki Amerikalı Mike Melvill pilotluk etti. 
     SpaceShipOne'ın, kendisini 15 kilometre yüksekliğe taşıyan ''White Knight'' adlı uçaktan ayrıldıktan sonra 100 kilometre irtifaya ulaşmayı başardığı ve TSİ 18.34'te başarıyla yeryüzüne döndüğü belirtildi. 
     Uçuşun başarılı olduğunun resmen doğrulanması halinde, SpaceShipOne'ın tasarımcısı Burt Rutan'ın 61 , Ansari X ödülünü almak için büyük avantaj sağlayacağı kaydedildi. 25 takımın katıldığı yarışmayı kazanan 10 milyon doların sahibi olacak. 
     Ansari X yarışmasının kurallarına göre, bir uzay aracının yarışmayı kazanabilmesi için 15 gün içinde yeniden uçabilmesi ve pilot ile 2 yolcunun ağırlıklarına denk bir ağırlık taşıması gerekiyor. SpaceShipOne'ın 4 Ekim'de yeniden uçması bekleniyor. 
     Yarışmada SpaceShipOne'ın en ciddi rakibi olarak Kanadalı De Vinci takımı gösteriliyor. 
     
</TEXT>
</DOC>
