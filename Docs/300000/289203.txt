<DOC>
<DOCNO> 289203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sondun28.html </URL>
<DATE> 2004/11/16/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Hindistan, Keşmir'den askerlerini çekiyor 
</HEADLINE>
<TEXT>

     Hindistan, yarın Cammu Keşmir eyaletinden askerlerini çekmeye başlayacak. 
     Askeri yetkili Albay Anil Shorey, Reuters'e yaptığı açıklamada, ''Asker çekme süreci yarın başlıyor. Yaklaşık 20 bin asker aşama aşama ve sistematik olarak çekilecek'' dedi. 
     Hindistan, Cammu Keşmir'de ne kadar asker bulundurduğunu açıklamıyor, ancak gazeteler, sayının yüz binlerce olduğunu ileri sürüyor. Bazı kaynaklarsa Keşmir'de 1 milyon asker bulunduğunu belirtiyor. 
     Uzmanlar, asker çekme sürecinin Hindistan Başbakanı Manmohan Singh'n bölgeyi ziyaret edeceği tarihlere denk gelmesinin dikkat çekici olduğunu kaydediyor. 
     Singh, geçen hafta yaptığı açıklamada, Keşmir'in Hindistan kontrolündeki bölümünde asker sayısının azaltılacağını belirtmişti. 
     Singh, bölgedeki durumun iyiye gittiğini, bu nedenle hükümetin asker sayısını azaltma kararı aldığını bildirmişti. 
     Cammu Keşmir'de, ondan fazla ayrılıkçı örgütün bağımsızlık ya da Pakistan'la birleşmek için Yeni Delhi hükümetine karşı savaştığı 1989'dan bu yana 66 bin dolayında kişi öldü. 
     
</TEXT>
</DOC>
