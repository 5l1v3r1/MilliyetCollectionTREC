<DOC>
<DOCNO> 251539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/guncel/gun04.html </URL>
<DATE> 2004/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce test, sonra ikram 
</HEADLINE>
<TEXT>


İSTANBUL Milliyet 

Topkapı Sarayı'nda 850 kişilik NATO Zirvesi için verilen akşam yemeğinde konuklara Osmanlı yemekleri ikram edildi. Yemekler pişirilmeden önce ve pişirildikten sonra alınan numuneler, İl Sağlık Müdürlüğü'nde tetkik edildi. Mutfak kısmında GATA'dan yiyecek - içecek kontrolü için 25 güvenlik elemanı görev aldı. Kokteylde konuklara içecek olarak portakal suyu ve vişne şerbetiyle yerli şaraplar ikram edildi. Buzda badem, zeytinyağlı karalahana dolması, patlıcan salatası ve Çengelköy salatalığı sunuldu. Mönüde de, denizbörülcesiyle buharda pişirilmiş Bayrampaşa enginarı ve mini imambayıldı, baharatlı köy yoğurdu sosuyla Anadolu köprü mantısı, yufkaya sarılı Darülziyafe köftesi, Afyon kaymağı eşliğinde cevizli şöbiyet ve portakallı baklava, kahve ve yerli likörler acıbadem, nane, portakal, vişne, ahududu , erik ve kayısı pestili, cevizli sucuk, cezerye, badem ezmesi, çikolata ve çifte kavrulmuş lokum yer aldı. Yemeğin mönüsü 3 ayda belirlendi. 


</TEXT>
</DOC>
