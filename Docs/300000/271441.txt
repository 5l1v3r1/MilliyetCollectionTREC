<DOC>
<DOCNO> 271441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonspo26.html </URL>
<DATE> 2004/09/13/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
A.Sebat'ta teknik direktör Birinci istifa etti 
</HEADLINE>
<TEXT>

     Akçaabat Sebatspor Teknik Direktörü Mehmet Birinci, görevinden istifa etti. 
     Kulüp başkanı Veli Sezgin, Mehmet Birinci'nin yönetime ayrılmak istediğini bildirdiğini vurgulayarak, ''Hocamızın isteğini uygun bulduk ve Birinci görevinden ayrıldı'' dedi. 
     Sezgin, bundan sonra Akçaabat Sebatspor'un yeni bir sayfa açacağını ve lige tekrar başlayacağını da ifade ederek, ''Yapılan kan değişikliğinin kulübümüze iyi gelmesini umuyoruz'' diye konuştu. 
     Öte yandan Akçaabat Sebatspor yönetiminin Mehmet Birinci'den boşalan teknik direktürlük görevine, Sadi Tekelioğlu veya Kadir Özcan'ı getirmeyi düşündüğü öğrenildi. 
     
     BİRİNCİ TEKLİFLERE AÇIĞIM 

     Akçaabat Sebatspor teknik direktörlüğünden istifa eden Mehmet Birinci, bundan sonra gelecek tekliflere açık olduğunu söyledi. 
     Birinci, Akçaabat Sebatspor'da iyi günler geçirdiğini ifade ederek, ''Ben her şeyden önce iyi bir Akçaabat Sebatsporluyum. Kulübümün başarısı neyi gerektiriyorsa ben de onu yaptım'' dedi. 
     Birinci, artık Trabzon takımlarının dışında bir takımla çalışmak istediğini vurgulayarak, ''Bundan sonra gelecek olan tekliflere açığım'' diye konuştu. 
     
</TEXT>
</DOC>
