<DOC>
<DOCNO> 295386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/guncel/gun08.html </URL>
<DATE> 2004/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Barış için ortak dua 
</HEADLINE>
<TEXT>



Noel Baba Vakfı'nın Kale'deki Aziz Nikola Kilisesi'nde düzenlediği 'Noel Baba Dünya Barışı'na Çağrı Etkinlikleri'nde dünya barışı için dua edildi. Etkinliğe 710 temsilci katıldı. Tören, 3 semavi dinin ve Bahai cemaati temsilcilerinin barış duasıyla başladı. 
Noel Baba Vakfı Yönetim Kurulu Üyesi olan Harry Ojalua, evrensellik ekümenli tartışması başlatan Fener Rum Ortodoks Patrikliği'ne tepki göstererek şunları söyledi 

'Unvan sağlamak isteniyor' 
"Kilise son günlerde, Türkiye Cumhuriyeti'nin vermediği bir unvanı, bir büyükelçinin davetiyle almaya çalışmakta ve bir müzenin ibadethaneye çevrilmesi, ruhban okulunun açılmasını sağlamaya çalışarak, kendilerine uluslararası alanda unvan sağlamak istemektedir. Türkiye Cumhuriyeti'nin yurttaşları olarak buradayız. Ancak, bazı Türk vatandaşlarının piskopos atayarak Demre'ye çengel atmasına karşıyız." 
10. Noel Baba Barış Ödülü'ne layık görülen Hetch de, barış olmadan turizm olmayacağını vurguladı. 


</TEXT>
</DOC>
