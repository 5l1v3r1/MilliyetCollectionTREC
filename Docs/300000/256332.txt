<DOC>
<DOCNO> 256332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/son/sonspo11.html </URL>
<DATE> 2004/07/18/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Beşiktaş Juanfran için 2.5 milyon euro teklif etti, Celta Vigo reddetti 
</HEADLINE>
<TEXT>

     Beşiktaş Kulübü'nün, İspanya'nın Celta Vigo takımında oynayan Juanfran'ı transfer etmek için 2.5 milyon Euro önerdiği, ancak İspanyol kulübünün ilk yanıtının ''hayır'' olduğu bildirildi. 
     Juanfran'ın menajeri Arturo Canalaes, İspanyol basınında bugün yer alan demeçlerinde, Beşiktaş'ın 2.5 milyon Euro'luk teklifini Celta Vigo'nun reddetmesine karşın teklifin 3 milyon Euro'ya çıkarılarak transferde ısrarcı olunabileceğini söyledi. 
     Beşiktaş'ın gelecek yıl UEFA Kupası'nda mücadele edecek olması ve teknik direktörü Vicente Del Bosque olmasından dolayı kendisine gelen teklife sıcak bakan Juanfran, Celta Vigo'dan ayrılmak düşüncesinde olduğunu ifade etti. Fransa'nın Paris Saint Germain takımından da teklif aldığı belirtilen Juanfran, Beşiktaş'a transfer olması halinde Türk liglerinde oynayan ilk İspanyol futbolcu olacak. 

     
</TEXT>
</DOC>
