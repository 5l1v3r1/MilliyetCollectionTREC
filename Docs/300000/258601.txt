<DOC>
<DOCNO> 258601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sonyas01.html </URL>
<DATE> 2004/07/27/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
İkiz yıldızlardan Mary-Kate taburcu oldu... 
</HEADLINE>
<TEXT>

     Film ve TV yıldızı Mary-Kate Olsen, yeme bozukluğu tedavisi gördüğü sağlık merkezinden taburcu oldu. 
     Menajeri Michael Pagnotta, 18 yaşındaki ünlü yıldızın kendisini çok iyi hissettiğini, bir yandan üniversiteye hazırlanırken, diğer yandan da tedavisine devam edeceğini söyledi. 
     Mary-Kate Olsen, ikizi Ashley ile birlikte Manhattan'daki New York Üniversitesi'ne kaydolmayı planlıyor. 
     Pagnotta, ''Şimdi hedef okul. Kendisi, günlük yaşamını normal bir şekilde sürdürmek istiyor. Saklanmayacak, dışarı çıkacak ve son birkaç haftadır kaçırdığı pek çok şeyi yapacak'' diye konuştu. 
     İkizler, ilk kez 9 aylıkken ''Full House'' adlı televizyon dizisinde oynamaya başlamışlardı ve o zamandan beri eğlence dünyasının içinde bulunuyorlar. 
     
</TEXT>
</DOC>
