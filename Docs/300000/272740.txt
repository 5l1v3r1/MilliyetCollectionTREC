<DOC>
<DOCNO> 272740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sontur26.html </URL>
<DATE> 2004/09/17/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Mudanya'da şüpheli ölüm .. 
</HEADLINE>
<TEXT>

     Bursa'da psikolojik tedavi gördüğü hastaneden 4 gün önce kaçan kişi, Mudanya İlçesi'ne bağlı Kumyaka Köyü sahilinde ölü bulundu. 
     Alınan bilgiye göre, Kumyaka Tatil Sitesi yakınındaki kayalıklar arasında kadın cesedi gören bir kişi, İlçe Jandarma Komutanlığı'na bildirdi. 
     Jandarma ekipleri, olay yerinde yaptıkları incelemede, cesedin, tedavi gördüğü Uludağ Üniversitesi Tıp Fakültesi Psikiyatri Kliniği'nden kaçtığına ilişkin poliste kaydı bulunan Sevgin Emel Akın'a 35 ait olduğunu belirledi. 
     Yetkililer, hastaneden kaçarken diğer hastalara, ''Mudanya'ya gidiyorum, kendimi orada denize atacağım'' dediği öğrenilen Akın'ın intihar etmiş olabileceğini ancak, kesin ölüm nedeninin otopsi sonucunda belirlenebileceğini bildirdi. 
     Olayla ilgili soruşturma sürdürülüyor. 
     
</TEXT>
</DOC>
