<DOC>
<DOCNO> 281648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sontur38.html </URL>
<DATE> 2004/10/19/ </DATE>
<TIME> 18.31 </TIME>
<AUTHOR>  </AUTHOR>
<HEADLINE>
Zabıtaların silah mücadelesi... 
</HEADLINE>
<TEXT>

     Devlet Bakanı Beşir Atalay, zabıtaların görevleri gereği silah taşımalarını öngören bir çalışma yapılmadığını bildirdi. 
     Atalay, CHP Antalya Milletvekili Osman Özcan'ın soru önergelerine İçişleri Bakanlığı tarafından hazırlanan yanıtları, TBMM Genel Kurulu'nun bilgisine sundu. 
     Zabıtaların da silah ruhsatı alan vatandaşlar gibi başvuruda bulunabileceğini belirten Atalay, ancak görevlerine bağlı olarak silah taşıma yetkileri bulunmadığını ve bu yönde bir mevzuat çalışma içinde bulunmadıklarını söyledi. 
     Atalay, Özcan'ın bir başka soru önergesini yanıtlarken de büyük ilçelerde kaymakam yardımcılığı ihdası yolundaki çalışmaların sürdüğünü bildirdi. 
     TBMM Genel Kurulu'nda sözlü soru önergelerinin yanıtlanmasının ardından, AK Parti Erzurum Milletvekili Ömer Özyılmaz ve arkadaşlarının 8 yıllık kesintisiz zorunlu eğitim konusundaki araştırma önergesinin görüşülmesine geçildi. Hükümet'in yerine oturmaması üzerine TBMM Başkanvekili Nevzat Pakdil, yarın saat 15.00'te toplanmak üzere birleşimi kapattı. 
     
</TEXT>
</DOC>
