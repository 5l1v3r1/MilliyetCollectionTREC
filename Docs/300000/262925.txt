<DOC>
<DOCNO> 262925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sontur69.html </URL>
<DATE> 2004/08/12/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Edremit Belediye Başkanı Hecer Bayram görevinden uzaklaştırıldı 
</HEADLINE>
<TEXT>

     Tutuklanarak cezaevine konulan Eski Milletvekili Mustafa Bayram'ın oğlu olan Edremit Belediye Başkanı Hecer Bayram, belediye başkanlığı görevinden uzaklaştırıldı. 
     Van Valiliği'nden yapılan açıklamada, Valilik tarafından ''çıkar amaçlı suç örgütü kurmak, yönetmek ve silahlı isyan çıkarmak'' gerekçesiyle Van 3. Ağır Ceza Mahkemesi'nce tutuklanan Edremit İlçesi Belediye Başkanı Hecer Bayram'ın görevinden uzaklaştırılması için İçişleri Bakanlığı'na teklif sunulduğu bildirildi. 
     Hecer Bayram'ın, İçişleri Bakanlığı'nın onayıyla belediye başkanlığı görevinden uzaklaştırıldığı belirtilen açıklamada, Belediye Meclisi'nin, başkan vekilini seçmek üzere 16 Ağustos Pazartesi günü toplanması için Valilik tarafından gerekli tebligatın yapıldığı kaydedildi. 
     
</TEXT>
</DOC>
