<DOC>
<DOCNO> 285908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/ekonomi/eko03.html </URL>
<DATE> 2004/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
93 bin tüketici borcunu ödeyemedi 
</HEADLINE>
<TEXT>


EKONOMİ SERVİSİ 

Bankalara tüketici kredisi ve kredi kartı borcunu ödemeyenlerin sayısı eylülde diğer aylara göre katlanarak arttı. Eylülde 2 bin 830 kişi tüketici kredisi, 11 bin 948 kişi de kredi kartı borcunu ödemedi. Dokuz ay sonunda borcunu ödemeyenlerin sayısı tüketici kredilerinde 16 bini aşarken kredi kartlarında 75 bine yaklaştı. 
Merkez Bankası, bankalara borcunu ödemeyen kredi borçlularının sayısını açıkladı. Verilere göre hem tüketici kredilerinde hem de kredi kartlarında borcunu ödemeyenlerin sayısı eylülde yılın en yüksek değerine ulaştı. 
Tüketici kredisi alıp ödemeyenlerin sayısı eylülde bir önceki aya göre ikiye katlanarak 2 bin 480 kişiye çıktı. Bu rakama borcunu gecikmeli olarak ödeyen 179 kişiyi de ekleyince rakam 3 bin 9'a ulaştı. İlk dokuz ay sonunda kredi kartı borcunu ödemeyenlerin sayısı 10 bin 765 kişiye ulaştı. Borcunu geç ödeyenlerle birlikte sayı 16 bin 123 kişiye oldu. 
Kredi kartlarında ise borcunu ödemeyen sayısı ilk kez eylülde 10 bin kişi sınırını aştı ve 11 bin 948 kişiye yükseldi. Gecikmeli ödeyenlerle birlikte sayı 12 bin 124 bin kişişe ulaşırken yılın ilk dokuz ayı sonunda sayı 76 bin 903 kişi oldu. Tüketici kredisi ve kredi kartı borcunu hiç ödemeyenlerin sayısı ise yılın ilk dokuz ayı sonunda 74 bin 196 kişi olurken gecikmeli ödeyenlerle birlikte rakam 93 bin 26 kişiye ulaştı. Son 6 yılda borcunu ödemeyenlerin sayısı ise 414 bin 537 kişi oldu. Rakamın 77 bin 312 kişisi tüketici kredisi, 337 bin 225 kişisi de kredi kartı borcundan oluştu. 




</TEXT>
</DOC>
