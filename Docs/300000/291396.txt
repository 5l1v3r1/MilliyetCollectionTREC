<DOC>
<DOCNO> 291396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sondun47.html </URL>
<DATE> 2004/11/23/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Ukrayna'da seçim tartışması iç çatışmaya gidiyor 
</HEADLINE>
<TEXT>

     Ukrayna'nın Batı yanlısı muhalif lideri Viktor Yuşçenko, ülkenin bir iç çatışmanın eşiğinde olduğunu söyledi. 
     Yuşçenko, Pazar günkü tartışmalı devlet başkanlığı seçimi konusunda olağanüstü bir toplantı yapan parlamentodaki konuşmasında, ''Ukrayna bugün bir iç çatışmanın eşiğinde'' dedi. 
     Ukrayna parlamentosunun oturumu seçimlere ilişkin bir karar almadan sona erdi. 
     Bu arada Yuşçenko, kendisini destekleyen milletvekillerinin önünde devlet başkanlığı yemini etti. 
     Devlet Başkanı Leonid Kuçma da, devlet başkanlığı seçiminin adayları arasında görüşmeler yapılması çağrısında bulundu. 
     Kuçma, seçimlere ilişkin Batı'dan gelen açıklamaların gerilimi yükseltebileceğini söyledi. 
     
</TEXT>
</DOC>
