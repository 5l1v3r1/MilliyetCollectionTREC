<DOC>
<DOCNO> 250931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sontur24.html </URL>
<DATE> 2004/06/25/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Otobüste ölen eylemci kızın kimliği belli oldu Semiran Polat 
</HEADLINE>
<TEXT>

     İstanbul Valisi Muammer Güler, Fatih'te dün bir İETT otobüsünde patlamayı gerçekleştiren ve olayda ölen kişinin Semiran Polat olduğunu ve yasadışı sol bir örgüt içinde eylem ve faaliyette bulunmaktan dolayı arandığını açıkladı. 
     Güler, İstanbul Valiliği'nde yaptığı açıklamada, dün saat 15.00 sıralarında Beyazıt-Siyavuşpaşa seferini yapan İETT otobüsünün içinde Fatih İlçesi Çapa Millet Caddesi Kızılay Kan Merkezi önündeki ışıklarda durduğu sırada bombanın patlaması sonucu Firdevs İlkin 63 , Kemal Polat 65 , Zehra Şahin 40 ve Behice Çatalçam'ın hayatlarını kaybettiğini, 21 vatandaşın ise çeşitli yerlerinden yaralanarak bölgede bulunan hastanelerde tedavi altına alındığını söyledi. 
     Güler, şunları kaydetti 
     ''Olay akabinde yapılan inceleme ve araştırmada, patlama hadisesini gerçekleştiren şahsın Erdinç-Gülsüm kızı 1979 Yatağan doğumlu Behice Çatalçam sahte kimlikli Zülfü-Aynur kızı 1975 Tunceli Mazgirt doğumlu Semiran Polat adlı kişi olduğu ve yasadışı sol bir örgüt içinde eylem ve faaliyetlerde bulunmaktan dolayı arandığı anlaşılmıştır. 
     
</TEXT>
</DOC>
