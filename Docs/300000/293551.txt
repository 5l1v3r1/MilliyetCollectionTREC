<DOC>
<DOCNO> 293551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sontur31.html </URL>
<DATE> 2004/11/30/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Gelibolu'da sabaha kadar hırsız kovalamacası... 
</HEADLINE>
<TEXT>

     Çanakkale'nin Gelibolu İlçesi'nde, 6 evden hırsızlık yaptığı öne sürülen kişi, sabaha kadar süren kovalamaca sonrası yakalandı. 
     AA muhabirinin edindiği bilgiye göre, geç saatlerde bir evden hırsızlık yapıldığı ihbarını alan İlçe Emniyet Müdürlüğü ekipleri, verilen eşkal doğrultusunda, ilçe merkezi ile giriş ve çıkışlarda, geniş kapsamlı arama başlattı. 
     Kontroller esnasında durumundan şüphelenilen ve adının Aytaç E. 28 olduğu tespit edilen kişi, ekiplerin ''Dur'' ihtarına uymayarak, yaya olarak ara sokaklara kaçmaya başladı. 
     Polisler tarafından sabaha doğru yakalanan Aytaç E, İlçe Emniyet Müdürlüğü'ne götürüldü. 
     Aytaç E'nin yapılan Üst aramasında 6 evden çaldığı tespit edilen, 1 miyar 89 milyon lira, 400 Dolar, 200 Euro, 3 adet büyük bilezik ile çeşitli ziynet eşyası çıktı. 
     Emniyetteki soruşturmanın ardından zanlının adliyeye sevk edileceği öğrenildi. 
     
</TEXT>
</DOC>
