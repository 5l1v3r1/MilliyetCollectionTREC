<DOC>
<DOCNO> 269934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/spor/spo05.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Top, ümitleri sevmedi 2-1 
</HEADLINE>
<TEXT>


Yunanistan karşısında iki topu direkten dönen ve bir çok gol pozisyonundan yararlanamayan Ay - Yıldızlı ekibimiz büyük şanssızlık yaşadı, Avrupa Şampiyonası Elemeleri'ndeki ilk mağlubiyetini aldı 


İlk yarı golsüz 
ÜMİT Milli Takımımız, Avrupa Şampiyonası Grup Elemeleri'ndeki ikinci maçında Yunanistan'a teslim oldu. Ay - Yıldızlı ekibimiz başarılı bir oyun ortaya koymasına rağmen bir çok gol pozisyonundan yararlanamadı, 47'de Fahri, 83'te Semih'in vuruşları direkte patladı. İlk yarısı golsüz kapanan maçta ev sahibi ekip 76'da Mantzios ile öne geçti, 87'de Tziolis'in penaltısı Yunanistan'ı 2 - 0 üstünlüğe taşıdı. 90'daki İbrahim Akın'ın mükemmel serbest vuruşu maçın skorunu belirledi. 

Polonya'yı devirdik 

A 2 Futbol Milli Takımı'mız, Future Cup'ta karşılaştığı Polonya A 2 Milli Takımı'nı 2 - 0 mağlup etti. Bielskobiala kentinde oynanan maçta üstün bir oyun ortaya koyan Ay - Yıldızlı ekibimizin gollerini 15. dakikada Ersen Martin ve 58. dakikada Çağdaş attı. Milli Takımı'mız turnuvadaki ikinci maçını cuma günü Almanya ile oynayacak. 

Milli marşa alkış 

KARŞILAŞMAYI yaklaşık üç bin kişi izlerken İstiklal Marşı'nın bitiminde Yunanlı seyircilerin alkışlaması dikkat çekti. Mücadeleyi Spordan Sorumlu Devlet Bakanı Mehmet Ali Şahin'in yanısıra, UEFA Asbaşkanı Senes Erzik, Federasyon Başkanı Levent Bıçakcı, yöneticiler, A Milli Takım Teknik Direktörü Ersun Yanal ve menajer Can Çobanoğlu da izledi. 


</TEXT>
</DOC>
