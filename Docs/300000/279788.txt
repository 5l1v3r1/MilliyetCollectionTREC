<DOC>
<DOCNO> 279788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sonspo23.html </URL>
<DATE> 2004/10/13/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Gökşen Bilet fiyatlarının serbest bırakılması kulüplerin yararınadır 
</HEADLINE>
<TEXT>

     Galatasaray Futbol Şube Sorumlusu Fatih Gökşen, Futbol Federasyonu'nu, bilet fiyatları konusunda kulüpleri serbest bırakması nedeniyle tebrik etti. 
     Federasyonun aldığı kararın kulüplerin yararına olduğunu ifade eden Gökşen, ''Çünkü bu karar kulüplerin gelirini artıracaktır. Böyle bir karar aldıkları için kendilerini kutluyoruz. Nasıl yanlış bir şeyde tenkit ediyorsak, doğru yapılan bir şeyde de tebrik etmeliyiz. Bu karar kulüplerin yararınadır, tekrar kutluyoruz'' dedi. 
     Öte yandan, Galatasaraylıları 17 Ekim Pazar günü saat 19.05'te evlerinin pencerelerine, arabasına bayrak asmaya davet eden Gökşen, ''Onlar böylece Galatasaraylılıklarını gösterecek. İnşallah da bizim görevimiz onlara 100. yılda şampiyonluğu armağan etmek'' diye konuştu. 
     
</TEXT>
</DOC>
