<DOC>
<DOCNO> 292541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/spor/axspo01.html </URL>
<DATE> 2004/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın bombaladı 
</HEADLINE>
<TEXT>


Ankaragücü Başkanı Cemal Aydın, MHK ve hakem İsmet Arzuman'ı topa tuttu. Aydın, "Galatasaray'ın kazanmak için şahsiyetsiz hakemlere ihtiyacı yok" diye konuştu 


'Utanıyorum' 
ANKARAGÜCÜ Başkanı Cemal Aydın, MHK ve Galatasaray maçını yöneten İsmet Arzuman'a ağır eleştirilerde bulundu. Aydın, Arzuman ve yardımcılarının yönetimini "Çirkin" olarak yorumlarken, "İsmet Arzuman'ın FIFA'lığı bile tartışılır. Ona bu yolu açanlar arasında yer alıyordum. Şimdi kendimden utanıyorum. Bu hakemi önce Allah'a havale ediyorum" yorumunu yaptı. Aydın, şikayetçi oldukları Egeli hakemlerin sürekli maçlarına verildiğini de söyledi. 

'Yazıklar olsun' 
CEMAL Aydın, "Galatasaray şampiyon olacaksa, böyle şahsiyetini yitirmiş hakemlere ihtiyacı yok" yorumunu yaptı. Ankaragücü Başkanı, Merkez Hakem Kurulu'nun yasallığının da tartışıldığını hatırlatarak, "Bu MHK'yi ben seçtirdim. Sayın bakanın ve Kulüpler Birliği başkanıyken benim bağımsız MHK diye bas bas bağırıp, bunu yasaya koydurduğumuz bir dönemden sonra h l maaş alan üyelerin olduğu MHK'ye, böyle futbola, camiaya yazıklar olsun" dedi. 


</TEXT>
</DOC>
