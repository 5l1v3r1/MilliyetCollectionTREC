<DOC>
<DOCNO> 265540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/astro/index.html </URL>
<DATE> 2004/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğleden sonraya dikkat 
</HEADLINE>
<TEXT>


Öğleden sonra şartlar hızla değişmekte. Yapıcı ve eldeki işlere konsantre olmak gerekiyor. Yeni görüşler, alacağımız haberler bize acelecilik getirebilir. Uyanık olmamız gereken bir gündeyiz. Koç'lar bugün hassas olabilirler. Geçmişe dönük konulardan uzak kalmaları onlara huzur verecek. Yeni planlarını gözden geçirmeleri önlerini görmelerini sağlayabilir. Boğa'lar hayata pozitif bakmaya çalışmalı. İkili ilişkilerde alınganlık göstermek yerine anlayışlı ve uyumlu davranmaya çalışmalılar. İkizler günlük işlerinde yenilikler denemeliler. Yeteneklerini sergilemeleri için işbirliğine açık olmalarında fayda var. Acele kararlarlardan kaçınmak gerek. Yengeç'ler duygusal olarak ılımlı olmaları gereken bir gündeler. Tamamlanması gereken konuları ertelemeden arkadaşlarla paylaşımlara zaman ayırabilirler. Aslan'lar sabırlı davranmaya çalışmalı. Evleriyle ilgili uğraşlar tüm vakitlerini alabilir. İş ve ev arasındaki sorumluluklar onlar için zorlayıcı olacak. Başak'lar yakın çevrelerinde iletişim ve hareket konularıyla ilgililer. Bu arada kısa yolculukları konusunda acele karar vermemeliler. Terazi'ler maddi konularda tutumlu davranmalılar. Bugünlerde dikkatsiz harcamaları ve savurganlık yapmaları onları zorlayabilir. Akrep'ler burçlarındaki Ay sayesinde etkileyici olacaklar. Kişisel adımları ve planları konusunda hırslı olmak yerine daha düşünceli hareket etmeliler. Yay'lar geçmişle alakalı konularda artık toparlanmalılar. İyimser yanlarına güvenerek hareket etmeliler. Oğlak'lar yeni planlar konusunda acele davranmamalılar. Bu arada grup çalışmaları ve projeleri hakkında başkalarının desteğine ihtiyaç duyabilecekler. Kova'lar sabırlı olmalılar. İşlerine ait sorumluluklar ertelenmemeli. Kariyer konusundaki gelişmeler zamana bırakılmalı. Balık'lar tempolu ve hareketli bir gündeler. Eğitimle ilgili olumlu sonuçlar almak için sabırlı olmaları gerekecek. Kararlarında aceleci olmamalılar. 

</TEXT>
</DOC>
