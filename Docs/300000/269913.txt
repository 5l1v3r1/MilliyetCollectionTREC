<DOC>
<DOCNO> 269913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/siyaset/siy04.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hepiniz burada mı yaşıyorsunuz ' 
</HEADLINE>
<TEXT>



n Verheugen'in ziyaret edeceği köy, AB Türkiye Temsilciliği tarafından seçildi. Verheugen, Diyarbakır'a 1.5 saat uzaklıktaki köye Emniyet'e ait helikopterle ulaştı. 
Muhtar Tahsin Yıldız'ın ailesiyle kaldığı, muşambayla kaplı çadıra giren Verheugen, 7 çocuklu çiftin yaklaşık 10 metrekarelik yere sığdığına inanamadı. "Hepiniz burada mı yaşıyorsunuz " dedi.Verheugen, öğle yemeğinde "aile içi şiddet" üzerinde çalışmalar yapan KAMER Kadın Merkezleri yöneticileriyle buluştu. KAMER'in gelir sağlamak için açtığı "KAMER mutfağı"nda gerçekleşen yemekte Verheugen'e Diyarbakırlı kadınlar tarafından hazırlanan yemekler ikram edildi. Irok Mardin içli köftesi , sumaklı dolma, zerdek, mehir soğuk ayran çorbası , su böreği, Diyarbakır içli köftesi ve yaprak sarmasından oluşan mönüden tadan Verheugen, "Hepsi çok güzel" dedi. KAMER'li kadınlar, Verheugen'den para almadı.Verheugen, Diyarbakır'da Süryanilere ait Meryem Ana Kilisesi'ni de ziyaret ederek, Midyat Metropoliti Samuel Aktaş'tan Süryanilerin sıkıntıları hakkında bilgi aldı. Verheugen, Diyarbakır'dan ayrılmadan önce Büyükşehir Belediyesi bünyesinde kurulan çocuk korosunun konserini izledi. Yaşları 9 - 14 arasında değişen çocuklardan oluşturulan koro Verheguen'e sürpriz yaparak, Türkçe, Kürtçe ve Süryanice şarkıların yanı sıra iki Almanca şarkı da seslendirdi. Belediye Başkanı Osman Baydemir ile şehir merkezinde kısa bir yürüyüş de yapan Verheugen, esnafla sohbet ederek AB konusundaki fikirlerini sordu. Verheugen, ikram edilen meyan kökü şerbetini yüzünü buruşturarak içmek zorunda kaldı.Verheugen, Diyarbakır'dan, Kürdistan Yurtseverler Birliği KYB lideri Celal Talabani ile aynı uçakta Ankara'ya geldi. Verheugen ve Talabani birbirlerine yakın oturmalarına rağmen sadece selamlaşmakla yetindi. Verheugen, Ankara Esenboğa Havaalanı'nda İzmir uçağına binerek İzmir'e gitti. 


</TEXT>
</DOC>
