<DOC>
<DOCNO> 296543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/soneko15.html </URL>
<DATE> 2004/12/10/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Kasım'da yalnızca dolar yatırımcısı enflasyona yenildi 
</HEADLINE>
<TEXT>

     Kasım ayında yalnızca dolar yatırımcısı enflasyona yenildi. Dolara yatırım yapanlar geçen ay TEFE'ye göre yüzde 3.6, TÜFE'ye göre yüzde 4.2 reel zararla karşılaştı. Mevduat, Borsa ve altında ise reel getiri oluştu. 
     Devlet İstatistik Enstitüsü DİE , seçilmiş finansal yatırım araçlarının Kasım 2004 itibariyle gerçekleşen reel getiri oranlarını açıkladı. Geçen ay yalnızca dolarda reel kayıp oluştu. Dolara yatırım yapanlar, kasım ayında TEFE'ye göre yüzde 3.6, TÜFE'ye göre yüzde 4.2 reel zararla karşılaştı. 
     Euro ise TEFE'ye göre yüzde 0.5 reel getiri sağlarken, TÜFE'ye göre yüzde 0.2 kayba uğrattı. 
     
     MEVDUAT, BORSA VE ALTINDA REEL GETİRİ 

     Mevduat, Borsa ve altında ise reel getiri oluştu. 
     Mevduata yatırım yapanlar reel bazda TEFE'ye göre yüzde 0.9, TÜFE'ye göre yüzde 0.2 Borsa'ya yatırım yapanlar TEFE'ye göre yüzde 2, TÜFE'ye göre yüzde 1.3, altına yatırım yapanlar da TEFE'ye göre yüzde 1.7, TÜFE'ye göre yüzde 1 getiri sağladı. 
     
     YILLIK GETİRİ 

     Yıllık bazda en yüksek reel getiri Borsa'da oluştu. 
     Borsa'nın yıllık reel getirisi TEFE'ye göre yüzde 26.8, TÜFE'ye göre yüzde 32.1 oldu. 
     Mevduat da TEFE'ye göre yüzde 11.5, TÜFE'ye göre yüzde 16.2 reel kazanç sağladı. 
     Dolar ve euroda ise zarar oluştu. Dolara yatırım yapanlar TEFE'ye göre yıllık bazda yüzde 14.2 TÜFE'ye göre yüzde 10.7 euroya yatırım yapanlar TEFE'ye göre yüzde 4.6, TÜFE'ye göre yüzde 0.6 kayba uğradı. 
     Altın yatırımcısı ise TEFE'ye göre yüzde 2.7 reel zararla karşılaşırken, TÜFE'ye göre yüzde 1.4 getiri sağladı. 

     
</TEXT>
</DOC>
