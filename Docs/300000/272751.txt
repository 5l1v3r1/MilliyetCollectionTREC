<DOC>
<DOCNO> 272751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sontur37.html </URL>
<DATE> 2004/09/17/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Pazarda çürük üzüm tartışması kanlı bitti .. 
</HEADLINE>
<TEXT>

     Antalya'da bir kişi, üzümlerin çürük çıkması nedeniyle uyardığı satıcı tarafından kalbinden bıçaklandı. 
     AA muhabirinin aldığı bilgiye göre, Teomanpaşa Mahallesi'nde kurulan pazarda alışveriş yapan Arif Altunkan 41 , aldığı üzümlerin çürük çıkması nedeniyle satıcı Rasim S'den üzümleri geri almasını istedi. 
     Üzümleri geri almak istemeyen satıcıyla bir süre tartışan Altunkan, daha sonra, ''Seni zabıtaya şikayet edeceğim'' diyerek, olay yerinden ayrılmak istedi. Rasim S'nin kendisine küfürle karşılık vermesi üzerine yeniden başlayan tartışma sırasında Rasim S, Altunkan'ı bıçakla yaraladı. 
     Çevredekiler tarafından Akdeniz Üniversitesi Hastanesi'ne kaldırılan Altunkan'ın, kalbine aldığı bıçak darbesi nedeniyle hayati tehlikeyi atlatamadığı bildirildi. 
     Olaydan sonra kaçan Rasim S. 23 , Antalya Emniyet Müdürlüğü Cinayet Büro Amirliği ekipleri tarafından yakalandı. 
     
</TEXT>
</DOC>
