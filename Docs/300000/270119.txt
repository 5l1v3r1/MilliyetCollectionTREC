<DOC>
<DOCNO> 270119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonspo16.html </URL>
<DATE> 2004/09/08/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Rıza Çalımbay Yeni transferler henüz hazır değil 
</HEADLINE>
<TEXT>

     Çaykur Rizespor Teknik Direktörü Rıza Çalımbay, yeni transferlerinin henüz hazır olmadığını belirtti. 
     Çalımbay, yaptığı açıklamada, İbrahim Ba ve Ahmed Hosny'den taraftarların en az 1,5 ay hiçbir şey beklememesi gerektiğini vurgulayarak, ''Bu oyuncular oynamıyor veya neden oynatılmıyor diye bir şeyler çıkmasın. Hazır olduklarında oynayacaklardır. Koskoca bir lig tamamlayacağız. Ama şu anda ikisi de hazır değil'' dedi. 
     Rıza Çalımbay, hafta sonu oynanacak İstanbulspor maçında kapasitelerinin üzerine çıkmaları gerektiğini de belirterek, şöyle devam etti 
     ''Bu hafta oynayacağımız maç her iki takım açısından da zor olacak. Onlar da biz de iyi transferler yaptık. İyi hazırlandık. Arkadaşlarımız kapasitelerinin yüzde 70-80'ini sahaya yansıtırsa bu maçtan üç puan ile ayrılabiliriz. Onun için de çok iyi konsantre olmamız lazım.'' 
     
</TEXT>
</DOC>
