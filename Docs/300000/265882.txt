<DOC>
<DOCNO> 265882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/spor/spo02.html </URL>
<DATE> 2004/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Restleşme çimleri yaktı 
</HEADLINE>
<TEXT>


YUSUF KOBAL 


TEKNİK Direktör Daum'un Leverkusen'den getirdiği çim profesörü ile Fenerbahçe'nin görevlendirdiği Ziraat Mühendisi arasındaki çekişmenin Şükrü Saracoğlu Stadı'ndaki çimlerin zarar görmesine neden olduğu öğrenildi. Sorumluların birisinin ilaçlama, diğerinin ise gübreleme yapması sonucu çimlerin yandığı iddia edildi. 
BAŞKAN Aziz Yıldırım, Şükrü Saracoğlu Stadı'nın çimlerinin bir an önce yerleştirilmesi için dün hummalı bir çalışma yaptırdı. Adapazarı'ndan getirilen çimler 100 kişilik bir ekibin gayretiyle zemine yerleştirildi. Yıldırım'ın da bizzat ilgilendiği çalışmanın ardından sahanın Şampiyonlar Ligi ilk maçına kadar hazır hale geleceği ifade edildi. 

Yelken festivali 

JİM Beam ana sponsorluğunda, Fenerbahçe Yelken Kulübü, Türkiye Yelken Federasyonu ve Sportworks Group organizasyonu ile düzenlenen Fenerbahçe Yelken Festivali 19 - 22 Ağustos tarihleri arasında Faruk Ilgaz Tesisleri'nde yapıldı. Optimist dalında genç yelkenciler toplam 37 teknede yarışırken, Laser 4.7'de 10, 420'de 3, 470'de 4, Europe'de 4, Pirat'da 12 Laser Radyal'da 10, Laser Standard'da 5 tekne mücadele etti. Dragon yarışlarına 8 tekne, yat yarışlarına ise 6 tekne katıldı. 


</TEXT>
</DOC>
