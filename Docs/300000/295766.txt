<DOC>
<DOCNO> 295766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/yazar/akyol.html </URL>
<DATE> 2004/12/08/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa ve siyasi ahlak 
</HEADLINE>
<TEXT>


AVRUPA Birliği Türkiye'nin önüne yeni zorluklar yığıyor Türkiye'nin sürekli denetim altında tutulması, görüşmelerin ucunun açık olması, Avrupa'nın yeni üye alma kapasitesi, kalıcı kısıtlamalar, imtiyazlı ortaklık, Rum yönetimini tanıma gibi... 
"Taslak" olarak ortaya sürülen metinleri giderek daha da ağırlaştırıyorlar 
Dün görüştüğüm bir diplomatın söyledikleri 
- Kesin tarih verilecek. Bildiride 'imtiyazlı ortaklık' terimi yer almayacak. Ama öyle kayıtlar getiriyorlar ki, sanki Türkiye'nin yolunu açmak ama yürümesini frenlemek istiyorlar 
Bu, Avrupa'nın bütün hukuki, ahdi ve ahlaki taahhütlerine aykırıdır. 

DÖNEM Başkanı Hollanda... 
2 Ekim'de İstanbul'da İslam Konferansı Örgütü ile AB bir "Ortak Forum" düzenlemişti. "Medeniyetlerin buluşması" bakımından fevkalade önemli bir toplantıydı Kıbrıs Türkleri de toplantıya "Kıbrıs Türk Devleti" adıyla çağrılmıştı. 
Hollanda, Annan Planı'nda yer alan "Kıbrıs Türk Devleti" terimi kullanıldı diye uluslararası çaptaki "medeniyetler buluşmasını" sabote etti Ama aynı Hollanda şimdi "Rum yönetimini dolaylı tanıyın" diye diretiyor 
Bu çelişki anlatıldığında Ankara'da Hollandalı Bakan Atzo Nicolai, Rumların AB üyesi olduğunu hatırlatarak, "Ama bir olgu" fact diyor. 
Cevap 
- Kıbrıs sorunu çözülmeden Rum yönetimini bütün Kıbrıs adına AB'ye alarak bu problemi 'olgu' haline getiren AB değil mi Yarın başka 'olgu'ları yaratıp ondan sonra da 'Ama bu bir olgu' denilmeyecek mi 
Kıbrıs meselesi, Avrupa'nın davranışları bakımından bir simgedir. Referandumda Türkler evet, Rumlar hayır dedi, bu da bir "olgu"dur, peki AB ne yapıyor Rumları tanıyın diyor 

AVRUPA kırk yıldır Türkiye'nin tam üyelik yolunda olduğunu bilmiyor muydu Türkiye'ye karşı ayırımcılığın başını çeken Fransa, iki yıl önce Kopenhag'da "Görüşmeler diğer üyelerle eşit şartlarda ve gecikmeden başlar" diye Türkiye'ye imzalı taahhütte bulunurken bunu bilmiyor muydu 
Osmanlı Meclisi Mebusan Reisi Ahmet Rıza Bey bizde pozitivizmin öncülerinden biridir, Fransız kültüründen çok etkilenmiştir, Batıcılık akımının önde gelen simalarındandır. 
İşte bu Ahmet Rıza Bey'in 1922 yılında yazdığı kitap "Batı'nın Doğu Politikası'nın Ahlaken İflası." 
İşte üç yüz küsur sayfalık kitaptan bir cümle 
"Avrupa'nın Türkiye'ye karşı takip ettiği siyasette ahlak mefhumuna asla yer verilmemiştir... Türkiye gibi harbe katılan Macaristan ve Bulgaristan'a neden bir Sevr uygulamadılar Hıristiyan oldukları için... 
Avrupa devletleri tarihin hiçbir döneminde Osmanlı ile samimi dostluk tesis etmemişlerdir." 
1856 Paris Antlaşması'nda "Osmanlı Avrupa devletler ailesinin bir üyesidir" hükmünün mimarı diplomat Sadrazam li Paşa'nın da Avrupa'nın siyaset ahlakını sorgulayan böyle yakınmaları çoktur. 
Tabii tarih değişiyor, bugün Avrupa'da 17 ülke Türkiye konusunda hem rasyonel, hem ahlaki davranıyor. Ama Ahmet Rıza Bey'i isyan ettiren bir "damar"ın da değişmeden devam ettiğini görüyoruz. 
Avrupa şimdi yine bir "siyasi ahlak" sınavındadır. Ona göre dünyanın gözünde güvenilir veya güvenilmez olacaktır. 



</TEXT>
</DOC>
