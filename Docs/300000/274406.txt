<DOC>
<DOCNO> 274406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/ekonomi/eko08.html </URL>
<DATE> 2004/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Toyota'dan Türkiye'nin kalitesine tam not 
</HEADLINE>
<TEXT>



Toyota Motor Avrupa Pazarlamadan Sorumlu Başkan Yardımcısı Thierry Dombreval Adapazarındaki fabrikada üretilen araçların kalitesinden son derece memnun olduklarını söyledi. Paris Motor Show'da Türk gazetecilerin sorularını yanıtlayan Dombreval, "Toyota Corolla Verso'lar üretilmeye başlandığında banttan ilk çıkan otomobiller bile sıfır hataya sahipti.Bu nedenle Türkiye'deki fabrikanın kalitesine güvenimiz tam" dedi. 
Dombreval, "Türkiye'de büyümek ve bir numara olmak istiyoruz" diye konuştu. Uzun dönemde Türkiye ekonomisinin gelişimi doğrultusunda kapasite artırımı düşünebileceklerini söyleyen Dombreval Türkiyede müşterilerin otomobile tutku duyduğunu, bu tutkuyla da çok kaliteli otomobiller üretildiğini belirtti. Toyotasa Genel Müdürü Volkan Eren de şu anda ki fiyat seviyelerinin bir daha mümkün olmadığını belirterek, "Otomobil almak için en iyi zaman" dedi. 



</TEXT>
</DOC>
