<DOC>
<DOCNO> 257139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/sonspo23.html </URL>
<DATE> 2004/07/21/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Ülkerspor İbrahim Kutluay ile aramızda en küçük bir sorun yok... 
</HEADLINE>
<TEXT>

     Türkiye Basketbol Ligi takımlarından Ülkerspor'un, milli oyuncu İbrahim Kutluay ile arasında hiçbir sorun olmadığı bildirildi. 
     Turuncu-yeşilli kulübün genel müdürü Lütfi Arıboğan, Yunan basınında Panathinaikos'a döneceği şeklinde haberler yer alan İbrahim ile geçen sezon 4 yıllık anlaşma imzaladıklarını hatırlatarak, ''İbrahim daha 3 yıl bizimle. Aramızda en küçük bir sorun yok'' dedi. 
     İbrahim Kutluay ile yaptıkları anlaşma şartlarında bir değişikliğe gidilmediğini kaydeden Lütfi Arıboğan, ''Mukavelemiz aynı koşullarda devam ediyor. Ne bir olumsuzluk, ne de ekstra bir şey yok'' diye konuştu. 
     Bu arada, milli oyuncu İbrahim Kutluay da Ülkerspor ile arasında bir sorun bulunmadığını ve kulübünde mutlu olduğunu kaydetti. 
     Transfer çalışmalarını sürdüren Ülkerspor'un, aralarında Union Olimpija'nın genç uzunu Vladimir Boisa'nın da bulunduğu bazı oyuncularla görüşmeler yaptığı bildirildi. 

     
</TEXT>
</DOC>
