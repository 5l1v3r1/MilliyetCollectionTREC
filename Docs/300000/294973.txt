<DOC>
<DOCNO> 294973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sonspo07.html </URL>
<DATE> 2004/12/05/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Chelsea'ye yan bakılmıyor, Arsenal kendine geldi, Manchester kazandı 
</HEADLINE>
<TEXT>

     İngiltere Premier Ligi'nde lider Chelsea, haftanın maçında Newcastle United'ı hezimete uğrattı. İlk yarısı golsüz biten karşılaşmada, ikinci yarıda Drogba'nın oyuna girmesinin ardından Lampard, Drogba, Robben ve Kezman'ın pen golleriyle farka gitti. 
     Chelsea, aldığı galibiyetle 39 puanla en yakın takipçisi Arsenal'le 5 puanlık farkı korudu. Teknik direktörlüğe Jose Mourinho'nun gelmesiyle İngiltere futbolunda devrim yapan Chelsea, 16 maçta yediği 6 golle de ligin en az gol yiyen takımı ünvanını elinde bulunduruyor. 
     Premier Lig'de ve Şampiyonlar Ligi'nde üst üste ağır darbeler alan Arsenal, Higbury'de ağırladığı Birmingham City'i 3-0'la geçti. Arsene Wenger'in takımını galibiyete Fransız yıldızlar Pires ve Henry'nin 2 golleri taşıdı. 
     Çarşamba gecesi İstanbul'da Fenerbahçe'nin karşısına çıkacak Manchester United, evinde Southampton'ı 3-0 mağlup etti. Kırmızı-şeytanların sayılarını Scholes, Rooney ve Ronaldo kaydetti. 
     Tugay'ın takımı Blackburn Rovers ise sahasında Tottenham'ı 1-0 yenilerek taraftarlarını hayal kırıklığına uğrattı. Milli futbolcumuzun 65 dakika görev yaptığı karşılaşmayı Blackburn Rovers kazansaydı alt sıralardan kurtulmak için büyük bir avantaj yakalamış olacaktı. Blackburn, bu mağlubiyetle birlikte 13 puanda kaldı ve puan cetvelinde 17. sıraya düştü. 
     Diğer sonuçlar şöyle Everton-Bolton Wanderers 3-2, A.Villa-Liverpool 1-1, Norwich-Fulham 0-1, Portsmouth-West Bromwich 3-2. 
     Premier Lig'de bugün 18 05'te Crystal Palace-Charlton Athletic mücadelesi oynanacak. 
     
</TEXT>
</DOC>
