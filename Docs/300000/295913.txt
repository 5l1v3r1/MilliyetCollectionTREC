<DOC>
<DOCNO> 295913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sonsiy18.html </URL>
<DATE> 2004/12/08/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Sarıgül ''AB, 17 Aralık'ta uygarlık sınavı verecek'' 
</HEADLINE>
<TEXT>

     Türkiye'nin Avrupa Birliği üyeliğine ilişkin Brüksel'de temaslarda bulunan Şişli Belediye Başkanı Mustafa Sarıgül, ''AB, 17 Aralık'ta uygarlık sınavı verecek'' dedi. 
     Şişli Belediyesi'nden yapılan yazılı açıklamada, Sarıgül'ün, Türkiye'nin AB üyeliği süreciyle ilgili temaslarda bulunmak üzere Brüksel'e gittiği belirtilerek, bugün Avrupa Parlamentosu'nda görev yapan bazı milletvekilleri ile görüşmeler yapacağı bildirildi. 
     Açıklamada, Sarıgül'ün, ilk temaslarının ardından yaptığı değerlendirmede, ''laikliği tüm kurum ve kurallarıyla oturtmuş tek Müslüman ülke olan Türkiye'nin üyeliğinin, AB'nin demokratikliği açısından önemini'' vurguladığı kaydedildi. 
     Aynı açıklamaya göre, Mustafa Sarıgül, ''AB, 17 Aralık'ta bir uygarlık sınavı verecek. Türkiye'yi içine alan bir AB, dünyaya hoşgörü mesajı verecek. Türkiye'ye sırtını çeviren bir AB için bunun tam tersi bin intiba oluşacaktır'' dedi. 
     
</TEXT>
</DOC>
