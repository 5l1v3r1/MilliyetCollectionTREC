<DOC>
<DOCNO> 296122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/yasam/axyas01.html </URL>
<DATE> 2004/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ressam olmadığım için iyiyim' 
</HEADLINE>
<TEXT>


Artİstanbul açılışında sohbet ettiğimiz şair İlhan Berk, tablolarını böyle değerlendiriyor 

KÜLTÜR SANAT 

Artİstanbul 2004, 3 önemli ismin buluşmasına sahne oldu. 8 Aralık'ta başlayan ve 12 Aralık'a kadar devam edecek olan Uluslararası Çağdaş Sanat Buluşması'nda bir araya gelen Burhan Doğançay, İlhan Berk ve Adnan Çoker'le eserleri ve aralarındaki dostluk hakkında konuştuk... 

Öncelikle bu üçlünün farkı nedir 
ÇOKER Kaçmaz, bulunmaz bir üçlü olması. 
BERK Biz, bu dünyaya üçümüz beraber geldik. Gerisini siz düşünün. 
DOĞANÇAY Dünyaya gelmek, yaşamak zaten çok büyük bir şey. Adnan burada, İlhan burada, hep beraber yaşıyoruz. 
ÇOKER Bir şey eksik kaldı. Marjımızı belirtelim son 150 yaşımıza daha yeni başladık. 

'Güzel bir kadınla olmak gibi' 
İlhan Berk'in şair yönü de var. Sizin resme bakışınız nasıl 
BERK Benim resmim, bir şairin tavrını taşıyor. Resimlerim iyiyse, ressam olmadığım için. 

Şiir yazıyor olmak resme nasıl bir tavır katıyor 
BERK Şairlik benim için tam bir cehennem. Tek mutluluğum resim yapmak. Resim yapınca inanılmaz mutlu oluyorum. Kendimi, dünyanın en güzel kadınlarıyla yatıyor gibi hissediyorum. 

Şiir yazarken böyle hissetmiyor musunuz 
BERK Ben, denize yazmak için bakıyorum. Bu dayanılır şey mi Bir kadına da aynı nedenle bakıyorum. Biri bana dedi ki, "Sen beni sevmiyorsun. Şiirini seviyorsun". Çok ağrıma gitti. Sonra uzun uzun düşündüm, 'haklıymış' dedim. 

'Resim yaparken cennetteyim' 
Berk'in cenneti, sizin cehenneminiz mi peki 
ÇOKER Her sanatçı Berk gibi söyler, kimse memnunum, çok mutluyum demez. 
DOĞANÇAY Doğrusu ben resim yaparken cennetteyim. Fakat Türkiye'de, Tepebaşı'nda simit satan adamla Burhan Doğançay'ın farkı yok. 
ÇOKER Senin sarayın yok, onun da simit sarayı yok. İkisi aynı şey. 



</TEXT>
</DOC>
