<DOC>
<DOCNO> 262185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sontur40.html </URL>
<DATE> 2004/08/10/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Şüpheli ölüm mezar açtırdı .. 
</HEADLINE>
<TEXT>

     Kütahya'nın Simav İlçesi'nde, 1 ay önce ölen ve resmi kurumlara haber verilmeden gömülen gencin mezarı, otopsi amacıyla açıldı. 
     AA muhabirinin aldığı bilgiye göre, ilçeye bağlı Karacahisar Beldesi'nde Halil K, merdivenden düşerek yaralandığını iddia ettiği ağabeyi Mehmet K'yi 30 , İzmir Yeşilyurt Devlet Hastanesi'ne götürdü. Mehmet K, burada yapılan müdahaleye rağmen hayatını kaybetti. Mehmet K'nin cenazesi, resmi kurumlara haber verilmeden belde mezarlığına defnedildi. 
     Daha sonra, ölüm nedeninin merdivenden düşme olmadığı yönünde güvenlik güçlerine yapılan ihbar sonucu, Cumhuriyet Savcılığı, mezarı açtırarak cesede otopsi yaptırdı. 
     Otopside, Mehmet K'nin, bir araç tarafından ezilmesi sonucu öldüğü tespit edildi. 
     Olay sonrası gözaltına alınan gencin kardeşi Halil K'nin, ağabeyinin kendi kullandığı traktörden düşerek öldüğünü, korktuğu için kazayı sakladığını söylediği öğrenildi. 
     Halil K, sorgulamasının tamamlanmasının ardından, sevk edildiği mahkemece tutuksuz yargılanmak üzere serbest bırakıldı. 
     
</TEXT>
</DOC>
