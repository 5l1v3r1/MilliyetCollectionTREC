<DOC>
<DOCNO> 299970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sonspo46.html </URL>
<DATE> 2004/12/22/ </DATE>
<TIME> 19.34 </TIME>
<AUTHOR>  </AUTHOR>
<HEADLINE>
Trabzonspor maçının ardından... 
</HEADLINE>
<TEXT>

     Trabzonspor Teknik Sorumlusu İhsan Gündüz Derelioğlu, Trabzonspor'un bugünkü maça son iki yılın kupa şampiyonu olarak çıktığını belirterek, ''Üçüncü kupayı da almak istiyoruz'' dedi. 
     Antalyaspor-Trabzonspor karşılaşmasının ardından maçı değerlendiren Derelioğlu, şunları söyledi 
     ''Rakip kim olursa olsun, her zaman ciddiye aldık. Oyunun büyük bölümünde kontrol bizdeydi. Kalemizde golü görünce de rakibimizi daha ciddiye aldık.'' Trabzonspor Kulübü Olağan Genel Kurul Toplantısı'nda yeni yönetimin seçildiğine de dikkati çeken Derelioğlu, ''Yeni yönetimin tüm kararlarını saygıyla karşılarız. Olağanüstü şartlarda görevi devraldım. Bundan sonraki bütün kararları yönetime bırakıyorum'' diye konuştu. 
     Antalyaspor Teknik Direktörü Metin Türel de yaptığı kısa değerlendirmede, ''Gücümüz Trabzonspor'a yetmedi. Zaten yetmezdi de'' dedi. 
     
</TEXT>
</DOC>
