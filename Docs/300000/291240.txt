<DOC>
<DOCNO> 291240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sontur57.html </URL>
<DATE> 2004/11/22/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Yurt genelinde trafik kazaları bilançosu 13 ölü, 121 yaralı 
</HEADLINE>
<TEXT>

     Yurt genelinde bugün meydana gelen trafik kazalarında 13 kişi öldü, 121 kişi yaralandı. 
     AA muhabirlerinin aldığı bilgiye göre, saat 17.30'a kadar meydana gelen trafik kazaları şöyle 
     Yozgat'ın Yerköy İlçesi'nde Nuh Andaç'ın kullandığı 06 KOD 75 plakalı otobüs, Çerikli Köprüsü'nden uçtu. Gençlik ve Spor Genel Müdürlüğü'nün düzenlediği Çanakkale gezisinden dönen kafileyi taşıyan otobüsteki Nuh Andaç 35 , Gençlik ve Spor İl Müdürlüğü Gençlik Merkezi Şube Müdürü Ertuğrul Kargı 42 , Sefa Erdemir 12 ve Emre Muş 16 öldü, 42 öğrenci yaralandı. 
     Ankara'nın Altındağ Siteler semtinde öğrenci taşıyan Ahmet Demir'in kullandığı 06 C 0547 plakalı servis otobüsü ile Nabi Değirmencioğlu yönetimindeki 37 DH 665 plakalı tomruk yüklü kamyonla çarpıştı. Kazada servis otobüsünün içinde bulunan öğrencilerden Rahman Ercan 12 hayatını kaybetti. Yaralanan 8 öğrenci ise çeşitli hastanelerde tedavi altına alındı. 
     Erzincan-Sivas karayolunun 14. kilometresinde İbrahim Yıldırım kullandığı 34 BS 3941 plakalı yolcu otobüsü şarampole yuvarlandı. Kazada, Kübra Akdemir 21 öldü, 3'ü yabancı uyruklu 11 kişi yaralandı. 
     Kırşehir'de Recep Köksal yönetimindeki 40 M 6098 plakalı minibüs, Kırşehir-Kayseri karayolu Petlas Lastik Fabrikası yakınlarında orta refüje çarptı. Kazada, Osman Sezer 62 hayatını kaybetti. Yaralanan 9 kişi Kırşehir Devlet Hastanesi'ne kaldırıldı. 
     Giresun'un Espiye İlçesi'ne bağlı Ericek Köyü'nde Baki Karalı yönetimindeki 61 DR 160 plakalı kamyon şarampole devrildi. Kazada, kamyonun kasasında yolculuk yapan Selçuk Topkara 12 olay yerinde öldü, 2 kişi de yaralandı. 
     Aydın'ın Nazilli İlçesi'nde Mustafa Çiçek'in kullandığı 09 NA 690 plakalı otomobil, Karakol kavşağında duvara çarptı. Kazada, sürücü Çiçek olay yerinde hayatını kaybetti. 
     Kuşadası'nda Oğuz Davas 18 idaresindeki 09 SV 238 plakalı otomobil, Ömer Tatil Köyü mevkiinde elektrik direğine çarptı. Çarpmanın etkisiyle alev alması sonucu, sürücü Davas ile otomobilde bulunan Ahmet Karaoğlan 21 yanarak öldü, 2 kişi yaralandı. 
     Zonguldak'ın Çaycuma İlçesi'nde Organize Sanayi Bölgesi mevkiinden 67 DS 779 plakalı otomobiliyle geçen Mehmet Sivriler ile yanında bulunan Mithat Alpay, Ramazan Şekerci'yi 27 yol kenarında yaralı buldu. Şekerci, kaldırıldığı Çaycuma Devlet Hastanesi'nde öldü. Yapılan otopside, Şekerci'nin trafik kazası sonucu öldüğü belirlendi. 
     Nevşehir'de Cevdet Altuntaş yönetimindeki 50 DF 399 plakalı minibüs, Kaldırım Mezarlığı önünde şarampole devrildi. Kazada yaralanan 9 kişi Nevşehir Devlet Hastanesi'nde tedavi altına alındı. 
     Gaziantep'in Şehitkamil İlçesi'nde, Ahmet Aşam'ın kullandığı 73 SP 949 plakalı tanker, Karpuzkaya Köyü'nde devrildi. Sürücü Aşam'ın öldüğü kazada, 1 kişi yaralandı. Şehitkamil İlçesi Taşlıca Köyü'nde ise Erhan Baytar idaresindeki 65 ES 290 plakalı otomobilin şarampole yuvarlanması sonucu 5 kişi yaralandı. Arıl Beldesi'nde de Hamit Kaya yönetimindeki 27 YN 271 plakalı otomobil devrilmesi sonucu 2 kişi yaralandı. 
     Gaziantep'in Nurdağı İlçesi'ne bağlı Nogaylar Köyü'nde, İbrahim Ketme'nin kullandığı 63 FE 419 plakalı otomobil, yol kenarındaki bankete çarptı. Kazada, 6 kişi yaralandı. 
     Afyon'da, Serdar Gürsoy yönetimindeki 06 M 4443 plakalı minibüs, Afyon-Ankara karayolunun 57. kilometresinde şarampole devrildi. Kazada 2 kişi yaralandı. 
     Konya-Ankara karayolunun 25. kilometresinde, aralarında bir yolcu otobüsünün de bulunduğu toplam 8 araç kaza yaptı. Kazada, 2 kişi yaralandı. 
     Aydın'da, Cengiz Çağlar'ın kullandığı 09 EP 107 plakalı otomobil, Aydın-Muğla karayolunda trafik levhasına çarparak şarampole devrildi. Yaralanan 4 kişi Aydın Devlet Hastanesi'ne kaldırıldı. Söke İlçesi'nde, Muhsin Yağcı idaresindeki 09 SH 935 plakalı otomobil, Bağarası Beldesi yakınlarında, yoldan çıkarak devrildi. Kazada, 4 kişi yaralandı. 
     Eskişehir'de, Halil Bayram yönetimindeki 34 AF 3466 plakalı otomobil, şarampole devrildi. 4 kişi yaralandı. İnönü-Eskişehir karayolunda Haluk İçim'in kullandığı 26 S 0568 plakalı servis otobüsü, Levent Özenci idaresindeki plakasız traktörle çarpıştı. Yaralanan sürücüler, Osmangazi Üniversitesi Tıp Fakültesi Hastanesi'nde tedavi altına alındı. 
     Eskişehir'de, Bülent Tarım'ın kullandığı 03 KH 460 plakalı otomobil, Sivrihisar-Afyon karayolunda şarampole devrilmesi sonucu sürücü yaralandı. Sivrihisar-Afyon karayolunda Öztürk Çınar idaresindeki 35 LR 391 plakalı otomobil, Abdullah Yeşilyuva yönetimindeki 03 HF 827 plakalı kurtarıcıyla çarpıştı. 1 kişi yaralandı. 
     Eskişehir'in merkeze bağlı Çukurhisar Beldesi'nde, Mustafa Arıcı'nın kullandığı 03 AE 275 plakalı otomobil, devrildi. Yaralanan Mustafa Arıcı, SSK Hastanesi'ne kaldırıldı. Eskişehir'de, Erkan Değerliler idaresindeki 26 DE 995 plakalı otomobil, Çevre yolu Muttalıp Kavşağı'nda, yolun karşısına geçmek isteyen Mehmet Çelik'e çarparak yaralanmasına neden oldu. 
     Eskişehir Kağıthane Sokak'ta, Bilal Çetinkaya yönetimindeki 26 M 0072 plakalı otomobil, Tsenddorj Baatar'ın kullandığı 26 MA 119 plakalı otomobille çarpıştı. Kazada, yaralanan 2 kişi Devlet Hastanesi'ne kaldırıldı. 
     
</TEXT>
</DOC>
