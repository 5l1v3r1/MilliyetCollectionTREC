<DOC>
<DOCNO> 267258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/magazin/amag.html </URL>
<DATE> 2004/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kaytaranı yakarım ..' 
</HEADLINE>
<TEXT>


Kadir İnanır, 'Bütün Çocuklarım'ın setinde genç yıldız adaylarına tatlı sert 'ders' veriyor 

İlknur Gülmez 

Kanal D'nin ilgiyle izlenen dizisi 'Bütün Çocuklarım'da başrol oynayan Kadir İnanır, önceki gün yapılan çekimlerde traktör direksiyonuna da geçti. 
Başarılı bir diziye imza atmanın mutluluğunu yaşadığını söyleyen İnanır, "En çok izlenen diziyi yapıyoruz. Aldığımız bu sevginin, övgünün devamını sürdürmeye çalışıyoruz. 36 yılı doldurdum. Bunca yaştan sonra yapabileceğim tek şey, bu mesleğe gönül vermişlere biriktirdiğim bütün değerleri aktarmak. Genç oyuncular bana içtenlikle saygı gösteriyorlar" dedi. 
Genç oyuncularla başarılı olmaları için sürekli konuştuğunu belirten İnanır, onlara 'oyunculuk disiplinini nasıl aşılamaya çalıştığını da şöyle anlattı 
"Başarılı olmak için 5 - 6 özel şart var. Milyonlarca kişinin karşısında sorumluluk sahibi olmanız gerekir. Çok disiplinli çalışacaksınız, çünkü 'Ah keşke yapmasaydım' deme şansınız yok. Birbirlerine saygılı, sevgili olmak zorundasınız. Ben önemli değerleri taşıyan ne kadar şey varsa öğütlerde bulunuyorum. Biraz kaytaran olursa azarlıyorum." 



</TEXT>
</DOC>
