<DOC>
<DOCNO> 251868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sondun24.html </URL>
<DATE> 2004/06/30/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Bağdat'ta polis aracı havaya uçtu, Necef'te sokağa çıkma yasağı 
</HEADLINE>
<TEXT>

     Irak'ın başkenti Bağdat'ta bir polis aracında bomba patladı. 
     Polis, patlamanın Bağdat'ın merkezindeki Sadun caddesinde, 4 polis yemek yemek için araçtan indikten kısa süre sonra meydana geldiğini söyledi. 
     Olayda ölen ya da yaralanan olmazken, polis aracı hasar gördü. 
     Bombanın önceden mi yerleştirildiği, yoksa uzaktan mı atıldığı ise bilinmiyor. 
     
     Necef'te sokağa çıkmak yasak 
     Irak polisiyle Şii din adamı Mukteda El Sadr'a bağlı milisler arasındaki çatışmalardan sonra, Necef kentinde bu akşamdan itibaren sokağa çıkma yasağı ilan edildi. 
     Necef polis müdürü Galib Haşim el Cezayiri, gazetecilere yaptığı açıklamada, halkın 21.00 ile 06.30 saatleri arasında sokağa çıkmaması gerektiğini belirtti. 
     Görgü tanıkları, bir adi suçluyu takip eden Irak polisiyle çatışan Sadr'a bağlı Mehdi Ordusu milislerinin halen sokaklarda olduklarını ve çatışmalardan sonra dükkanların kapandığını söyledi. 
     Irak Başbakanı İyad Allavi, hükümetin gerekli görmesi durumunda ülkenin bazı bölgelerinde olağanüstü hal ilan edeceğini söylemişti. 
     
</TEXT>
</DOC>
