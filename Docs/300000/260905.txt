<DOC>
<DOCNO> 260905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sontur16.html </URL>
<DATE> 2004/08/05/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Şoförler kamyonlarını satıyor... 
</HEADLINE>
<TEXT>

     Irak'a yük taşıyan Türk şoförlere yönelik saldırıların yoğunlaşması üzerine, Şanlıurfa'nın Birecik İlçesi'ndeki galerilerin satışa çıkaran araçlarla dolduğu bildirildi. 
     Birecik Şoförler Odası Başkanı Hikmet Bozkan, AA muhabirine yaptığı açıklamada, ABD'nin, Irak'a müdahalesi sonrası nakliye sektöründe yaşanan hareketlenmenin son aylarda gerileme eğilimine girdiğini söyledi. 
     Güneydoğu'da binlerce kişinin geçimini nakliyecilikle sağladığını belirten Bozkan, ''Irak'a yük taşıyan Türk şoförlere yönelik saldırıların yoğunlaşması üzerine galeriler, satışa çıkarılan araçlarla doldu'' dedi. 
     Geçtiğimiz aya kadar fiyatları 75-80 milyar lira arasında değişen tankerlerin, Irak'taki gerginliğin artması üzerine 60 milyar liraya kadar gerilediğini anlatan Bozkan, ''Irak'ta yeterli can güvenliğinin bulunmadığını öne süren kamyoncular, artık bu ülkeye yük taşımak istemiyor. Barış ortamı sağlanmazsa nakliye sektörü zor günler yaşayabilir'' diye konuştu. 
     
</TEXT>
</DOC>
