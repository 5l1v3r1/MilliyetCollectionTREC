<DOC>
<DOCNO> 270831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/guncel/gun09.html </URL>
<DATE> 2004/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sezer'in kararını sabırla bekliyorum' 
</HEADLINE>
<TEXT>


İSTANBUL Milliyet 

Çeşitli derneklerin oluşturduğu Ulusal Birlik Konseyi ve İstanbul Üniversitesi İÜ Fikir Kulüpleri üyesi bir grup üniversite öğrencisi, YÖK'çe görevden alınması talep edilen İÜ Rektörü Kemal Alemdaroğlu'na dün destek ziyaretinde bulundu. Grup, kararın aceleyle Sezer'e sunulduğunu savundu. Alemdaroğlu ise, "Ülkenin saygın hukukçularının, bu hukuk dışı uygulamayı, yargısız infaz şeklinde değerlendireceğine inanıyorum. Sezer'in kararını sakin ve sabırlı şekilde bekliyorum" dedi. Görevden alma kararında geç kalındığını belirten Üniversiteler Öğretim Üyeleri Derneği Yönetim Kurulu Başkanı Kadir Erdin ise, Alemdaroğlu'nun "Laparoskopik Cerrahi" kitabında "New Development in Laparoscopy" kitabından intihal yaparak ağır suç işlediğini vurgulayarak, şunları söyledi "Bu durumda değil rektörlük, öğretim üyeliği görevinde dahi bir dakika tutulmaması gerekir." 


</TEXT>
</DOC>
