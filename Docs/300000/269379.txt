<DOC>
<DOCNO> 269379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sondun15.html </URL>
<DATE> 2004/09/06/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Mofaz Arafat'ı sürgün etmeye kararlıyız... 
</HEADLINE>
<TEXT>

     İsrail Savunma Bakanı Şaul Mofaz, Filistin Devlet Başkanı Yaser Arafat'ı, Filistin topraklarından sürmeye kararlı olduklarını söyledi. 
     İsrail ordu radyosunda konuşan Mofaz, ''İsrail devletinin, Yaser Arafat'ın bölgeden sürülmesini sağlamak için doğru yer ve zamanı bulacağını'' söyledi. 
     Mofaz, İsrail güvenlik kabinesinin geçen yıl Arafat'ın ''ortadan kaldırılması gerektiği'' yönündeki kararını hatırlatarak, bu kararın ''hala uygun'' olduğunu söyledi. 
     İsrailli yetkililer, kabine kararının, Arafat'ın ''öldürülmesi'', ''sürgün edilmesi'' ya da ''tecrit edilmesi'' gibi anlamlara gelebileceğini ima etmişti. 
     
</TEXT>
</DOC>
