<DOC>
<DOCNO> 256227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/magazin/amag.html </URL>
<DATE> 2004/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Öte yakaya geçelim Laila Cafe'ye gidelim 
</HEADLINE>
<TEXT>


Ankara, Çeşme derken, bir Laila da İstanbul'un Anadolu yakasında bulunan Kalamış'a açıldı 

Deniz Altuntaş 

Kuruçeşme'den sonra Ankara ve Çeşme'de şubeler açan eğlence kompleksi Laila, yeni şubesini İstanbul'un Anadolu yakasında açtı. Kalamış'ta hizmete giren Laila'nın diğerlerinden farkı 'Laila Cafe - Bar' projesinin ilk şubesi olması. 
Şubenin işletmecisi İbrahim Şentürk'le Laila tabelasının önünde objektiflere poz veren Şefik Öztek, franchising sistemiyle tüm Türkiye'ye ulaşmayı hedeflediklerini söyledi. 
Amaçlarının Türkiye genelinde 50'ye yakın şube açmak olduğunu belirten Öztek, Doğu Anadolu'ya da Laila açabileceklerini söyledi. Öztek, şöyle konuştu "Laila Cafe - Bar projesini 2,5 ay önce başlattık. Franchsing sistemimize çok sayıda şehirden müracaat oldu. Burası bizim ilk Laila Cafe - Bar'ımız. Buradaki Laila, insanların 10.00 - 04.00 saatlerinde yiyecek ve içecek seçenekleriyle aradıklarını bulacakları bir buluşma noktası". 
Laila ismini yurtdışında açılacak şubelerle de dünya markası yapmayı hedeflediğini vurgulayan Öztek, "Görüşmelerimiz sürüyor. Avrupa'nın önemli kentlerinde yakın zamanda Laila'lar açılacak" dedi. 




</TEXT>
</DOC>
