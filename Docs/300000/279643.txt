<DOC>
<DOCNO> 279643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/yasam/yas02.html </URL>
<DATE> 2004/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek 'suçu' şık olmak 
</HEADLINE>
<TEXT>


şık olduğu Türk gencinin arabasında eroinle yakalanan Alman genç kız haykırdı Ahmet seni çok seviyorum 

TÜRKER KARAPINAR Ankara 

Almanya'da tanıştığı Ahmet D. ile geldiği Türkiye'de, 22 poşet eroinle yakalanan ve 15 yıla kadar hapis istemiyle yargılanan Alman vatandaşı genç kız V.J., elleri kelepçeli ayrıldığı duruşmanın çıkışında, "Ahmet seni çok seviyorum" diye bağırdı. 
Almanya'da yaşayan Ahmet D. 23 , babası Endonezyalı, annesi Alman vatandaşı V.J.'ye 16 , ağustos başında Türkiye'de tatil yapma teklifinde bulundu. Arabayla Almanya'dan gelen çifti, eylülde dönerken jandarma durdurdu. Kocaeli'nde durdurulan çiftin aracından, gizlenmiş 22 poşet saf eroin çıktı. İki genç, 3 Eylül'de tutuklandı. Ankara 3. Çocuk Mahkemesi, ilk duruşmada, dosyanın suç yeri Kocaeli'ne gönderilmesine karar verirken, savcılığın, Ahmet D. hakkındaki soruşturmayı tamamlamadığı öğrenildi. 
Ahmet D.'nin suçunu itiraf ettiği, V.J.'nin ise eroinden haberi olmadığını söylediği kaydedildi. 


</TEXT>
</DOC>
