<DOC>
<DOCNO> 281314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sontur15.html </URL>
<DATE> 2004/10/18/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Van'da petrol aranıyor... 
</HEADLINE>
<TEXT>

     Van'da bir İngiliz firmasının uydudan tespit ettiği 13 ayrı noktadaki petrol rezervini ortaya çıkarmak için çalışmalara başlandı. 
     Kurttepe mevkiinde açılan ilk kuyuya sondaj makinaları kurulurken, bölgedeki çalışmalar, sıkı güvenlik önlemleri altında yürütülüyor. 
     
     İlk sondaj kuyusu açıldı 

     İngiliz mobil firması, petrol rezervinin bulunduğunu tespit ettiği Bakraçlı köyü, Kurttepe mevkiinde ilk sondaj kuyusunu açtı. 
     Yaklaşık beş dönüm alan üzerindeki alt yapı çalışmalarını kısa sürede tamamlayan firma, Batman ve Diyarbakır'dan getirilen 40 tır dolusu sondaj makinalarını yerleştirmeye başladı. 
     
     Çalışmalar sıkı güvenlik önlemleri altında yürütülüyor 

     Sondaj makinalarının kurulduğu Kurttepe'de çalışmalar, büyük bir gizlilik içinde ve sıkı güvenlik önlemleri altında yürütülüyor. Koruma altına alınan bölgeye yabancıların giriş çıkışına izin verilmiyor. 
     Petrol bulmak için 2 bin metre derinliğe inecek firma, bölgede yüzde 70 petrol çıkacağını umuyor. İlk sonuçlar iki ay içinde belli olacak. 

     
</TEXT>
</DOC>
