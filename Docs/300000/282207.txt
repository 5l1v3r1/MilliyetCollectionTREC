<DOC>
<DOCNO> 282207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sonspo03.html </URL>
<DATE> 2004/10/21/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Türkiye Basketbol Ligi 39. yaşına giriyor 
</HEADLINE>
<TEXT>

     Türkiye Basketbol Ligi'nde yeni sezonda maçlar 9 ayrı salonda yapılacak. 
     Türkiye'nin en büyük seyirci kapasiteli, 10 bin 500 koltuklu Abdi İpekçi Spor Salonu'nda bu sezon 4 takım maçlarını yapacak. 
     Geçen sezonun şampiyonu Efes Pilsen ve ''3 büyükler''den Galatasaray, geçen sezon olduğu gibi bu sezon da maçlarını Abdi İpekçi Spor Salonu'nda oynayacak. 
     2003-2004 sezonunda lig maçlarını Ahmet Cömert Spor Salonu'nda oynayan Ülkerspor, yeni sezonda Türkiye Ligi maçlarını da Abdi İpekçi'de oynama kararı aldı. 
     Geçen sezon Haldun Alagaş Spor Salonu'nda oynayan Fenerbahçe de bu sezon Abdi İpekçi'de maçlarını yapacak. 
     
     ANKARA ATATÜRK SPOR SALONU 2. SIRADA 
     Ankara Atatürk Spor Salonu ise Abdi İpekçi Spor Salonu'nun ardından, ligde seyirci kapasitesi en fazla olan salon durumunda bulunuyor. 
     Ankara takımları Büyük Kolej ve Türk Telekomspor, 4 bin 500 kişi kapasiteli Ankara Atatürk Spor Salonu'nda rakiplerini ağırlayacak. 
     
     BEŞİKTAŞ AKATLAR'A TAŞINDI 
     Beşiktaş, bu sezon maçlarını Akatlar Spor Salonu'nda yapacak. 
     Geçen sezon, 1300 kişi ile ligin en az kapasiteli Süleyman Seba Spor Salonu'nda oynayan Beşiktaş, bu sezon 3 bin 500 kişilik Akatlar'da rakiplerini konuk edecek. 
     
     İZMİR TAKIMLARI ATATÜRK'TE 
     İzmir takımları, bu sezon Atatürk Spor Salonu'nda lig maçlarını oynayacak. 
     Pınar Karşıyaka ve Tuborg Pilsener, 3 bin kişilik İzmir Atatürk Spor Salonu rakiplerini ağırlayacak. 
     Ligin yeni takımlarından Bandırma Banvitspor, maçlarını 2 bin 500 kişilik Kara Ali Acar Spor Salonu'nda yapacak. 
     
     EN AZ KAPASİTE ERDEMİR SPOR SALONU'NDA 
     Ligde en az seyirci kapasiteli salon ise Erdemirspor'un Erdemir Spor Salonu. 
     Ligin yeni takımı Erdemirspor, sahasında 2 bin kişiye oynayacak. 
     
</TEXT>
</DOC>
