<DOC>
<DOCNO> 265264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/soneko04.html </URL>
<DATE> 2004/08/21/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İşte ilk saatlere dikkat .. 
</HEADLINE>
<TEXT>

     İşçilerin, çalışma gününe başlarken ilk saatlerde daha dikkatsiz olduğu belirlendi. İş kazalarının büyük bölümü, işteki ilk saatler içinde meydana geliyor. 
     Sosyal Sigortalar Kurumu'nun verilerine göre, 1999-2003 arasındaki son beş yıllık dönemde, 374 bin 181 iş kazası meydana geldi. İş kazalarında 4 bin 580 kişi ölürken, 9 bin 327 kişi sürekli iş göremez hale geldi. 
     İş kazalarının yıllara göre dağılımında fazla bir değişiklik olmadı. 1999'da 77 bin 955, 2000 yılında 74 bin 847, 2001'de 72 bin 367, 2002'de 72 bin 344, geçen yıl da 76 bin 668 iş kazası meydana geldi. 
     İş kazalarının ortaya çıktığı saate göre dağılımı, işçilerin çalışmanın ilk saatlerinde daha dikkatsiz olduğunu gösteriyor. 
     Son beş yıldaki 374 binin üzerindeki iş kazasının yüzde 30.4 oranında 113 bin 787'sinin, işteki ilk saatte meydana geldiği belirlendi. İş kazalarının yüzde 13.6'sı ikinci, yüzde 12.5'i üçüncü, yüzde 10.6'sı da dördüncü saatte ortaya çıkıyor. Son beş yıldaki iş kazalarının yüzde 67.1 oranında 251 bin 347'si işteki ilk dört saat içinde meydana geldi. Bir başka ifadeyle, her dört iş kazasından üçü, çalışma gününün ilk yarısında ortaya çıkıyor. İşin beşinci ve altıncı saatlerinde meydana gelen iş kazalarının toplama oranı yüzde 6.9'ar düzeyinde. İş kazalarının yüzde 8.1'i yedinci, yüzde 10.1'i ise sekizinci saatte meydana geliyor. 

     
</TEXT>
</DOC>
