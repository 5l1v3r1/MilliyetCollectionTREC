<DOC>
<DOCNO> 274352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sontur21.html </URL>
<DATE> 2004/09/23/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
İstanbul'da kiralar neden bu kadar arttı 
</HEADLINE>
<TEXT>

     İstanbul Emlakçılar Odası'nın tespitlerine göre, kentte kira artışları geçen yıla oranla yüzde 7 ile yüzde 116 arasında arttı. En fazla artış Bahçelievler, Altunizade ve Büyükçekmece'de, en az artış ise Fulya ve Florya'da kaydedildi. 
     İstanbul Emlakçılar Odası Başkanı Başkanı Sabri Ateş, A.A muhabirine yaptığı açıklamada, ''Başbakan Recep Tayyip Erdoğan'ın 'gerekirse kiralara müdahale ederiz' şeklindeki sözlerinin uygulanabilirliğinin bulunmadığını'' öne sürdü. 
     ''Buna benzer bir düzenlemenin önceki hükümet döneminde enflasyon muhasebesi kapsamında 18 Şubat 2000 tarihinde yapıldığını'' belirten Ateş, bu düzenlemeye göre kiraların birinci yıl yüzde 25, ikinci yıl ise yüzde 10 oranında artırılmasının öngörüldüğünü bildirdi. 
     Ateş, ''düzenlemenin Şubat 2002'de yürürlükten kalkmasıyla birlikte düşük kira nedeniyle ev sahipleri ve kiracılar arasında sürtüşme başladığını, kira tespit ve tahliye davalarında büyük bir patlama yaşandığını'' söyledi. 
     ''Bugün kiralık ve satılıklarda görülen olağanüstü artışın bir nedeninin de yapılan bu yasal düzenleme olduğunu'' savunan Ateş, ''Ev sahipleri geçmişe dönük 2 yıllık kayıplarını yeni kiracılardan bu yolla çıkarıyorlar'' dedi. 
     Ateş, daha önce meydana gelen ekonomik krizin ve siyasi istikrarsızlığın artık geride kaldığını, bunun sonucu kiralıklarda ve satılıklarda talebe dayalı büyük bir artış olduğunu da ifade ederek, ''Talep fazla, konut az. Kiralık bir evi tutmak için en az 20-25 kişi başvuruyor. Ev sahibi de en yükseği verene evini kiralıyor'' diye konuştu. 
     
     ''TESPİT KOMİSYONU KURULSUN'' 

     Birçok ev sahibinin kontratı devam ettirmek yerine bir başkasına kiralamayı tercih ettiğini, böylece evini istediği bedelden kiraya verdiğini anlatan Ateş, sözlerini şöyle tamamladı 
     ''Piyasadaki kiralık ve satılık rayiçleri normalin çok üstünde. Bu piyasada talep karşısında yükselen değerler, normal değil. Talepten dolayı fiyatlar şişti. 
     Bunu önlemenin yolu var Her 4 yılda bir İstanbul'daki arazilerin metrekare birim fiyatları belediyeler tarafından masa başında belirleniyor. Bu uygulamadan vazgeçilsin. Belediye, inşaat mühendisleri, mimarlar ve emlakçılar odasından oluşan bir tespit komisyonu kurulsun. Bu komisyon, kiralık veya satılık gayrimenkullerin gerçek değerini belirlesin. Piyasada satış değeri 100 milyar lira olan bir gayrimenkulun belediyedeki emlak vergisine esas olan değeri, 15-20 milyar lira olarak gösteriliyor. Bundan dolayı hem devlet, hem de belediyelerin gelirleri azalıyor. Bu komisyon kurulması durumunda İstanbul'daki gayrimenkullerin gerçek değerleri 3-4 ayda belirlenir. Bu sayede rayiçler gerçek olduğu için devletin ve belediyelerin vergi gelirleri artar. Vatandaş da aldığı gayrimenkulun gerçek değerini bilir.'' 
     
     SEMTLERE GÖRE KİRA BEDELLERİ 

     İstanbul Emlakçılar Odası'nın tespitlerine göre, 100 metrekarelik standart bir dairenin son 2 yılda semtlerdeki en düşük ve yüksek kiralık bedelleri Milyon TL şöyle 
     

SEMTLER 2003 YILI 2004 YILI EN AZ EN ÇOK EN AZ EN ÇOK ACIBADEM 400 650 550 800 ALTUNİZADE 350 550 800 1.400 ALTINTEPE 250 450 500 650 ATAŞEHİR 400 750 1.000 1.250 BOSTANCI 400 750 500 1.000 ÇENGELKÖY 300 450 350 550 FENERYOLU 400 550 450 750 GÖZTEPE 350 650 400 750 KADIKÖY 300 450 400 700 KARTAL 125 200 250 450 KOŞUYOLU 400 750 500 1.000 KÜÇÜKYALI 200 400 500 650 MALTEPE 200 300 200 450 PENDİK 150 350 200 500 SAHRAYICEDİT 300 450 500 1.000 SUADİYE 450 700 750 1.500 ÜSKÜDAR 250 325 400 600 AKSARAY 200 500 350 750 ATAKÖY 450 850 600 1.200 AVCILAR 175 250 200 450 BAHÇELİEVLER 175 350 350 750 BAKIRKÖY 350 450 450 850 BEŞİKTAŞ 450 750 650 1.100 BEYLİKDÜZÜ 175 300 300 500 BÜYÜKÇEKMECE 150 250 300 500 FLORYA 800 2.000 1.000 2.000 FULYA 450 1.000 500 750 GAYRETTEPE 600 950 700 1.200 KÜÇÜKÇEKMECE 150 250 200 350 KURTULUŞ 300 450 400 650 ORTAKÖY 400 600 500 900 SARIYER 450 850 500 1.500 ŞİŞLİ 450 700 650 1.000 TARABYA 650 900 700 1.500      
</TEXT>
</DOC>
