<DOC>
<DOCNO> 292720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/ekonomi/eko04.html </URL>
<DATE> 2004/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Romanya, YTL'yi kıskandı' 
</HEADLINE>
<TEXT>


GÜLAY FIRAT İstanbul 

Türk Lirası'nın dünyadaki en büyük kupürlü para olduğunu söyleyen Merkez Bankası Başkan Yardımcısı Şükrü Binay "Türk Lirası'ndan sonra en büyük küpürlü para Romanya'nın. Ancak bizim 6 sıfır atma girişimimizi, Romanya gurur yaptı. Çünkü o zaman dünyanın en büyük parası Romanya'nın olacak. Bu yüzden, Romanya hükümeti, mali yıllının ortasında 1 Temmuz 2005'de paralarından 4 sıfır atacaklarını açıkladı" dedi. 
Zeynep Mutlu Eğitim Vakfı tarafından Bilgi Üniversitesi'nde düzenlenen "YTL'ye uyum süreci ve işletmelerin alması gereken önlemler" semineri dün gerçekleşti. Burada konuşan Binay, YTL'ye geçişle "yuvarlama etkisi"nin önemli boyutta olmayacağına inandığını söyledi. Binay, "Birçok ülkede olduğu gibi Türkiye de 2005 ve sonrasında enflasyon risklerini barındırıyor. YTL için, 'Altı sıfır atıyorsunuz, zamanı mıydı ' gibi eleştiriler yapıldı. Ama bu konuda risk primi gözden geçirilerek gereken tedbirler alınmıştır. Ancak en büyük risk, dışsal şoklar. Bunların en günceli petrol fiyatı" diye konuştu. 


</TEXT>
</DOC>
