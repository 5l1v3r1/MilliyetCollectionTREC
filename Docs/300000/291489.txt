<DOC>
<DOCNO> 291489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sonspo20.html </URL>
<DATE> 2004/11/23/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Denizlispor'dan Yanal'a destek... 
</HEADLINE>
<TEXT>

     Denizlispor Asbaşkanı Turgut Dalaman, Denizlspor'un Türkiye Milli Futbol Takımı Teknik Direktörü Ersun Yanal'a destek vediğini belirterek, ''Denizlispor olarak Yanal'a yapılan yapıcı eleştirileri saygıyla karşılıyor, şahsına yapılan eleştirileri ise kabul etmiyoruz'' dedi. 
     Dalaman, kulüp binasında düzenlediği basın toplantısında, Ersun Yanal'ın, Denizlispor'un 2. Lig'den 1. Lig'e çıkmasında büyük katkısı olduğunu anımsatarak, aynı başarıyı milli takım teknik direktörlüğüne getirildikten sonra da sürdürmeye çalıştığını kaydetti. 
     Yanal'ın, Türkiye A Milli Futbol Takımı'nın Ukrayna mağlubiyeti sonrasında yazılı ve görsel basında ağır eleştirilere ve ithamlara maruz kaldığını ve bunun da Denizlispor Kulübü'nce üzülerek takip edildiğini ifade eden Dalaman, şöyle dedi 
     ''A Milli Takımımızın zor günler geçirdiği bu dönemde bu tür yıkıcı ve yıpratıcı eleştiriler yerine, yapıcı olmanın ve olumlu düşünmenin Türk futbolu ve milli takımımızın geleceği açısından doğru olduğunu düşünüyorum. Ersun Yanal'la milli takımın grup elemelerinden başarıyla çıkıp Dünya Kupası'nda bütün Türkiye'nin göğsünü kabartacağnına inanıyorum. Denizlispor olarak Yanal'a yapılan yapıcı eleştirileri saygıyla karşılıyor, şahsına yapılan eleştirileri ise kabul etmiyoruz.'' Dalaman, hafta sonu Trabzon'da oynanacak Akçabatsebatspor maçında, Botha'nın sakatlığı nedeniyle forma giyemeyeceğini, Özgür'ün de 3 sarı kartla kart sınırında bulunduğunu belirterek, ''Takımda başka eksik ve kart cezalısı yok. Ligin alt sırasalarında yer alan takımlarla yapılan maçlar tehlikelidir. Ancak yine de takımım 3 puan alacaktır.'' 
     
     DENİZLİSPOR'A UEFA LİSANLI 
     Tesislerden Sorumlu Asbaşkan Yurdal Duman da, Denizlispor'un Fenerbahçe, Beşiktaş, Gaizantep ve Gençlerbirliği'nin ardından 2004-2005 sezonu için UEFA Lisansı aldığını söyledi. 
     UEFA'nın, tesis, futbol sahası, seyircilerin maçta yaptıkları, kulübün mali yapısı gibi kriterleri gözönüne alarak bu lisansı verdiğini ifade eden Duman, ''Denizlispor'un zamanında ödenmeyen borcu yok. Tesislerin de biran önce tamamlanması için de çalışmalarımız sürüyor. 50 bin piyango bileti aldık. Haftaya satışa sunacağız. UEFA'nın bu lisansının sürekliliğini sağlamak amacıyla elimizden geleni yapacağız'' dedi. 
     
</TEXT>
</DOC>
