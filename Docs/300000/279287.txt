<DOC>
<DOCNO> 279287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/magazin/amag.html </URL>
<DATE> 2004/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK'ün 'buğusu' yapımcıyı kızdırdı 
</HEADLINE>
<TEXT>


RTÜK'ün dizilerdeki bazı 'zararlı' sahnelerin buğulanması yaptırımı yapımcıların tepkisini çekiyor... 

BİRSEN ALTUNTAŞ 

Yapımcılar, RTÜK'ün cezai yaptırımları nedeniyle dizilerde içki ve sigara kullanımını özendiren sahnelerle gizli reklam hissi veren görüntülerin mozaiklenerek ekrana gelmesine tepkili. İşte, yapımcılar ile RTÜK Başkanı Fatih Karaca'nın görüşleri... 
Osman Yağmurdereli "Doğru olan, uyarıya gerek kalmadan, içki ve sigarayı özendirmeyen sahnelerin çekilmesi. Yoldan geçen otobüsün üzeri bile mozaikleniyor. Bu şartlarda dizilerin hepsi yakın plan çekilmek durumunda. Böyle giderse dizi çekmek imk nsızlaşır."Faruk Turgut "İnsanlar ürünleri görünsün diye bize mek nlarını açıyor. Artık logo karşılığı ne bir mek nda çekim yapabiliyoruz, ne de kostüm kullanabiliyoruz."Osman Sınav "İçki, sigara ve gizli reklam konusunda elbette düzenleme gerekir. Ama dramada böyle yasak olmaz. Bir karakterin sigara içmesi gerekiyorsa, içmeli. Bu kötü örnek olmaz."RTÜK Başkanı Fatih Karaca "Dünyanın her yerinde bu konularda yasal hükümler var. Bu konudaki tolerans sınırı ve ölçüsünü AB çalışmaları başladığında belirleyeceğiz. Avrupa'da, reklam kuşaklarının dışında bu tarz reklam yerleştirilmeleri beyan ediliyor. Bu da normal reklam sayılabiliyor. Ancak alkol, sigara ve uyuşturucu konusunda yasa açık. Dizi çekmenin imk nsız hale gelmesi gibi abartılı bir durum da yok." 

</TEXT>
</DOC>
