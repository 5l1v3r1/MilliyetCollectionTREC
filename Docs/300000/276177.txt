<DOC>
<DOCNO> 276177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sondun38.html </URL>
<DATE> 2004/09/30/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Afganistan'da çatışmalar 19 asker öldü 
</HEADLINE>
<TEXT>

     Afganistan'ın güneyinde, hükümet güçleriyle Taliban savaşçıları arasında çıkan çatışmalarda 19 asker öldü. 
     Yetkililer, Zabil bölgesinde dün ve önceki gün çıkan çatışmalarda en az 7, bugünkü çatışmalarda ise 12 askerin öldüğünü bildirdi. 
     Çatışmalarda Taliban savaşçılarından da ölen olduğu belirtildi, ancak ayrıntılı bilgi verilmedi. 
     Zabil Valisi Heyal Muhammed Hüseyni de bugünkü çatışmanın, Taliban savaşçılarının bölgedeki bir hükümet binasına saldırmasıyla çıktığını söyledi. 
     Taliban, ülkede gelecek ay yapılacak devlet başkanlığı seçimlerini engelleyeceğini açıklamıştı. Devlet başkanlığının adaylarının çoğu, seçimin güvenlik koşulları iyileşinceye kadar ertelenmesi çağrısında bulunmuş, ancak Devlet Başkanı Hamid Karzai, daha önce iki kez ertelenen seçimin tarihini değiştirmeyi kabul etmemişti. 
     
</TEXT>
</DOC>
