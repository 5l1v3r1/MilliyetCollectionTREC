<DOC>
<DOCNO> 269792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sonspo11.html </URL>
<DATE> 2004/09/07/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Ronaldo, Daniela Cicarelli ile evleniyor... 
</HEADLINE>
<TEXT>

     Real Madrid'in Brezilyalı dünyaca ünlü yıldızı Ronaldo, manken eşi Milene Dominguez'den boşandıktan sonra birlikte olduğu nişanlısı yine model olan Brezilyalı Daniella Cicarelli ile 2005 yılının ikinci gününde evleniyor. 
     Ronaldo-Daniela ikilisi 2 Ocak’taki düğünlerini Paris’te yapmayı planlıyor. 
     Brezilya Milli Takımı’nın antrenmanlarında Ronaldo'yu yalnız bırakmayan ve objektiflere poz veren Cicarelli, birkaç gün önce teknik direktör Parreira'dan Ronaldo'yu forma soktuğu için övgü almıştı. 
     Brezilya milli takımını çalıştıran Fenerbahçe’nin eski teknik patronu Carlos Alberto Parreira, Cicarelli için "Ona teşekkür ettim. Çünkü Ronaldo mutlu ve formda" açıklamasını yapmıştı. 
     
     İlk kez Sao Paulo'da görünmüşlerdi 

     Bu yıl Haziran ayında Sao Paulo Moda Haftası'nda podyuma çıkan Cicarelli'yi sevgilisi Ronaldo en ön sıradan izlemişti. 
     Brezilya'nın en ünlü mankenlerinden Daniela Cicarelli, 1.79 m boyunda, 62 kg ağırlığında ve 90-62-93 ölçülerine sahip... 

     
</TEXT>
</DOC>
