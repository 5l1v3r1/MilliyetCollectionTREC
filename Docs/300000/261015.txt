<DOC>
<DOCNO> 261015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/spor/spo05.html </URL>
<DATE> 2004/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yelkenler fora 
</HEADLINE>
<TEXT>


Sidney 2000'de Enver Adakan'ın 8.'liğiyle tam 68 yıl aradan sonra olimpiyatın Şeref Kütüğü'ne adını yazdıran Türkiye, Atina'da yeni ufuklara yelken açacak 

ATİNA YOLCULARI MURAT AĞCA 


Son dört yılda Türkiye'nin sahilleri, yelken sporunun buluşma noktası haline geldi. Dünya ve Avrupa şampiyonalarının bulunduğu değişik sınıflarda yedi dev uluslararası yarışmaya ev sahipliği yapan Yelken Federasyonu, bu fırsatları iyi değerlendirip Başkan Nazlı İmre'nin deyimiyle sporcularına "rakiplerinin de etten kemikten olduğunu" gösterdi. Artık yelken sporcularımız fiziksel olduğu kadar mental olarak da rakipleriyle başa çıkacak kadar "güçlü"... 
Atina 2004'te üç sınıfta yarışacak beş sporcumuz, yaklaşık dört yıldır birlikte. Genellikle ortak kamplarda ve yarışmalara adeta bir "aile" gibiler. Doç Dr.Turgay Biçer'in psikolojik desteğini de alan milli yelkencilerin gözü Atina 2004'te en az ilk 10 içine girmekte. Atina'nın iklim ve deniz koşullarına özdeş Çeşme ve benzeri mekanlarda yapılan uzun soluklu çalışmalar ve herbirinin birkaç yıldır Yunanistan'daki yarışmalara da katılmış olması, onlarda önemli bir güven ve motivasyon artışı sağlamış. 

Adakan kürsü istiyor 
Dört yıl önce olimpiyatta finn sınıfında sekizinci olarak dikkatleri üzerinde toplayan Ali Enver Adakan, Atina 2004 için de iddialı. Mistral'de Ertuğrul İçingir, Laser'de Kemal Muslubaş ve 470 sınıfında Kaan Özgönenç ile Selim Kakış da eğer "hava" ve "şans" da yanlarında olursa Atina'dan başları dik döneceklerinden eminler. 
Yelkenciler, Türkiye'nin oyunlara en erken giden kafilesi oldu. Kafile Başkanı Naci Kuriş ve milli takım antrenörü Malte Phillip ile birlikte 27 Temmuz'da son kamp çalışması için Atina'ya geçen yelkenciler 12 Ağustos'ta tüm hazırlıklarını tamamlamış olarak yarışmaları beklemeye başlayacak. 

Tarihçe 
Dokuz sınıf var 
Yelken, tarihte ülkelerin denizleri keşfetme isteğiyle gelişmiş, belki de imparatorlukların kurulmasında önemli rol oynamıştır. Antik Yunan'da milattan önce 2. yüzyılda müzik, yüzme ve yelken yarışmalarının bir arada yapıldığı bilinir. İlk modern yelken yarışmaları ise 1715'te başlayan ve halen devam eden Cumberland Kupası'dır. Amerika Kupası'nın ilk yarışı 1851'de organize edildi. Yelken 1900 Paris'te üç kategorideki yarışlarla olimpik programa girdi. Atina 2004'te ise 9 sınıfta madalya dağıtılacak. 

Şeref Kütüğü'nde iki Türk yelkenci 
Olimpiyat tarihçesinde ilk Türk yelkencilerin adları 1936 Berlin'de şeref kütüğüne yazıldı. Harun Ülman ile Behzad Baydar "Marmara" adlı tekneleriyle katıldıkları "Star Board" sınıfında 8. sırayı aldı. Türk yelkencileri daha sonra 1960 ve 1964'da da yarıştı ve 20 yıllık duraklamanın ardından 1984'te oyunlara döndük. 1988, 1992, 1996 ve 2000'de mücadele ettik. Sidney 2000'de, Ülman - Baydar ikilisinden 68 yıl sonda bu kez Finn sınıfından Ali Enver Adakan 8.'likle Şeref Kütüğü'ne ismini yazdıran ikinci Türk yelkencisi oldu. 

Enver Adakan kimdir 
Doğum Tarihi 19.07.1977 
Doğum Yeri İstanbul 
Branş Finn 
Boy - Kilo 1.86 m - 103 kg 
Sidney 2000 Finn'de 8. oldu. 
Eğitimi Yüksek Makine Mühendisi 
Antrenörü Malte Philipp 
Kulübü İstanbul Yelken Kulübü 

Kariyeri 
Yelkene 6 yaşında optimist dalıyla başladı. 1991 Balkan 3.'sü, 1997 ve 98'de İsviçre 3.'sü europe , 2000 Dünya 10.'su, 2002 Sidney 8.'si, 2001 Dünya 5.'si, Dragon Dünya Şampiyonu. 2002 Avrupa 10.'su, Eurolymp 4.'sü, 2003 Dünya 11.'si, 2004 Dünya 14.'sü, Eurolymp 3.'sü, Avrupa 16.'sı. ISAF dünya klasmanında 19. durumda bulunuyor. 

Atina 2004 programı 
14 - 19 Ağustos 
Erkekler Finn Seri yarışlar 

KEMAL MUSLUBAŞ 
Kariyeri 
2004'te Eurolymp yarışlarında Yunanistan'da 47., Fransa'da 50. oldu. Bitez'deki Dünya Şampiyonası'nda 21. sırayı aldı. Üniversiteler Dünya Şampiyonası'nda 5. oldu. Hollanda'daki SPA Regatta yarışmasında 5.'liği alarak olimpiyata katılma hakkını elde etti. ISAF sıralamasında 70. sırada bulunuyor. 

Kimlik kartı 
Doğum Tarihi 30.12.1977 
Doğum Yeri İstanbul 
Branşı Laser 
Boy - Kilo 1.73 - 82 
Eğitimi Galatasaray Ünv. Yüksek lisans öğrencisi 
Antrenörü Mert Karakaplan 
Kulübü İstanbul Yelken 
Kulübü 

Atina 2004 programı 
15 - 22 Ağustos 
Erkekler Laser Seri yarışlar 

SELİM KAKIŞ 
Kariyeri 
1995 Radial Avrupa Şampiyonu, 1997 Radial Dünya 3.'sü, 1998 Avrupa Şampiyonası 4.'sü gümüş filo , 2001 Akdeniz Oyunları 2.'si, 2003 Atina Eurolymp 2.'si, 2003 Avrupa Şampiyonası 38.'si, 2004 Avrupa Şampiyonasında 23.'sü. ISAF Dünya klasmanında 38. sırada bulunuyor. 

Kimlik kartı 
Doğum Tarihi 1973 
Doğum Yeri İstanbul 
Branş 470 
Boy - Kilo 1.63 m - 60 kg. 
Eğitimi Hawaii Pasific Ünv. 
Antrenörü Ivan Bulaja 
Kulübü Ferdi 

Atina 2004 programı 
14 - 21 Ağustos 
Erkekler 470 Seri yarışlar 

ERTUĞRUL İÇİNGİR 
Kariyeri 
1998 Balkan Şampiyonu, 2001 Akdeniz Oyunları 4.'sü, 2002 Güney Amerika Şamp. 3.'sü, Yunanistan Erolymp 5.'si, 2003 Avrupa 16.'sı, Dünya 49.'su, 2004 Miami Olympic Regatta 9.'su, Dünya 16.'sı, Avrupa 15.'si. Çeşitli yıllarda Türkiye Mistral Şampiyonu. ISAF dünya klasmanında 22. sırada bulunuyor. 

Kimlik kartı 
Doğum Tarihi 22.11.1975 
Doğum Yeri Adana 
Branş Mistral 
Boy - Kilo 1.80 m - 70 kg. 
Sidney 2000 Mistral 31.'si. 
Eğitimi Florida Ünv. Ekonomi Bölümü 
Antrenörü Tony Philip 
Kulübü Fenerbahçe 

Atina 2004 programı 
15 - 23 Ağustos 
Erkekler Mistral Seri yarışlar 

KAAN ÖZGÖNENÇ 
Kariyeri 
Gençler Dünya Şampiyonaları'nda 13,14,15. lik, Büyükler Dünya Şampiyonası'nda 25.lik, Avrupa Şampiyonaları'nda 17. ve 19.'luk, Akdeniz Oyunları'nda 2.lik, Balkan Şampiyonaları'nda Büyükler ve gençlerde altın ve gümüş madalya kazandı. 

Kimlik kartı 
Doğum Tarihi 27.07.1976 
Doğum Yeri İzmir 
Branş 470 
Boy - Kilo 1.77-70 
Eğitim Anadolu Ün. 
İşletme Bölümü. 2. sınıf 
Kulübü Ferdi 

Atina 2004 programı 
14 - 21 Ağustos 
Erkekler 470 Seri yarışlar 


</TEXT>
</DOC>
