<DOC>
<DOCNO> 263725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/spor/spo15.html </URL>
<DATE> 2004/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Mehmet Tan'ı anıyoruz 

YAZARIMIZ Mehmet Tan'ı ölümünün birinci yılında özlemle anıyoruz. Tan için bugün saat 11.00'de Trabzon'un Beşikdüzü ilçesi Akkese köyündeki kabri başında bir tören düzenlenecek. Törene katılmak isteyenler için Trabzon Gazeteciler Cemiyeti önünden otobüs kaldırılacak. 

Yeşilova güldü 

TÜRKİYE Çim Kayağı Şampiyonası dün yapılan yarışlarla sona erdi. Branşlarında zirveye çıkan isimler şöyle Erkan Yeşilova, Filiz Arslan, Emre Şimşek, Volkan Demirci, Dilara Albayrak, Erdinç Şakır, Semih Yıldırım, Mine Başarı, Gizem Gedik, İstem Tunca. 

Yeniler geldi 

YENİ sezonda basketbolda zirve mücadelesi vermenin hesaplarını yapan Fenerbahçe'nin iki yeni ABD'lisi Chris Booker ve Marc Salyers dün İstanbul'a geldi. Son 2 sezon NCAA'da Purdue Üniersitesi'nde forma giyen Booker, 2.08 metre boyunda ve forvet mevkiinde görev yapıyor. Salyers ise daha önce Oyak Renault'ta forma giymişti. 

'Musluk akarken' 

DİYARBAKIRSPOR'DA, Kayserispor galibiyeti caimanın keyfini yerine getirdi. Başkan Ahmet Göksu, kötü oynamalarına karşın sahadan üç puanla ayrıldıklarını itiraf ederek, "Musluk akarken keseyi doldurmak lazım. O kadar iyi oynamadığımız maçlarda aldığımız puanlar nedeniyle sevinçliyiz" dedi. 

Sağlam'dan övgü 

GAZİANTEP Teknik Direktörü Nurullah Sağlam, Galatasaray galibeti ile ne kadar kaliteli bir takım olduklarını ispatladıklarını dile getirdi. Sağlam şöle konuştu "Bireysel yeteneklere sahip takımımız, iyi bir taktik anlayışı ile zafere ulaştı. Bu üç puan bizim için çok önemliydi." 

'Kendimizi yaktık' 

SAMSUN Teknik Direktörü Ertuğrul Sağlam, Fenerbahçe önünde bireysel hatalarının kurbanı olduklarını söyledi. Sağlam, "Savunmadaki duraklamalar maçın skorunu tayin etti. Oyunun geneline baktığımız zaman sergilenen hırs ve istek olumluydu. Ancak önemli olan puan ve puanlar alabilmek" diye konuştu. 

Kortta mutlu son 

MERSİN'DE yapılan Bayanlar Tenis İkinci Ligi Play-Off müsabakaları sonuçlandı. Mersin Tenis ve İhtisas Kulübü METİK Tesisleri'nde yapılan ve 3 gün süren müsabakalar sonucunda İzmir Kültürpark ve METİK takımları ilk iki sırayı alarak, 1. Lig'e yükselmeyi başardı. 


</TEXT>
</DOC>
