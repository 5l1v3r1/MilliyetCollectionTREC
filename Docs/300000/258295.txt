<DOC>
<DOCNO> 258295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sonspo24.html </URL>
<DATE> 2004/07/26/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Diyarbakırspor Kaleci sorunumuzu çözdük... 
</HEADLINE>
<TEXT>

     Diyarbakırspor Kulübü Menajeri İsmet Yılmaz, kaleci sorununu çözdüklerini söyledi. 
     Yılmaz, Dinamo Tiran'da top koşturan İlion Lika ile prensipte anlaştıklarını anımsatarak, bu transferle kaleci sorununu çözdüklerini söyledi. 
     Yaklaşık 35 günlük Kızılcahamam Patalya Tesisleri'ndeki kamp çalışmasının cuma günü tamamlanacağını ifade eden Yılmaz, şöyle dedi 
     ''Kızılcahamam'daki kamp çalışmamız cuma günü bitiyor. Pazar Günü Mehmet Gönülaçar'ın jübile maçı için Gaziantepspor ile oynamak üzere Gaziantep'e gideceğiz. Daha sonra salı günü İstanbul'da Riva Tesisleri'nde İstanbulspor ile yapacağımız maç için hazırlanacağız. 
     Uzun süredir denemeye aldığımız İsviçre'nin FC Zürich takımında oynayan Yacouba Bamba ile 2 yıllığına anlaştık. Yarın sözleşme imzalanacak. Lika ile de prensipte anlaştık. Bonservis sorunu çözüldükten sonra Kızılcahamam'a gelerek takıma dahil olacak. Böylece Murat Yiğiter, Özcan, Lika ile kaleci sorununu çözdük. Orta saha ve forvet arayışımız sürüyor.'' 
     
</TEXT>
</DOC>
