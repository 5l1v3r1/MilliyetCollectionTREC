<DOC>
<DOCNO> 292302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sondun13.html </URL>
<DATE> 2004/11/26/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Le Monde Tarih konusunda AB'de henüz anlaşma yok 
</HEADLINE>
<TEXT>

     Aralık Zirvesi'ne kısa bir süre kala, Türkiye ile üyelik müzakerelerinin başlama tarihi konusunda AB başkentlerinde henüz anlaşmaya varılmadığı bildirildi. Le Monde gazetesi, Fransa'nın yarattığı sorunlara değinirken "Fransa'nın, Türkiye'ye ilişkin pozisyonu, AB Başkanlığını mahcup ediyor" yorumunu yaptı. 
     Fransız Le Monde gazetesi, "Fransa'nın Türkiye'ye İlişkin Pozisyonu, AB Başkanlığını Mahcup Ediyor" başlıklı haberinde Fransa'nın Türkiye konusundaki tereddütlerinin büyüttüğü, AB devletleri arasındaki görüş ayrılıklarının AB Dönem Başkanı Hollanda için zorluk yarattığını yazdı. 
     Aralık Zirvesi'ne kısa bir süre kala Hollandalı diplomatların AB başkentlerinde dile getirilen görüşleri nasıl bağdaştıracağını kara kara düşündüklerini ifade eden gazete, sorunu, Fransa Cumhurbaşkanı Jacques Chirac'ın bir süre önce Türkiye için "üçüncü bir seçenek"i dile getirerek yarattığını belirtti. 
     Chirac'ın bu önerisinin Avusturya'da yankı yaptığını kaydeden gazete, Hollanda hükümetinin ayrıca Kıbrıs sorunuyla karşı karşı bulunduğunu yazdı. 
     Le Monde, AB başkentlerinin, müzakerelerin tarihi konusunda henüz anlaşmaya varmdıklarını belirterek Hollanda'nın Kopenhag Zirvesi kararlarındaki "müzakerelerin geçikmeksizin başlayacağı" ifadesine sadık kalmak istediğini, ocakta başkanlığını devralacak Lüksemburg'un da müzakerelerin döneminde başlamasından yana olduğunu kaydetti. 
     Başkanlığını Temmuz ayında üstlenecek İngiltere'nin müzakerelerin kendi döneminde başlamasını tercih ettiğini, Fransa ise, 2005 sonu veya 2006 başını istediğini yazan Le Monde, Hollanda'nın AB başkentlerine "müzakerelerin başlamasından önce önemli düşünülen tüm koşulları listesi"nin belirlenmesi için bir sualname gönderdiğini kaydetti. 
     Hollanda'nın bu girişiminin Türkiye'yi rahatsız ettiğini öne süren gazete, Dışişleri Bakanı Abdullah Gül'ün "Tek koşul var, o da Komisyon'un raporu. Bu raporun sunulduğuna ve çok net bir tavsiye içerdiğine göre, tüm ülkelerin buna saygı gösterilmesini görmenin, bizim hakkımız olduğuna inanıyorum" sözlerine dikkat çekti. 
     
</TEXT>
</DOC>
