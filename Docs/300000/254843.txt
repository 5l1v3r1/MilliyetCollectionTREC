<DOC>
<DOCNO> 254843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sonspo17.html </URL>
<DATE> 2004/07/12/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Konyaspor, Mısırlı oyuncu Besheer ile pazarlıkta... 
</HEADLINE>
<TEXT>

     Konyaspor, Mısırlı stoper Besheer'in transferi için çalışmalarını sürdürüyor. 
     Konyaspor İkinci Başkanı Faruk Turhan, takımın Kızılcaham kampının sorunsuz devam ettiğini belirterek, oyuncuların lige hazır hale gelmeye çalıştığını ifade etti. 
     Yeni oyunculardan bazılarının takıma henüz uyum sağlayamadığını kaydeden Turhan, zaman içinde bu problemin çözüleceğine inandıklarını söyledi. 
     Teknik heyetle birlikte takımdaki eksikliklerin tespit edilmeye çalışıldığını belirten Turhan, şunları kaydetti 
     ''Takıma bir stoper oyuncu kazandırılması gerektiği fikri doğunca, bu konuda bir arayışa girdik. Şu anda menajerimiz Hamza Hamzaoğlu, Mısır Milli Takımı'nda oynayan stoper Besheer El Tabei ile görüşüyor. Maddi konuları çözüme kavuşturursak Mısırlı oyuncuyu Konya'ya getireceğiz. Kaleci konusunda ise arayışlarımız devam ediyor. Özden'in performansı çok iyi durumda, ancak bir yedeğini mutlaka düşünmek zorundayız.'' Turhan, Kızılcahamam kampının 15 Temmuz'da sona ereceğini belirterek, futbolculara verilecek 2 gün iznin ardından çalışmaların Konya'da devam edeceğini ifade etti. 

     
</TEXT>
</DOC>
