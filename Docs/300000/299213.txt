<DOC>
<DOCNO> 299213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sonspo27.html </URL>
<DATE> 2004/12/20/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
'Kızım, erkekler liginde oynayamazsın' 
</HEADLINE>
<TEXT>

     BBC 

Uluslararası Futbol Federasyonları Birliği FIFA, bir bayanın, erkeklerin liginde oynayamayacağına hükmetti. 
     Kurumun Yönetim Kurulu, Meksika 2. Ligi'nden bir takımın, ülkenin bayanlar liginin gol kralı Maribel Dominguez'i oynatabilmek için yaptığı başvuruyu reddetti. 
     Yapılan açıklamada, erkek ve bayan futbolu arasında açık bir ayrım yapılması gerektiği vurgulandı. 
     Meksika Futbol Federasyonu Başkanı Decio de Maria Serrano ise FIFA'dan yapılan açıklamaya farklı bir açıdan yaklaştı. 
     Decio de Maria Serrano, BBC'ye yaptığı açıklamada, Ateletico Celaya takımının girişiminin, ülkesinde profesyonel bir bayanlar liginin kurulmasına yardımcı olmasını umduğunu söyledi. 
     Ateletico Celaya takımı, Maribel Dominguez'le geçtiğimiz çarşamba günü sözleşme imzalamıştı. 
     26 yaşındaki Maribel Dominguez, 43 maçta 42 gol atmıştı. 
     'Marigoal' lakaplı Dominguez, 1996'da Atlanta'da yapılan olimpiyat oyunlarında bayanlar kategorisinde gol kralı olmuştu. 
     Geçen yıl da İtalya 1. Ligi takımlarından Perugia, Dünya Şampiyonu Alman bayan milli takımının yıldızlarından Birgit Prinz'e transfer teklifinde bulunmuştu. 
     Ancak daha sonra bu transfer gerçekleşmemeişti. 

     
</TEXT>
</DOC>
