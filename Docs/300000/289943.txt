<DOC>
<DOCNO> 289943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sontur48.html </URL>
<DATE> 2004/11/18/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Hüsamettin Özkan'ın eski şoförüne gözaltı... 
</HEADLINE>
<TEXT>

     Eski Başbakan Yardımcısı Hüsamettin Özkan'ın eski şoförü Metin Karakaş, ''sahte polis kimliği taşıdığı'' gerekçesiyle polis tarafından gözaltına alındıktan sonra sevk edildiği adliyeden serbest kaldı. 
     Diyarbakır'dan bir yakınını karşılamak üzere Atatürk Havalimanı İç Hatlar Terminali'ne gelen Metin Karakaş'ın, ''geliş katındaki trafik polislerine kendisini polis olarak tanıtarak aracını terminal önüne park etmek istediği'' bildirildi. 
     ''Trafik polislerinin talebi üzerine Karakaş'ın gösterdiği kimliğin ise sahte olduğu'' kaydedildi. 
     Bunun üzerine gözaltına alınan Karakaş, Atatürk Havalimanı Koruma Şube Müdürlüğü'ndeki karakola götürüldü. 
     Buradaki işlemlerinin tamamlanmasından sonra Bakırköy Cumhuriyet Savcılığı'na sevk edilen Karakaş'ın, serbest bırakıldığı öğrenildi. 
     
</TEXT>
</DOC>
