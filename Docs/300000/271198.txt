<DOC>
<DOCNO> 271198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/son/sonspo23.html </URL>
<DATE> 2004/09/12/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Malatya, Ankaragücü'ne puan vermedi 1-0 
</HEADLINE>
<TEXT>

     Birinci Süper Lig'de Malatyaspor, sahasında Ankaragücü'nü 1-0 yenerek 3 puana ulaştı. 
     3. dakikadaki Ankaragücü atağında, Umut'un ceza alanı dışından vuruşunda top kaleci Fevzi'de kaldı. 
     5. dakikada Malatyaspor'un geliştirdiği atakta, Bülent'in ortasında topu alan Yunus'un vuruşunda, meşin yuvarlak az farkla auta çıktı. 
     23. dakikada Malatyaspor'un sağdan geliştirdiği atakta, Serkan'ın ceza alanına gönderdiği topu İlyas'tan önce kaleci Zafer kontrol etti. 
     32. dakikada Eren'in ceza alanı dışından vuruşunda, top üstten az farkla auta çıktı. 
     37. dakikada Ankaragücü gole çok yaklaştı. Malatyaspor savunmasının hatasından yararlanan Umut, kaleci Fevzi ile karşı karşıya kaldı. Bu futbolcunun vuruşunda, Fevzi'nin ayaklarına çarpan topu savunma oyuncuları uzaklaştı. 
     Kalan dakikalarda her iki takımın çabaları sonuç getirmeyince, ilk yarı 0-0'lık skorla sona erdi. 
     
     İKİNCİ YARI 

     48. dakikada Malatyaspor'un soldan geliştirdiği atakta, Yunus'un köşeden kaleye gönderdiği top, direği yalıyarak auta çıktı. 
     63. dakikada Malatyaspor'un geliştirdiği atakta, Murat Erdoğan'ın kaleye doğru gönderdiği topa, Osterc'ten önce savunma oyuncuları dokunarak tehlikeyi kornerle önledi. 
     67. dakikada Malatyaspor'un golü geldi. Sağdan geliştirilen atakta, Bülent Akın'ın kaleye gönderdiği topa kaleci Zafer yatarak müdahale etti. Zafer'in elinden kaçırdığı meşin yuvarlağı iyi izleyen Osterc, topu boş kaleye göndererek, takımını 1-0 öne geçirdi. 
     80. dakikada soldan Malatyaspor'un atağında, Serkan'ın pasında topla buluşan Yunus'un kafa vuruşunda, kaleci Zafer meşin yuvarlağı kontrol ederek, gole izin vermedi. 
     Kalan dakikalarda gol olmayınca, maç Malatyaspor'un 1-0'lık üstünlüğüyle bitti. 
     MAÇIN KARNESİ 
     

MALATYASPOR 1 - ANKARAGÜCÜ 0 Stat İnönü Hakemler Süleyman Abay xx, Can Filat xx, Mesut Doğukan xx Malatyaspor Fevzi xxx, Ömer xxx, Mert xx, Serkan Bensol xxx, Bülent xxx, Eren xxx, Murat Erdoğan xx, M'Bayo xx Dk. 60 Ayman xx , İlyas xx, Osterc xxx Dk. 90 Atilla , Yunus xx Dk. 88 Serkan Özsoy Ankaragücü Zafer xx, Adem xx, Hakan Kutlu xxx, Yılmaz xx, Ayhan xx, Guel xx Dk. 58 Gouda xx , Zengue xx, Evren xx Dk. 85 Hüzeyfe x , Hakan Keleş xx, Özgür xx, Umut xx Dk. 75 Birol x Gol Dk. 67 Osterc Sarı Kartlar Dk. 26 Hakan Keleş, Dk. 42 Evren, Dk. 71 Yılmaz Ankaragücü , Dk. 44 Osterc Malatyaspor      
</TEXT>
</DOC>
