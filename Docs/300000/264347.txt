<DOC>
<DOCNO> 264347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sondun13.html </URL>
<DATE> 2004/08/18/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Pakistan, en çok aranan 6 teröristin fotoğraflarını yayımladı... 
</HEADLINE>
<TEXT>

     Pakistan, en çok aranan 6 teröristin fotoğraflarını yayımladı. 
     Pakistan'ın iki büyük gazetesinde yayımlanan fotoğraflardakilerin yakalanmasını sağlayacak bilgi verenlere para ödülü vaat edildi. 
     Gazetelerdeki ilanlarda, teröristler hakkında bilgi verenlerin kimliğinin saklı tutulacağı belirtilerek, ücretsiz aranabilecek iki telefon numarası ve internet adresleri verildi. 
     Teröristlerin 5'inin Pakistan birinin de Libya vatandaşı olduğu, ikisinin Pakistan Devlet Başkanı Pervez Müşerref'e aralık ayında düzenlenen suikast girişimine karıştığı kaydedildi. 
     İlanda, Müşerref'i öldürme girişiminde bulunan Pakistanlı Emcad Hüseyin Faruki ve Libyalı Ebu Farac'ın yakalanması için bilgi vereceklere 340 bin dolar verileceği bildirildi. 
     Pakistan'ın İslami Cihad Hareketi Hareket-ül Cihad-ı İslami adlı grubun üyesi olan Faruki'nin, 2002 yılında Amerikalı gazeteci Daniel Pearl'ün öldürülmesi olayına karıştığı belirtiliyor. 
     
</TEXT>
</DOC>
