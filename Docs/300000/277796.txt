<DOC>
<DOCNO> 277796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sonspo11.html </URL>
<DATE> 2004/10/06/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Daum, Selçuk'u unuttu... 
</HEADLINE>
<TEXT>

     Fenerbahçe'de geçen sezon 25 lig maçında forma giyen futbolcu Selçuk Şahin, bu sezon geride kalan 8 haftada adeta yedek kulübesine mahkum oldu. 
     Teknik Direktör Christoph Daum, 2003-2004 sezonunda 25 maçta görevlendirdiği futbolcuya bu sezon sadece bir maçın son dakikalarında görev verdi. 
     Selçuk, ligin 2. haftasında oynanan Samsunspor maçında Van Hooijdonk'un yerine maçın son dakikasında oyuna dahil edildi. 
     Geçen sezon forma giydiği 25 maçın 22'sinde ilk 11'de sahaya çıkan Selçuk, bu sezon bütün maçlarda yedekler arasında yer alarak şans bekledi. 
     
     3 SEZONDA 90 LİG MAÇI 
     İstanbulspor'da sergilediği performansla beğenilerek transfer edilen Selçuk, Birinci Lig kariyerinde geride kalan son üç sezonda 90 maçta forma giydi. 
     Sarı-siyahlı ekipte 2001-2002 sezonunda 32, 2002-2003 sezonunda da 33 lig maçında sahaya çıkan Selçuk, geçen sezon Fenerbahçe formasını da 25 lig maçında terletti. 
     
</TEXT>
</DOC>
