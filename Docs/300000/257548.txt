<DOC>
<DOCNO> 257548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/yasam/yas04.html </URL>
<DATE> 2004/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Cihan artık 'fine' 
</HEADLINE>
<TEXT>


Babası tarafından Türkiye'ye kaçırıldıktan sonra mahkeme kararıyla İngiliz anneye verilen Cihan, İngiltere'ye iyice alıştı... 

NEVSAL ELEVLİ Londra 

Türk babası Salih Serçe tarafından dört yıl önce Türkiye'ye kaçırıldıktan sonra İngiliz anne Belinda Chapman'ın 44 geçen mayıs Isparta'nın Eğirdir ilçesinde bularak İngiltere'ye götürdüğü Cihan 8 İngiltere'deki yaşama alışmaya başladı. 
Babasından ve Türkiye'den ayrılmak istemediği için annesiyle İngiltere'ye giderken ağlayarak direnen ve bu görüntüleri hafızalara kazınan Cihan'ı İngiliz arkadaşları ve öğretmenleri çok sevdi. 
Leicester'de annesi ve iki üvey ağabeyi ile birlikte yaşayan Cihan artık İngilizce konuşuyor, "How are you" Nasılsın diye sorulduğunda "Fine" İyiyim diyor. Cihan okulunu da seviyor. İngilizcesini ilerletmek için eve öğretmen geliyor, haftada bir kez de çocuk psikoloğuna gidiyor. Psikolog Sheryl, Cihan'ın İngiltere'deki yaşama uyum sağlamaya başladığını belirterek "İlk günlerden çok farklı. İngilizce öğrendikçe kendine güveni de artıyor" dedi. 

Babasını da görecek ama... 
Belinda Chapman da oğlu Cihan'ın gösterdiği uyumdan çok memnun, Cihan'sız geçirdiği yılların acısını çıkarıyor. 
Babasına bir kart atan Cihan, "İngiltere'de tatildeyim. Okula gidiyorum" diye yazmış. 
Her şey düzeldiğinde Cihan'ın babasıyla görüşeceğini, hatta Türkiye'ye tatile gideceğini söyleyen anne Belinda Chapman'a göre oğlu Cihan çapkın mı çapkın. Cihan, televizyonda ve sokaktaki kızları öyle bir süzüyor ki... 


</TEXT>
</DOC>
