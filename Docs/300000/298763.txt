<DOC>
<DOCNO> 298763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sontur02.html </URL>
<DATE> 2004/12/18/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Hacca giden akrabalarını yolcu eden gruptan 13 kişi yaralandı 
</HEADLINE>
<TEXT>

     İzmir'in Karşıyaka İlçesi'nde, hacca giden akrabalarını yolcu eden grup, trafik kazası geçirdi. Kazada 2'si ağır 13 kişi yaralandı. 
     Alınan bilgiye göre, Dursun Yıldız'ın kullandığı 35 ACC 62 plakalı özel otomobil, Gümüşpala Köprüsünün altındaki bariyerlere çarptı. Arkadan gelen Mustafa Ercan yönetimindeki 35 KTN 70 plakalı minibüs de Yıldız'ın kullandığı otomobile vurdu. 
     Zincirleme kazada sonucu otomobillerde bulunan Abdurrahman Ercan, Hatice Düz, Seher İnce, Hatice Ercan, Esra Yıldız, İsminaz Yıldız, Şerife Çeper, Kadriye Akpınar, Zuhal Yıldız, Selaha Yıldız ve Sedat İnce çeşitli yerlerinden yaralandılar. 
     Karşıyaka Devlet Hastanesi'ne kaldırılan yaralılardan Abdurrahman Ercan ile Esra Yıldız'ın hayati tehlikelerinin bulunduğu öğrenildi. 
     Sürücüler Mustafa Ercan ile Dursun Yıldız, kaldırıldıkları Ege Üniversitesi Tıp Fakültesi Hastanesi'nde ayakta tedavi edildiler. 
     Yaralanan 13 kişinin birbirleriyle akraba oldukları ve hacca giden yakınlarını Adnan Menderes Havaalanı'ndan yolcu etmekten döndükleri ortaya çıktı. 
     Kazayla ilgili soruşturmanın sürdürüldüğü kaydedildi. 
     
</TEXT>
</DOC>
