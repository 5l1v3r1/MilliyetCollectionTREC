<DOC>
<DOCNO> 254294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/siyaset/asiy.html </URL>
<DATE> 2004/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan ikili sistem 
</HEADLINE>
<TEXT>


Başbakan, türbanlı öğrencilerle ilgili olarak, "Devlette okutmuyorsun, vakıf ve özel üniversiteler var, buralara gitsinler. Dayanışma yapılırsa hazırız" dedi 

İSTANBUL Milliyet 


Başbakan Recep Tayyip Erdoğan, üniversitede kıyafet düzeni konusunda ilk kez ikili bir sistem önerdi ve türbanlı öğrencilerin vakıf üniversitelerine gidebileceğini söyledi. Erdoğan, "Dayanışma yapıldığı anda, buna hazır bir hükümet var" sözleriyle, ilgili kesimlere harekete geçmeleri mesajı da verdi. Kanal D'de yayımlanan Teke Tek adlı programda Fatih Altaylı'nın sorularını yanıtlayan Erdoğan'ın konuşmasından bölümler şöyle 
BARİ 'ÖZEL'DE TAKILSIN Tutturmuşlar kamusal alan... Dünyanın hiçbir gelişmiş ülkesinde böyle bir kavram yok. Burasını istedikleri zaman kamusal, istedikleri zaman halka açık alan ilan ediyorlar. Devlette okutturmuyorsun, özel sektörün, vakıfların üniversiteleri var, buralara gitsin. Ama maalesef burada da kaskatı bir tavır. Bu nasıl aşılır Toplumsal mutabakat dediğim konu bu. Burada bir dayanışma yapıldığı anda, bir defa burada buna hazır bir hükümet var. Netice almayacağım şeyi zorlayamam, o zaman da toplum geriliyor. Devlette olmuyor, ama hiç olmazsa özel sektör, vakıf üniversitelerinde serbest bırakalım. Devlette görev verme, ama hiç olmazsa üniversitesini bitirmiş kızlarımız yetişsin.ANANIN ÖRTÜNMESİ ÇÖZMEZ Hepimiz bu ülkenin evladıyız, başı örtülüsüyle, başı açığıyla. Oturup konuşmaya başladığınız zaman, "Benim anamın da başı örtülüydü." Kardeşim, ananın başının örtülü olması problemi çözmüyor ki. Birbirimize omuz omuza verelim. Bir araya gelip yemek yiyelim. Biz niye oturup yemek yiyemiyoruz Değişik ülkelerin başbakanları ve eşleriyle oturup aynı masada yemek yiyoruz, ama niçin ülkemde yapamıyoruz KAMUSAL ALAN Cumhurbaşkanı'nın, NATO Zirvesi için verdiği yemeğe eşini çağırmamasına ilişkin Artık bu işlere maalesef alıştık. Dolmabahçe Sarayı bir kamusal alan değil. Kamusal alanın sınırının ne olduğu, açılımının tam yapılması gerekir. Sayın Cumhurbaşkanı bütün konukları eşleriyle davet ederken beni yalnız başıma davet etmiştir. Burada sabretmemizin gerekli olduğuna inandım. Sağ olsun eşim de bu noktada o olgunluğu gösterdi. O da baktım, aynı şeyi söyledi. Üzülmedi mi Tabii ki üzüldü. Biz Sayın Cumhurbaşkanı'ndan böyle uluslararası bir toplantıda bunu görmek istemezdik. Niçin, biz bu ülkelerin devlet başkanlarına ziyarete gittiğimizde onların böyle bir sıkıntısı yok. Sayın Bush, Beyaz Saray'da bizi eşimizle rahatlıkla karşılıyor.BEDEL ÖDEMEK Bedel ödemeye hazır olmadıkları, ifadesinin ne anlama geldiğinin sorulması üzerine Ben bu öğrencilere veya halkıma bedel ödettirmem. Çünkü ben sorumluluk mevkiinde olan bir insanım. Sorumluluk sahibi olan bir insan bedel ödettirmez. Arkasından şunu da söyledim vatandaşım bu işe önce kendisinin sahiplenmesi lazım. "Meslek lisesi mezunları veya meslek liselerinde okuyan çocukların anneleri ve babaları bu işe benim beklediğim sahiplenmeyi göstermedi" dedim. Bu konunun sadece imam - hatip meselesi olmadığını göstermek için gayret sarf ediyorum. Destek göremeyince zamana bırakılması daha faydalı.DİPLOMATİK DOSTLUKLAR Ürdün Kralı Abdullah'ı ziyaret Diplomaside kişisel dostluklar çok önemli. Gayri resmi ziyaretler resmi zevatla yapılmaz. Bu gayri resmi bir ziyaretti. Birlikte akşam yemeği yedik. Diplomasiyi bilmeyenler var. 

Kız Kulesi'ne gitti 

SERHAT OĞUZ İstanbul 

Başbakan Erdoğan, cuma namazını Beylerbeyi Hamid - i Evvel Camii'nde kıldı. 6 ay önce denize doğru kaydığı iddia edilen ancak, yapılan incelemelerde böyle bir risk olmadığı için dün yeniden ibadete açılan caminin imamı, Erdoğan'a çalışmalar hakkında bilgi verdi. Burada çocuklarla fotoğraf çektiren Başbakan Erdoğan, cuma namazı çıkışında esnafla sohbet etti. Erdoğan daha sonra, İstanbul Büyükşehir Belediye Başkanı Kadir Topbaş, AKP İstanbul İl Başkanı Mehmet Müezzinoğlu ve bazı partililerle birlikte Kız Kulesi'ne giderek Boğaz manzarası eşliğinde öğle yemeği yedi. 


</TEXT>
</DOC>
