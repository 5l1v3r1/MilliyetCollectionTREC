<DOC>
<DOCNO> 254622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/son/sontur03.html </URL>
<DATE> 2004/07/11/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
KPSS'nin ikinci bölümü başladı... 
</HEADLINE>
<TEXT>

     Kamu kurum ve kuruluşlarındaki A VE B Grubu kadrolara atanmak isteyen lisans mezunu adayların girebileceği 2004-Kamu Personeli Seçme Sınavı'nın KPSS bugünkü ilk oturumu, saat 09.30'da başladı. 
     Sınav, ÖSYM sınav merkezi yöneticiliklerinin bulunduğu 81 il ve 63 ilçe merkezi ile Lefkoşa'da yapılıyor. 
     Sınavın sabah oturumuna, 116 bin 59 kişi katılıyor. Bu oturumda adaylara Hukuk, İktisat, İşletme, Maliye ve Muhasebe'den sorular yöneltiliyor. 
     Sınavın öğleden sonraki oturumu saat 14.30'da başlayacak ve dün başlayan KPSS bugün tamamlanmış olacak. 
     Bugünkü sınavlar, kamu kurum ve kuruluşlarındaki A ve B grubu kadrolarda görev almak isteyenlere yönelik yapılıyor. 
     A Grubu kadrolar uzman yardımcılığı, müfettiş yardımcılığı, maiyet memurluğu kaymakam adaylığı ve meslek memurluğu Dışişleri Bakanlığı gibi özel yarışma sınavına tabi tutulmak suretiyle girilen mesleklerle ilgili kadroları B Grubu kadrolar ise kamu kurum ve kuruluşlarındaki A grubu dışında kalan, ilk defa kamu hizmeti ve görevlerine atama yapılacak kadroları kapsıyor. 
     KPSS'nin dünkü ilk oturumuna 1 milyon 731 bin 759, sadece öğretmen adaylarının katıldığı ikinci oturumuna da 195 bin 342 kişi katılmıştı. 
     
</TEXT>
</DOC>
