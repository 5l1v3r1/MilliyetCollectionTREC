<DOC>
<DOCNO> 253020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/soneko26.html </URL>
<DATE> 2004/07/05/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Bulgaristan, IMF ile yeni bir stand-by üzerinde anlaştı... 
</HEADLINE>
<TEXT>

     Bulgaristan, Uluslararası Para Fonu IMF ile iki yıllık yeni bir Stand-By üzerinde anlaşmaya vardı. 
     Bulgar yetkililer, IMF ile yapılan Stand-By anlaşmasının, Avrupa Birliği'ne AB girilecek olan 2007 yılına kadar ekonominin AB'ye hazırlığını güçlendirekek, yumuşak geçiş imkanı sağlayacağını bildirdiler. 
     Uzmanlar, Stand-By anlaşmasının, Bulgaristan'da 2005 yılında yapılacak olan genel seçimlerin ardından, 2007 yılına kadarki dönemde ekonomik reformların uygulanmasını da garanti edeceğini belirtiyorlar. 
     IMF Bulgaristan temsilcisi Hans Flickenschild, 147 milyon dolarlık bir mali kaynak içeren yeni Stand-By anlaşmasının, 6 Ağustos tarihinde İcra Direktörleri Kurulu'na getirileceğini söyledi. 
     Hans Flickenschild, yeni Stand-By anlaşmasının, seçimlerin öncesi ve sonrası için ekonomik programın uygulanacağı konusunda yatırımcılar için bir işaret olacağını kaydetti. 
     
</TEXT>
</DOC>
