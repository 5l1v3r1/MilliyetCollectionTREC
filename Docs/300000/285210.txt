<DOC>
<DOCNO> 285210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sontur32.html </URL>
<DATE> 2004/11/01/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
14 yaşındaki kız "Beni kötü yola babam sürükledi" 
</HEADLINE>
<TEXT>

     Samsun'da küçük yaşta fuhşa zorlandığı iddia edilen kız, olayla ilgili duruşmada başına gelenlerden babasını sorumlu tutarak şikayetçi oldu. 
     Samsun 2. Ağır Ceza Mahkemesi'ndeki duruşmada, öz kızı G.Y'yi 14 para karşılığı erkeklerle birlikte olmaya zorladığı iddia edilen Muzaffer Yılmaz 44 ve olaya karıştığı iddiasıyla tutuklu yargılanan Davut Çelebi 45 ile tutuksuz sanık Meriç Üstünay 25 hazır bulundu. 
     Hakkındaki suçlamayı kabul etmeyen Yılmaz, ''Bir insan öz kızına böyle bir kötülüğü nasıl düşünür. Ben onu evlendirmiştim, daha sonra ayrıldı. Onu bulabilmek için üzerimdeki ceketi bile sattım'' dedi. 
     Diğer sanıklar da suçsuz olduklarını söylediler. 
     İmam nikahıyla birlikte yaşadığı eşinin kendisini kovması üzerine babasına sığındığını anlatan G.Y. ise ifadesinde, ''Beni kötü yola babam sürükledi'' dedi. 
     Duruşma dosyadaki eksikliklerin tamamlanması için ertelendi. 
     
</TEXT>
</DOC>
