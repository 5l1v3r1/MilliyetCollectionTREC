<DOC>
<DOCNO> 279792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sonspo27.html </URL>
<DATE> 2004/10/13/ </DATE>
<TIME> 23.03 </TIME>
<AUTHOR>  </AUTHOR>
<HEADLINE>
Danimarka 1 - Türkiye 1 
</HEADLINE>
<TEXT>

     Futbolda 2006 Dünya Kupası elemeleri 2. Grup'ta yapılan maçta Türkiye, deplasmanda Danimarka ile 1-1 berabere kaldı. 
     
     İlk yarı 

     Karşılaşmanın ilk 25 dakikasında orta alanda ortaya koyduğu baskılı futbolla ev sahibi ekibin oyun kurmasını engelleyen A Milliler, özellikle kanatlardan geliştirdikleri ataklarla Danimarka defansına zor anlar yaşattı. Bu bölümde ay-yıldızlılar karşısında pozisyon dahi bulamayan Danimarka, 27. dakikada Gronkjaer'in İbrahim tarafından düşürülmesiyle kazandığı penaltı atışını, Tomasson ile gole çevirerek 1-0 öne geçti. 
     İlerleyen dakikalarda penaltı pozisyonunun kahramanı Gronkjaer'in kırmızı kartla oyun dışı kalmasına karşın, rakip ceza alanına gitmekte zorlanmaya başlayan A Milliler, beraberlik golünü bulamayınca ilk yarıyı 1-0 yenik tamamladı. 
     8. dakikada Fatih'in kafa pasında ceza alanı girişinde topla buluşan Nihat'ın bekletmeden yaptığı vuruşta, meşin yuvarlak kalecinin son andaki müdahalesiyle kornere çıktı. 
     15. dakikada Kroldrup'un ceza alanı dışından şutunda top üst ağlarda kaldı. 
     21. dakikada Okan'ın ceza alanı dışından vuruşunda, meşin yuvarlak kaleci Skov-jensen'de kaldı. 
     27. dakikada sağ taraftan ceza alanına giren Gronkjaer, İbrahim'in müdahalesiyle yerde kaldı. Hakem De Santis penaltı noktasını gösterdi. Penaltı vuruşunu kullanan Tomasson, topu filelere göndererek Danimarka'yı 1-0 öne geçirdi. 
     31. dakikada topsuz alanda Okan'a arkadan dirsek atan Gronkjaer, kırmızı kartla oyun dışında kaldı. 
     33. dakikada Fatih'in ara pasında kaleci ile karşı karşıya kalan Gökdeniz'in vuruşunda, Skov-jensen yatarak topu kornere çeldi. 
     34. dakikada Ümit'in ceza alanı dışından sert şutunda kaleci Skov-jensen topu yatarak kontrol etti. 
     Karşılaşmanın ilk yarısı Danimarka'nın 1-0'lık üstünlüğüyle sona erdi. 
     
     İkinci yarı 

     Karşılaşmanın ikinci yarısında oyunun kontrolünü tamamen eline alan A Milliler, devrenin ilk dakikasından itibaren Danimarka kalesinde etkili oldu. 59. dakikada Nihat ile penaltı vuruşundan yaralanamayan ay-yıldızlılar, baskılı oyununu sürdürüp 71. dakikada aynı oyuncuyla beraberlik golünü bulsa da bu dakikadan sonraki çabası başka gol getirmeyince, deplasmandan 1 puanla ayrıldı. 
     47. dakikada Nihat'ın kullandığı serbest vuruşta, kaleci Skov-jensen, köşeye giden topu son anda yatarak kontrol etti. 
     . dakikada, sağ taraftan ceza alanına giren Gökdeniz'in pasında topla buluşan Fatih, dengesini kaybedip meşin yuvarlağa iyi vuramayınca, defans tehlikeyi uzaklaştırdı. 
     57. dakikada Priske'nin sağdan ortasında, arka direkte uygun pozisyonda topla buluşan Tomasson, meşin yuvarlağa istediği gibi vuramayınca, Rüştü tehlikeyi önledi. 
     59. dakikada Danimarka ceza alanı içinde oluşan karambolde, Nihat'ın vuruşunda Helveg kaleye giden topu elle kesti. Hakem penaltı noktasını gösterdi. Nihat'ın kullandığı penaltı atışında, top yan direkten döndü. 
     71. dakikada soldan ceza alanına giren Ümit'in ortasında, Nihat penaltı noktası önünden nefis bir kafa vuruşuyla meşin yuvarlağı kalecinin solunda ağlara gönderdi 1-1. 
     75. dakikada gelişen Danimarka atağında sağ taraftan ceza alanına giren Priske, defanstan sıyrıldıktan sonra uygun pozisyonda vurdu. Meşin yuvarlak yan ağlarda kaldı. 
     80. dakikada, Emre ceza alanı dışından çok sert vurdu, kaleciden dönen topu Fatih rövaşata ile kaleye göndermek istedi. Meşin yuvarlak uygun pozisyondaki Tuncay'ın önünde kaldı, ancak hakem ofsayt gerekçesiyle oyunu durdurdu. 
     83. dakikada Ümit'in soldan ortasında, uzak kale direği önünde topla buluşan Gökdeniz'in yakın mesafeden vuruşunda kaleciye çarpan top kornere çıktı. 
     88. dakikada Rommedahl, ceza alanı dışından meşin yuvarlağa çok sert vurdu. Rüştü topu iki hamlede kontrol etti. 
     Karşılaşma 1-1 sona erdi. 
     Stat Parken Hakemler Massimo De Santis xxx, Narciso Pisacreta xxx, Vincenzo Mitro xxx İtalya 
     Danimarka Skov-jensen xxx, Helveg xxx, Priske xx, Kroldrup xxx, Jensen xx, Poulsen xx, Gravesen xx, Perez x Dk. 62 Rommendahl x , Gronkjaer x, Jorgesen x Dk. 77 Kristiansen x , Tomasson xx Türkiye Rüştü xx, Ümit xxx, Tolga xxx, Servet xx Dk. 68 Necati xx , İbrahim x Dk. 46 Tuncay xx , Okan xx, Hüseyin xxx, Emre xxx, Gökdeniz xx Dk. 84 Serkan x , Nihat xxx, Fatih xx Goller Dk. 27 Tomasson Penaltıdan , Dk. 71 Nihat Sarı kartlar Dk. 25 Servet, Dk. 63 Fatih, Dk. 89 Serkan Türkiye , Dk. 58 Helveg Danimarka 
     Kırmızı kart Dk. 31 Gronkjaer Danimarka 
     
</TEXT>
</DOC>
