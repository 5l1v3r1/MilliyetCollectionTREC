<DOC>
<DOCNO> 266386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sonyas08.html </URL>
<DATE> 2004/08/25/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Julia Roberts bebeklerini paparazziden uzak büyütecek... 
</HEADLINE>
<TEXT>

     İkiz bebek bekleyen ünlü aktris Julia Roberts, Malibu'da paparazzilerin rahatsız etmeyeceği bir ev satın aldı. 
     Internetteki ''imdb'' sitesinin haberine göre, ünlü oyuncu ve kameraman eşi Danny Moder, çocuklarını meraklı objektiflerden uzak yetiştirecekleri bir ev aldı. 
     Venedik'teki evlerini sürekli paparazziler tarafından gözetlendiği için ''açık bir hedef'' olarak gören çiftin milyonlarca dolara satın aldıkları yeni villada huzuru bulmayı ümit ettiği ifade edildi. 
     Son olarak ''Oceans Twelve'' filminin çekimlerini tamamlayan Oscarlı yıldız Julia Roberts, sinemaya çocukları doğana kadar ara verdiğini açıklamıştı. 
     Altı aylık hamile olan Roberts'ın ikiz bebeklerinin cinsiyetlerinin ultrasonda birinin kız, diğerinin erkek olduğunun belirlendiği kaydedildi. 
     
</TEXT>
</DOC>
