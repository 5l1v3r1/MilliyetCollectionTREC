<DOC>
<DOCNO> 261885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sonyas14.html </URL>
<DATE> 2004/08/09/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Berlin'de turizm patladı... 
</HEADLINE>
<TEXT>

     Almanya'nın başkenti Berlin'de turizmin İkinci Dünya Savaşı'ndan bu yana en iyi dönemini yaşadığı bildirildi. 
     Berlin Belediyesi, yılın ilk 5 ayında 5 milyon kişinin kentteki otel ve pansiyonlarda konakladığını, bunun da yeni bir rekor olduğunu açıkladı. 
     Turizmin, yaklaşık 50 milyar euro borcu olan Berlin'in en iyi gelir kaynaklarından biri haline geldiği ve kentin imajını düzeltmeye başladığı kaydedildi. 
     New York Müzesi'nden eserlerin bulunduğu serginin önünde kuyruk oluşturan sanatseverlerin ayakta saatlerce bekledikleri, turistlerin büyük bölümünün Berlin'e sanat ve kentte düzenlenen büyük şenlikler için geldikleri ifade edildi. 
     Berlin Eyaleti Başbakanı Klaus Wowereit da, kente gelen turistlerin sayısının artmasından duyduğu mutluluğu dile getirerek, ''Dünya Berlin'e bakıyor'' dedi. 
     
</TEXT>
</DOC>
