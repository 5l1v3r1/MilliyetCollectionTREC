<DOC>
<DOCNO> 268085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sondun17.html </URL>
<DATE> 2004/09/01/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
İsrail, bombalardan sonra duvar inşaatına hız veriyor 
</HEADLINE>
<TEXT>

     İsrail'in dün Ber Şeva'daki intihar saldırılarının ardından Batı Şeria'daki ''güvenlik duvarı'' inşaatına hız vereceği bildirildi. 
     İsrail Başbakanlık sözcüsü Ranaan Gissin, özellikle El Halil bölgesindeki çalışmalara hız verileceğini kaydetti. 
     Bu arada, İsrail'in saldırganlar hariç 16 kişinin ölümüyle sonuçlanan dünkü saldırıların sorumluluğunu üstlenen Hamas örgütünün liderlerinin peşine düşeceği bildirildi. 
     Adının açıklanmasını istemeyen bir hükümet kaynağı, İsrail'in Filistin toprakları ve yurtdışında Hamas liderlerini hedef alan operasyonlarına devam edeceğini belirtti. 
     Aynı kaynak, dünkü intihar saldırılarının, Hamas'ın, merkezi Şam'da bulunan siyasi yönetiminin imzasının taşıdığını kaydederek, ''Emirler Şam'dan geliyor'' ifadesini kullandı. 
     
</TEXT>
</DOC>
