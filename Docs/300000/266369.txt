<DOC>
<DOCNO> 266369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sontur30.html </URL>
<DATE> 2004/08/25/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
İstanbul'daki Aleviler'den ABD'ye tepki .. 
</HEADLINE>
<TEXT>

     İstanbul'daki Alevi Dergahları, ''ABD'nin Kerbela ve Necef'teki saldırıları durdurmasını, Irak'taki işgale son vermesini'' istedi. 
     Karacaahmet Sultan, Garip Dede, Erikli Baba, Hıdır Abdal Sultan, Cura Baba ve Şahkulu Sultan Dergahları tarafından yapılan ortak yazılı açıklamada, ''ABD'nin dünyaya egemen olmak için tüm kutsal değerleri hiçe saydığı'' belirtilerek, ''ABD'ye karşı mücadele eden Mukteda Sadr önderliğindeki direnişçilerin kurtuluş mücadelesi verdikleri'' kaydedildi. 
     ''Bu direnişçilerin mücadelesini desteklediklerini'' ifade eden dergahların açıklamasında, şöyle denildi 
     ''Kerbela ve Necef'i bombalayan, türbelere saldıran, mazlumları katleden ABD'ye, saldırılarını derhal durdurması, Irak'taki işgale son vermesi ve dünya halklarından özür dilemesi gerektiğini hatırlatıyoruz. Şurası bilinmelidir ki, Hazreti Ali ile uğraşmak kimseye yarar getirmemiştir ve getirmeyecektir de. 
     Eğer bu saldırılar sona ermezse, milyonlarca Hazreti Ali yolcusu zülfikarı çekip ABD ile işbirlikçilerine dünyayı dar edeceklerdir.'' 
     
</TEXT>
</DOC>
