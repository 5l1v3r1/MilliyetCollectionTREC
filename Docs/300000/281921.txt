<DOC>
<DOCNO> 281921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonspo37.html </URL>
<DATE> 2004/10/20/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Kahn, eşinden boşanırsa 2,5 milyon euro tazminat ödeyecek... 
</HEADLINE>
<TEXT>

     Bayern München ve Almanya Milli Futbol Takımı'nın kalecisi Oliver Kahn'ın, eşi Simone Kahn'dan boşanması durumunda 2,5 milyon euro tazminat ödemek zorunda kalacağı bildirildi. 
     Alman Bild gazetesi, Simone Kahn'ın, evliliğinin 3. yılında eşi ile bir evlilik sözleşmesi yaptığını, buna göre Oliver Kahn'ın kendisinden ayrılması durumunda 2 milyon euro ve evliliğinin her yılı için 100 bin euro tazminat alacağını yazdı. 
     Oliver Kahn'ın servetinin yaklaşık 25 milyon euro olduğunun tahmin edildiği belirtilen haberde, bu nedenle Simone Kahn'ın sözleşmenin geçersiz kılınması ve daha fazla tazminat almak için mahkemeye başvurabileceği kaydedildi. 
     Kahn ile 5 yıldan bu yana evli olan ve 2 çocuğu bulunan Simone Kahn, evliliklerinden önce de toplam 13 yıl boyunca eşi ile birlikte olmuştu. 
     Oliver Kahn'ın, Verena Kerth adlı genç bir kızla birlikte olmaya başlamasından bu yana Kahn çifti ayrı yaşıyor. 
     
</TEXT>
</DOC>
