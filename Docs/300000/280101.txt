<DOC>
<DOCNO> 280101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sontur10.html </URL>
<DATE> 2004/10/14/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
İkinci kez tecavüze gelince yakalandılar 
</HEADLINE>
<TEXT>

     
     Hüseyin TÜCCAR BURSA, DHA 
     

BURSA'da hırsızlık amacıyla girdikleri evde paraları çaldıktan sonra tek başına yaşayan Azerbeycan uyruklu kadına tecavüz eden iki kişi, bir gün sonra tekrar tecavüz için gelince yakalandı. 
     Çeşitli hırsızlık suçlarından sabıkaları bulunan Önder İş 21 ile Ali Torlak 27 salı günü sabaha karşı Yediselviler Mahallesi Meriç Sokak'ta oturan Azerbeycan uyruklu 35 yaşındaki Rahile Allahveriyeva'nın evine girdi. Penceredeki sinekliği kesip içeriye giren İş ve Torlak, yatak odasındaki 100 dolar ile 200 milyon lirayı aldıktan sonra evde yalnız yaşayan Allahveriyeva'ya bıçak zoruyla tecavüz etti. Polise başvuran Allahveriyeva, Asayiş Şube Müdürlüğü'ndeki suçlular albümünde sanıkları teşhis ederek, polis soruşturma başlattı. 
     Polisin soruşturması sürerken dün sabaha karşı ilginç bir olay yaşandı. Sabıkalı hırsızlar Önder İş ve Ali Torlak, bir kez daha tecavüz etmek için Rahile Allahveriyeva'nın evine geldi. Genç kadının çığlıkları üzerine olay yerinden kaçan İş ve Torlak, bölgede devriye gezen polis ekipleri tarafından Yediselviler Parkı'nda yakalandı. Zanlılar gözaltına alındı. 
     
</TEXT>
</DOC>
