<DOC>
<DOCNO> 254145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sonsiy09.html </URL>
<DATE> 2004/07/09/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Bakan Aksu'ya "kardeş" sorusu .. 
</HEADLINE>
<TEXT>

     CHP İzmir Milletvekili Hakkı Ülkü, İçişleri Bakanı Abdülkadir Aksu'nun kardeşinin çalıştığı şirketi Meclis gündemine getirdi. 
     Ülkü, İçişleri Bakanı Abdülkadir Aksu'nun yanıtlaması istemiyle TBMM Başkanlığı'na sunduğu yazılı soru önergesinde, Mardin Bağımsız Milletvekili Süleyman Bölünmez'in, 2001'de yapılan ''Fırtına Operasyonu'' sonrasında, ''haksız kazanç elde etmek ve devlet hazinesini zarara uğratmak'' iddiasıyla yargılandığını ancak milletvekili olması nedeniyle hakkında kanuni prosedür uygulanamadığını kaydetti. 
     CHP'li Ülkü, Bakan Aksu'ya, ''Kardeşiniz Hayrullah Aksu'nun Süleyman Bölünmez'in şirketlerinden birinde üst düzey yönetici olarak çalıştığı doğru mudur '' sorusunu yöneltti. Ülkü, Aksu'ya ayrıca kardeşinin, İçişleri Bakanlığı tarafından kaçakçılık iddiasıyla hakkında soruşturma başlatılan bir firmada çalışıyor olmasının etik olup olmadığını da sordu. 
     
</TEXT>
</DOC>
