<DOC>
<DOCNO> 277563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sonyas01.html </URL>
<DATE> 2004/10/05/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Brezilya'nın ilk kopya ineği, suni döllenme ile doğum yaptı... 
</HEADLINE>
<TEXT>

     Brezilya'nın ilk kopya ineği ''Victoria''nın suni döllenme yöntemiyle bir yavru dünyaya getirdiği bildirildi. 
     Tarım ve Hayvancılık Araştırmaları Merkezi Müdürü Rodolfo Rumpf, basın toplantısında, normal doğumla 19 Eylül'de dünyaya gelen ve ''Gloria'' adı verilen yavrunun gelişiminin normal olarak devam ettiğini belirtti. 
     Rumpf, üç yıl yedi aylık Victoria'nın yavrusunu emzirdiğini, 38,2 kilo olarak dünyaya gelen yavrunun bu sayede günde yaklaşık bir kilo aldığını kaydederek, Gloria'nın doğumunun ''Victoria'nın bilimsel ve üreme açısından mükemmel bir klon olduğunu kanıtladığını'' söyledi. 
     Rumpf, suni döllenme yönteminin kullanılmasının Victoria'da geneTik bir sorun olduğu anlamına gelmediğini de belirtti. 
     
</TEXT>
</DOC>
