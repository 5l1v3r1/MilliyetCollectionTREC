<DOC>
<DOCNO> 259700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/yasam/yas01.html </URL>
<DATE> 2004/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte 5 yıldızlı turist profili 
</HEADLINE>
<TEXT>


Türkiye'deki 5 yıldızlı otellerin yöneticilerine, gelen turistleri sorduk. Almanlar obur, Japonlar cimri, Ruslar eli bol çıktı... 

Gülay Fırat 

Türkiye'deki 5 yıldızlı otel yetkililerinin verdiği bilgilerle, farklı milletlerden turistlerin ilginç profili su yüzüne çıktı. Çırağan Hotel Kempinski, Hilton Oteli, Ceylan Intercontinental, The Marmara, Polat Renaissance gibi 5 yıldızlı lüks otellere, her gün farklı milletlerden gelen yüzlerce insan konuk oluyor. Gecelik oda fiyatları özelliklerine göre, 350 milyon lira ile 8 - 10 milyar lira arasında değişen otellerin yetkililerinin verdiği bilgilere göre, Türkiye'ye gelen 5 yıldızlı otel müşterilerinin milliyetlerine göre profilleri şöyle 

Arap'ın erotizm aşkı 
Almanlar 'Daha ekonomik' diye otele dışarıdan yiyecek, içecek getiriyorlar. Boğazlarına düşkün oldukları için açık büfe yemeklere bayılıyorlar. Sabah saat 07.00'de güneşlenmeye çıkıp akşam havuz kapanana kadar ayrılmıyorlar. 
Amerikalılar Her konuda ayrıntıya önem veriyorlar. Kimi zaman normal oda ayırtıp otele gelince de 'Manzaralı istemiştim' diye ısrar ederek otelin genel müdürüne kadar çıkıyorlar. Dilek ve şik yet formlarını mutlaka dolduruyorlar. 
Araplar Ailece geldikleri için arada kapı bağlantılı odaları tercih ediyorlar. Çocukların odasındaki televizyonda erotik kanalları kapattırıyor, ama kendileri izliyorlar. Bara asla uğramıyor, mini bardaki alkollü içkileri hemen çıkarttırıyorlar. 
Japonlar Deniz manzaralı odaları tercih ediyorlar. Çok temiz ve tertipliler. Sürekli şehre geziye çıkıyorlar. Elleri de hayli sıkı. Her zaman kat hizmetlilerine bahşiş olarak, 1 dolar ya da 1 milyon lira bırakıyorlar. Evli bile olsalar birlikte uyumuyor, iki ayrı yatak talep ediyorlar. Elma, portakal gibi kolay soyulabilir meyve olmazsa yemiyor, muzu seviyorlar. 

Yunanlılar uyumlu 
İsrailliler Sürekli fiyatlara itiraz ediyorlar. Tutumlular. 
Yunanlılar Uyumlular. Deniz ve güneş gören odaları istiyor, yemeyi ve alkollü içkileri seviyorlar. 
Ruslar İyi ve uyumlular, bol para harcıyorlar. 
İspanyollar Kolay para harcıyor gezmeyi, eğlenmeyi çok seviyorlar. Geceleri bara çıkıp hafif içkiden hoşlanıyorlar. 


</TEXT>
</DOC>
