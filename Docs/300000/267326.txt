<DOC>
<DOCNO> 267326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/son/sondun09.html </URL>
<DATE> 2004/08/29/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Lübnan'daki Filistin mülteci kampındaa göstericilere ateş açıldı... 
</HEADLINE>
<TEXT>

     Lübnan'ın güneyindeki Filistin mülteci kampı Ayn Helu'da, kimliği belirsiz kişilerin binlerce kişilik gösteri grubuna ateş açması sonucu El Fetih mensubu bir kişi öldü, 7 Filistinli yaralandı. 
     Bölgede bulunan AFP muhabiri, El Fetih mensubu Ebul Hayya'nın ölümünden sonra yandaşlarının havaya ateş açtığını belirtti. 
     Gösterinin, Filistin lideri Yaser Arafat tarafından, İsrail cezaevlerindeki koşulların düzeltilmesi amacıyla açlık grevi yapan Filistinli mahkumlara destek vermek için düzenlendiği kaydedildi. 
     Bu arada İsrail askerleri, ülkenin güneyine girmeye çalışan silahlı bir Filistinliyi vurarak öldürdü. 
     Adının açıklanmasını istemeyen askeri kaynaklar, Gazze sınırından girmeye çalışan 3 şüpheliye ateş açan İsrail askerlerinin, tüfek taşıyan bir Filistinliyi öldürdüğünü açıkladı. 
     Filistinli güvenlik kaynakları da Filistinlinin cesedinin alınması için görüşmelerin yapıldığını kaydettiler. 
     
</TEXT>
</DOC>
