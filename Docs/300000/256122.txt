<DOC>
<DOCNO> 256122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/soneko08.html </URL>
<DATE> 2004/07/17/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Hisse senetleri geçen hafta, ortalama yüzde 4.53 değer kazandı... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 4. oranında değer kazandı. 
     Borsada geçen hafta gözlenen olumlu havanın etkisiyle Nisan ayından bu yana ilk kez 19,000 puan seviyesinin üzerinde bir kapanış gerçekleşti. 
     Bu seviyelerden kapanışın şu an için için olumlu göründüğünü kaydeden uzmanlar, 20,000 hedefine ulaşılabilmesi için işlem hacminin biraz daha artması gerektiğini belirtiyor. 
     Alternatif piyasalarda da olumlu bir havanın yaşandığını ve faizlerdeki düşüşün devam ettiğini vurgulayan borsa uzmanları, bu olumlu havanın borsaya etkisinin bir süre daha devam etmesinin beklendiğini savunuyor. 
     IMF kurul toplantısının tarihinin netleşmesi sonrasında niyet mektubunun detaylarının bekleneceğini belirten uzmanlar, Çukurova Grubu ile TMSF arasında devam eden görüşmelerin sonucu ile olası anlaşmanın detaylarının yanında, 5.4 katrilyon lirası piyasaya olan itfa öncesinde Hazine'nin yapacağı borçlanmanın izleneceğini, Başbakan Recep Tayyip Erdoğan'ın Fransa'ya yapacağı ziyaretin de gündemde önemli yer tutacağını ifade ediyor. 
     Uzmanlar, önümüzdeki hafta için İMKB'de 18,700 puanın destek, 19,600 puan seviyesinin de direnç konumunda olacağını belirtiyor. 
     
     ÖZETLE PİYASALAR 
     Borsadaki artışın yanında İMKB Tahvil ve Bono Piyasası ortalamalarında yarım puanın altında kalan iniş çıkışlar gerçekleşti. Altın ve dövizdeki düşüş eğilimi devam etti. Mevduat faizlerinin ortalamalarında bir değişim yaşanmadı. 
     Hisse senetleri haftalık bazda ortalama yüzde 4. oranında değer kazandı. 24 ayar külçe altının gram satış fiyatı yüzde 0.93 oranında, Cumhuriyet altınının satış fiyatı da yüzde 1.56 oranında düştü. Türk Lirası karşısında dolar yüzde 1.17, euro da yüzde 0.89 oranında değer yitirdi. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.71 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.35, haftalık reponun net getirisi yüzde 0.33 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB , Pazartesi günü haftaya ortalama yüzde 0.23'lük artışla başladı. Haftanın diğer günlerinde de artışlar devam etti. Endeks, Salı günü ortalama yüzde 0.68, Çarşamba günü ortalama yüzde 0.77, Perşembe günü ortalama yüzde 1.78 ve Cuma günü de ortalama yüzde 1.01 oranında artış gösterdi. 
     Endeks, hafta boyunca 830.22 puanlık artışla 18,327.07 puandan 19,157.29 puana çıktı. Hisse senetlerindeki haftalık ortalama artış yüzde 4. oldu. 
     İMKB Ulusal-Mali Endeksi 1,027.57 puan artışla 25,488.72 puandan 26,516.29 puana, İMKB Ulusal-Sanayi Endeksi 856.51 puan artışla 15,834.99 puandan 16,691.50 puana ve İMKB Ulusal-Hizmetler Endeksi 297.62 puan artışla 10,304.69 puandan 10,602.31 puana yükseldi. 
     Böylece, mali grup hisseleri ortalama yüzde 4.03 oranında, sanayi grubu hisseleri ortalama yüzde 5.41 oranında ve hizmetler grubu hisseleri ortalama yüzde 2.89 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 301 hisse senedinden 215'i değer kazanırken, 50 hisse senedi değer yitirdi, 36 hisse senedinin değeri değişmedi. 
     Geçen hafta en yüksek oranlı artış yüzde 154.66 ile Emek Elektrik YENİ hisselerinde gerçekleşti. Yüzde 54.55'lik artışla Emek Elektrik hisseleri ikinci ve yüzde 52.25'lik artışla Kardemir A hisseleri üçüncü oldu. 
     En yüksek oranlı düşüş ise yüzde 11.24 ile Esem Spor hisselerinde oldu. Yüzde 8.64'lük düşüşle Yapı Kredi Finansal Kiralama hisseleri ikinci ve yüzde 8.11'lik düşüşle de Mensa Mensucat hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 208 milyar 741.3 milyon adet hisse senedi işlem gördü ve karşılığında 3 katrilyon 137.1 milyar liralık işlem hacmi gerçekleşti. 
     
     DÖVİZ 
     Geçen hafta Türk Lirası karşısında dolar, euro ve İsviçre Frangı değer yitirirken, İngiliz Sterlini yükseldi. 
     İstanbul serbest döviz piyasasında alınıp satılan ABD Doları Türk Lirası karşısında yüzde 1.17 oranında, euro da yüzde 0.89 oranında düşüş gösterdi. 
     Önceki hafta sonuna göre ABD Doları'nın Türk Lirası satış fiyatı 17 bin lira düşerek 1 milyon 432 bin liraya, euronun satış fiyatı da 16 bin lira düşerek 1 milyon 777 bin liraya indi. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı yüzde 0.30 oranında artarak 2 milyon 680 bin liraya çıkarken, İsviçre Frangı'nın satış fiyatı yüzde 0.59 oranında gerileyerek 1 milyon 175 bin liraya indi. 
     Bugün öğle saatlerinde ise İstanbul serbest piyasada ABD Doları 1 milyon 433 bin liradan, euro 1 milyon 780 bin liradan, İngiliz Sterlini 2 milyon 684 bin liradan ve İsviçre Frangı da 1 milyon 171 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı yüzde 0.93 oranında, Cumhuriyet altınının satış fiyatı da yüzde 1.56 oranında düştü. 
     Külçe altının gram satış fiyatı 18 milyon 824 bin liraya, Cumhuriyet altınının satış fiyatı da 126 milyon 500 bin liraya geriledi. 
     İstanbul Altın Borsası'nda İAB işlem gören 24 ayar altının gram fiyatı ise yüzde 0.72 oranında artarak 18 milyon 630 bin lira oldu. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.71 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 3,526 puan artarak 496,662 puandan 500,188 puana çıktı. 
     Geçen haftanın en çok değer kazanan katılma belgeleri, yüzde 5.32'lik artışla Turkish Yatırım A Tipi Değişken Fon, yüzde 5.03'lük artışla Global A Tipi İMKB-100 Endeks Fon ve yüzde 4.82'lik artışla da Oyak Yatırım Menkul Değerler A Tipi Ulusal-30 Endeks Fon olarak sıralandılar. 
     Haftanın en çok değer yitiren katılma belgeleri ise yüzde 0.87'lik düşüşle Ata B Tipi Yabancı Menkul Kıymet Yatırım Fonu, yüzde 0.79'luk düşüşle Garanti A Tipi Yabancı Fon ve yüzde 0.75'lik düşüşle de Vakıf B Tipi Yabancı Fon oldu. 
     
     TAHVİL-BONO-FAİZ-REPO 
     Hazine geçen hafta ihale düzenlemedi. İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.35 ile yüzde 0. arasında gerçekleşti. 
     Mevduat faizlerinin ortalamalarında herhangi bir değişim olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.35 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 22.7 dolayında bulunan haftalık reponun net getirisi de yüzde 0.33 oldu. 
     
</TEXT>
</DOC>
