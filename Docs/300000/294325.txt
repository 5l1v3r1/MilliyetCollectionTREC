<DOC>
<DOCNO> 294325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/siyaset/siy07.html </URL>
<DATE> 2004/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Danimarka 'imtiyazlı ortaklık'ı destekliyor 
</HEADLINE>
<TEXT>


DIŞ HABERLER SERVİSİ 


Danimarka Başbakanı Anders Fogh Rasmussen, Türkiye'nin AB üyeliği konusunda tam üyeliğe alternatif olarak Fransa'nın önerdiği "imtiyazlı ortaklık" düşüncesini kendilerinin de desteklediklerini söyledi. 
Danimarka'da yayımlanan Politiken gazetesinin haberine göre, bugüne kadar Türkiye'nin üyeliğine karşı bir tutum sergileyen Rasmussen, önceki gün AB Dönem Başkanlığı'nı yürüten Hollanda Başbakanı Jan Peter Balkenende ile Lahey'de yaptığı görüşmenin ardından, Fransa'nın bu görüşünü desteklediğini belirtti. Rasmussen, "Bu görüşü biz de destekleyebiliriz. Elbette herkes Türkiye'nin bir şekilde AB ile bağlantılı olması fikriyle ilgileniyor" diye konuştu. Danimarka başbakanlık sözcülerinden biri de, Rasmussen'in böyle bir konuşma yaptığını doğruladı. 



</TEXT>
</DOC>
