<DOC>
<DOCNO> 258475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sondun29.html </URL>
<DATE> 2004/07/27/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Babasını uyurken 40 yerinden bıçakladı, annesini de yaraladı 
</HEADLINE>
<TEXT>

     Belçika'nın Frasnes bölgesinde bir genç, uykudaki babasını 40 bıçak darbesiyle öldürürken, annesini de ağır yaraladı. 
     Psikolojik sorunları olan ve tedavi gördüğü belirtilen Johnny Mahieu, mutfaktan aldığı bıçakla 43 yaşındaki babasını öldürdükten ve 41 yaşındaki annesine aynı şekilde saldırarak 7 bıçak darbesi vurduktan sonra bir anda sakinleşerek annesinin polis çağırmasına ve evden çıkmasına izin verdi. Mariette Pichon isimli anne, sokakta, ağır yaralı olarak bulundu. 
     Doktorlar, ruh hastası olan gencin meteoroloji koşullarından ve olay sırasında çakan şimşeklerden etkilenmiş olabileceğini belirtiyorlar. 
     Cinayetin işlendiği evde, 1991 yılında, Johnny Mahieu'nün dedesi Lucien Dumont'un 49 , karısı Solange Bonte'yi bıçakla öldürdüğü, cinayetin aşırı alkolden kaynaklandığı bildirildi. Dumont, 15 yıl hapis cezasına çarptırıldı ve 7 yıl hapis yattıktan sonra tahliye edildi. 
     
</TEXT>
</DOC>
