<DOC>
<DOCNO> 290928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/sontur24.html </URL>
<DATE> 2004/10/16/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Çorum'da asfalt şantiyesinde yangın .. 
</HEADLINE>
<TEXT>

     Çorum-Ankara karayolu üzerinde bulunan bir inşaat firmasına şantiyede çıkan yangında, 8 asfalt tankı yandı. 
     AA muhabirinin aldığı bilgiye göre, Çorum-Sungurlu bölünmüş yol inşaatını üstlenen bir firmanın Çorum-Ankara karayolunun 30. kilometresindeki şantiyesinde kaynak çalışması yapıldığı esnada kıvılcımlar asfalt tanklarına sıçradı. 
     İçinde fueloil bulunan 8 asfalt tankının yanmaya başlaması üzerine, Çorum Belediyesi, Organize Sanayi Bölgesi ile Şeker Fabrikası'na ait itfaiye ekipleri yangına müdahale etti. 
     İtfaiyenin müdahalesiyle 2 saatte söndürülen yangında, asfalt tankları kullanılamaz hale geldi. 
     Yetkililer, maddi zararın büyük olduğu yangın nedeniyle yarın başlaması planlanılan yol çalışmalarına bir süre ara verilmek zorunda kalındığını kaydettiler. 
     
</TEXT>
</DOC>
