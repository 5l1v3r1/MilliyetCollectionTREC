<DOC>
<DOCNO> 264742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sonsiy04.html </URL>
<DATE> 2004/08/19/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Özel radyolarda Kürtçe dönemi 
</HEADLINE>
<TEXT>

     RTÜK, Kırmançi lehçesinde yayın yapmak için başvuru yapan üç özel radyoya, 'resmi belgeleri tamamlayın' çağrısı yaptı. 
     Diyarbakır'da iki, Batman'da da bir özel radyonun Kırmançi lehçesinde yayın yapmasına ilişkin çalışmalarda sona yaklaşıldı. 
     
     Dinleyici profili 'uygun' olunca sorun çıkmadı 
     TRT'nin farklı dil ve lehçelerde yayın yapmaya başlamasının ardından, Diyarbakır Gün ve Diyarbakır Söz Radyo ile Batman'da Çağrı Radyo Kırmançi lehçesinde yayın yapmak için RTÜK'e başvuruda bulundu. 
     RTÜK de, yönetmelik gereği yayın yapılmak istenen bölgenin dinleyici profili konusunda kamu kurumlarından görüş istedi. 
     Diyarbakır ve Batman valilikleri, RTÜK'e bu bölgelerde Kırmançi lehçesini konuşan yoğun bir nüfus olduğunu bildirdi. 
     Bunun üzerine, RTÜK başvuru dosyalarını inceleyerek üç özel radyoya, 'yönetmelikteki başvuru prosedürünü tamamlayarak, başvurunuzu yenileyin' yanıtı verdi. 
     Dosyadaki eksiklikler tamamlanınca, RTÜK son kararını verecek. 
     
</TEXT>
</DOC>
