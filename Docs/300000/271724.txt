<DOC>
<DOCNO> 271724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sonspo02.html </URL>
<DATE> 2004/09/14/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Fenerbahçe'nin Çek temsilcilerine şansı tutmuyor... 
</HEADLINE>
<TEXT>

     Avrupa Şampiyonlar Ligi'nde D Grubu'ndaki ilk maçında Sparta Prag ile karşılaşacak Fenerbahçe, Çek temsilcileriyle yaptığı maçlarda sadece bir galibiyet elde etti. 
     Çekoslavakya döneminde 1989'da Sparta Prag ile Şampiyon Kulüpler Kupası'nda daha önce de karşılaşan sarı-lacivertliler, Çek temsilcileriyle yaptığı 6 maçın sadece birini kazanabildi. 
     1983-84 sezonunda Şampiyon Kulüpler Kupası'nda 1. turda Bohemians Prag ile eşleşen sarı-lacivertliler 1-0 ve 4-0'lık sonuçlarla rakibine yenilerek kupadan elendi. 
     1989-90 sezonunda aynı kupada 1. turda Sparta Prag'a 3-1 ve 2-1'lik sonuçlarla iki kez yenilerek kupaya veda eden Fenerbahçe, son olarak 1992'de UEFa Kupası 2. turunda Sigma Olomouc ile karşılaştı. 
     Sarı-lacivertliler, Çek rakibi karşısında hafızalardan uzun süre silinmeyen 7-1'lik bir mağlubiyet aldı. Sarı-lacivertli ekip ilk maçta kendi sahasında 1-0 yendiği Sigma Olomouc'a deplasmanda 7-1 yenilerek kupadan elendi. 
     
</TEXT>
</DOC>
