<DOC>
<DOCNO> 282984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sontur21.html </URL>
<DATE> 2004/10/24/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Evlat hasretine dayanamayan baba, çocuklarını kaçırdı... 
</HEADLINE>
<TEXT>

     Çanakkale'de bir baba, evlat hasretine dayanamayınca, yetiştirme yurdunda kalan 3 çocuğunu kaçırdı. 
     Edinilen bilgiye göre, daha önce çocukları K.A 7 , G.A 10 ve O.A'ya 10 bakamayacağını belirterek Sosyal Hizmetler İl Müdürlüğü'ne bağlı Mustafa Demircioğlu Yetiştirme Yurdu'na veren baba Orhan A, hafta sonu çocuklarını görmek için yurda gitti. 
     Bahçede çocuklarıyla hasret gideren Orhan A, yurtta bulunan nöbetçinin içeriye girmesinden yararlanarak çocuklarını kaçırdı. 
     Nöbetçinin durumu polise bildirmesinin ardından araştırma başlatan ekipler, baba Orhan A'yı, çocuklarıyla İskele Meydanı'nda gezerken buldular. 
     Yetkililer, baba Orhan A'nın çocuklarını ancak mahkeme kararıyla geri alabileceğini belirterek, çocukların yurda geri verildiğini, babanın ise adliyeye sevk edildiğini kaydettiler. 
     
</TEXT>
</DOC>
