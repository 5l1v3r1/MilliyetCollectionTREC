<DOC>
<DOCNO> 282546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sontur21.html </URL>
<DATE> 2004/10/22/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Oğluna ikinci kez can verdi... 
</HEADLINE>
<TEXT>

     Konya'da 73 yaşındaki bir kadın, böbrek hastası oğlu için bir böbreğini verdi. 
     Selçuk Üniversitesi SÜ Meram Tıp Fakültesi Hastanesi'nde yaklaşık 8 aydır böbrek yetmezliği tedavisi gören Yaşar Keskin 42 , 73 yaşındaki annesi Sultan Keskin'den alınan böbrekle yeniden hayata döndü. 
     Meram Tıp Fakültesi Hastanesi Böbrek Nakil Ünitesi'nde Prof. Dr. Şakil Tavlı gözetiminde yapılan ameliyat başarıyla gerçekleşirken, anne ve oğlu, 3 gün içerisinde taburcu edilecek. 
     Annesinin, böbreği ile kendisine adeta ikinci kez can verdiğini ifade eden Yaşar Keskin, ''8 aydır diyalize giriyordum. Şimdi çok rahatım. Anneme çok şey borçluyum. Annem olmasa belki de uygun bir böbrek bulamayacaktık'' dedi. 
     Anne Sultan Keskin de oğlunun sağlığına kavuştuğu için mutlu olduğunu kaydetti. 
     Ameliyatı gerçekleştiren Prof. Dr. Şakir Tavlı, yapılan operasyon sonrası iki hastanın da durumlarının iyi olduğunu söyledi. 
     73 yaşın böbrek nakli için ileri bir yaş olduğunu ifade eden Tavlı, ''Genellikle böbrek nakillerinde 65 yaş üzeri çok fazla tercih edilmiyor. Ancak Sultan Keskin'in böbrek fonksiyonları ilerlemiş yaşına rağmen gayet iyiydi. Başarılı bir şekilde nakili gerçekleştirdik'' diye konuştu. 
     
</TEXT>
</DOC>
