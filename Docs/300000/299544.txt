<DOC>
<DOCNO> 299544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sonspo09.html </URL>
<DATE> 2004/12/21/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Galatasaray'da kim gitsin 
</HEADLINE>
<TEXT>

     Yabancı kontenjanında yer açmak isteyen Galatasaray'da işler çıkmaza girdi. Yönetim, "Petre gitsin" dedi. Hagi, "Saidou" karşılığı verdi. 
     
     Şimdilik uzlaşma yok 

     Sezon başında transfer konusunda fikir ayrılığına düşen yönetim ile teknik heyet bir kez daha karşı karşıya geldi. Ara transfer döneminde yeni bir yabancı alabilmesi için kadrodaki yabancılardan birini göndermek zorunda olan Cim Bom’da, yöneticiler ile teknik direktör Gheorghe Hagi tek bir isim üzerinde uzlaşamadı. Canaydın ve ekibi Petre’nin gönderilmesini isterken, Rumen çalıştırıcı vatandaşının kalmasını istedi, Saidou gitsinö dedi. 
     
     Ümit Karan belirsiz 

     Yönetim ile teknik heyet arasında sorun olan iki futbolcudan hangisinin gideceği konusunda bir uzlaşma sağlanamazsa, Galatasaray’ı sezon başındakine benzer bir kriz bekliyor. Bu arada İkinci Başkan Ergun Gürsoy, futbol şubesi sorumlusu Fatih Gökşen ve Hagi’nin üçlü bir zirve yapacağı ifade edildi. Rumen hocanın, Saidou dışında İbrahim ve Suat Usta’nın da gönderilmesini isteyeceği, Ümit Karan konusunda ise kararsız olduğu öğrenildi. 

     
</TEXT>
</DOC>
