<DOC>
<DOCNO> 285383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sondun52.html </URL>
<DATE> 2004/11/02/ </DATE>
<TIME> 22.55 </TIME>
<AUTHOR>  </AUTHOR>
<HEADLINE>
Dağıstan'da park yerinde patlama... 
</HEADLINE>
<TEXT>

     Dağıstan Cumhuriyeti'nin başkenti Mohaçkale'de bir park yerinde patlama olduğu, çok sayıda kişinin yaralandığı bildirildi. 
     Dağıstan acil tıbbi yardım merkezi müdürü Gazanfer Kurbanov, Interfax ajansına yaptığı açıklamada, patlamada ağır yaralanan 2 kişinin hastaneye kaldırıldığını, ''çok sayıda yaralının'' olay yerinde tedavi edilmeye çalışıldığını belirtti. 
     İçişleri Bakanlığı sözcüsü, Mohaçkale'de ''çok sayıda aracın yandığını'' söyledi, ancak yaralılar konusunda ayrıntılı bilgi vermedi. 
     
     1 KİŞİ ÖLDÜ, 3 KİŞİ YARALANDI 

     Dağıstan'ın başkenti Mohaçkale'de park halindeki bir araca yerleştirilen bombanın patlaması sonucu 1 kişinin öldüğü, 3 kişinin yaralandığı bildirildi. 
     İtar-Tass, patlamada hayatını kaybeden kişinin şoför olduğunu ve aralarında 6 yaşında bir çocuğun da bulunduğu 3 kişinin yaralandığını duyurdu. 
     Ajans, patlama sonucu yakınlardaki 10 aracın da alev aldığını, 20'den fazla aracın hasar gördüğünü bildirdi. 
     Polis olay yerinde incelemelerini sürdürürken, patlamaya terörist saldırı ya da aracın benzin deposunun patlaması ihtimali üzerinde duruluyor. 
     
</TEXT>
</DOC>
