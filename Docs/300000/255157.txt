<DOC>
<DOCNO> 255157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sontur01.html </URL>
<DATE> 2004/07/13/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Komşularının kavgasına kızdı, kendini yaktı 
</HEADLINE>
<TEXT>

     İzmir'in Balçova ilçesinde Abdullah Cönk 25 isimli bir kişi, karakol önünde kendini yaktı. 
     Alınan bilgiye göre, komşularının kavga etmelerine ve birbirlerinden davacı olmalarına kızan Cönk, karakol önüne geldi ve üzerine benzin döküp ateşe verdi. 
     Karakol görevlileri, müdahale ederek Cönk'ün daha fazla yanmasını önlediler. 9 Eylül Tıp Fakültesi Hastanesi'ne kaldırılan Cönk'ün ellerinin ve yüzünün yandığı, hayati tehlikesinin bulunmadığı öğrenildi. 
     
     TANIMADIĞI KİŞİ TARAFINDAN 7 YERİNDEN BIÇAKLANDI 

     Buca ilçesinde meydana gelen olayda bir kişi, 7 yerinden bıçaklandı. 
     Kozağaç 806. sokakta, Ali Tülü 49 , tartıştığı bir kişi tarafından vücudunun 7 yerinden bıçaklandı. Zanlı, olaydan sonra kaçtı. 
     Ağır yaralanan Ali Tülü, Buca SSK Hastanesi'ne kaldırılarak ameliyat edildi. Yoğun Bakım Servisi'nde gözlem altına alınan Tülü'nün sağlık durumunun ciddiyetini koruduğu belirlendi. 

     
</TEXT>
</DOC>
