<DOC>
<DOCNO> 293643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/guncel/gun02.html </URL>
<DATE> 2004/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dilek duvarları 
</HEADLINE>
<TEXT>


İstanbul'un çocuk yuvalarındaki duvarlar, kimsesiz, korunmaya muhtaç miniklerin iç sızlatan istekleriyle dolu. Kimi üşümemek için bir palto, kimi bir dilim pasta istiyor 

ŞÜKRAN PAKKAN İstanbul 

Kimsesiz, korunmaya muhtaç, yuvada yaşayan ilköğretim öğrencisi bir çocuk "Dile benden ne dilersen" diyen "melek"ten ne ister Bu sorunun yanıtını, İstanbul'da yuvalara kurulan dilek duvarlarına yazarak verdiler çocuklar. İstekleri de gerçekten de yürek burkucuydu "Bir dilim çikolatalı pasta", "Çok üşüyorum, bir palto", "Pembe kadife elbise" gibi... 

Çocuklar üşümesin 
Sosyal Hizmetler ve Çocuk Esirgime Kurumu'na SHCEK bağlı çocuk yuvalarında yaşayan çocukların dileklerini gerçekleştirmek amacıyla Migros ve Orkid, "Dileğimiz, Çocuklar Üşümesin" isimli proje başlattı. Bu kapsamda, çocuk yuvalarına dilek ağaçları kurularak, çocukların istedikleri belirlendi. 

'Tatilya'ya gitmek istiyorum' 
Yazılanların arasında en etkileyici olanı "Çok üşüyorum, bir palto" ve "Kışlık bir pantolon" dileği oldu. Bunun yanısıra, çocukların isteklerinden bazıları şöyle "Sinemaya, tiyatroya ya da Tatilya'ya gitmek, futbol topu, GS'li Emre'nin forması, maça gitmek, diskman, pembe kadife elbise, kırmızı ayakkabı, çikolatalı pasta, hasır çanta, taş bebek, palyaço şapkası, resim defteri, prenses tacı, büyümek, tasso koleksiyonu için çok cips, uçağa binmek, fotoğraf albümü." 
Çocukların genel isteği doğrultusunda, öncelikli ihtiyaçlar belirlendi. Buna göre, ilk etapta, İstanbul, İzmir, Ankara, Adana, Gaziantep, Diyarbakır, Erzurum, Van ve Elazığ'daki bazı yuvalarda kalan binlerce çocuğa aralık ayı boyunca palto ve ayakkabı dağıtılacak. Ardından pijama, atkı, bere, eldiven, kalem ve kitap dağıtımı başlayacak. Migros'larda Orkid'lerin satışından elde edilen paranın belli bir bölümü de kampanya fonuna aktarılacak. Şarkıcı Nükhet Duru ile "Avrupa Yakası" isimli dizide "Yaprak" rolünü oynayan Hale Caneroğlu projeye gönüllü olarak katılıyor. 

'Büyümek istiyorum' 

Kimsesiz miniklerin 'duvardan' dilekleri şöyle Palto, pantolon, sinema, tiyatro ya da Tatilya'ya gitmek, futbol topu, GS'li Emre'nin forması, maça gitmek, 'diksman' discman , pembe kadife elbise, hasır çanta, bebek, palyaço şapkası, prenses tacı, büyümek... 


</TEXT>
</DOC>
