<DOC>
<DOCNO> 283844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sontur05.html </URL>
<DATE> 2004/10/27/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Trenin önünde 15 metre sürüklendi... 
</HEADLINE>
<TEXT>

     Erhan GÖGEM KIRIKKALE, DHA 

KIRIKKALE'de bekçisi uyuyan hemzemin geçitte bir yük treni, önüne çıkan kamyonete çarpıp, 15 metre sürükledi. Hurdaya dönen kamyonetin şoförü şans eseri yara almadan kurtuldu. 
     Kaza, Kırıkkale'nin Terminal kavşağındaki Millet Bulvarı'ndan geçen hemzemin geçitte dün gece saat 01.00 sıralarında meydana geldi. Yozgat'tan Ankara yönüne giden Özdemir Sırmakurt yönetimindeki 21803 sefer sayılı kum yüklü tren, açık olan hemzemin geçitte Kırıkkale'den Bahçelievler yönüne giden Hakan Kütük'ün kullandığı 71 AZ 845 plakalı kamyonete sağ ön tarafından çarpıp, 15 metre sürükledi. Hurdaya dönen kamyonetin şoförü iKütük şans eseri yara almadan kurtuldu. Kaza sonrası tren yolu bir süre ulaşıma kapanırken, soruşturmanın sürdürüldüğü bildirildi. İfadesine başvurulan, gözaltına alınmasına da gerek duyulmayan ve kimliği de açıklanmak istenmeyen bekçi hakkında soruşturma başlatıldı. 
     
</TEXT>
</DOC>
