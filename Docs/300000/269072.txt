<DOC>
<DOCNO> 269072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/son/sonyas01.html </URL>
<DATE> 2004/09/04/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Film setinde kaza geçiren Charlize Theron "evine" döndü... 
</HEADLINE>
<TEXT>

     Film setinde geçirdiği kazada boynunu ciddi şekilde inciten aktris Charlize Theron'a doktorlar iki hafta istirahat tavsiye etti. Theron, filmin çekildiği Almanya'dan ayrılarak ABD'deki evine geri döndü. 
     Internetteki ''imdb'' sitesinin haberine göre, ''Aeon Flux'' filminin setinde tele asılırken düşen Theron'ın muayenesinde boynunda ciddi bir incinme saptadı. 
     Kendisine iki hafta istirahat veren doktorların önerisine uyan Theron, filmin çekildiği Almanya'dan ayrılarak Los Angeles'taki evine döndü. 
     ''Cani'' filmiyle Oscar kazanan güzel oyuncunun Los Angeles'ta kendi doktorlarına da muayene olmaya hazırlandığı ifade edildi. İyileşene kadar evinde dinlenmek isteyen oyuncunun tedavisi tamamlandıktan sonra en kısa zamanda Almanya'ya döneceği kaydedildi. 
     MTV'deki ünlü bir animasyondan beyazperdeye aktarılan ''Aeon Flux'', hastalığın kol gezdiği geleceğin dünyasında yönetime başkaldıran bir grubun macerasını anlatıyor. Theron, filmde bu grubun üyelerinden ''Aeon Flux'' adlı güzel bir komandoyu canlandırıyor. 
     
</TEXT>
</DOC>
