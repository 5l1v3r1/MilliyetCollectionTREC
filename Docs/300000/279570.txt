<DOC>
<DOCNO> 279570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sonyas20.html </URL>
<DATE> 2004/10/12/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Çin'de 70 yıl sonra 'uzun yürüyüş' 
</HEADLINE>
<TEXT>

     Çin'de bir grup sağlık görevlisi, Mao'nun ünlü ''Uzun Yürüyüş''ünün güzergahında gönüllü sağlık hizmeti verecek. 
     Jiangxi eyaletindeki Yudu ilçesinden gelecek hafta yola çıkacak sağlık görevlileri, Kızıl Ordu'nun 1934-35 yıllarında geçtiği 10 bin kilometrelik güzergahı izleyecek. 
     Çin Komünist Partisi Gençlik Birliği ve Sağlık Bakanlığı tarafından ortaklaşa düzenlenen etkinlikle, toplumun dikkatinin kırsal kesimde yaşanan sağlık sorunlarına çekilmesi planlanıyor. 
     Sağlık Bakanlığı yetkilileri, China Daily gazetesinde yer alan açıklamalarında, kırsal kesimde donanım ve personel sıkıntısı yaşandığını, bazı kliniklerde basit bir ameliyatın bile yapılamadığını söylediler. 
     Halen 37 kişinin başvurduğu sağlık grubu, Ocak ayına kadar sürecek yolculuğu sırasında 10 eyalet ve özerk bölgenin 24 şehrindeki 46 köyden geçecek. Köylerde 2-3 gün kalacak olan gönüllüler, buralarda hastaları ücretsiz tedavi edecekler, ilaç verecekler ve halkı bilgilendirecekler. 
     Yolculuğu düzenleyenler arasında bulunan ilaç şirketi sahibi Yü Baofa, 800 bin yüen 144 milyar TL değerinde pratik kullanımlı aletler ve ilaçlar bulunan 6 araçla yolculuk edecek alan gruba yeni katılımlar beklediklerini ve bu ''Uzun Yürüyüş''ün 4,5-5 milyon yüen'e 813-903 milyar TL mal olacağını söyledi. 
     
</TEXT>
</DOC>
