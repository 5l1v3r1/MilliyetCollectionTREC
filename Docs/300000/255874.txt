<DOC>
<DOCNO> 255874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/soneko05.html </URL>
<DATE> 2004/07/16/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Devlet kendine 6.7 katrilyon faiz ödedi... 
</HEADLINE>
<TEXT>

     Hazine bu yılın ilk altı aylık döneminde diğer kamu kurum ve kuruluşlarına toplam 6.7 katrilyon lira faiz ödedi. 
     Maliye Bakanlığı'nın verilerine göre bu yılın ilk yarısında yapılan 26.4 katrilyon liralık iç borç faiz ödemelerinin yüzde 25'ini diğer kamu kuruluşlarına yapılan faiz ödemeleri oluşturdu. İç borç stokunun yarısına yakını diğer kamu kuruluşlarına olan Hazine, bu ödemenin 16.8 trilyon liralık kısmını bono, 6 katrilyon 670 trilyon liralık kısmını ise Devlet tahvili borçları için yaptı. Hazine'nin kamu kesimine yapacağı iç borç faiz ödemelerinin yıl sonuna kadar 15.5 katrilyon liraya ulaşacağı tahmin ediliyor. 
     Hazine'nin piyasaya yaptığı faiz ödemleri ise 19 katrilyon 745 trilyon lire düzeyinde gerçekleşti. Söz konusu ödemenin de 7 katrilyon 848 trilyon liralık kısmı Hazine bonoları, 11 katrilyon 897 trilyon lirası ise Devlet tahvili borçları için yapıldı. Bu yılın tümünde Hazine'nin piyasaya yapacağı faiz ödemelerinin 42.8 katrilyon lira olması bekleniyor. 
     Dış borçlar için yapılan 3 katrilyon 124 trilyon lira ile Hazine'nin ilk altı aydaki faiz ödemeleri 26 katrilyon 433 trilyon lira düzeyinde oluştu. Faiz ödemeleri geçen yılın aynı dönemine göre yüzde 24.1 oranında azaldı. Geçen yılın ilk yarısında toplam 34 katrilyon 852 trilyon liralık faiz ödemesi yapılmıştı. Hazine'nin iç ve dış borç stoklarında yaşanan artışa rağmen, borçlanmanın vadesinin uzaması ve faiz oranlarındaki düşüş nedeniyle ödenen faiz miktarında geçen yıla göre 6 katrilyon 227 trilyon liralık azalma yaşandı. 

ANKA 

     
</TEXT>
</DOC>
