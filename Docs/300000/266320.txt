<DOC>
<DOCNO> 266320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sonspo11.html </URL>
<DATE> 2004/08/25/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
İşte eski vatandaşları Elvan'a böyle bakıyor Özel jeti var 
</HEADLINE>
<TEXT>

     ENKA'nın Elvan Abeylegesse'nin dünya rekoru başarısını onurlandırmak için atlete özel jet tahsis ettiği belirtildi. 
     Adis Ababa'da yayımlanan Ethiopian Reporter gazetesinde olimpiyatlardan önce 28 Temmuz'da Elvan Abeylegesse hakkında bir yazı yayımlandı. Henok Semaegzer tarafından kaleme alınan yazı Elvan'ın olimpiyatlardaki şansı ve Etiyopyalıların atlet hakkındaki düşüncelerini konu aldı. 
     Etiyopya'da Elvan'a beslenen antipatinin ortaya konduğu yazıya "Atlet olarak kariyer-lüks bir yaşam" başlığı atıldı. 
     Yazıya göre Elvan bir Etiyopya ziyaretinde ayı tarafından kovalandığı Bolu kampına çok güvendiğini açıkladı. Etiyopya gazetesinde yayımlanan yazı şöyle 
     "Elvan Etiyopya'da doğdu ve yükseldi. O kariyerine bir atlet olarak anavatanında Etiyopya'yı küçükler şampiyonalarında temsil ederek başladı. Ülkesini bırakması konusunda ise Elvan'ın kabul etmediği birçok 'efsane' bulunuyor. Elvan genç bir atlet olarak esininin Etyopyalı koşuculardan geldiğini belirtiyor 'Ben özellikle Gete Wami'nin adımlarını izliyorum. Gençken benim kahramanlarım Etiyopya'lı koşuculardı. Onların her hareketini etüd ettim. 
     Nasıl uyuyorlar, nasıl yiyorlar, nasıl çalışıyorlar ve nasıl yarışıyorlar. 
     Elvan Dünya Kros Yarışmalarına hazırlanmak için geçen yıl Etiyopya'daydı. Ancak kendisinin yüksek bölgelerdeki antrenman çabaları istenmeyen sonuçlar getirdi. Elvan sıtmaya yakalandı ve bu onu yarışmaların son günü çekilmeye zorladı. Atlet, Türk vatandaşı olduktan sonra şu anda Etyopya topraklarında yasal olarak antrenman yapma hakkını kaybetti ve Elvan'ın burada antrenman yapması hoş karşılanmadı. Elvan bu konuda, 'Ben şimdi Türkiye'de yüksek bölgelerde antrenman yapıyorum. Galiba bazı eski Etiyopyalı arkadaşlarım beni bir tehlike olarak görüyorlar. Onlar benimle Etiyopya'da antrenman yapmaktan huzursuz oluyorlar. 
     Fakat ben, tabii ki bazı Etiyopyalı koşucularla arkadaşlığımı sürdürüyorum' dedi. 
     Elvan uluslararası alanda kariyerine 18 yaşında Grosseto'da 2001 yılında Avrupa 3 bin ve 5 bin metrelik yarışmaları kazanarak başladı. Uzun mesafeli koşuda iyi bilinmeyen bir ülke olan Türkiye rekorlarını kırdı. 
     Elvan koştuğu tüm uzaklıklarda derecelerini iyileştirerek ilerledi 1500m 2002-4 11.00, 03-4 07.25, 04-3 58.28 3000m 2002-8 31.98 Ulusal rekor, 03-8 42,29, 04- 8 35.83, 5000m 2002-15 00.49, 03-14 .56, 04-14 24.68 Dünya rekoru. 
     Elvan'ın bu dönem diğer Etiyopyalı atletizm devlerine karşı yaptığı son yarışı 14 24.68'lik bir dünya rekoruyla ödüllenmişti. Yeni yaşamı aynı zamanda lüks ile de ödüllendirildi. Dünya rekorunu kıran ilk Türk koşucu olduktan sonra koştuğu kulübün multi milyoner başkanı özel jetini Elvan'a tahsis ederek bu başarıyı onurlandırdı. O artık ülkesine dönmek için sabah 6.30'da havaalanına koşmak zorunda değil. Kaldığı otelde bir basın toplantısı düzenledi, daha sonra küçük bir ziyaret için otelden çıktı ve rekor ödülünü için 50 bin euroluk paranın da bulunduğu bağajlarını toplayarak evine dönmek için özel jetine bindi. 
     Lüks 21 yaşındaki atletin bir parçası gibi görünüyor. 
     Ancak o hala kendi anavatanına heyecanla bağlı. O Etiyopyalı atletler için kesinlikle bir kahraman değil. Ülkesini terkedişi birçok Etiyopyalı atletizm tutkunlarının gözlerinde anormallik olarak kaldı. 
     Elvan Atina'da seçkin Etiyopyalı atletlerin kazanmasına karşı bir tehdit oluşturuyor ve 'Dünya rekoru kıracağıma güveniyorum. Bu daima bu sezonun ilk hedefiydi. Olimpiyat oyunları ise sonraki hedef. En iyi Etiyopyalı atletlere karşı olsa bile hiç de tedirginlik duymuyorum' dedi. 
     Elvan ayrıca dünya rekorunu da 4 saniyeden fazla iyileştirmeyi düşünüyor ve '14 20 şeklinde bir dereceye sahip olacağımı biliyorum. Yüksek bölgelerdeki hazırlık dönemim beni güvenli hale getiriyor' şeklinde konuşuyor." 

     
</TEXT>
</DOC>
