<DOC>
<DOCNO> 286666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sonspo04.html </URL>
<DATE> 2004/11/06/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Alex kulübeye... 
</HEADLINE>
<TEXT>

     Daum, Ankaraspor maçının son idmanında Hooijdonk’u ve Alex'i 11’e almadı. Alman hoca orta sahayı Serkan, Aurelio, Selçuk ve Deniz’den oluşturdu. 
     
     Nobre ile Tuncay 

     Son iki maçından yenilgiyle ayrılan Fenerbahçe’de kabak yabancıların başına patlıyor. Şampiyonlar Ligi’nde Lyon ile oynanan hayati karşılaşmada Pierre van Hooijdonk’u yedek soyunduran teknik direktör Daum, dün de Alex’i yedek bırakacağının sinyalini verdi. Samandıra Tesisleri’nde gerçekleştirilen son çalışmada, orta sahayı Serkan, Aurelio, Selçuk ve Deniz’den oluşturan Alman hoca, Brezilyalı oyuncuyu dışarıda bıraktı. Tecrübeli teknik adam forvette ise Tuncay ile Nobre’ye şans verdi. 
     
     Hooijdonk’u düşünmedi 

     Savunmanın sağ kanadında, sakatlığı geçen Önder’i oynatan Fenerbahçe Teknik Direktörü, Kaptan Ümit’i yeniden solbeke çekti. Hooijdonk’u hiç düşünmediğini belli eden Daum’un, Deniz ile Alex arasında kararsız kaldığı, Brezilyalı futbolcuyu yedek bırakabileceği öğrenildi. Bu arada oyuncularıyla kısa bir toplantı yapan Alman hocanın, Taraftarımızı iki maçtır üzüyoruz. Onlara bir üzüntü daha yaşatmaya hakkımız yok. Sizlerden herşeyinizi ortaya koyup, kazanmanızı istiyorumö dedi. 
     Fenerbahçe Rüştü, Önder, Luciano, Servet, Ümit, Serkan, Aurelio, Selçuk, Deniz Alex , Tuncay, Nobre. 
Ankaraspor Şenol, Savaş, Ramazan, İsmail, Hasan, Molnar, Hürriyet, Yusuf, Wederson, Mustafa, Saffet. 
Stat Şükrü Saracoğlu. 
Saat 20.00. 
Yayın Lig Tv 
Hakem Bülent Demirlek. 
     
     6 maçta 3 galibiyet 

     Fenerbahçe ile Büyükşehir Belediye Ankaraspor’un Süper Lig’de ilk kez karşı karşıya gelecekleri maçı yönetecek olan Bülent Demirlek, bu sezon 11 haftada 4 karşılaşmada düdük çaldı. Sarı - Lacivertliler, Demirlek’le daha önce 6 maça çıktı, 3 kez sahadan üç puanla ayrılırken, 1 beraberlik, 2 de yenilgi yaşadı. 
     
</TEXT>
</DOC>
