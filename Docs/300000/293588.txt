<DOC>
<DOCNO> 293588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sonyas05.html </URL>
<DATE> 2004/11/30/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
"Cinsel taciz" davası... Michael Jackson'ın talebi reddedildi... 
</HEADLINE>
<TEXT>

     Cinsel tacizle suçlanan Amerikalı pop yıldızı Michael Jackson'ın, kendisini suçlayan çocuk ve ailenin psikiatrik teste tabi tutulmasına yönelik talebi savcı Ronald Zonen tarafından reddedildi. 
     Sanatçının avukatlarının, çocuk ile ailesinin inanılırlıklarına gölge düşürmek amacıyla psikiatrik test talebinde bulunduğu, ancak savcı Zonen'in bu talebi reddettiği belirtildi. 
     Bu arada, bir başka savcı Rodney Melville ise, savunma tarafının müvekkiline yardım edebilecek bilgi peşinde olmaya hakkı bulunduğunu kabul etti, bununla birlikte Jackson'ın avukatlarının, araştırma talep ettikleri kişilere zaman tanımak bakımından, önceden haber vermesi gerektiğini kaydetti. 
     Cinsel tacizle suçlanan 46 yaşındaki Michael Jackson'ın davasının 31 Ocak 2005'te başlaması bekleniyor. Suçsuz olduğunu ileri süren Jackson, 3 milyon dolar kefalet ödeyerek serbest kalmıştı. 
     
</TEXT>
</DOC>
