<DOC>
<DOCNO> 256970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/guncel/gun06.html </URL>
<DATE> 2004/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum'da yağmaya Danıştay freni 
</HEADLINE>
<TEXT>


MuĞla DHA 

Muğla'nın Bodrum ilçesinde geçen yıl yürürlüğe giren "Bodrum Yarımadası Çevre Düzeni Planı Revizyonu" için Danıştay yürütmeyi durdurma kararı verdi. Planın iptali, çevre ve hukuk zaferi olarak değerlendirildi. 1 25 bin ölçekli plan, 7 Ekim 2002'de revize edildi. Ancak plan, Bodrum'daki 11 belediyenin, dernek ve sivil toplum örgütlerinin itirazı nedeniyle 9 Aralık 2002'de durduruldu. Bakanlık aynı planı, hiçbir değişiklik yapmadan 17 Eylül 2003'te onaylayarak valiliğe gönderdi. Planın bazı bölgelerde 8 kata kadar yapılaşma izni vermesi ve en bakir koyları betonlaşmaya açması nedeniyle sivil toplum örgütleri büyük tepki gösterdi. Mimarlar Odası ve Deniz Ticaret Odası Bodrum Şubesi, Danıştay'da dava açtı. Dün itirazı görüşen Danıştay 6. Daire Başkanlığı, plan için yürütmeyi durdurma kararı verdi. 


</TEXT>
</DOC>
