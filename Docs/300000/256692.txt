<DOC>
<DOCNO> 256692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/siyaset/siy06.html </URL>
<DATE> 2004/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan cebini açıkladı 
</HEADLINE>
<TEXT>


0 533 748 32 54 

ABDULLAH KARAKUŞ Paris 


Başbakan Erdoğan Paris'te, Türk vatandaşlarına seslendiği konuşmasında cep telefonunun numarasını açıkladı. Gurbetçilerin Türkiye'ye gelişleri sırasında ulaşımda yaşadığı sorunlar konusuna değinen Erdoğan, önce Ulaştırma Bakanı Binali Yıldırım'ın 0 532 218 47 77 numaralı cep telefonunu vererek, sorunlarını Yıdırım'a anlatmalarını istedi. Erdoğan daha sonra bir sürpriz yaparak, "Bakan sizinle ilgilenmezse size vereceğim şu numarayı arayın" diyerek kendisine ait 0 533 748 32 54 numaralı cep telefonunu CNN Türk'ün canlı yayınında açıkladı. 
Erdoğan'ın numarayı açıklamasının ardından, telefon sürekli çalmaya başladı. Konuşmanın Türkiye'den de izlenmesi ve taleplerin artması üzerine, telefonu elinde tutan Başbakan'ın danışmanı telefonu kapatmak zorunda kaldı. Erdoğan'ın kendi özel cep numarasını vermesi üzerine danışmanları, "Bu numarayı birkaç kişi biliyordu. Aniden vermesine biz de şaşırdık" dedi. Vatandaşlar Erdoğan'dan, Fransa'da din görevlilerinin sayısının artırılmasını isterken, Başbakan da onlara Fransız vatandaşlığına geçme çağrısı yaptı. Erdoğan, "Bundan çekinmeyin, rahatsız olmayın. Böylece Fransa'daki siyasi gücünüz artacak" diye konuştu. 


</TEXT>
</DOC>
