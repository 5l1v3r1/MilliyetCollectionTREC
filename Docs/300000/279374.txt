<DOC>
<DOCNO> 279374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sondun29.html </URL>
<DATE> 2004/10/12/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Şaron, yeni koalisyon ortakları arıyor 
</HEADLINE>
<TEXT>

     Parlamentoda dün gece zor anlar yaşayan İsrail Başbakanı Ariel Şaron, üzerinde önemle durduğu Gazze Şeridi'nden ve Batı Şeria'nın küçük bir bölümünden çekilme planının 25 Ekim'de ele alınacağı görüşmeler öncesinde, koalisyon hükümetini genişletmeye çalışıyor. 
     Şaron'un çekilme planının ancak İşçi Partisi'nin hükümete katılımasıyla parlamentodan geçebileceği belirtilirken, Şaron'a yakın kaynaklar, Başbakan'ın Kasım ayında yeni bir koalisyon hükümetini kurma amacını taşıdığını öne sürüyor. 
     Başbakan Şaron'un İşçi Partisi ve Birleşik Torah Musevileri Partisi liderleriyle görüşmeler yapmayı planlıyor. 
     Savunma Bakanı Şaul Mofaz da, bugün Şas Partisi ruhani lideri Haham Ovadia Yosef ile görüşerek, hem Başbakan Şaron'un çekilme planı hakkında bilgi verdi, hem de destek istedi. 
     Parlamentoda dün gece yapılan görüşmelerde, Gazze Şeridi'nden ve Batı Şeria'nın küçük bir bölümünden çekilme planını anlattığı siyasi konuşmasına tepkiler alan Şaron'a, kendi partisi Likud'dan da olumsuz oylar gelmişti. 
     Likud Partisi içindeki ''Likud Mücahitleri'' olarak adlandırılan milletvekilleri, geri çekilme planına karşı çıkıyor. 
     İsrail parlamentosunda dün gece yapılan görüşmelerde, Şaron'a karşı verilen iki ayrı gensoru önergesi reddedilmişti. 
     
</TEXT>
</DOC>
