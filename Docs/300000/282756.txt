<DOC>
<DOCNO> 282756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/sonspo18.html </URL>
<DATE> 2004/10/23/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
İstanbulspor 0 - Malatyaspor 2 
</HEADLINE>
<TEXT>

     Birinci Süper Futbol Ligi'nde Malatyaspor, deplasmanda İstanbulspor'u 2-0 yendi. 
     Maç öncesinde, geçtiğimiz sezonlarda İstanbulspor'u çalıştıran Malatyaspor Teknik Direktörü Aykut Kocaman'a sarı-siyahlı futbolcular yedek kulübesinin önüne kadar gelerek çiçek hediye ettiler. Bu hareket tribünlerden büyük alkış aldı. 
     8. dakikada Eren'in soldan ceza sahasına gönderdiği topa sol çaprazdan Osterc, gelişine sert vurdu. Meşin yuvarlak yandan auta gitti. 
     9. dakikada Atilla'nın ceza sahasına uzun ortasına İlyas'ın kafa vuruşunda top kaleci Oğuz'u da geçerek kaleye yöneldi. Ancak hızı kesilen topa yetişen Osterc, uygun durumda düzeltmek isterken meşin yuvarlağı yandan auta gönderdi. 
     16. dakikada Atilla'nın soldan ceza alanına gönderdiği topa penaltı noktası üzerinde İlyas kafayla vurdu. Kaleyi bulmayan topa altıpas içinde Ömer de dokunamayınca, Malatyaspor önemli bir gol pozisyonunu değerlendiremedi. 
     23. dakikada sağdan İlyas'ın ortasına ceza alanı içinde Osterc istediği gibi kafa vuruşu yapamayınca, kaleci Oğuz topa sahip oldu. 
     35. dakikada Güven, sağ korner çizgisine yakın bir noktadan kullandığı serbest vuruşta topu ceza yayı içine çıkardı. Gerilerden gelen Yalçın'ın sert vuruşunda savunma oyuncularına da çarpan top kaleci Fevzi'nin ellerinde kaldı. 
     Kalan dakikalarda her iki takımın da atakları sonucu değiştirmedi ve ilk yarı golsüz kapandı. 
     
     İKİNCİ YARI 

     52. dakikada ceza yayı üzerinde İstanbulspor'un kazandığı serbest vuruşu Ahmet Dursun kullandı. Bu oyuncunun barajın üzerinden kaleye gönderdiği topu kaleci Fevzi parmaklarıyla dokunarak kornere çeldi. 
     57. dakikada Güven ile yaptığı verkaç sonrası soldan ceza sahasına giren ve kaleciyle karşı karşıya kalan Yordonav'un yerden sert vuruşunda topu kaleci Fevzi ayaklarıyla kornere gönderdi. 
     76. dakikada sağdan Murat'ın kullandığı korner atışında Ömer ön direkte topu kafayla aşırdı. Hemen arkasındaki Atilla, yine kafayla topu İstanbulspor filelerine gönderdi 0 - 1 
     82. dakikada Malatyaspor ceza sahası içinde yapılan duvar pasları sonucunda sol çaprazda kaleciyle karşı karşıya kalan Yordanov'un sert şutunda top kaleci Fevzi'den döndü, savunma oyuncuları meşin yuvarlağı uzaklaştırdı. 
     87. dakikada Yordanov'un aşırma pasıyla ceza sahısına giren Ahmet Dursun, bomboş pozisyonda kaleciyle karşı karşıya kaldı. Ancak bu futbolcu çok kötü bir vuruşla topu kaleciye teslim etti ve İstanbulspor adına mutlak beraberlik şansını değerlendiremedi. 
     90. dakikada ani atağa kalkan Malatyaspor'da Ayman, kendi sahasından İstanbulspor ceza sahasına kadar taşıdığı topu uygun durumdaki M'Bayo'nun önüne çıkardı. Bu oyuncu meşin yuvarlağı boş kaleye gönderdi ve maçın sonucunu belirledi 0-2. 
     

Stat Güngören Mimar Yahya Baş. Hakemler Selçuk Dereli xx, Erman Ercan xx, Atilla Gökbilgin xx. İstanbulspor Oğuz xx, Pinto xx, Yalçın xx, Serhat xx, Cem x, Musa Büyük xx Dk. 81 Haim x , Aytekin x, Güven xx Dk. 65 Moses x , Yordanov xx, Bushaj xx, Ahmet Dursun x. Malatyaspor Fevzi xxx, Serkan Bensol xx, Ömer xx, Mert xxx, Eren xx, Bülent x, Ayman x, İlyas xx Dk. 62 Ferit xx , Murat xx, Atilla xxx Dk. 80 Serkan Özsoy x , Osterc x Dk. 62 M'Bayo xx . Goller Dk. 76 Atilla, Dk. 90 M'Bayo. Kırmızı kart Dk. 73 Bülent Malatyaspor . Sarı kartlar Dk. 48 Bülent Malatyaspor , Dk. 68 Moses İstanbulspor .      
</TEXT>
</DOC>
