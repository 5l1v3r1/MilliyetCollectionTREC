<DOC>
<DOCNO> 267651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sontur20.html </URL>
<DATE> 2004/08/30/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Marangoz deposunda izmarit yangını .. 
</HEADLINE>
<TEXT>

     Hatay'ın İskenderun İlçesi Sanayi Sitesi'nde bulunan marangoz deposunda çıkan yangın, 5 saatte kontrol altına alındı. 
     Alınan bilgiye göre, Hasan Tuncer'in İskenderun Küçük Sanayi Sitesi 324 Sokak'taki Tuncer Kardeşler Hızar Atölyesi'nde sabah saatlerinde yangın çıktı. Olay yerine gelen 4 itfaiye ekibinin 5 saatte söndürülebildiği yangında, marangoz deposunda büyük maddi hasar oluştu. 
     İskenderun Belediyesi İtfaiye Müdürü Ömer Çolak, yangının sönmemiş bir sigara izmaritinden çıkmış olabileceğini tahmin ettiklerini, talaş ve odun kırıntılarının alev alması nedeniyle yangını söndürmekte güçlük çektiklerini bildirdi. 
     Yetkililer, yangının çıkış nedeninin kesin tespiti için çalışmaların sürdürüldüğünü kaydettiler. 
     
</TEXT>
</DOC>
