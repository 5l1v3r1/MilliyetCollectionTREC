<DOC>
<DOCNO> 274320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sonspo09.html </URL>
<DATE> 2004/09/23/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Valencia'dan Deportivo'ya tarihi fark, Nihat çöktü 
</HEADLINE>
<TEXT>

     Hüseyin NARİN 
İspanya La Liga'da 4. hafta maçları biri dışında tamamlanırken, son şampiyon Valencia Deportivo'yu deplasmanda tarihi bir skorla sahadan silerken, Nihat'ın takımı Real Sociedad kendi evinde Santander'e yenilmekten kurtulamadı. 
     Geçen yılın İspanya ve UEFA şampiyonu Valencia, konuk olduğu Deportivo'ya çok acı bir yenilgi tattırdı 5-1. Valencia'yı tarihi farka götüren golleri Corradi, D.Vaio, Rodriguez, Rufete ve Baraja atarken, ev sahibinin şeref sayısı Pandiani'den geldi. 
     Nihat'ın 90 dakika forma giydiği maçta ise Real Sociedad, Anoeta'da Racing Santander'e yenildi 0-1. Sociedad, Regueiro'nun filelere gönderdiği topa engel olamadı. Bu sonuçla Nihat ve takımı 4. haftada da galibiyetle tanışamadı. 
     La Liga'da dördüncü haftanın son maçı bu akşam Barcelona ve Zaragoza arasında oynanacak. 
     

Albacete 0 0 Mallorca Getafe 1 0 Espanyol Levante 1 0 Atletico Madrid Malaga 4 1 Numancia Real Betis 2 1 Athletic Bilbao Villarreal 0 0 Sevilla      
</TEXT>
</DOC>
