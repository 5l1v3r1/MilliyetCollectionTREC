<DOC>
<DOCNO> 294600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sonyas17.html </URL>
<DATE> 2004/12/03/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Küçük Schumacher porno’dan vazgeçti 
</HEADLINE>
<TEXT>

     Formula 1 pilotu Ralf Schumacher, seks malzemeleri üreten bir Alman firmasına ortak olmaktan vazgeçti. 
     Ralf Schumacher, Avrupa’nın en geniş seks mağazaları zincirine sahip olan Beate Uhse firmasına ortak olmaktan vazgeçti. 
     Schumacher, kararını değiştirmesine gerekçe olarak, Alman televizyonlarda kendisi hakkında yapılan kaba’ şakaların imajını zedelemesini gösterdi. 
     
     Slovenya’daki mağazaların ortağı olacaktı 

     Dünya Şampiyonu Michael Schumacher’in küçük kardeşi Ralf, geçtiğimiz hafta, Beate Uhse’nin Slovenya’da gelecek yıl açacağı sekiz mağazaya yüzde 50 oranında ortak olacağını açıklamıştı. 
     Alman pilot, basına yaptığı açıklamada, bu benim için diğer yatırımlarımdan farksızdı. Ancak topluma örnek bir kişi olmak benim için her yatırımdan daha önemlidirö sözleriyle ortaklıktan vazgeçtiğini belirtti. 
     Schumacher’in ortaklıktan çekildiğini açıklamasından sonra Beate Uhse’nin hisselerinin değeri Frankfurt Borsası’nda yüzde 1.7’lik düşüş göstererek 10.51 euroya geriledi. 

     
</TEXT>
</DOC>
