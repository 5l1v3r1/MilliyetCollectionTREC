<DOC>
<DOCNO> 287035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sondun08.html </URL>
<DATE> 2004/11/08/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Yunan gazeteden ABD, KKTC’yi tanıyacak’ iddiası 
</HEADLINE>
<TEXT>

     Amerika Birleşik Devletleri'nin Makedonya'yı orijinal adıyla tanımasının Yunanistan'daki yankıları sürüyor. 
     Atina'da yayımlanan Elefteros Tipos gazetesi, ABD'nin, Kuzey Irak'ta bir Kürt Devleti'ne karşılık Kuzey Kıbrıs Türk Cumhuriyeti'ni tanıma olasılığı bulunduğu iddia etti. 
     
     ABD dış politika anlayışını değiştirdiği belirtildi 
     Gazete manşetten verdiği haberinde, ABD'nin dış politikasını değiştirdiğinin anlaşıldığını yazdı. Elefteros Tipos gazetesi, buna dayanak olarak da, başkanlık seçimlerinden hemen sonra Makedonya'nın tanınmasını gösterdi. 
     Yunanistan'ın önde gelen gazetelerinden Elefteros Tipos, ABD’nin bu yeni politikası çerçevesinde, bölgedeki bazı oluşumları’ devlet olarak tanımasının sürpriz olmayacağını yazdı. 
     
     Kürt devletine karşılık KKTC 
     Gazete, Kuzey Irak'ta bir Kürt devletinin kurulmasına paralel olarak Kuzey Kıbrıs Türk Cumhuriyeti'nin tanınmasını olasılıklar arasında gösterdi. 
     
</TEXT>
</DOC>
