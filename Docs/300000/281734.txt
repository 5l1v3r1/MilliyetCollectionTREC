<DOC>
<DOCNO> 281734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/siyaset/siy10.html </URL>
<DATE> 2004/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman mahkemesi AİHM'yi haksız buldu 
</HEADLINE>
<TEXT>



Alman Anayasa Mahkemesi, Kazım Görgülü davasında Alman mahkemelerini haksız bulan Avrupa İnsan Hakları Mahkemesi'nin AİHM kararlarının iç hukuk için bağlayıcı olmadığına karar verdi. Alman mahkemeleri tarafından oğlu Christopher'i görmesi engellenen Görgülü'nün açtığı davayı görüşen mahkeme, dün AİMH'nin kararlarının bağlayıcılığına darbe vurarak, kararların ulusal mahkemeler tarafından dikkate alınmasının her zaman bir zorunluluk teşkil etmediğine hükmetti. Yargıçlar, kararlara sistematik bir şekilde uyulmasının da yanlış olduğunu belirtti. Böylece Alman mahkemesi, AİHM kararlarının yaptırımı konusuna ilk kez açıklık getirmiş oldu. Ayrıca mahkeme, Görgülü'ye çocuğunu göstermeyen Naumburg Yüksek Eyalet Mahkemesi'ni de haklı buldu. 



</TEXT>
</DOC>
