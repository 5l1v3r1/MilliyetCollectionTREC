<DOC>
<DOCNO> 273106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/sondun19.html </URL>
<DATE> 2004/09/19/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Irak'ta şiddet durmuyor... Bomba yüklü bir araç daha infilak etti 
</HEADLINE>
<TEXT>

     Irak'ın kuzeyindeki Samara kenti yakınlarında, bomba yüklü bir aracın infilak etmesi sonucu Iraklı bir asker öldü, 3 Amerikalı ve 3 Iraklı askeri yaralandı. 
     ABD ordusundan yapılan açıklamada, devriye gezen Amerikalı ve Iraklı askerlerin söz konusu araca yaklaştıkları sırada içindeki bombaların infilak ettiği belirtildi. 
     Açıklamada, yaralı askerlerin ABD tıp merkezine kaldırıldıkları kaydedildi. 
     Öte yandan, 4 Iraklı direnişçinin, Suveyra kenti yakınında yol kenarına yerleştirmeye çalıştıkları bombanın infilak etmesi sonucu öldükleri bildirildi. 
     Irak'ta Polonya komutasındaki çokuluslu gücün sözcüsü Binbaşı Krzysztof Plazuk, olayın dün İran sınırındaki Vasit viyaletinin Suveyra kentine 2 kilometre uzaklıkta, gece yarısından kısa süre önce meydana geldiğini söyledi. 
     
</TEXT>
</DOC>
