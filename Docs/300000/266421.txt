<DOC>
<DOCNO> 266421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/guncel/gun01.html </URL>
<DATE> 2004/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
BM H kimler bilgi veremez 
</HEADLINE>
<TEXT>


Yargıtay Başkanı'nın Çakıcı dosyası hakkında bilgi vermesi, BM'nin 2001'deki "Bangolar Yargı Etiği İlkeleri"ni gündeme getirdi 

GÖKÇER TAHİNCİOĞLU Ankara 

Yargıtay Başkanı Eraslan Özkaya'nın Alaattin Çakıcı dosyasına ilişkin MİT Dış Operasyonlar Daire Başkan Yardımcısı Kaşif Kozinoğlu ve müteahhit Hakkı Süha Şen'e bilgi verdiğinin anlaşılmasıyla ortaya çıkan skandal, "meslek etiği" tartışmalarını başlattı. 
Neşter - 2 soruşturmasında verilen "Dinlenen zanlıyla yapılan görüşme aleyhte delil olmaz" şeklindeki karar, bazı Yargıtay üyeleri tarafından "AB yolunda telefon dinlemeleri konusunda reform" olarak karşılandı. Ancak, Özkaya'nın "dinlemeye" kendisinin takıldığını öğrendikten sonra çıkmasında rol oynadığına yönelik iddialar, kararın da tartışılmasına neden oldu. 
BM'nin, 2001'deki Bangalor Hindistan toplantısında belirlenen "Bangalor Yargı Etiği İlkeleri" taslağı, BM İnsan Hakları Komisyonu'nca 23 Nisan 2003'te kabul edildi. Avrupa Hakimleri Danışma Komitesi'nin de, AB Bakanlar Komitesi'ne tavsiye kararı olarak kabul etmesini önerdiği ilkelerden bazıları şöyle 

Yorumda bile bulunamaz 
H kim, mahkeme ve dışında, tarafsızlık açısından kamuoyu, hukuk mesleği ve dava taraflarının güvenini sağlayacak ve artıracak davranışlar içinde olmalıdır. H kim, bir şahsın ya da meselenin adil yargılanmasını etkileyecek aleni olsun veya olmasın herhangi bir yorum yapmamalıdır.H kim, mesleğinin prestijini herhangi bir kimseye özel çıkar sağlayacak şekilde ne kullanmalı, ne de kullandırtmalıdır. H kim tarafından mesleğin icrası sırasında alınan gizli bilgiler, h kimin göreviyle ilgili olmayan diğer amaçlar için h kim tarafından da kullanılamaz ve ifşa edilemez. 


</TEXT>
</DOC>
