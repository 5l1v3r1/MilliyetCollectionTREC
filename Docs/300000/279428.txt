<DOC>
<DOCNO> 279428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/soneko29.html </URL>
<DATE> 2004/10/12/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Rusya, YUKOS'un bazı varlıklarını satacak... 
</HEADLINE>
<TEXT>

     Rusya'nın geçmişe dönük vergi borçlarını ödemekte başarısız olan petrol devi YUKOS'un bazı varlıklarını satışa çıkarmaya hazırlandığı bildirildi. 
     Adalet Bakanlığı'ndan yapılan açıklamada, ''YUKOS'un ana petrol üretim birimi Yugansk ile ilgili değer tespiti çalışmalarının tamamlanmış olması nedeniyle, vergi borçlarının tahsili için Rusya Özelleştirme İdaresi'nce bazı şirket varlıklarının satılması kararı alınabilir'' denildi. 
     Açıklamada ne tür varlıkların satılabileceği belirtilmezken Rus Itar-Tass ajansı, Adalet Bakanlığı yetkililerine dayandırdığı haberinde, Sibirya'da petrol çıkaran Yugansk'ın satılmasına karar verildiğini bildirdi. 
     Ajans ayrıca dağar tespiti için görevlendirilen Alman yatırım bankası Dresdner Kleinwort Wasserstein'in DKW Yugansk'a 10.4 milyar dolar fiyat biçtiğini kaydetti. Yugansk'ın değeri için piyasada konuşulan rakamlar ise 15-17 milyar dolar aralığında yoğunlaşıyordu. 
     Gelen olumsuz haberlerle Moskova Borsası'nda gerileyen YUKOS hisselerindeki değer kaybı yüzde 6'ya ulaştı. 
     
</TEXT>
</DOC>
