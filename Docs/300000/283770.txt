<DOC>
<DOCNO> 283770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/soneko37.html </URL>
<DATE> 2004/10/27/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa günü yüzde 1.91'lik artışla tamamladı... 
</HEADLINE>
<TEXT>

     İMKB Bileşik Endeksi, 2. seansı 9.46 puan düşerek 22,565.77 puandan tamamladı. 
     Hisse senetleri 2. seansta ortalama yüzde 0.04 oranında değer yitirdi. 
     İlk seanstaki 432.73 puanlık artış dikkate alındığında, Borsa endeksi günün tamamında 423.27 puan yükseldi. Hisse senetlerinin günlük ortalama değer artışı yüzde 1.91 oldu. 
     Endeks 2. seansa, 3.16 puan azalarak 22,572.07 puan seviyesinde başladı. Seansın ilk yarısını 22,360.37 puandan geçen endeks, seans içinde en düşük 22,322.80 puanı, en yüksek 22,617.42 puanı gördü. 
     2. seans kapanışında, mali endeks 40.88 puan düşerek 30,378.39 puana, hizmetler endeksi 46.46 puan düşerek 12,868.62 puana gerilerken, sanayi endeksi 62.06 puan artarak 20,687.59 puana yükseldi. 
     Böylece ilk seansa göre mali grup hisseler ortalama yüzde 0.13, hizmet grubu hisseler ortalama yüzde 0.36 oranında değer yitirirken, sanayi grubu hisseler ortalama yüzde 0.30 oranında değer kazandı. 
     2. seansta işlem gören toplam 303 hisse senedinden 91'i değer kazandı, 136'sı değer yitirdi, 76 hisse senedinin fiyatında değişiklik olmadı. 
     Seansta, 592 trilyon 623 milyar 191 milyon liralık işlem hacmi kaydedildi. Günlük işlem hacmi, 1 katrilyon 240 trilyon 873 milyar 16 milyon lira olarak hesaplandı. 
     2. seansta Kardemir D , İş Bankası C , Yapı ve Kredi Bankası, İzdemir ve Turkcell en çok işlem gören hisse senetleri oldular. 
     Uzmanlar, ikinci seansa yatay seyirle başlayan borsada, hisse bazlı işlemlerin ağırlık kazandığına işaret ederek, ancak endeksin yönünü tayin edecek bir hareketin gözlenmediğini, hafif para girişine rağmen endeksin 22,600 direncini geçemediğini ifade ediyor. 
     
</TEXT>
</DOC>
