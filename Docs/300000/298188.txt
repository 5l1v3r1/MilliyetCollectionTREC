<DOC>
<DOCNO> 298188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/soneko15.html </URL>
<DATE> 2004/12/16/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa birinci seansı 545 puanlık artışla tamamladı... 
</HEADLINE>
<TEXT>

     İMKB Ulusal 100 Endeks, dünkü kapanışa göre 544.98 puan artarak, 1. seansı 23,834.67 puandan tamamladı. 
     1. seansta, hisse senetleri ortalama yüzde 2.34 değer kazandı. 
     Dün 23,289.69 puandan kapanan İMKB Ulusal 100 Endeksi, ilk seansa 45.95 puan artarak 23,335.64 puandan başladı. İlk yarıyı 23,577.70 puandan geçen endeks, seans içinde önceki kapanış seviyesi olan 23,289,69 puanın altına inmezken, en yüksek 23,909.10 puanı gördü. 
     Seans sonunda mali endeks 954.68 puan artarak 33,560.21 puana, sanayi endeksi 295.91 puan artarak 20,296.58 puana ve hizmetler endeksi 232.86 puan artarak 13,197.88 puana yükseldi. 
     Böylece önceki kapanışa göre, mali grup hisseler ortalama yüzde 2.93, sanayi grubu hisseler ortalama yüzde 1.48 oranında ve hizmet grubu hisseler ortalama yüzde 1.80 oranında değer kazandı. 
     1. seansta işlem gören toplam 298 hisse senedinden 240'ı değer kazandı, 25'i değer kaybetti, 33 hissenin fiyatında ise değişiklik olmadı. 
     Seansta, 665 trilyon 862 milyar 668 milyon liralık işlem hacmi oluştu. 
     1. seansta Doğan Holding, İş Bankası C , Sabancı Holding, Şekerbank ve Yapı ve Kredi Bankası en çok işlem gören hisse senetleri oldu. 
     Dün akşam Fransa Cumhurbaşkanı Chirac'ın açıklamaları sonrası güne hafif alıcılı başlayan piyasada para girişi ve işlem hacmi desteği gelmeyince endeks 23,700 seviyelerinde zorlandı. Piyasa ilk seans sonlarına doğru artan para girişinin etkisiyle yeniden 24,000 direncine yöneldi. 
     Borsa uzmanları, Bu seviyenin geçilmesinin piyasada alımların süreceği yönünde yorumlanabileceğini ancak para girişi ve işlem hacmindeki artışın, önemli bir direnç seviyesi haline gelen 24,000 puanın geçilmesi için henüz yeterli görünmediğini savunuyorlar. 
     Uzmanlar, yükselişin devamı için 24,000 seviyesinin geçilmesi gerektiğini, bu seviyenin altındaki seyirin temkinli bekleyişin de sürmesi anlamına geleceğini ifade ediyorlar. 
     
</TEXT>
</DOC>
