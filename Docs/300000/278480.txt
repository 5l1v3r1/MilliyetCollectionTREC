<DOC>
<DOCNO> 278480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur29.html </URL>
<DATE> 2004/10/08/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Kiracılar, ev sahibi adına olan doğalgaz aboneliğini kullanamayacak 
</HEADLINE>
<TEXT>

     Ankara Büyükşehir Belediyesi EGO Genel Müdürlüğü, başkası adına doğalgaz sayacı kullananlardan doğrudan abone olmalarını istedi. Buna göre kiracılar, ev ve işyeri sahibi adına olan doğalgaz aboneliğini kullanamayacaklar. EGO, işlemler sırasında abonelerden 145 milyon liraya varan ücretler talep ediyor. 
     A.A muhabirinin edindiği bilgiye göre, EGO, mekanik doğalgaz sayacı takılı ev ve işyerlerine gönderdiği yazıda, bir başkası adına doğalgaz kullananların doğrudan abone olmamaları halinde yasal işlem başlatılacağı uyarısında bulundu. 
     Bazı abonelerin kullanım bedelini ödemediklerinden alacak tahsilinde hukuki sorunlar yaşandığını belirtilen yazıda, EPDK müşteri hizmetleri yönetmeliği . maddenin d fıkrası gereği doğalgaz tüketimini kendi adına yapmayanların tespiti amacıyla çalışma başlatıldığı bildirildi. 
     Yazıda 10 gün içinde Abone İşleri Dairesi Başkanlığı'na başvurmayanlar hakkında yasal işlem başlatılacağı uyarısında bulunuldu. 
     Abone olmak isteyenler, doğalgazı nerelerde kullanacaklarına göre 35 y ada 145 milyon lira depozito ödeyecekler. EGO, sadece ocakta doğalgaz kullananlardan 35, kombi ve ocakta tüketenlerden ise 145 milyon lira depozito ücreti alıyor. 
     EGO yetkilileri, uygulamanın yasal çerçevede sürdürüldüğünü vurgulayarak, kullanıcının adres değiştirmesi, doğalgaz kullanımından vazgeçmesi durumunda alınan paraların iade edileceğini kaydettiler. 
     
</TEXT>
</DOC>
