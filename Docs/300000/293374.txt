<DOC>
<DOCNO> 293374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sondun57.html </URL>
<DATE> 2004/11/30/ </DATE>
<TIME> 22.02 </TIME>
<AUTHOR>  </AUTHOR>
<HEADLINE>
Polonya, Türkiye ile müzakerelerin 2005'de başlamasından yana... 
</HEADLINE>
<TEXT>

     Polonya hükümeti, AB'nin Türkiye ile tam üyelik müzakerelerine 2005'in ilk yarısında başlamasından yana olduğunu bildirdi. 
     Polonya hükümeti tarafından bu akşam yapılan resmi açıklamada, ''Türkiye ile üyelik müzakerelerine vakit geçirmeden başlanması gerektiği, Polonya hükümetinin, görüşmelerin 2005'in ilk yarısında başlamasından yana olduğu'' ifade edildi. 
     Hırvatistan ile de üyelik müzakerelerine 2005'te başlanmasından yana olduğunu belirten Polonya hükümetinin açıklamasında, Polonya'nın, Türkiye ve Hırvatistan ile müzakerelerin 2005'in 2. yarısında başlaması seçeneğine de açık olduğu kaydedildi. 
     Açıklamada, ''AB üyesi ülkelerin siyasi durumu, Türkiye'nin AB üyeliğiyle ilgili tartışmaların yoğunluğu ve AB anayasasının onaylanma süreci gözönüne alındığında, Polonya hükümeti, AB dönem başkanlığının müzakerelere 2005'in 2. yarısında başlanması önerisine açıktır'' denildi. 
     
</TEXT>
</DOC>
