<DOC>
<DOCNO> 259037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sonsiy04.html </URL>
<DATE> 2004/07/29/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Meclis, yazın çalışmayı seviyor... 
</HEADLINE>
<TEXT>

     TBMM 1996'dan bu yana çoğunlukla üç ay tatil kuralına uymayıp çalışmalarını yaz aylarına da yaydı. 
     Meclis 1996'dan bu yana çoğunlukla 1 Temmuz'da tatile girip 1 Ekim'de yeni yasama yılına başlama geleneğine uymadı. 
     Sadece 1998 ve 2000 yıllarında Anayasa'da belirtilen Temmuz- Ekim tatil kuralına uyuldu. 
     1996-1999 yıllarını içeren 20'nci dönemde TBMM 1998'de yaz tatilini üç ay olarak uyguladı. Diğer tüm yasama yıllarında yaz aylarını çalışarak kısa tatil yaptı. Meclis 1999-2002 arasını kapsayan 21'inci dönemde ise 2000 yılı hariç yine yaz dönemi çalışması yaptı. Meclis 2001 ve 2002'nin yaz aylarında olağanüstü toplandı. AKP'nin çoğunluğu elde ettiği 22'nci dönemin ilk yasama yılı olan 2003'te de TBMM Temmuz boyunca tatile girmeyip çalışmalarını sürdürdü. Bu dönemin ikinci yasama yılı da geçen 16 Temmuz'da sona erdi. Ancak iç siyasi gelişmeler nedeniyle CHP olağanüstü toplantı çağrısı yaptı. Van olayları ve Ulaştırma Bakanı Binali Yıldırım hakkında gensoru önergesinin görüşülmesi için TBMM 3 Ağustos'ta toplantıya çağırıldı. 

ANKA 
     
</TEXT>
</DOC>
