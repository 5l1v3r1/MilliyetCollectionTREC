<DOC>
<DOCNO> 250940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sontur33.html </URL>
<DATE> 2004/06/25/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Gezi dönüşü verilen mola acıya dönüştü... 
</HEADLINE>
<TEXT>

     Adıyaman'ın Çelikhan İlçesi'nde gezi dönüşü Kayatepe mevkiinde mola veren ailenin gölete düşen küçük çocuğu ile onu kurtarmak isteyen ağabeyi hayatını kaybetti. 
     Edinilen bilgiye göre, Abdurrahman Hancı, ailesiyle birlikte gittiği geziden dönerken, Orman İçi Köyü Kayatepe mevkiinde mola verdi. Mola sırasında çocuklardan Ensar Hancı 9 , gölete düştü. Kardeşinin çırpındığını gören ağabeyi Ramazan 15 ve Mehmet Burak Hancı, kardeşlerini kurtarmak için gölete atladı. Çocuklarının boğulduğunu gören Abdurrahman Hancı da gölete girdi. 
     Baba ve oğullarının boğulmakta olduğunu gören bir vatandaş, baba Abdurrahman ile oğlu Mehmet Burak Hancı'yı göletten kurtardı. Ancak Ramazan 15 ve Ensar Hancı 9 boğularak hayatını kaybetti. 
     Çocuklardan Mehmet Burak Hancı, Adıyaman Devlet Hastanesi'nde tedavi altına alındı. 
     
</TEXT>
</DOC>
