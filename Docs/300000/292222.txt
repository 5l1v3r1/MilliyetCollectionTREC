<DOC>
<DOCNO> 292222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/guncel/gun90.html </URL>
<DATE> 2004/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Takıntılar .. 

ShockHabercilerden ve SerinDuruşçulardan gelenler 
Belgesel izlerken, verilen bilgileri ezberlemeye çalışır misiniz Her seferinde ezberleyip, birkaç dakika sonra unutur musunuz Ardından da "belgesel senin neyine" diyerek kendi kendinize kızar mısınız Arabayla giderken bir su birikintisinden geçtiğinizde, daha önce geçmiş araçların bıraktığı izlerin üzerinden gitmeyip yeni izler bırakmaya özen gösterir misiniz Böyle yapınca su birikintisinin kurumasına daha fazla yardım ettiğinizi düşünerek sevinç duyar mısınız Bir ortamda sürekli size konan bir sinek olduğunda temiz olduğunuz halde "acaba karşımdakiler pis olduğumu düşünüyorlar mı" diye düşünüp huylanır mısınız Sineği inatla kovmaya çalışır mısınız Birinin doğum gününü kutlayacağınızda, "şayet şimdi kutlarsam bir sonraki senelerde de kutlamak zorunda kalırım" diye düşünür, sırf bu yüzden kutlamaktan vazgeçmeyi düşünür müsünüz Elinize bir Milli Piyango listesi geçtiğinde "acaba cep telefonum ya da ev telefonum listede var mı" diye bulmaya çalışır mısınız Numaraya çok yaklaşırsanız ödül kazanmış gibi sevinir misiniz Bir kuyrukta beklerken insanlar, önünüzden veya arkanızdan geçmeye çalışırlarsa sinir olur boşluğu kapatmaya çalışır mısınız Karşıdan karşıya geçmek için arabaların geçmesini beklerken büyük kararsızlıklar yaşar mısınız Geçen her arabanın ardından "aslında geçebilirdim" diye üzülür müsünüz Uzun süre bekledikten sonra kendinizi başarısız hisseder, "kesin herkes benle dalga geçiyor şu an" diye düşünür müsünüz El kaldırdığınız dolmuşun dolu olduğunu anlamanız üzerine binmekten vazgeçtiğinizi söylemekten çekinip şoföre dolmuşun gitmediğini düşündüğünüz bir istikameti sorar mısınız Şoförün o istikamete gidebileceğini söylemesi üzerine kendinizi dolmuşa binmek zorunda hisseder misiniz Berberde sakal tıraşı olurken, berberin elindeki jileti devamlı takip edip, o an hayatınızın onun ellerinde olduğunu düşünüp tıraş boyunca soğuk soğuk terler döker misiniz Tıraş bitince, rahatlayıp "amma saçmaladım, bugüne kadar hangi berber müşterisinin boğazını kesmiş ki" diye aklınızdan geçirip, bir dahaki tıraşta aynı gerilimi tekrar yaşar mısınız 

Hadi Hayırlısı 
"Zor bir maça çıkıyoruz, bu maç da diğerleri gibi zor geçecek inşallah .." b b 
</TEXT>
</DOC>
