<DOC>
<DOCNO> 268025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/siyaset/siy14.html </URL>
<DATE> 2004/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zina, suç değil ancak boşanma nedeni...' 
</HEADLINE>
<TEXT>


GÖKÇER TAHİNCİOĞLU Ankara 


AKP ile CHP'nin 'zina'nın suç sayılması konusunda 'uzlaşması' hukukçuların tepkisini çekti. Hukukçular, Avrupa'da zinanın suç sayılmadığı konusunda TBMM'yi uyardı. Prof. Dr. Feyyaz Gölcüklü Zina konusunda Avrupa ülkelerinde fikir birliği var. Zina denilen suç kişisel. Özel hayatla ilgili. İkincisi cinsel hayatta liberalizm var. Avrupa, bunu suç olmaktan çıkardı. Sadece boşanma nedeni sayıyor. Prof. Dr. Bakır Çağlar AB normları ile Avrupa İnsan Hakları Sözleşmesi'ne aykırı. Düşünülen maddede eşlerden birinin ihbarı gerekmiyor. Savcılık doğrudan harekete geçecek. AİHM'in kamusal ahlak olamayacağına, resmi makamların kamusal ahlakla temel hak ve özgürlükleri sınırlayamayacağına yönelik kararı var. 



</TEXT>
</DOC>
