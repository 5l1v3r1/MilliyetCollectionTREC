<DOC>
<DOCNO> 273843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/yasam/ayas.html </URL>
<DATE> 2004/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Leyleklerin aşkı 
</HEADLINE>
<TEXT>


Bekir Coşkun'un köşe yazısına konu olan " şık" leyleklerden kanadı sakat olanın tedavisi sürüyor. Dişi leylek ise 6 gündür erkek leyleğin yanı başından ayrılmıyor 

Ümran Avcı 

Sonbahar geldi, göçmen kuşlar sıcak ülkelere yola çıktı. 2 leylek hariç. Biri kanadındaki yaradan, diğeri sevdasından kaldı bu topraklarda. Vefalı sevdalarıyla örnek oldular insanlara da. Veteriner, kanadını tedavi ederek kurtardı leyleği, leylek de kurtarıcısının sevdasını. 
Hürriyet yazarı Bekir Coşkun'u kendi deyimiyle "darmadağınık eden" sevdalı leyleklerin hik yesi bu. Coşkun'un da yazısına konu olan aşık leylekleri, veteriner Talat Gülbay, Tuzla'da doğum yapmak için bataklığa kaçan bir köpeği ararken gördü. Biri uçup gitti, diğeri yalnızca koşmakla yetindi. Yanına yaklaştığında erkek leyleğin kanadındaki yarayı fark etti. 

Onlar erdi muradına 
Tedavi etmek için kucağına alıp üstü açık bir barınağa yerleştirdi. Birkaç dakika sonra dişi leylek süzülüp geldi göklerden. Barınağın yakınına konuverdi. Dişi leyleği de üstü açık barınağa koydular. Yaralı erkek mecburiyetten uçamıyordu ama dişi leylek imk nı olduğu halde erkeği bırakıp gitmiyordu. 
Sevdalı leylekler veteriner Gülbay tarafından arabayla Kazasker'deki kliniğine getirildi. Yaralı erkeğin tedavisi sürüyor, dişi leylekse tam 6 gündür başında bekliyor erkek leyleğin. 
Leyleklerin sevdası kurtarıcısına örnek oldu aslında. Veteriner Talat Gülbay, yaralı leyleği bulduğunda nişanlısı Duygu'dan ayrıydı. Leyleğin kanadındaki yara, onun yüreğindeydi. Bu vefalı sevda hik yesini telefonla aradığı Duygu'ya bir çırpıda anlatıverdi. 1 saat sonra kucaklaştıklarında benzer cümleler dökülüverdi ağızlarından "Sevgi her şeyden güçlü." 
Gülbay, yaşadıklarını şu cümlelerle anlattı 
"Dişi leylek, yaralının başına ne geldiyse kendi başına da o gelsin istiyordu. Leylekler Tuzla'dan Kazasker'e kadar arabada başlarını birbirlerine dolayarak geldi. Leyleklerin sevdasında kendimi gördüm. Anladım ki, aslında bütün insanlar yaralı, herkesin bir yerleri acıyor." 
Gülbay'a göre, leyleğin yarası çok derin. Belki bir daha uçamayacak. Dişi leylek h l diğerinin başında. Kurtarıcıysa evlilik hazırlığında. Yakında nik h var. İyi günde, kötü günde, hastalıkta ve sağlıkta kanatlanıp uçmayacaklarına yemin edip yaşamlarını birleştirecekler. 




</TEXT>
</DOC>
