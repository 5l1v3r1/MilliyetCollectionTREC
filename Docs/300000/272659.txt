<DOC>
<DOCNO> 272659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/soneko33.html </URL>
<DATE> 2004/09/17/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Unakıtan Vatandaşın vergi alışkanlıklarını gözden geçirmesi gerekiyor 
</HEADLINE>
<TEXT>

     Maliye Bakanı Kemal Unakıtan, vatandaşın artık eski vergi alışkanlıklarını tekrar gözden geçirmesi gerektiğini belirtirken, ''Bizim ülkemizi, bizim evimizi biz düzenleriz. Dışarıdan kimse gelip düzenlemez. Başka kimseden beklemeyelim. Önce biz kendimizi değiştirmemiz lazım'' dedi. 
     Bakan Unakıtan, düzenlediği basın toplantısında vatandaşlara bazı uyarı ve önerilerde bulundu. 
     Eski vergi alışkanlıklarının artık bırakılması gerektiğini bildiren Bakan Unakıtan, kayıtiçi ekonomiye girilmesi, belgeli ve kayıtlı sisteme geçilmesi gerektiğini belirtti. 
     ''Vergi devletin hakkıdır. Vergi ödemeyen devletin hakkını ödemeyen kimsedir. Vergini öde. Lütfen bütün vatandaş ve şirketlerden tekrar bu vergi alışkanlıklarını gözden geçirmelerini istiyorum. Kimsenin canlarının yanmasını istemiyorum, herkesin mükellefiyetini yerine getirsin istiyorum'' diyen Bakan, şu örnekleri verdi 
     ''Beyanname üzerinden en fazla vergiyi yeminli mali müşavirler ve muhasebeciler ödüyor. Neden Kaçıramıyorlar da onun için. Yok mu senden daha fazla veren, bu kadar sanayici var Yok. O garip çıkıyor vergi şampiyonu, bir de ödül veriyoruz. Sonra mükellef başına en fazla vergiyi verenler de noterler. Garipler herşeyi yazıyor ne yapsın. Ondan sonra vergiyi alıyoruz. Bu çok kötü bir durum. 
     Yine 2003 yılında gelir vergisi müktelleflerinin aylık ortalaması 510 milyon lira. Yani asgari ücretin altında bu. Ortalama bir diş hekimi ayda 310 milyon lira kazanmış yani evini geçindirebilir mi ... Arabasının benzinini verebilir mi Turizm işletmeleri ayda 284, lokantacılar da 183 milyon lira kazanmış. Bu yapıyla, bu dengesizlikle devam etmemiz mümkün değil.'' Bu durumu değiştirmek ve düzeltmek için ayrıntılı çalışmalar yaptıklarını belirten Bakan Unakıtan, yakında bazı kanunları değiştireceklerini ve cezaları da artıracaklarnı sözlerine ekledi. 
     Bakan Unakıtan, yatırım ortamının düzeldiğini ve gerçek girişimcilerin yatırım için hazırlanmasını istediklerini de ifade etti. 
     Vatandaşların, ''faiz düştü'' diye harcamalarını artırmamalarını isteyen, Türkiye'nin yurtdışına son derece kaliteli mallar ihraç ettiğini belirten Unakıtan, buna karşılık Çin ve diger bazı ülkelerden Türkiye'ye kalitesiz mallar geldiğini belirtti. 
     ''Vatandaş, bu mallara fazla yüz vermesin''diyen Unakıtan, Türkiye'nin çok daha kaliteli mallara sahip olduğunu ifade etti. Arabalarda da aynı durumun söz konusu olduğunu söyleyen Maliye Bakanı buna karşılık Türkiye'de üretilenlerden çok daha kalitesizlerin Türkiye'ye getirildiğini kaydetti. Unakıtan, şöyle devam etti 
     ''Kolay mı kazanılıyor para. Vatandaş memleketini sevecek, memleketin mefaatini düşünecek şekilde hareket ederse o ülke kalkınır. Ne diye dışarıdan alıyoruz getiriyoruz Kimseye emredecek halimiz yok. Serbest piyasa ekonomisi uygulanıyor ama bir Japon, bir Alman nasıl kendi ülkesini düşünüyorsa bizim de düşenmemiz lazım. Kendi ülkemde üretilenin çok daha kalitesizini dışarıdan alıyorsam ona da yazık derim.'' 
     
     VERGİ KAÇAĞI 
     Unakıtan, merkezi denetim elemanlarının Temmuz sonu itibarıyla 24 bin 48 mükellefi denetlediğini vurgularken, ''11.3 katrilyon lira matrah beyan eden bu mükelleflerin, inceleme sonunda bir 11.1 katrilyon lira daha beyan etmesi lazımmış, yani yüzde 100'e yakın'' dedi ve şunları kaydetti 
     ''Buradan şöyle bir sonuç çıkarmayın yani bugün yüzde 100 matrah farkı bulunduğuna göre Türkiye'deki kayıtdışı yüzde 100. Böyle birşey yok, çünkü biz risk analizleri yapıyoruz risk analizlerin de en riskli sektörleri seçiyoruz. O seçimi yaptıktan sonra ondan sonra incelencek mükellefi seçiyoruz, bunu artık bilgisayar ortamında bazı formüller kullanarak yapmaya başladık. O seçimlerin başarılı olduğunu gösteriyor ama kayıtdışının bu kadar olduğu şeklinde yorumlanmamalı, yanlış tespit olur.'' Bu incelemelerde 800 trilyon lira da vergi farkı bulunduğunu, bunun dava safhası olduğunu ama bu arada uzlaşmak isteyenlerin başvurusu sonucu ceza indirilerek 135 trilyon lirası uzlaşma yapılarak alındığını bildiren Bakan Unakıtan, şu bilgileri verdi 
     ''Ayrıca bir de ülke çapında yaygın ve hızlı denetim yapıyoruz. Bu yapılan denetimlerde de 1 milyon 628 bin mükellefle ilgili denetim yapılmış. Orada da 35.5 trilyon lira vergi cezası kesilmiş. Bu arada 24 bin 747 mükellefte vergi dairesine uğramamıştır. Bunlara da vergi dairesinin yolunu öğretmişiz. Buradan gidiliyor diye yeni mükellefiyet tespit etmişiz.'' 
     
     YAPISAL REFORMLAR 
     Kamu Maliye Yönetim ve Kontrol Kanunu'nun bazı maddelerinin yürürlüğe girdiğini, bir kısmının da 2005'den itibaren yürürlüğe gireceğini belirten Bakan, ''bu, harcama kaleminde önemlidir. Bu kanun hükümleri gereği İç Denetim Koordinasyon Kurulu kurulması lazımdı. Bu kuruldu, üyeleri atandı ve çalışmaya başlandı. İkincil mecvzuatı da hızla hazırlanıyor bu senenin sonunda da bu tamamen tamamlanmış olacak'' şeklinde konuştu. 
     Bakan Unakıtan, YTL ile artık sıfırlandan kurtulunduğunu, bu duruma sorunsuz başlamak için iulgili birimlerin gerekli çalışmaları yaptığını söyledi. 
     Vergi idaresi reformuna ilişkin tasarının halen Başbakanlıkta olduğuna işaret eden Unakıtan, bu düzenlemenin TBMM açıldığında gönderileceğini vurguladı. Unakıtan, tasarıyla politika ve uygulamanın birbirinden ayrıldığını, gelir idaresinin daha fonksiyonel çalışması hedeflendiğini bildirdi. 
     
     VERGİDE E-BEYANNAME DÖNEMİ 
     Bakan Unakıtan, beyannamelerin elektronik ortamında verilmesi uygulamasının 1 Ekim 2004'de başlayacağını hatırlatırken, ilk aşamada ihtiyari isteğe bağlı olacak uygulamanın, 2005'den itibaren bazı büyüklüklere göre tam olarak hayata geçirileceğini bildirdi. 
     Uygulamayla birlikte damga vergisinin de ortadan kalkacağını söyleyen Unakıtan'a, Gelirler Genel müdür Vekili Osman Arıoğlu, damga vergisinin düşeceğini tam olarak kalkmayacağını ifade etti. Bunun üzerine Bakan, ''düşük alma alma hiç alma.. mühim olan para gelsin...''diyerek Arıoğlu'na talimat verdi. 
     
     DEĞERLENDİRME 
     Konuşmasının sonunda genel bir değerlendirme yapan Bakan, son büyüme gerçekleşmelerinin sıkı maliye politikalarının genişleme yönünde etki yapabileceğini gösterdiğini, istikrar, AB umudu ve uluslararası kuruluşlarla ilişkilerin girişimcilerin yatırım kararlarını da harekete geçirdiğini kaydetti. Bakan Unakıtan, şunları söyledi 
     ''Sabit sermaye yatırımlarının yapısı, ekonominin de bir transformasyondan geçtiğini ve önümüzdeki dönemlerde de yüksek büyüme hızlarına ulaşabileceğini göstermektedir. Tüketim patlamasının cari açıkta sebep olduğu artış geçicidir ve verimlilik artışları bu tüketim patlamasının enflasyona yansımasını engellemektedir. 
     Milli gelirimiz artıkça, borcun milli gelir içindeki payı azalmakta ve bu da borç dinamikleri açısından çok olumlu katkı yapmaktadır. Petrol fiyatlarının yüksek seyretmesi, dış piyasalarda durgunluk gibi gelişmelere hazırlıklıyız. Artık şoklara karşı çok daha dirençliyiz. Bu başarının arkasında, kamunun faiz dışı harcamalarda milli gelirin yüzde 6.5'ine varan ölçüde yaptığı tasarruflar var. Önümüzdeki dönemde reel faizler daha da düşecektir. Tasarruf ve yatırımın mantıklı olduğu bir döneme girmekteyiz. AB ile müzakere sürecine girilmesiyle, olumlu gelişmeler hızlanarak artacak. Bu programı IMF ile anlaşmak uğruna değil kendi halkımız adına, onun için yapıyor ve uyguluyoruz.'' 
     
</TEXT>
</DOC>
