<DOC>
<DOCNO> 276893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/yasam/ayas.html </URL>
<DATE> 2004/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
"İmk nımız olsa birinci olurduk" 
</HEADLINE>
<TEXT>


İstanbul Lisesi'nden 2 genç, imk nsızlıklar içinde yaptıkları sismografla AB 16. Genç Bilginler Yarışması'nda Türkiye'ye ikincilik kazandırdı 

Elif Korap 

AB 16. Genç Bilginler Yarışması'nda özel okullar kadar geniş laboratuvar imk nlarına sahip olmayan ve projeleri için maddi desteği bulunmayan 2 devlet lisesi mezunu, Türkiye'ye ikincilik kazandırdı. 
İşçi emeklisi bir babanın oğlu Mehmet Çakar 19 ile bir diş hekiminin oğlu Mehmet Halit Calayır 19 , yaptıkları sismografla, Dublin'de düzenlenen yarışmada 72 proje arasında ikinci olarak 3000 euro para ödülü kazandı. İstanbul Lisesi'nden bu yıl mezun olan gençler, birinciliği maddi imk nsızlıklar nedeniyle kaçırdıkları görüşünde. 
Calayır, yolda sismografın parçalarından bazılarının kırıldığını, yedek hazırlayamadıkları için bunları Dublin'de tamir etmek zorunda kaldıklarını söyledi. Calayır, "Gittiğimizde, diğer ülkelerden katılanların finansal kaynakları olduğunu gördük. Üniversitelerle ortak çalışmışlar. Ülkelerindeki büyük şirketler sponsor olmuş. Yüksek teknolojide kesilmiş parçalarla gelmişler. Bizimkinin elde testereyle kesildiği belli oluyor. Bizim de o kadar imk nımız olsaydı birinciliği alırdık" dedi. 

Fikirlerimiz var 
Çakar, yarışmayla ilgili şunları söyledi "Fikirlerimiz var, imk nımız yok. Kazandığımız parayla fotoğraf makinesi alacağız." İki öğrenci para ödülünün yanı sıra Stockholm Uluslararası Gençlik Bilim Semineri'ne katılma hakkı da kazandı. 
Çakar, Boğaziçi Üniversitesi Elektrik Elektronik Mühendisliği, Calayır ise Boğaziçi Üniversitesi Makine Mühendisliği bölümlerinde eğitimlerini sürdürecek. 

Üçüncü de bizden 
Galatasaray Lisesi son sınıf öğrencisi Ocan Sankur da "N-gram tabanlı dil sınıflandırması" projesiyle üçüncülük ödülüne değer görüldü ve 1500 euro para ödülü kazandı. Sankur'un projesi bilgisayara girilen bir metnin dilini belirliyor ve diller arasındaki benzerlikleri ortaya koyuyor. 
Yarışmada 72 projeden 3 proje birincilik, 3 proje ikincilik ve 3 proje de üçüncülük ödülüne değer görüldü. Avusturya, Danimarka ve Almanya'dan öğenciler projeleriyle birinciliği kazandı. 




</TEXT>
</DOC>
