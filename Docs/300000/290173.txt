<DOC>
<DOCNO> 290173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sonsiy04.html </URL>
<DATE> 2004/11/19/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Lojmanlardan 153.7 trilyon gelir... 
</HEADLINE>
<TEXT>

     Bu yılın ilk on ayında, devletin kamu görevlilerine tahsisli lojmanlardan tahsil ettiği kira geliri 1 trilyon 746 milyar olarak gerçekleşti. Bu dönemde, lojmanların bakım, onarım ve müteahhit giderleri için de 8 trilyon 55 milyar lira harcadı. 
     Maliye Bakanlığı'nın verilerine göre, 2004 yılının ocak-ekim döneminde kamunun kullanımındaki lojmanlardan tahsil edilerek, bütçeye gelir kaydedilen kira tutarı, geçen yılın aynı dönemine göre yüzde 13 artarak, 1 trilyon 746 milyar lira olarak gerçekleşti. Bunun, 17 trilyon 776 milyar lirasını ağırlıkta üniversitelerin bulunduğu, katma bütçeli kuruluşların kontrolündeki lojman kiraları oluşturdu. 
     Toplam lojman kiralarında, tahakkuk edilen tutar 1 trilyon 815 milyar olmasına karşın, tahsilat bunun 69 milyar lira daha altında gerçekleşti. Devletin, bu lojmanlardan bir aylık ortalama kira tahsilatı ise toplam 15 trilyon 374 milyar liraya geldi. Türkiye'de kamuya tahsisli lojman sayısının 232 bin 484 olduğu dikkate alındığında, lojman sahiplerinin devlete ödediği bir aylık kira tutarının ise ortalama 66 milyon lira düzeyinde gerçekleştiği hesaplandı. 
     Lojmanların bakım masrafları da 5.9 trilyon lirayı buldu. Tamiratlar için de 2 trilyon 155 milyar lira harcandı. 
     Bu dönemde, yeni lojman yapımı için de 9 trilyon 447 milyar liralık harcama gerçekleştirildi. 
     Ayrıca, lojman satışlarından da 5 trilyon 3 milyar lira gelir sağlanandığı belirlendi. 
     
</TEXT>
</DOC>
