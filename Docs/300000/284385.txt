<DOC>
<DOCNO> 284385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sonspo03.html </URL>
<DATE> 2004/10/29/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
İşte Daum'un ince hesapları... 
</HEADLINE>
<TEXT>

     Derbiye bir gün kala Fenerbahçe’de kapılar medyaya kapandı. Daum’un emri ile dünden itibaren Samandıra’ya giriş, çıkış yasaklandı. Dünkü antrenman sonrası bekar futbolcular kampa girerken, bugünkü çalışmadan sonra evlilerle birlikte Beşiktaş kampı tam kadro gerçekleşecek. Alman hocanın, Sakaryaspor maçındaki tavırları nedeniyle idmanlarda yedek takımda şans vererek hırslandırmaya çalıştığı Tuncay’ı, derbide ilk 11’de soyundurması bekleniyor. 
     
     Geçen yılki taktik 
     Genç futbolcuyu her açıdan hazırlayan teknik adam, sağ tarafta ise hangi ikiliyi oynatacağına henüz karar vermedi. Bu bölgeye dört aday var Deniz, Mehmet, Serhat ve Serkan. Son karar, maç sabahı verilecek. Galibiyet hedefleyen Kanarya, rakibin geçen yılki taktikle vurmayı planlıyor. Yani önce durduracak, sakin oynayacak, sonra da özel planlar devreye sokularak üç puana ulaşacak. Hedef, liderliğin ve yenilmezliğin sürdürülmesi. 
     
</TEXT>
</DOC>
