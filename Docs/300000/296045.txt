<DOC>
<DOCNO> 296045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sonyas10.html </URL>
<DATE> 2004/12/08/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Annesi tarafından dövülen Sıla, gönüllü aileye verildi 
</HEADLINE>
<TEXT>

     
     Zafer TOKUŞ- Hakan TURHAN BOLU, DHA 
     

BOLU'da öz annesi tarafından öldüresiye dövüldükten sonra devlet korumasına alınan velayeti mahkeme tarafından Adapazarı Dostluk Çocuk Yuvası'na verilen küçük Sıla, artık hafgta sonlarında kendisini isteyen gönüllü ailenin yanında kalacak. 
     Sakarya Valisi Nuri Okutan'ın eşi Demet Okutan, gönüllü aileler ile birlikte Adapazarı Dostluk Çocuk Yuvasını ziyaret etti. Vali eşinin yuva ziyareti sırasında gözler, ailesinden gördüğü şiddet sonrası yuvaya getirilen küçük Sıla'yı aradı. Yuvaya gelen gönüllü anneler Sıla'ya ayrı bir ilgi gösterirken, küçük Sıla da valinin eşine ve beraberindekilere çiçek vererek teşekkür etti. 
     Sakarya Valisi Nuri Okutan'ın eşi Demet Okutan yuvada kalan tüm çocukların sıcak bir yuvaya ihtiyacı olduğunu belirterek, gönüllü aielelerin çocukları hafta sonları ve bayramlarda alarak evlerinde misafir etmelerini istedi. Sıla'nın yaşadıkları sonrası halen rehabilitasyon tedavisi gördüğünü belirten Demet Okutan, ''Sıla, her hafta sonu ve tatillerde, gönüllü bir ailenin yanına verilecek'' dedi. 
     
</TEXT>
</DOC>
