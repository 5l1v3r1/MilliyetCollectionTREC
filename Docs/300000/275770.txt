<DOC>
<DOCNO> 275770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/ekonomi/aeko.html </URL>
<DATE> 2004/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura yüzde 8.2 zam ısrarı 
</HEADLINE>
<TEXT>


Memur sendikalarının sert açıklamalarına rağmen toplu görüşmelerin üçüncü turunda hükümet yüzde 8.2 zam vereceğini açıkladı. Görüşmeler bugüne sarktı 

ANKARA Milliyet 

Başbakan Recep Tayyip Erdoğan'ın "Ne hakla yüzde 160 zam isteniyor" diyerek sendikalara tepki gösterdiği toplu görüşmeler dün gergin başladı. Erdoğan'a tepki gösteren sendika temsilcileri, görüşmeleri yürüten Başbakan Yardımcısı Mehmet Ali Şahin'le Başbakan'ın yanlış yönlendirildiğini öne sürdüler. Dokuz buçuk saat süren görüşmelerin ağırlıklı konusu memurların sosyal haklarıyla ilgili düzenlemeler oldu. 
Toplantı sonrasında Memur - Sen Başkanı Ahmet Aksu, Hükümet'in yüzde 8.2 yani 3.3 katrilyon liralık zam vereceğini açıkladığını duyurdu. Aksu, görüşmelere katılan sendikaların yapacağı değerlendirmenin ardından konunun bugün yeniden masaya yatırılacağını ifade etti. 
Şahin'in görüşmede, gönüllü toplu sözleşme ve siyaset yapma, eş ve sağlık durumu nedeniyle atamalar ve karşılıklı yer değiştirme, ödüllendirme gibi taleplerin karşılanması için Anayasa'da değişiklik gerektiğini ifade etti. Konfederasyon üyeleri ise bunun için Anayasa değişikliğine gerek olmadığını söylediler. 

AB mevzuatı sözü 
Görüşmelerde ele alınanlar şöyle 
Memurların talebi dışındaki geçici görevlendirmenin, vekaleten ve tedviren atamaların yılda 2 ayla sınırlandırılması,Memurların kadroları dışındaki işlerde çalıştırılmasının önüne geçilmesi,Üniversite mezunu memurların mezuniyet belgeleriyle yükselmeleri,Kamuda görevine son verilenlerin geri dönmedeki sıkıntıların kaldırılması,Ceza ve disiplin suçlarının AB mevzuatına göre düzenlenip, maaştan kesinti, uyarı ve kınama gibi cezaların kalkması. 






</TEXT>
</DOC>
