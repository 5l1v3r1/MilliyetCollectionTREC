<DOC>
<DOCNO> 270850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/siyaset/axsiy02.html </URL>
<DATE> 2004/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni komiser de uyardı 
</HEADLINE>
<TEXT>


Verheugen'in yerine gelecek olan Finlandiyalı Rehn, "Zinanın kanunla yasaklanması AB'ye üyeliğe engel olabilir" dedi 

GÜVEN ÖZALP Brüksel SEMA EMİROĞLU New York 


AB Komisyonu'nun Genişlemeden Sorumlu Üyeliği'ni Günter Verheugen'den 1 Kasım'da devralacak olan Finlandiyalı Olli Rehn, zinanın yasaklanmasının, Türkiye'nin Avrupa Birliği'ne üyeliğine engel oluşturabileceği uyarısında bulundu. Genel kanının, bu uygulamanın Avrupa'daki uygulamalarla ters düştüğü yönünde olduğuna vurgu yapan Rehn, "Eğer Türkiye bu yönde devam ederse bu kesinlikle bir engel haline gelecektir" dedi. Rehn, tartışmalara karşın henüz alınmış karar bulunmadığına da dikkat çekerek "süreçte henüz yeniden bir değerlendirme yapılamayacak kadar ileri gidilmediğini" ifade etti. 

K ğıt üzerinde 
Bu arada, New York Times gazetesi, Günter Verheugen'in Türkiye ziyareti sırasında "Herkese bir şey verdiğini", ama Ankara'nın "daimi adaylık"tan AB üyeliğine geçmesini tavsiye edip etmeyeceği konusunu belirsiz bıraktığını kaydetti. Gazete, Verheugen'ın, "Türkiye'deki temel sorun, siyasi reformun k ğıt üzerinde çok güzel gözükmesi. Yaptıkları şeylere hayranlık duyuyorum, ama uygulamaya baktığınızda, manzara oldukça karışık" dediğini aktardı. 


</TEXT>
</DOC>
