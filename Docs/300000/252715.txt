<DOC>
<DOCNO> 252715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/son/sontur09.html </URL>
<DATE> 2004/07/03/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
KESK üyeleri, Van'daki patlamayı protesto etti... 
</HEADLINE>
<TEXT>

     Van Valisi Hikmet Tan'a yönelik saldırı, KESK üyelerince protesto edildi. 
     KESK üyeleri, dün saat 09.15 sıralarında, bomba yüklü aracın uzaktan kumandayla patlatıldığı Ordu Caddesi'ndeki Mavi Plaza'nın önünde, olayı kınamak amacıyla toplandı. 
     Alkışlı protestoda bulunan grup adına basın açıklaması yapan KESK Şubeler Platformu Dönem Sözcüsü Yusuf Sevmiş, saldırıların halka, barışa ve demokrasiye yönelik provokatif eylemler olduğunu belirtti. 
     Sevmiş, şunları kaydetti 
     ''Toplumsal barışı zedeleyici ve toplumsal kaosa yol açan bu tür saldırıları şiddetle kınıyoruz. İlimizde belli bir süredir yaşanan huzur ve barış ortamının sürekliliğinin korunması için toplumsal kesimleri duyarlılığa davet ediyoruz. Toplumsal güvenliği sağlamak adına devletin yetkili mercilerini de olayın faillerini belirleyip gerekenleri yapmak üzere göreve davet ediyoruz.'' 
     
</TEXT>
</DOC>
