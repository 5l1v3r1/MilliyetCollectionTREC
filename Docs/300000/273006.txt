<DOC>
<DOCNO> 273006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/ekonomi/eko03.html </URL>
<DATE> 2004/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Turizm ve gıdada marka şansı var' 
</HEADLINE>
<TEXT>


Dünyanın en değerli markalarını belirleyen Interbrand'in Başkan Yardımcısı Blackett, Türkiye'nin gıda ürünleri ve turizmle öne çıkabileceğini söyledi 

SERKAN ARMAN 

Dünyanın en değerli 100 markasını belirleyen marka danışmanlığı şirketi Interbrand'in Grup Başkan Yardımcısı Tom Blackett, Türkiye'nin yiyecek ve alkollü içkiler ile turizmde dünya çapında markalar yaratabilecek potansiyelde olduğunu belirtti. 
Özellikle yiyecek ve alkollü içeceklerin en üst kalitede olduğunu kaydeden Blackett, "Batı Avrupa dünyadaki en büyük yiyecek ve içecek pazarı. Türk markaları, burada yoğun bir tanıtma girişimiyle önemli bir pazar yaratabilir" dedi. Blackett, tanıtıma önce şarküteri benzeri özel dükk nlarda başlanarak daha sonra perakendeciliğe gidilmesi tavsiyesinde bulundu. 

'Kamu markaları yaşlı' 
Türkiye'nin tüm hava şartlarına uygun tatil olanakları sunan bir ülke olduğunu da kaydeden Blackett, 'Doğu'yla Batı'nın buluştuğu yer' sloganının Türkiye'yi çok iyi konumlandırdığını belirterek, "Bunu destekleyebilmek için devasa altyapı yatırımları ve pazarlama da gerekli. Ancak Türk ekonomisi dış yatırıma açıldıkça bu da hallolacaktır. Türkiye'nin AB'ye katılımı da bu süreci hızlandıracak" dedi. 
Blackett, Türk markalarının kendilerine sunduğu zorluklar açısından ise 'yaşlı' kamu kuruluşlarının yavaş ve bürokratik yapılarını gösteriyor. Blackett, "Yalnızca yeni bir isim ve şirket kimliği ile değişim gerçekleşmiyor. Kökten bir zihniyet ve yöntem değişikliğine gereksinim var" dedi. 
Blackett 'En Değerli 100 Marka'yı nasıl seçtiklerini ise şöyle anlatıyor "Öncelikle marka küresel olmalı ve küresel pazarlarda önemli kazançlar sağlamalı. İkinci olarak da halka açık yeterli pazarlama ve finans bilgisi olmalı ki bir değerlendirme yapılabilsin." 1974 yılında Londra'da kurulan Interbrand 30'uncu yılını kutluyor. 26 ülkede bürosu ve bin çalışanı olan şirketin başlıca müşterileri arasında BMW, Deutsche Telekom, Procter Gamble, Malaysia Telekom, Epson ve AT T de bulunuyor. Tom Blackett, 7 Ekim'de Boğaziçi Üniversitesi'nde 'Markalar Yeni Servet Kaynakları' başlıklı bir konferans verecek. 

En değerli 10 marka 2004 milyar dolar Marka Adı Sıra Marka Değeri Coca - Cola 1 67.4 Microsoft 2 61.4 IBM 3 53.8 General Electric 4 44.1 Intel 5 33.5 Disney 6 27.1 McDonald's 7 25 Nokia 8 24 Toyota 9 22.7 Marlboro 10 22.1 


</TEXT>
</DOC>
