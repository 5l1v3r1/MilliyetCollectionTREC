<DOC>
<DOCNO> 268655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/yasam/yas01.html </URL>
<DATE> 2004/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Miyop ameliyatında iki gözü birden 'gitti' 
</HEADLINE>
<TEXT>


Gözlükten kurtulmak için olduğu ameliyatta enfeksiyon kapan Cuma Yılmaz'ın bir gözü tamamen, diğeri yüzde 95 kör oldu 

TUNCAY DAĞLI Adana DHA 

Adıyaman'da oturan ve bir gözü 19, diğeri 18.5 derece miyop olan Cuma Yılmaz'ı 55 , 2 ay önce Adana'da Göz Hastalıkları Uzmanı Dr. Mehmet Ato ameliyat etti. 
Ultrasonik titreşimlerle yapılan 'Fako' tekniğiyle gerçekleştirilen ameliyat sonrası göremediğini fark eden Yılmaz, Numune Hastanesi'nde yeniden ameliyat oldu. Yılmaz, yine sağlığına kavuşamadı. Dr. Ato, Yılmaz'ı Çukurova Üniversitesi Tıp Fakültesi Balcalı Hastanesi'ne yatırıp, 1.5 milyar lirasını iade etti. 

Doktor Şanssızlık 
Yılmaz'ın hakkında suç duyurusunda bulunduğu Dr. Ato, "Göz merceklerini, suni mercekle değiştirdim. Ameliyatta kusur yok. Benim ve hastamın şanssızlığından enfeksiyon gelişti" dedi. 
Yılmaz'ın tedavisini sürdüren Prof. Dr. Nusret Özdemir de, "Enfeksiyon ve mantar, ameliyathanenin steril olmamasından kaynaklanmış olabilir. Görme şansı için umut veremem" diye konuştu. 


</TEXT>
</DOC>
