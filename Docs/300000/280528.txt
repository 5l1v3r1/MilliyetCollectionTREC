<DOC>
<DOCNO> 280528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/guncel/gun90.html </URL>
<DATE> 2005/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Dünyada ve bizde 

Adam yerel kanala çıkmış, "70 milyon bizi seyrediyor, doğru konuş " diyor, nasıl bir özgüvense artık... O yüzden, başlık biraz iddialı oldu. Tüm dünyayı incelemiş de tezini yazmış gibi bir havası var ama fena durmadı. Dünyadaki doğru örneklerle ülkemizdeki 2 uygulamayı karşılaştırdık... 

Taksiler... 
Dünyada birçok ülkede, şoförlerin oturduğu yerle yolcuların oturduğu yer, yani önle arka koltuklar arasında kurşun geçirmez cam bulunur. Londra'da, şoförün yanına yolcu oturamaz. Şoför kapısını ve camını dahi açma ihtiyacı hissetmez. Yolcu, parasını özel bir bölmeden gönderir. Almanya'da taksiler sadece duraklarda bekler yoldan el değil, bayrak sallasanız durup sizi almazlar. Yol kenarlarında bulunan telefonlardan yapılan arama üzerine gelir sizi bulunduğunuz yerden alırlar... 
Ülkemizde öne 2, arkaya 4 kişi oturur. Şoförü koruyacak en ufak bir tedbir alınmamıştır. Müşterilerin 90'ı ön koltuğa oturur. Müzik sistemlerine, televizyona, janta, ıvır-zıvıra dünya kadar para harcayan taksicilerimiz neden dünyada örnekleri bulunan, yolcuyla şoförü ayıran kurşun geçirmez cam sistemini araçlarına yaptırmaz, bilinmez. Sorsak da "ağbi bize gelmez o sistem " cevabını almamız kuvvetle muhtemeldir... 

Canlı yayınlar... 
Dünyada canlı yayın sayısı, neredeyse sıfırdır. Özellikle ABD'de yayıncılık, katı ve kesin kurallarla yapıldığı ve yaptırımları çok büyük olduğu için kolay kolay hiçbir yayıncı riske girmek istemez. Hele hele kontrol edilmesi çok güç olan seyircili yayınların hiçbiri canlı yayınlanmaz. 
Özel bir sistemle yayınlar belli bir süre gecikme ile yapılır. Tıpkı, bizim Güneş'in 8 dakika önceki halini gördüğümüz gibi, orada da seyirci aslında en az 7 saniye önceki yayını izlemektedir. Böylece herhangi istem dışı bir olayın önüne geçilmiş olunur... 
Ülkemizde yayınlar 100'de 100 canlıdır, neyse odur. Ağızdan ne çıkıyorsa, kafada bardak kırılıyorsa, ana avrat düz gidiliyorsa, yakası açılmamış en baba küfürler, tekme-tokat anında ekrana yansır. En son, Beyaz Show'da Ata Demirer'in başına geldiği gibi... Sokaklarımız gibi, televizyonlarımızdaki canlı yayınların kontrolü de giderek güçleşmekte. Bugüne kadar 3 kişinin Güner Ümit "Kızılbaş", Tarkan "Çişim var" ve Ata Demirer "Vericen mi " başına gelen bu olay artık gecikmeli canlı yayının zamanının geldiğini gösteriyor. Fakat tıpkı taksilerde olduğu gibi, bu sisteme de geçileceğine inanmıyoruz. Uygulasaydık şimdiye kadar çoktan uygulardık. Ne demişler Ağbi güzel diyorsun da, bize uymaz .. 

Parayı veren düdüğü çalar .. 
Nasrettin Hoca Futbolun icadından yüzyıllar önce 

Nevada araştırmaları 

Nevada'da yapılan bir araştırmaya göre kalabalık mekanlarda yürürken birilerine bodoslama çarpan insanların 76'sının özür dileme gereği duymadığı ortaya çıktı. Özür dileyen 24'lük kesimin 13'ü ise bu özrü çarptığı kişinin iri cüssesine borçlu Diğer 11'lik kesim ise hakikaten kibar ve nazik... 

Bir sorun daha çözülmüş .. 

Türkiye çok ama çok önemli bir sorununu çözmüş, kimsenin haberi yok. Birkaç ay öncesine geri dönersek 
Kadının başına gelenler medyada bir numaralı haberdi...Tüm televizyoncu ve gazeteciler, "kadının yaşadığı dramla " ilgili sayısız haber yaptı...Önce kadını yayına çıkarmak için müthiş bir kavga yaşandı, sonra bir şekilde engellendi. Adam, canının istediği her yayına çıktı...İşin içine sivil toplum örgütleri, bakanlar girdi. Kadın hakları her yönüyle tartışıldı, olay aldı başını gitti...Hatta, kadın neredeyse İnsan Hakları Mahkemesi'ne gidiyordu... 
Görünen o ki Asena ile İbrahim Tatlıses arasındaki gerilim sona ermiş. Asena, gazetelerde ve televizyonlarda yerini almış durumda. Gün geçmiyor ki bir yerde karşımıza çıkmasın. Asena istediğini hiçbir engelle karşılaşmadan yapmakta tabii ki serbesttir, peki ne oldu o kasırga sona erdi Hakikaten merak ediyoruz, o ne perhizdi, bu nasıl lahana turşusu İbo'nun programı reyting almasaydı, şu anki limanın durumu yine sütle tabir edilebilecek miydi İnsan kime kızacağını da şaşırıyor böyle durumlarda... 

Yepyeni 
"Sırtında 'Smith Nepnew' yazıyor yani yepyeni Smith..." b b 
</TEXT>
</DOC>
