<DOC>
<DOCNO> 259400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/son/sontur29.html </URL>
<DATE> 2004/07/30/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Otonun gizli bölmesinde 50 bin dolarlık şahin ve doğan... 
</HEADLINE>
<TEXT>

     Şanlıurfa'da yol uygulaması yapan güvenlik güçleri bir otomobilde 3'ü telef olmuş halde 4 şahin, 1 doğan ele geçirdi. 
     AA muhabirinin aldığı bilgiye göre, Akçakale yolu üzerinde rutin devriye görevi yapan Şanlıurfa Emniyet Müdürlüğü'ne bağlı asayiş ekipleri, Ziraat Fakültesi yakınlarında durumundan şüphelendikleri Naif A'nın 59 kullandığı 63 VD 668 plakalı otomobili durdurdu. 
     Otomobilde arama yapan ekipler, arka koltuğun alt kısmında özel olarak tasarlanmış bir bölmede 4 şahin ve 1 doğan ele geçirdi. Naif A ve araçta bulunan M.A 14 gözaltına alındı. 
     Eyyubiye Polis Merkezi'ndeki sorgusunda, kuşları bir tarlada bulduğunu ve sağlık kontrolü için veterinere götürdüğünü savunan Naif A'nın, ''4915 Sayılı Kara Avcılığı Kanunu''na muhalefetten savcılığa sevk edildiği bildirildi. 
     Bu arada canlı haldeki 1 doğan ve 1 şahinin de veteriner kontrolü sırasında telef olduğu kaydedildi. Ele geçirilen kuşların piyasa değerinin yaklaşık 50 bin dolar civarında olduğu belirtildi. 
     
     4915 SAYILI YASA 
     Av ve yaban hayvanlarının doğal yaşam ortamlarıyla birlikte korunmaları, geliştirilmeleri, avlanmalarının kontrol altına alınması, avcılığın düzenlenmesi ve av kaynaklarının milli ekonomi açısından faydalı olacak şekilde değerlendirilmesi amaçlayan 4915 Sayılı Kara Avcılığı Kanunu, avcılık, av turizmi, yaban hayvanlarının üretimi, ticaretinin düzenlenmesi, toplumun bilinçlendirilmesi, avcıların eğitimini, av ve yaban hayatına ilişkin suçlar, suçların takibi ve cezaları kapsıyor. 
     
</TEXT>
</DOC>
