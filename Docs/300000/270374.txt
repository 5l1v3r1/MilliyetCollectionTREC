<DOC>
<DOCNO> 270374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/soneko13.html </URL>
<DATE> 2004/09/09/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Otomotiv, ihracatta sınır tanımıyor... 
</HEADLINE>
<TEXT>

     Türk otomotiv sektörü, gelişmiş batı ülkelerinin yanı sıra daha çok ekonomik, sosyal ve siyasal çalkantılar ya da doğal felaketler nedeniyle gündeme gelen ülke ve özerk bölgelere de ihracat yapıyor. 
     AA muhabirinin Uludağ İhracatçı Birlikleri UİB verilerinden derlediği bilgiye göre, sektör, yılın 8 ayı itibariyle 5 kıtada 172 ülke ve özerk bölgeye ulaştı. 
     AB ülkeleri ve diğer gelişmiş batı ülkeleri pazar payının büyük bölümünü elinde bulundururken, dış pazarlar arasında Bahamalar, Liberya, Marshall Adaları, Panama, Gana, Reunion, Martinik, Guadeloup, Mali, Malavi, Angola, Guatemala, Uganda, Tanzanya, Mauritus, Yeni Kalodenya, Moritanya, Andorra, Benin, Gabon, Burkina Faso, Zambia, Bangladeş, Gine, Sierra Leone, Bolivya, Papua Yeni Gine, Paraguay, Kongo Burma Birmanya El salvador, Zimbabve, Cibuti, Togo, Guyana, Honduras Swan Adaları , Surinam, Gambiya San Marino ve Eritre gibi ülke ve özerk bölgeler dikkati çekiyor. 
     Daha çok ekonomik, sosyal ve siyasal çalkantılar ya da doğal felaketler nedeniyle gündeme gelen bu ülkelerde önemli pazar payları yaklayan otomotiv sektörü, ihracat yapılan ülke sayısını sürekli artırıyor. 
     Otomotiv ana ve yan sanayi kuruluşları ocak-ağustos döneminde, St. Vincent, Amerikan Okyanusyası, Ceuta, Brunei, St. Kitts ve Nevis, Fransız Guyanası, Moğolistan, Komor Adaları, Guam, Faroe Adaları, Kape Verde, Grenada, Alaska, Barbados, Lihtenştayn, Dominik Cumhuriyeti, Kutup Bölgeleri, Nikaragua, Avusturalya Okyanusyası ve Kamboçya'ya ilk kez ihracat yaptı. 
     
</TEXT>
</DOC>
