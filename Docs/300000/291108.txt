<DOC>
<DOCNO> 291108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/soneko35.html </URL>
<DATE> 2004/11/22/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Merkez Bankası beklenti anketinde enflasyon tahmini değişmedi 
</HEADLINE>
<TEXT>

     Merkez Bankası tarafından düzenlenen beklenti anketine göre, yıl sonu enflasyon beklentisi 10.2 ile değişmedi. 
     Merkez Bankası tarafından her ay iki kez düzenlenen Beklenti Anketi'nin, Kasım ayına ilişkin ikinci anket sonuçları açıklandı. 
     Buna göre, Kasım ayının birinci anket sonuçlarına göre yüzde 10.2 olan yıl sonu enflasyon beklentisi ikinci anket sonuçlarında da değişmedi. 
     Kasım ayının ilk anketinde, 6-16,5 milyar dolar arasında öngörülen yıl sonu cari işlemler açığı beklentisi, Kasım ayının ikinci anketinde 9-15,6 milyar dolar oldu. 
     Kasım ayının ilk anketinde gayri safi milli hasıla GSMH uygun ortalama büyüme beklentisi yüzde 8,9, yıl sonu TÜFE beklentisi yüzde 10,2, cari ayın TÜFE beklentisi yüzde 1,5, iki ay sonrasının TÜFE beklentisi yüzde 1, 12 aylık dönemin TÜFE beklentisi de yüzde 9 iken, bu beklentiler Kasım ayının ikinci anketinde de aynı kaldı. 
     Cari ay sonu bileşik faiz oranı beklentisi uygun ortalamada 0,3 puan gerileyerek yüzde 20,8'den yüzde 20,5'e geriledi. Yıl sonu bileşik faiz oranı beklentisi de 0,2 puan gerileyerek 19,1 oldu. 
     Kasım ayının ikinci anketinde, cari ayın uygun ortalama dolar kuru beklentisi 1 milyon 479 bin 200 liradan 1 milyon 462 bin 500 liraya, yıl sonu dolar kuru beklentisi de 1 milyon 518 bin 600 liradan 1 milyon 498 bin 600 liraya düştü. 
     
</TEXT>
</DOC>
