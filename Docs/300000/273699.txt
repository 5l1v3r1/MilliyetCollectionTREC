<DOC>
<DOCNO> 273699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sontur04.html </URL>
<DATE> 2004/09/21/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Şişli'de acımasız kapkaççılar genç kadını sürükledi .. 
</HEADLINE>
<TEXT>

     Şişli'de, kapkaççılara çantasını vermemek için direnen kadın, yerde sürüklenerek yaralandı. 
     Alınan bilgiye göre, Kurtuluş Yiğitbaş Sokak'ta nişanlısıyla birlikte yürüyen Ayla Karslı'nın 30 yanına yaklaşan 34 SDB 20 plakalı otomobilden sarkan kapkaççı, genç kadının kolundaki çantayı çekti. 
     Kapkaççılar, çantasını vermemek için direnen Karslı'yı, aracın hızını artırarak bir süre yerde sürüklediler. 
     Otomobil ile duvar arasına sıkıştığı için çantayı bırakmak zorunda kalan Karslı'nın burnu kanarken, vücudunda da sıyrıklar oluştu. 
     Ambulansla Taksim Eğitim ve Araştırma Hastanesi'ne kaldırılan Ayla Karslı, tedavi altına alındı. 
     Karslı'nın çantasında, özel eşyası ile bir miktar parasının bulunduğu belirtildi. 
     Polis, 2 kişi oldukları belirlenen kapkaççıları yakalamak için çalışma başlattı. 
     
</TEXT>
</DOC>
