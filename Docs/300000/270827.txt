<DOC>
<DOCNO> 270827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/guncel/gun04.html </URL>
<DATE> 2004/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk Esirgeme'de pantolon yine yasak 
</HEADLINE>
<TEXT>


Eski Fazilet Partili Barış'ın başına getirildiği kurumda, kadın çalışana pantolon yasaklandı 

YILDIZ YAZICIOĞLU Ankara 

Vek letle yönetilen ve hafta başında, kapatılan FP'li eski Gölcük Belediye Başkanı İsmail Barış'ın başına getirildiği Sosyal Hizmetler ve Çocuk Esirgeme Kurumu SHÇEK Genel Müdürlüğü, kadın personele pantolon yasağını yeniden gündeme getirdi. SHÇEK, kadın memurların eylemi sonucu 2002'de değiştirilen yönetmeliğin 1982'deki halini kuruluş müdürlerine iletti. 
SHÇEK'nın, geçen hafta tüm kuruluş müdürlerini tanıttığı SHÇEK Protokol Kuralları ve Kılık - Kıyafet Yönetmeliği Kitapçığı'nda, kadınlar için "Pantolon, kolsuz ve çok açık yakalı gömlek, bluz veya elbise giyilmez" hükmü yer aldı. 

Eyleme neden olmuştu 
Kamu Emekçileri Sendikası Konfederasyonu'nca yürütülen kampanyayla etek giyme zorunluluğuna karşı harekete geçen kadın memurlar, 7 Aralık 2001'de işyerlerinde pantolon giyme eylemi yapmış, Bakanlar Kurulu da, 10 Aralık 2001'de pantolon yasağını kaldırmıştı. 
SHÇEK Genel Müdürlüğü, AKP'nin iktidara gelmesinin ardından Mehmet Özdal'ın görevden alınmasıyla vekil yöneticilere emanet edildi. Kahramanmaraş İl Sağlık Müdürü iken görevlendirilen Cafer Tatlıbal, Cumhurbaşkanı Ahmet Necdet Sezer'in vetosuna rağmen uzun süre vek leten genel müdürlük yaptı. İmam hatip kökenli kişileri kurum müdürü yapmasıyla dikkat çeken Tatlıbal görevden uzaklaştırılınca önce Genel Müdür Yardımcısı İdris Yekeler, ardından Barış, vek leten kurum başına getirildi. Barış, Milli Görüş çizgisinden gelmesiyle tanınıyor. 


</TEXT>
</DOC>
