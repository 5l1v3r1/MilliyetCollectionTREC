<DOC>
<DOCNO> 253892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sonspo18.html </URL>
<DATE> 2004/07/08/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
İstanbulspor, Balili ile yollarını ayrıdı... 
</HEADLINE>
<TEXT>

     Birinci Süper Futbol Ligi takımlarından İstanbulspor, İsrailli futbolcusu Pini Balili ile yollarını ayırdı. 
     Sarı-siyahlı kulübün genel müdürü Ergün Yücel, kendileriyle bir yıllık daha sözleşmesi bulunan Balili ile görüşerek, mukavelesinin feshi konusunda anlaşmaya vardıklarını açıkladı. 
     Öte yandan, yeni sezon hazırlıklarını teknik direktör Erol Tok yönetiminde Futbol Federasyonu'nun Riva'daki tesislerinde sürdüren İstanbulspor'un öncelikli olarak en az bir santrfor transfer edeceği bildirildi. 
     Yeni sezon hazırlıklarını 16 Temmuz'a dek İstanbul'da sürdürecek olan İstanbulspor'un, ikinci etap çalışmaları için 18 Temmuz'da Kızılcahamam veya Gerede'ye gideceği ve burada hazırlık maçları oynayacağı kaydedildi. 
     
</TEXT>
</DOC>
