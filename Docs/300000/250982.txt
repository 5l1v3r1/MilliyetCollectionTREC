<DOC>
<DOCNO> 250982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/ekonomi/eko06.html </URL>
<DATE> 2004/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel ödenekler bütçeye 
</HEADLINE>
<TEXT>


Plan ve Bütçe Komisyonu'nda kabul edilen düzenlemeyle tasfiye edilen fonlardan 3.7 katrilyon liralık özel ödenek bütçeye gelir kaydedilecek 

ANKARA Milliyet 

Özel gelir ve özel ödenek uygulamasını yeniden düzenleyen tasarı, TBMM Plan ve Bütçe Komisyonu'nda kabul edildi. 
Tasarı, beş bütçe dışı, bir bütçe içi olmak üzere altı fon dışındaki fonların tasfiyesi nedeniyle devamında zaruret görülenlere ilişkin esasları düzenlerken, fonda birikip bütçeden bağımsız olarak harcanan paraların bütçeye gelir kaydedilmesini, bu fonlardan yapılacak hizmetlerin devamı için ödenek konulmasını içeriyor. Özel bütçe kasamındaki idarelerin ilgili mevzuatlarında gerekli düzenlemeler yapılıncaya kadar devam eden özel gelir ve özel ödenek uygulamaları 2005'te de devam edecek. 
Karayolları Genel Müdürlügü'nce yapılacak bölünmüş yol duble yol nedeniyle Karayolları Genel Müdürlüğü'nün mülkiyetinde bulunan her türlü taşınmaz mallar ile iletim ve iletişim alt yapısının kendi kullanımı dışında kalan kısmının kira ve kullanım bedellerinden elde edilecek gelirler ise 1 Ocak 2006'da yürürlükten kalkacak. 
Maliye Bakanı Kemal Unakıtan, düzenlemeyle tasfiye edilen fonlardan toplam 3.7 katrilyon lira özel ödeneğin bütçeye gelir kaydedileceğini bildirdi. 



</TEXT>
</DOC>
