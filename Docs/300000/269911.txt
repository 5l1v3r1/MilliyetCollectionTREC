<DOC>
<DOCNO> 269911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/siyaset/siy02.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'1683 Viyana boşa gidecek' 
</HEADLINE>
<TEXT>


AB Komisyonu üyesi Bolkestein, 'İslamın Avrupa'da daha h kim olacağı görüşü doğru çıkarsa, 1683'te Viyana'daki kurtuluş boşa gitmiş olur' dedi 

GÜVEN ÖZALP Brüksel 


AB Komisyonu'nun Türkiye karşıtı iki üyesi Frits Bolkestein ve Franz Fischler yine Türkiye'ye yüklendi. Komisyonda Hollanda'nın temsilcisi olarak yer alan iç pazardan sorumlu üye Bolkestein, Leiden Üniversitesi'ndeki konuşmada, "Türkiye'nin katılımına izin verenler Ukrayna ve Beyaz Rusya'yı da kabul etmeli. Bu ülkeler Türkiye'den daha Avrupalı" dedi. Bolkestein, "2010'da belki 83 milyonluk nüfusa sahip olacak bir ülkenin katılımıyla AB de çok değişecek. Türkiye'nin katılımıyla, tarım ve bölgesel politikalarını da uygulayamayacak olan Avrupa patlar" diye konuştu. Bernard Lewis'in Avrupa'nın gelecekte İslamın daha h kim olacağı bir bölge olacağı yönündeki öngörüsüne atıf yapan Bolkestein, "Eğer bu doğru çıkarsa 1683'te Viyana'daki kurtuluş boşa gitmiş olur" şeklinde konuştu. 
Fischler de Ankara'ya karşı kullanılan en önemli tezlerden biri olan maliyet konusuna vurgu yaptı. Fischler, Türk tarımının AB ile uyumlu hale getirilmesinin birliğe 10 milyar euro'luk yük getireceğini söyledi. Fischler, Avrupa Anayasası'na ilişkin referandumlarda Türkiye'nin kaçınılmaz olarak gündemde olacağını söyledi. 



</TEXT>
</DOC>
