<DOC>
<DOCNO> 292670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sontur12.html </URL>
<DATE> 2004/11/27/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Evli kadına, ''çocuğunu öldürürüm'' diyerek tecavüz etti .. 
</HEADLINE>
<TEXT>

     
     İsmail AKDUMAN SAMSUN, DHA 

     

SAMSUN'da evli ve 2 çocuk annesi 32 yaşındaki S.K.'ya, iddiaya göre çocuğunu öldürmekle tehdit ederek, kendisine tecavüz eden 41 yaşındaki Selahattin Bozel, polis tarafından yakalandı. Suçlamayı reddeden Selahattin Bozel, "Benimle kendi isteğiyle geldi. Zorla kimseye bir şey yapmadım'' dedi. Selahattin Bozel tutuklanarak cezaevine gönderildi. 
     Hastane mahallesinde 2 gün önce meydana gelen olayda, iddiaya göre Selahattin Bozel evlerine misafirliğe gelen S.K.'nın 4 yaşındaki kızı S.'yi sevmek için kucağına aldı. Ruhi Bozel, küçük çocuğun boğazını sıkıp, başına tabanca dayadı. Küçük kızı öldürmekle tehdit eden Selahattin Bozel, anne kızı bir arabaya bindirerek Terme İlçesi'ne götürdü. 
     Zorla 2 gün alıkoyup, defalarca tecavüz ettiği ileri sürülen S.K.'yı daha sonra kendi evine bırakan Selahattin Bozel, kayıplara karıştı. Çocuğunun ve kendisinin zorla kaçırıldığını, tecavüze uğradığını belirten S.K., polise giderek şikayetçi oldu. 
     S.K., "Onların evine misafirliğe gitmiştim. Evde Selahattin'den başka kimse yoktu. Kızımı sevmek için kucağına aldı. Bir süre sonra boğazını sıkmaya başladı. Belinden silahını çıkararak kızımın başına dayadı. Kendisiyle gitmezsem kızımı öldürüceğini söyledi. Bende onunla gittim. Bir evde 2 gün boyunca bana tecavüz etti'' dedi. 
     Polisin takibi sonucu yakalanan Selahattin Bozel, suçlamayı kabul etmedi. Selahattin Bozel, "Ben bekarım. Benim evime misafirliğe niye gelsin. Kocasını benimle aldatıyordu. Birlikte anlaşarak 2 günlüğüne Terme'ye gittik. Kimseyi zorla kaçırmadım ve tecavüz etmedim. Kocası beni öğrenince bana iftira atıyor'' dedi. Selahattin Bozel, çıkarıldığı nöbetçi mahkemece tutuklanarak cezaevine gönderildi. 

     
</TEXT>
</DOC>
