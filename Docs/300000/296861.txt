<DOC>
<DOCNO> 296861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/son/sonspo29.html </URL>
<DATE> 2004/12/11/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
İstanbulspor 1 - B.B. Ankaraspor 1 
</HEADLINE>
<TEXT>

     Birinci Süper Lig'de İstanbulspor-Büyükşehir Belediyesi Ankaraspor maçı 1-1 sona erdi. 
     5. dakikada uzak mesafeden serbest vuruş kullanan Wederson'un sert şutunda, savunmaya çarpan topu kaleci Oğuz kornere çeldi. 
     6. dakikada sağdan serbest vuruş kullanan Faruk'un altıpasa gönderdiği topu İstanbulsporlu futbolculardan önce kaleci Fabio yumruklayarak uzaklaştırdı. 
     13. dakikada Musa Büyük sağdan köşe atışı kullandı. Ceza alanı içinde Yordanov'un vuruşunda, kaleciden dönen topa yakın mesafeden bu kez Bushaj vurdu, ancak kaleci Fabio meşin yuvarlağı kontrol etti. 
     29. dakikada Bushaj'ın ceza alanı çizgisi üzerinden vuruşunda, kaleci Fabio yatarak topu kontrol etti. 
     30. dakikada soldan serbest vuruş kullananan Wederson'un kaleye gönderdiği topu Oğuz tokatladı. Yan direğe çarparak altıpas içine düşen topu savunma kornere attı. 
     42. dakikada Ramadan ceza alanı içinde Gökmen'in müdahalesiyle yerde kalınca, maçın hakemi penaltı kararı verdi. 43. dakikada penaltı atışını kullanan Yordanov, yerden bir vuruşla meşin yuvarlağı filelere göndererek takımını 1-0 öne geçirdi. 
     Kalan sürede sonuç değişmedi ve İstanbulspor ilk yarıyı 1-0 önde kapadı. 
     
     İKİNCİ YARI 

     48. dakikada ceza alanı dışından serbest vuruş kullanan Wederson'un kaleye gönderdiği topu Oğuz, riskli bir biçimde altıpasta ayağıyla uzaklaştırdı. 
     55. dakikada ceza alanı dışından Yordanov'un kullandığı serbest vuruşta, savunmaya çarpan topu ceza yayı üzerinde önünde bulan Cem'in, gelişine sert vuruşunda, meşin yuvarlak kaleci Fabio'da kaldı. 
     59. dakikada Yordanov, soldan ceza alanı içine ortaladı. Bushaj'ın kafa vuruşunda, meşin yuvarlak yandan auta çıktı. 
     65. dakikada İstanbulspor ceza alanı içinde oluşan karambolde, Saffet'in vuruşunda, top direğin üstünden auta çıktı. 
     75. dakikada sol çaprazdan serbest vuruş kullanan Wederson'un kaleye gönderdiği topu, altıpas içinde kaleci Oğuz kontrol etti. 
     76. dakikada Wederson'un ceza yayı dışında kaleyi cepheden gören yerden yaptığı vuruşta, top filelere gitti. Ancak yardımcı hakem Serkan Gencerler'in ofsayt bayrağını kaldırması üzerine hakem Erol Ersoy, golü geçerli saymadı. 
     79. dakikada orta alandan atılan uzun pasta, savunmanın arkasında ceza alanında topu kontrol eden Jaba'nın sert vuruşunda, meşin yuvarlak filelere gitti 1-1. 
     86. dakikada soldan ceza alanına giren Halit'in kaleciyle karşı karşıya kaldığı pozisyonda vuruşunda, Oğuz'a çarpan top kornere çıktı. 
     88. dakikada Beyhan'ın ceza alanı dışından sert şutunda, Fabio topu iki hamlede kontrol etti. 
     90. dakikada Musa Kuş'un pasıyla ceza yayı içinde topla buluşan Yordanov'un sert şutunda, top üst direkten döndü. Dönen topu savunma uzaklaştırdı ve karşılaşma 1-1'lik eşitlikle sonuçlandı. 
     
     KÜNYE 

     

Stat Zeytinburnu. Hakemler Erol Ersoy xx, Serkan Gencerler xx, Selçuk Kaya xx. İstanbulspor Oğuz xx, Serhat xx, Yalçın xx, Saffet xx, Cem xx, Musa Büyük xxx, Aytekin xx, Yordanov xxx, Faruk x Dk. 39 Musa Kuş x , Ramadan x Dk. 79 Beyhan x , Bushaj x Dk. 66 Moses x . Büyükşehir Belediyesi Ankaraspor Fabio xx, Hasan xx, Savaş xx, Gökmen x, Wederson xxx, Mustafa x Dk. 61 Saffet x , Molnar xx, Hürriyet x Dk. 46 Evren xx , Tita x Dk. 71 Halit x , Hüseyin x, Jaba xx. Goller Dk. 43 Yordanov penaltıdan , Dk. 79 Jaba. Sarı Kartlar Dk. 12 Hasan, Dk. 31 Hürriyet, Dk. 42 Gökmen, Dk. 86 Hüseyin, Dk. 90 Wederson Büyükşehir Belediyesi Ankaraspor , Dk. 48 Yalçın, Dk. 49 Serhat, Dk. 55 Ramadan, Dk. 63 Aytekin, Dk. 66 Bushaj, Dk. 76 Musa Kuş, Dk. 82 Yordanov İstanbulspor .      
     TOK ''PANİK YAPIP GERİYE ÇEKİLİNCE GOLÜ YEDİK'' 

     İstanbulspor Teknik Direktörü Erol Tok, Büyükşehir Belediyesi Ankaraspor maçında, kendi sahalarında galip gelmek istediklerini, ancak beraberliğe razı olduklarını söyledi. 
     Erol Tok, maçtan sonra yaptığı değerlendirmede, karşılaşmaya iyi başladıklarını kaydederek, ''1-0 öne geçtiğimiz maçta 10-15 dakika panik yapıp geriye çekilmemiz pahalıya maloldu ve golü yedik. O paniği yaşamasak, sahadan galip ayrılabilirdik'' dedi. 
     Sakatlığı nedeniyle maçta forma giyemeyen Ahmet Dursun'un eksikliğini hissettiklerini vurgulayan Tok, ''Ahmet'in yerine görev verdiğimiz oyuncular istediğimiz performansı sergileyemedi. Ahmet'in MR sonucunda ciddi birşey görünmüyor ama ayağını açamadığını söylüyor. Belki Almanya'ya tedaviye gidebilir'' diye konuştu. 
     
     AYBABA'DAN HAKEMLERE ELEŞTİRİ 

     Büyükşehir Belediyesi Ankaraspor Teknik Direktörü Samet Aybaba ise son 4 maçta iyi oynamalarına karşın galip gelemediklerini anlatarak, ''Bu maçta şanssızlığımızı biraz olsun kırdık. Zaman zaman iyi oynadık ve sahadan beraberlikle ayrıldık'' diye konuştu. 
     Karşılaşmada çok sayıda tartışmalı pozisyon olduğunu savunan Aybaba, ''Hakemler hakkında konuşmamak için kendimi tutuyorum. Yine de konuşmayacağım. Ama onlar da daha sağlıklı kararlar versinler'' dedi. 
     
</TEXT>
</DOC>
