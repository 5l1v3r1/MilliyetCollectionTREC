<DOC>
<DOCNO> 254196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sontur18.html </URL>
<DATE> 2004/07/09/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
İzmir'de extacy operasyonu .. 
</HEADLINE>
<TEXT>

     İstanbul'dan getirdikleri 2 bin adet Ecstacy hapı, tatil beldelerinde satmak istedikleri iddia edilen 3 kişi, İzmir'de yakalandı. 
     Bir istihbaratı değerlendiren Kaçakçılık ve Organize Suçlar Şube Müdürlüğü Narkotik Büro Amirliği ekipleri, Ecstacy satmak isteyen kahvehane işletmecisi Hüseyin Ö. 26 , taksici Murat H. 37 ve seyyar satıcı Mehmet Ö. 25 ile alıcı gibi davranarak bağlantı kurdu. 
     Hatay semtindeki buluşma noktasında, polislere tanesi 7 milyon liradan Ecstacy hapı satmak üzere anlaşan zanlılar, suçüstü yakalandı. 3 kişinin yanında getirdiği 2 bin adet hapa el konuldu. 
     Sorgulanan zanlıların hapları İstanbul'dan getirdiği, Çeşme, Kuşadası ve diğer tatil beldelerinde satmak istedikleri öğrenildi. 
     Zanlıların, İstanbul'dan hapları aldıkları kişinin kimliğinin belirlenmesine çalışıldığı bildirildi. 
     ''Hırsızlık ve ruhsatsız silah bulundurma'' suçlarından poliste kaydı bulunan zanlılar, ''Teşekkül Oluşturarak, Uyuşturucu Ticareti Yapmak'' suçlamasıyla adliyeye sevk edildi. 
     
</TEXT>
</DOC>
