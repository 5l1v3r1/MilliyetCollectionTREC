<DOC>
<DOCNO> 297585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sonsiy05.html </URL>
<DATE> 2004/12/14/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
AP'de hava Türkiye'nin lehine 
</HEADLINE>
<TEXT>

     Avrupa Parlamentosu Genel Kurulu'nda, 'müzakerelerin gecikme olmaksızın' başlatılmasının tavsiye edildiği Türkiye raporu tartışılıyor. Rapor ve buna bağlı tavsiye kararı çarşamba günü oylanacak. 
     Sosyalist, Liberal ve Yeşil grup temsilcileri, 'AB'nin Türkiye ile tam üyelik müzakerelerini gereksiz yere vakit geçirmeden başlamasını' tavsiye eden karar tasarısına destek vereceklerini belirtti. 
     Parlamento'da en fazla sandalyeye sahip Hıristiyan Demokrat grupsa üyelerini serbest bırakacağını açıkladı. 
     
     Hıristiyan Demokratlardan 'imtiyazlı ortaklık' teklifi 

     Hıristiyan Demokrat Grup Başkanı Hans-Gert Pottering, Türkiye'de işkencenin sürdüğünü iddia etti ve Türkiye'ye 'imtiyazlı ortaklık' önerilmesi gerektiğini savundu. 
     Pottering'in, Türkiye'nin üyeliği halinde AB'nin doğasının ve kimliğinin değişeceğini iddia etmesi üzerine tartışma çıktı. 

     
</TEXT>
</DOC>
