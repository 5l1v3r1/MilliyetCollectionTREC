<DOC>
<DOCNO> 268780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sonsiy12.html </URL>
<DATE> 2004/09/03/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Yunanistan Turizm Bakanı Kaş'ta İşbirliği yapmalıyız 
</HEADLINE>
<TEXT>

     Yunanistan Turizm Bakanı Dimitris Avramopulos, Türkiye ile Yunanistan'ın turizmde işbirliği yapması gerektiğini söyledi. 
     Meis Adası'nda tatilini geçiren Yunanistan Turizm Bakanı Dimitri Avramopulos, eşi ve 2 çocuğuyla birlikte Antalya'nın Kaş İlçesi'ne geldi. 
     Burada Kaymakam Halil İbrahim Akpınar ile Belediye Başkanı Halil Kocaer ve Emniyet Müdürü Bülent Taşçı tarafından çiçeklerle karşılanan Bakan Avramopulos, sütlaç yedi, Cuma Pazarı'nı gezdi. 
     Türkiye ile Yunanistan'ın turizmde işbirliği yapması gerektiğine dikkat çeken Avramopulos, ''Ülkemiz turizminde şu anda yüzde 18 oranında düşüş var. Önümüzdeki ay, Kültür ve Turizm Bakanı Erkan Mumcu'yu ziyaret edeceğim. Türkiye ile Yunanistan arasında turizmde işbirliği yapılması konusunda görüşeceğiz'' diye konuştu. 
     Bakan Avramopulos, Kaş'ta gerçekleştirilen 5. Uluslararası Kaş Frigya Kültür ve Sanat Festivali'nin gelecek yıl Meis Adası ile işbirliği yapılarak düzenlenebileceği önerisinde bulundu. 
     
</TEXT>
</DOC>
