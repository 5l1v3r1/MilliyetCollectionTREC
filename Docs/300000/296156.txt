<DOC>
<DOCNO> 296156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sondun06.html </URL>
<DATE> 2004/12/09/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
PKK, Avrupa'da dernek zengini .. 
</HEADLINE>
<TEXT>

     
     Özgür CEBE DİYARBAKIR, DHA 
     

PKK'yı terör örgütleri listesine aldığını açıklayan Hollanda'da, örgütün 32 değişik isim altında faaliyet yürüttüğü ortaya çıktı. Ayrıca, PKK ile bağlantılı değişik isimlerdeki bu kuruluşlardan 189'u Almanya'da, 'ü Fransa'da, 39'u İsviçre'de, 25'i Avusturya'da, 21'i de Belçika'da bulunuyor. 
     Bir süre önce PKK Başkanlık Konseyi Üyesi Nuriye Kesbir'i tutuklayıp Türkiye'ye iade edilmesi yönünde karar veren Hollanda, daha sonra bu karardan vazgeçti. Hollanda, önceki gün de PKK'yı terör örgütleri listesine aldığını açıkladı. Ancak örgütün bu ülke sınırları içerisinde 32 kuruluş aracılığıyla siyasal faaliyet yürüttüğü bildirildi. Güvenlik birimlerince hazırlanıp yargı makamlarına sunulan bir rapora göre, PKK-Kongra-Gel örgütünün içteki bölünmeyi önlemek amacıyla yeniden silahlı eylemleri tırmandırmaya çalıştığı, ancak bu eylemlerin daha çok güvenlik güçlerinin geçiş güzergahlarına yönelik mayınlama ve uzaktan kumandalı bomba patlatmaya yönelik eylemlerle ağırlık kazandığı ifade ediliyor. PKK'nın ABD'de 1 konfederasyon, Avrupa ülkelerinde ise 9 federasyon, 123 siyasi temsilcilik, 247 dernek temsilciliği, 16 spor kulübü, 22 komite, 8 kültür evi, 18 büro, 26 kültür ve sanat merkezine sahip olduğu, örgütün bu dernek ve kuruluşlar aracılığıyla Avrupa ülkelerinde vergilendirme adı altında haraç topladığı ve 2004 yılı içerisinde uyuşturucu trafiğinden 30 milyon dolar gelir elde ettiği kaydediliyor. 
     PKK bünyesinde faaliyet yürüten bu kuruluşlardan 189'u Almanya'da, 'ü Fransa'da, 39'u isviçre'de, 32'si Hollanda'da, 25'i Avusturya'da, 21'i Belçika'da bulunuyor. Propaganda faaliyetlerini ise 23 gazete ve dergi, 14 radyo kanalı, 2 televizyon, 5 yayınevi ve 30'u aşkın internet sitesi aracılığıyla yürütüyor. PKK-Kongra-Gel'in gerek AB, gerekse ABD tarafından terör örgütleri listesine dahil edilmesi nedeniyle örgütün çeşitli isimler altında oluşturduğu kuruluşlar aracılığıyla faaliyetlerini sürdürdüğü belirtiliyor. Ancak Fransa, İsviçre ve Hollanda'daki kuruluşun Öcalan'ın çizgisine karşı olduğu için bağımsız hareket ettikleri kaydediliyor. 
     Yurtdışında gereğinden fazla büro açan örgütün, bu kuruluşlar aracılığıyla da uyuşturucu ticareti yaptığı belirtiliyor. PKK'nın yıllık elde ettiği gelirin yüzde 55'inin uyuşturucu ticaretinden sağlandığı, geri kalan kısmının ise örgüt yandaşları tarafından toplanan bağışlar olduğu bildirildi. 
     
</TEXT>
</DOC>
