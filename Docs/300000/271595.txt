<DOC>
<DOCNO> 271595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/yasam/yas18.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



GAZİANTEP 

9 yaşındaki kıza 3 kişi tecavüz etti 
DHA 
Gaziantep'te kimliği belirlenemeyen 3 kişi, 9 yaşındaki E.B.'ye kaçırdıkları bağ evinde tecavüz etti. Şahinbey İlçe Jandarma Komutanlığı'na başvuran E.B., tanımadığı 3 kişinin kendisini zorla bir otomobile bindirerek Yeşilkent köyündeki bir bağ evine götürdüğünü ve tecavüz ettiğini öne sürdü. Küçük kızın şikayeti üzerine Jandarma, Yeşilkent Köyü yakınlarındaki bağ evlerinin sahipleriyle ilgili geniş çaplı bir operasyon başlattı. 

YALOVA 

Sevgilisine benzetti kurşun yağdırdı 
DHA 
Yalova'da işleri bozulunca önce eşi, ardından sevgilisi tarafından terkedilen tekstilci Mahmut Karataş, yolda karşılaştığı öğretmen Meryem Duman'ı sevgilisine benzetip kurşun yağdırdı. Sınıf öğretmeni olan Duman, yeni öğretim yılı nedeniyle düzenlenen törene katıldı. Terk edilmeyi hazmedemeyen Mahmut Karataş, Duman'ı eski sevgilisine benzetti. Silahını çeken Karataş, Duman'a ateş etti. Duman'ın bacaklarına 5 kurşun isabet ederken, Karataş vatandaşlar tarafından yakalandı. 

TÜRKİYE 

Trafik kazalarında 13 kişi hayatını kaybetti 
DHA 
Yurdun çeşitli yerlerinde meydana gelen trafik kazalarında 13 kişi yaşamını yitirdi, 17 kişi de yaralandı. En çok can alan kaza ise Denizli'de yaşandı. Tali yoldan ana yola çıkan kamyon, çarptığı otomobilde sürücü İbrahim Tezcan 37 ve yanında bulunan Hasan Hüseyin Yalçın 23 , Ahmet Şimşek 40 ve kimliği belirlenemeyen bir kişinin daha canını aldı. Ekipler, otomobilin içinde sıkışıp kalan üç kişinin cesetlerini çıkarmak için 1.5 saat savcının olay yerine gelmesini bekledi. 


</TEXT>
</DOC>
