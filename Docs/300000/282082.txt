<DOC>
<DOCNO> 282082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/yazar/cetiner.html </URL>
<DATE> 2004/10/21/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Akaryakıta zam, salgın hastalık gibidir 
</HEADLINE>
<TEXT>


MALİYE Bakanımız önce "Şimdilik zam yok" buyurdu... birkaç dakika geçmeden bir vücut çalımı, "Gerekirse yapar geçer gideriz" deyip golünü atıverdi 
Ancak, kalede kaleci filan yok, sağlam savunma oyuncusu da namevcut Topa vurup, kaleye isabet ettirdi mi, ağları deliyor vallahi Gol gool goool 
Evet, hoş sohbet Unakıtan Bakanımız, arka arkaya çalımlardan ve konuşmalardan kısa bir süre sonra akaryakıta yüzde beş zam yapmaz mı Yapmasaydı ayıp olurdu Ama bence bu "Haksız verilmiş bir penaltının golü gibidir" Kalede kaleci olmadığı için boş kaleye atılmış gol 
Öte yandan haftalardır sürüp gidiyor müzakereler. Memurlara yıllık zam yüzde 8 mi olsun, yüzde 10 mu 
Her neyse... maşallah bütün bunların hepsi birkaç saat içinde olup bitiyor. Yani, en yetkililerden zam yok sözleri ve hemen arkadan gerekirse yapar geçeriz, "Ezer geçeriz" der gibi 

Meyve-sebze n'olacak 
Şu zam dediğimiz şey bulaşıcı hastalık gibidir Havadan, sudan, temastan, konuşmaktan hemen ama hemen salgın haline dönüşür 
Çünkü efendim... zaten alesta bekliyordur bir yerlerde. Hele, akaryakıt zammının neyle ilgisi yok ki Sebze - meyve, tarımın uzak yakın her alanında en önemli maliyet unsuru. 
Üretici Antalya'dan, Mersin'den İstanbul'a göndereceği portakala, domatese, muza tüm meyve ve sebzeye yüzde beş zam yapsa öpüp başınıza koyun Yüzde on, on beş artırırlar fiyatlarını. Çünkü onlar da diğer gereksinimlerini pahalıya alacaklardır 

Fiyat anarşisi var 
Hepimiz enflasyonun yüzde 10'lara indiğine inanıyor, seviniyoruz ama bir de vitrinlere, etiketlere bakıyoruz çaktırmadan üretici de satıcı da zammını kaşla göz arası yapıvermiş 
Bizler galiba enflasyon düştü düşüyor diye beynimiz yıkanırken ve taksit furyasında pek farkına varmamışız 
Etin bazı kasaplarda 22 milyon lira olduğunu. Fakir fukara ekmeğinin tanesi 350 bin lira olsa da 2 milyon liraya ekmek satıldığını acaba biliyor mu bazı hanımlar, beyler Muz bir yerde 3 milyon aynı muz başka tezgahta 4.5 milyon. Tüm meyve sebze böyle. Fiyat anarşisi içinde 
Ticaret ahlakı olmayan yerde serbest ticaret olur mu Hem serbest ticaret demek kazık atmak demek midir 
Eskiden bir fiyat kontrol mekanizması vardı. Her malın üzerindeki etikette fiyatı yazılırdı. Şimdi var mı bilmiyorum ama bu işi yapan belediye memurlarının esnafla fazla içli - dışlı olduğunu, saygınlığını yitirdiğini görüyorum. 

Zam esnafın da lehine 
Sevgili okurlarım, bakın bir şey söyleyeyim. Elli yıldır bu zam işi aynen böyle geldi böyle de gidecek gibi 1940 - 50'lerde ve daha sonraları hükümetler memur maaşlarına zam yaptığı an kasap, manav, kömürcü en azından aynı oranda fiyatlarını şişirirdi Hatta bu zamlar memura değil esnafa yarardı 
Biliyorum şimdi diyeceksiniz ki, akaryakıta zam yapılması şarttı. Petrol fiyatları dünya piyasasında 50 doları aşmışken, hükümet içeride 20 - 30 dolardan vatandaşına akaryakıt satamaz, aradaki farkı Hazine'den kapatamazdı. Evet ama, zaten benzin fiyatının içinden yüksek oranda vergi alınmıyor mu Alınıyor. Alınsın, helal olsun... Ancak o zaman hiç değilse maaş zamlarında insaf etsin. 
Son sözüm İnşallah akaryakıta yapılan zam, diğer ürünlere bulaşmaz. 


</TEXT>
</DOC>
