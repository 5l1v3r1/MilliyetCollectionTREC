<DOC>
<DOCNO> 261856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sontur33.html </URL>
<DATE> 2004/08/09/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Irak'ta kaçırılan şoför Gerekirse terkar giderim 
</HEADLINE>
<TEXT>

     Irak'ta kaçırıldıktan sonra serbest bırakılan şoför Selahattin Turan, ailesine kavuştu. 
     Yaklaşık 10 gün önce Irak'ın Musul kenti yakınlarında kaçırılan ve daha sonra serbest bırakılan Türk Tır şoförü Selahattin Turan, memleketi Mardin'in Kızıltepe İlçesi'ne geldi. 
     Turan, yaptığı açıklamada, ABD'lilere ait yükü yaklaşık 17 gün önce Irak'a götürdüğünü ve Musul yakınlarında aracına bir otomobilden silahla ateş açıldığını belirterek, olayı şöyle anlattı 
     ''Saldırıdan şans eseri yara almadan kurtuldum. Ancak, aracı gasp ettiler. Beni yakalayıp feci şekilde dövdüler. Dayaktan bayılmışım. Saldırganlar beni öldürmek için kararsızdılar. Daha sonra saldırganlar aracımı alıp gittiler. Ben de ardından güçlükle ABD karargahına gittim ve buraya geldim. 
     Elimde avcumda ne varsa bu aracıma yatırmıştım. Ortak almıştım. Çocuklarıma ekmek getirmek için gerekirse tekrar Irak'a giderim. Çünkü, işsizim ve ailemi geçindirmekle yükümlüyüm. 5 çocuğuma bakmak zorundayım. Tüm şoför arkadaşlara çağrım kesinlikle tek başlarına yola çıkmasınlar, mutlaka konvoyla gitsinler.'' Baba Sait Turan da oğlunun sağ olarak eve dövmesinin kendilerini sevindirdiğini söyledi. 
     
</TEXT>
</DOC>
