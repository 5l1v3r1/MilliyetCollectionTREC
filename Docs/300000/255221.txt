<DOC>
<DOCNO> 255221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sonyas15.html </URL>
<DATE> 2004/07/13/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Microsoft, 'XP Servis Paketi 2' Ağustos'ta çıkıyor... 
</HEADLINE>
<TEXT>

     Microsoft firması, işletim sistemindeki açıkları gidererek güvenliği artıran yeni Windows XP Servis Paketi 2'yi SP2 , 2 ay gecikmeyle Ağustos ayında çıkarıyor. 
     İşletim sistemi açıklarını gideren yamalardan ziyade tamamen yeni uygulamalar içeren SP2, güvenlik konularında radikal değişikleri öngörüyor. 
     Microsoft müşteri ilişkileri başkan yardımcısı Will Poole, Toronto'da düzenlediği basın toplantısında, SP2'yi anlatırken, amaçlarının tüm saldırı noktalarına karşı kalkan kurmak ve izolasyon sağlamak olduğunu söyledi. 
     Yeni paket için güvenlik sorunuyla ilgili kuralları radikal olarak değiştirmeleri gerektiğini belirten Poole, sonuçta SP2'nin Ağustos'ta çıkarılacağını söyledi. 
     Poole, ayrıca XP SP2'ye daha önce açıklanmayan bazı ilaveler daha yapıldığını kaydetti. 
     
</TEXT>
</DOC>
