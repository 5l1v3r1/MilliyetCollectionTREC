<DOC>
<DOCNO> 273508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/guncel/gun11.html </URL>
<DATE> 2004/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Öcalan'ın ABD ile ilişkisi vardı' 
</HEADLINE>
<TEXT>


FERİT ASLAN Diyarbakır DHA 

PKK KONGRA - GEL'den ayrılanlara tepki gösteren örgütün elebaşlarından Duran Kalkan, Osman Öcalan'ın örgüt içindeyken ABD ile ilişkiye girdiğini ve kendini bir tas çorbaya sattığını" iddia etti. Bölücü örgüt doğrultusunda uydu aracılığıyla yayın yapan Roj TV'deki bir programa telefonla bağlanan Kalkan, "ABD, Osman ve grubunu özgürlük hareketini dağıtmak için satın aldı. ABD'nin bu grupla ciddi bir ilişkisi yoktur. Bu grup PKK KONGRA GEL saflarındayken ABD ile ilişkileri vardı. ABD, kendisini bir tas çorbaya satanlarla ilişki kurar mı PKK içindeyken, bunlarla alt düzeyde bazı görüşmeler yapmışlardı. Hareketimiz adına ilişki kurdular. Ancak şimdi hareketimizi dağıtmak için Amerika Birleşik Devletleri, bunları kullanacaktır" dedi. 


</TEXT>
</DOC>
