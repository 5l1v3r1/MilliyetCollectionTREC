<DOC>
<DOCNO> 270779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sontur45.html </URL>
<DATE> 2004/09/10/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Habib Aktaş Irak'ta öldürüldü mü .. 
</HEADLINE>
<TEXT>

     İstanbul'daki bombalı saldırılarının planlayıcısı, El Kaide örgütünün Türkiye sorumlusu Habib Aktaş'ın Irak'ın Al Ambar bölgesinde öldürüldüğü öne sürülüyor. 
     İhlas Haber Ajansı Bağdat bürosuna ulaştırılan bir kasette, Habib Aktaş olduğu öne sürülen kişinin kanlar içindeki ceset görüntüleri yeralıyor. Kasette Türkçe konuşan bir kişi de Habip Aktaş hakkında bilgiler veriyor. 
     Ancak kaset henüz uzmanlarca incelenmediği için öldürülen kişinin Habib Aktaş olup olmadığı kesin olarak bilinmiyor. 
     Habib Aktaş toplam 62 kişinin ölümüne neden olan bombalı saldırıların ardından Türkiye'den kaçmayı başarmıştı. Son olarak Irak'ta öldürülen Türk şoförün infazının da Habip Aktaş tarafından yönetildiği öne sürülüyordu. 
     Habib Aktaş'ın Al Ambar bölgesinde, Amerikalılarla giriştiği çatışmada öldüğü iddialar arasında yeralıyor. 
     
</TEXT>
</DOC>
