<DOC>
<DOCNO> 278878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/son/sondun19.html </URL>
<DATE> 2004/10/10/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
AB, Türkiye ile ikili ilişkileri üyelik konusundan ayırdı 
</HEADLINE>
<TEXT>

     AB Komisyonu üyesi Stavros Dimas, ''Atina'nın, Türkiye'nin AB perspektifinin korunması için ikili ilişkileri üyelik konusundan ayırdığını'' söyledi. 
     Dimas, Atina'da yayımlanan Elefterotipiya gazetesindeki demecinde, Türkiye'nin AB'ye üyelik sürecinin durdurulmasının kimsenin çıkarına olmayacağını vurguladı. 
     AB Helsinki zirvesinde, 2004 yılı sonuna kadar iki ülke arasındaki önemli sorunlarda anlaşmaya varılmasının öngörüldüğünü hatırlatan Dimas, şunları söyledi 
     ''Ancak bu zaman yeterli değildi. Bu konuda ortaya çıkabilecek herhangi bir anlaşmazlık durumunda Türkiye'nin üyelik sürecinin durdurulması gerekirdi. Böyle bir durumun, olumlu sonuçlar doğurabileceğini veya herhangi birine yarar sağlayacağını kim iddia edebilir '' dedi. 
     Türkiye'nin AB üyeliği için gerekli güce ve siyasi iradeye sahip olduğunu kaydeden Dimas, ancak AB'nin de Türkiye'ye destek vermesi gerektiğini kaydetti. Dimas, ''Türkiye'nin AB perspektifinin korunması herkesin çıkarınadır. Bu çerçevede Türkiye ile daha istikrarlı ilişkiler kurmak ve anlaşma zemini bulmak daha kolay olacaktır'' diye konuştu. 
     
</TEXT>
</DOC>
