<DOC>
<DOCNO> 282587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/ekonomi/eko01.html </URL>
<DATE> 2004/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüketici güveni arttı 
</HEADLINE>
<TEXT>


Tüketicilerin satın alma gücünün iyileşmesi, iş bulma olanaklarıyla ekonomiye ilişkin olumlu beklentilerinin artması, eylülde güven endeksini yüzde 1.6 yükseltti 

EKONOMİ SERVİSİ 

Tüketici güven endeksi eylül ayında, bir önceki aya göre yüzde 1.59 oranında artarak 102.8'e çıktı. Güven endeksindeki artış, tüketicilerin "mevcut ve gelecek dönem satın alma güçlerine, gelecek dönem genel ekonomik duruma, iş bulma olanaklarına dair değerlendirmelerinin iyileşmesinden" kaynaklandı. 
Devlet İstatistik Enstitüsü ile Merkez Bankası tarafından her ay ortaklaşa düzenlenen ve tüketicilerin harcama davranış ve beklentilerinin değerlendirildiği tüketici eğilim anketinin eylül ayı sonuçları açıklandı. 7 bin 875 kişinin katıldığı anket sonuçlarına göre, ağustos ayında 101.2 olan Tüketici Güven Endeksi, eylülde yüzde 1.59 artarak 102.8 değerine yükseldi. Endeksin 100'den büyük olması tüketici güveninde iyimser durum, 100'den küçük olması tüketici güveninde kötümser durumu ifade ediyor. 

Beklentiler iyileşiyor 
Ankete katılanlar, altı ay öncesine göre şu anda satın alma gücünün iyileştiğini belirtirken gelecek altı ayda da iyileşeceğini öngördü. Türkiye'nin ekonomik durumuna ilişkin iyimser beklentiler artarken, kötümser beklentilerin azaldığı gözlendi. 
Kişilerin gelecek altı aylık dönemde, Türkiye'de iş bulma olanaklarına ilişkin beklentilerinde Eylül ayında bir önceki aya göre, 'belirgin olarak artacak', 'biraz artacak diyenlerin' oranında artış yaşanırken, 'aynı kalacak', 'biraz azalacak' diyenlerin oranında azalma yaşandı. 'Belirgin olarak azalacak' diyenlerin oranında ise bir değişiklik olmadı. 

Tasarruf ihtimali h l uzak görünüyor Genel ekonomik durum göz önüne bulundurulduğunda, içinde bulunulan dönemin tasarruf etmek Türk Lirası, döviz, altın, mevduat, diğer finansal yatırım araçları vb için uygunluğuna ilişkin düşünceleri kapsamında, 'kesinlikle uygun bir zaman', 'pek uygun bir zaman değil', 'kesinlikle uygun bir zaman değil' diyenlerin oranında artış yaşanırken, 'uygun bir zaman' diyenlerin oranında azalma görüldü. Gelecek altı aylık dönem içinde tasarruf etme ihtimali kapsamında, 'yok diyenlerin' miktarı yüzde 76.1'den yüzde 75.3'e düşmesine karşın oransal yüksekliğini korudu. 

Eylülde satın alma gücü iyileşti Endeks Bir önceki aya göre değişim oranı Temmuz Ağustos Eylül Ağustos Eylül Tüketici güven endeksi 105.4 101.2 102.8 3.93 1.59 Satın alma gücü mevcut dönem 94.6 92.7 93.4 -2.02 0.71 Satın alma gücü gelecek dönem 97.9 94.7 96.1 -3.22 1.41 Genel ekonomik durum gelecek dönem 105.0 98.9 102.8 -5.89 4.00 İş bulma olanakları gelecek dönem 90.0 86.7 89.6 -3.69 3.36 Mevcut dönemin dayanıklı tüketim malı satmak için uygunluğu 139.4 133.3 132.4 -4.40 -0.62 

Tüketici güven endeksi yükseldi Aralık 2003 110.3 Ocak 2004 111.4 Şubat 111.9 Mart 111.0 Nisan 111.0 Mayıs 107.3 Haziran 106.6 Temmuz 105.4 Ağustos 101.2 Eylül 102.8 

</TEXT>
</DOC>
