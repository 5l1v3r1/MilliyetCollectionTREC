<DOC>
<DOCNO> 284222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/dunya/axdun02.html </URL>
<DATE> 2004/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin'e lider aranıyor 
</HEADLINE>
<TEXT>


DIŞ HABERLER SERVİSİ 


İsrail ve Filistin başta olmak üzere tüm dünya ülkelerinde Yaser Arafat ölürse yerine kimin geçeceği konuşuluyor. Arafat'ın ölümü durumunda Filistin yönetimin, başına geçecek 5 olası isim şunlar 
Ahmed Kurey 66 yaşındaki Filistin Başbakanı, Arafat'ın eski destekçilerinden. 1993'te Oslo'da İsrail ve Filistin arasında gerçekleşen gizli görüşmelerde kilit rol oynamıştı. Son aylarda kendisine yeterli yetkiyi vermemekle eleştirdiği Arafat'la arası açık.Mahmud Abbas Filistin Kurtuluş Örgütü'nün Arafat'tan sonraki en önemli ismi. 69 yaşındaki Abbas, liderlik için Kurey'den sonraki en güçlü aday.Mervan Barguti Cinayet suçundan halen İsrail'de hapis yatıyor. Uzun dönemde Arafat'ın en güçlü halefi konumunda. İkinci "İntifada" hareketinin yöneticilerinden.Muhammed Dahlan Eski içişleri bakanı. Halen Gazze Şeridi'nin güvenlik şefi. Reform yanlısı genç yönetim içinde göze çarpan isimlerinden. İsrail'in Gazze Şeridi'nden tek taraflı çekilmesi ardından düzeni sağlayabilecek bir lider olarak görülüyor.Revhi Fettuh Filistin Parlamento Sözcüsü, yasalara göre, Arafat'ın ölümünün ardından 60 gün süreyle başkanlık görevini sürdürecek. Liderlik için zayıf adaylardan biri olmasına karşın kilit konularda karar alınırken diğerlerini etkileyecek bir isim. 


</TEXT>
</DOC>
