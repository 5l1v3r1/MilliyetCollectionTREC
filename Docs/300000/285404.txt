<DOC>
<DOCNO> 285404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/soneko12.html </URL>
<DATE> 2004/11/02/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Unilever, Türkiye'de tek çatı altında... 
</HEADLINE>
<TEXT>

     Unilever, Türkiye'de 19'den bu yana sürdürdüğü faaliyetlerini tek bir çatı altında yürütme kararı aldı. 
     Unilever'den yapılan açıklamada, şimdiye kadar birbirinden ayrı şirketler olarak faaliyet gösteren Unilever Holding, Unilever Ticaret, Leverelida ve Unilever Tüketim Ürünleri Satış Pazarlama ve Ticaret A.Ş.'nin Unilever Sanayi ve Ticaret Türk A.Ş. çatısı altında toplandığı belirtildi. 
     Şirketlerin tek bir çatı altında toplanması ile 51 yıldır Türk sanayisine katkıda bulunan Unilever için yeni bir dönemin başladığına dikkat çekilen açıklamada, bu uygulamayla Unilever'in daha etkin, mali açıdan daha güçlü, tüketicilerine daha yakın olan bir kurumsal kimlikle faaliyet göstermesinin hedeflendiği kaydedildi. 
     
     MARKALAR DA UNİLEVER LOGOSUNU TAŞIMAYA BAŞLIYOR 
     Açıklamada, şirket için sürdürülebilir karlı büyüme yolunun şeffaflık ve yalınlıktan geçtiğinin bilinciyle hareket eden Unilever'in, gerek çalışanları, müşterileri, tüketicileri ile ve gerekse de distribütör, tedarikçi ve iş ortakları ile ilişkilerini bu ilke doğrultusunda yürütmeyi hedeflediği ifade edildi. 
     Açıklamada, Unilever'in böylelikle tüketici ve iş ortaklarına tek bir Unilever kimliği ile ulaşacağı ve Unilever adının şirketin 75. yıldönümü olan 2005 yılında tüm Unilever ürünlerinin üzerinde yerini alacağı vurgulandı. 
     
</TEXT>
</DOC>
