<DOC>
<DOCNO> 288565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/soneko03.html </URL>
<DATE> 2004/11/13/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Hazine gelecek hafta dış borçta rahat... 
</HEADLINE>
<TEXT>

     Hazine, bayramı da kapsayan gelecek hafta yalnızca 45.8 milyon dolarlık dış borç ödeyecek. Bu yılın tümündeki toplam ödemeler 10.8 milyar dolara ulaşacak. 
     Hazine'nin verilerine göre, bayram nedeniyle pazartesi ve salı günü ödemesi bulunmayan Hazine, 17 Kasım Çarşamba günü 44.9 milyon dolar, 18 Kasım Perşembe günü 0.8 milyon dolar, 19 Kasım Cuma günü 0.1 milyon dolar dış borç ödeyecek. 
     Bu ödemeyle kasım ayının ilk 19 günündeki toplam dış borç ödemelerinin tutarı 942.8 milyon dolar düzeyinde oluşacak. 
     
     BU YILKİ TOPLAM ÖDEMELER 
     Hazine'nin bu yılın tümündeki dış borç ödemelerinin tutarı ise 19 Kasım itibariyle 10 milyar 779.3 milyon dolar düzeyine yükselecek. 
     Bu yılın ilk üç ayında 4 milyar 903.1 milyon dolar, ikinci üç ayında 1 milyar 909.2 milyon dolar, üçüncü üç ayında 2 milyar 231.8 milyon dolarlık dış borç ödeyen Hazine, ekim ayında ise 792.5 milyon dolarlık ödeme gerçekleştirmişti. 
     
     İÇ BORÇ ÖDEMESİ 1 KATRİLYON 
     Gelecek hafta için 1 katrilyon liralık iç borç ödemesi bulunan Hazine, bu ödemenin finansmanı için ihale düzenlemeyecek. 17 Kasım'da yapılacak ödemenin 9 trilyonu piyasaya, 438 trilyonu Merkez Bankası'na, 24 trilyonu ise kamu kurumlarına gerçekleştirilecek. 
     
</TEXT>
</DOC>
