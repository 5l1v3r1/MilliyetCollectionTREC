<DOC>
<DOCNO> 273134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/sonsiy06.html </URL>
<DATE> 2004/09/19/ </DATE>
<TIME> 18.55 </TIME>
<AUTHOR>  </AUTHOR>
<HEADLINE>
Sarıcakaya'daki seçimi AKP adayı kazandı 
</HEADLINE>
<TEXT>

     Eskişehir'in Sarıcakaya İlçesi'nde yapılan yerel seçimde, Belediye Başkanlığı'nı, AK Parti'nin adayı Mehmet Zabun kazandı. 
     Toplam seçmen sayısının 1947 olduğu ilçede, 1568 seçmen, 8 sandıkta oy kullandı. 
     AK Parti, MHP, DSP, Saadet Partisi ve Millet Partisi'nin katıldığı seçimde, AK Parti 1170, MHP 20, DSP 278, Saadet Partisi 22, Millet Partisi 3 oy aldı. 29 oyun geçersiz sayıldığı seçimde, 46 oy da boş çıktı. 
     AK Parti, DSP ve Saadet Partisi'nin aday gösterdiği belediye meclis üyeliği seçiminde de 1573 kişi oy kullandı. Bu seçimde, AK Parti 1114, DSP 299, Saadet Partisi de 75 oy aldı. 54 oyun geçersiz sayıldığı seçimde, 31 oy boş çıktı. 
     Resmi olmayan sonuçlara göre, Belediye Başkanlığı'nı AK Parti'nin adayı Mehmet Zabun kazandı. 
     
     YENİ BAŞKAN DEMOKRATİK BİR YARIŞ OLDU 

     AK Parti Genel Başkan Yardımcısı ve Eskişehir Milletvekili Murat Mercan, Eskişehir'in Sarıcakaya İlçesi'nde, ''Demokratik bir ortamda centilmence'' bir seçim yapıldığını söyledi. 
     Mercan, yaptığı açıklamada, seçim sonucunun bekledikleri gibi olduğunu söyledi. 
     ''Demokratik bir ortamda centilmence bir seçim oldu'' diyen Mercan, Belediye Başkanı seçilen Mehmet Zabun'un gece-gündüz çalışarak vatana ve millete hizmet edeceğini kaydetti. 
     Belediye Başkanı seçilen Mehmet Zabun da, ayrım gözetmeden hizmet edeceğini kaydetti. 
     
</TEXT>
</DOC>
