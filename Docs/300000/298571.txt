<DOC>
<DOCNO> 298571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sontur31.html </URL>
<DATE> 2004/12/17/ </DATE>
<TIME> 18.28 </TIME>
<AUTHOR>  </AUTHOR>
<HEADLINE>
Mimarlar odası sinemalarda çıkacak yangınlardan endişeli 
</HEADLINE>
<TEXT>

     TMMOB Mimarlar Odası İstanbul Büyükkent Şubesi, G-Mall Kültür ve Alışveriş Merkezi'nde ''Büyü'' adlı filmin galası sırasında çıkan yangının, diğer sinemalarda da benzer tehlikelerin olabileceği endişesini yarattığını bildirdi. 
     Yapılan yazılı açıklamada, ''Dolmabahçe vadisinin, buradaki park alanına nasıl kondurulduğu belli olmayan bir kaçak yapıdan yükselen dumanlarla gündeme girdiği'' belirtildi. 
     Olaya ilişkin yanıtlanması gereken sorular bulunduğu vurgulanan açıklamada, şunlar kaydedildi 
     ''1 1000 ve 1 5000'lik planlara da 'Maçka Demokrasi Parkı' olarak işlenmiş bulunan, İstanbul'un bu en önemli park alanında, çevresel değerlere, şehircilik bilimine ve ilgili yasalara aykırı olarak 8 sinema salonunu, bir alışveriş merkezini, sergi salonlarını içeren bu yapıya, kimler tarafından, hangi koşullarda ve nasıl izin verilmiştir 
     Alışveriş merkezi, sergi salonu ve toplu kullanışları içeren bir yapıda özellikle sinema salonunda nasıl olur da yeterince panik kaçışı bulunmaz ya da bu kaçışlar kapalı tutulur 
     Toplu kullanışlara ait yapılarda mutlaka bulunması gereken yangın ve dumandan etkilenme riskine karşı alınacak tedbirlere neden uyulmamıştır Salon boşaltıldıktan sonra dahi dumanın mekandan tahliye edilememesinin, bugünkü teknolojinin ve yapım sistemlerinin ulaştığı düzey göz önüne alındığında yapısal gerekçesi olabilir mi 
     G-Mall Sineması yangını aynı zamanda diğer sinemalarda da benzer tehlikelerin olabileceği endişesini yaratmıştır. Bu nedenle toplu kullanım mekanları yangın güvenliğinin sağlanması ile ilgili yönetmeliğin eksikliklerinin giderilmesi ve genel bir denetim çalışmasının yapılması gerekmez mi '' Açıklamada, sinema salonları ve toplu kullanım alanlarının güvenlikli bir ortama kavuşturulması yönünde çalışmalar yapılması için tüm sorumlular göreve davet edildi. 
     
</TEXT>
</DOC>
