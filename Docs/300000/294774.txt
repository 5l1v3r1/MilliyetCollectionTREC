<DOC>
<DOCNO> 294774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sonspo13.html </URL>
<DATE> 2004/12/04/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Ankaraspor, maçlara eşi ve çocuklarınyla gelenlere ücretsiz bilet verecek 
</HEADLINE>
<TEXT>

     Büyükşehir Belediyesi Ankaraspor Kulübü Başkanı Hilmi Gökçınar, sahalarındaki maçlarına eşi ve çocuklarıyla gelen taraftarlarına ücretsiz bilet vereceklerini söyledi. 
     Hilmi Gökçınar, düzenlediği basın toplantısında, son zamanlarda tribünlerde meydana gelen şiddet olaylarının çok üzücü olduğunu belirterek, ''Tribünlerdeki seyirci profilini değiştirmek için alınacak bütün radikal tedbirlerin altına imza atacağız. Taraftar kalitesinin mutlaka artırılması gerekiyor'' dedi. 
     Gökçınar, maç içinde ve sonrasında hakemleri etki altında bırakacak hareket ve demeçlerden sakınılması gerektiğini ifade ederek, ''Çaykur Rizespor maçında futbolcular saha için gereksiz gerginlik çıkardılar ve hakemi zor durumda bıraktılar. Bunu daha önce Diyarbakırspor maçında da yaşadık. Sadece taraftarların değil, onları tahrik edenlerin de göz önünde bulundurulması gerekir'' diye konuştu. 
     
</TEXT>
</DOC>
