<DOC>
<DOCNO> 277903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/ekonomi/aeko.html </URL>
<DATE> 2004/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı borcu, IMF Yeni Lira'yı sordu 
</HEADLINE>
<TEXT>


Uluslararası fon yöneticileri Babacan'dan borcun nasıl düşürüleceğini ve cari açık önlemlerini öğrenmek isterken, IMF Başkan Yardımcısı YTL'ye uyum üzerinde durdu 

Amet Erhan Çelik - Boston 

Devlet Bakanı Ali Babacan, yalnızca altı davetlinin katıldığı tek bir toplantı için iki saatliğine Washington'dan Boston'a gitti. Washington ve New York'ta yatırımcı gruplarıyla çok sayıda görüşme gerçekleştiren Babacan'a Avrupa Birliği AB ile ilgili soru sorulmayan tek toplantı bu oldu. Toplantıya ev sahipliği yapan Morgan Stanley'in Başkan Yardımcısı statüsündeki ekonomist Serhat Çevik, AB ile ilgili soru gelmemesini, "Sonucu baştan bilerek konuştukları anlaşılıyor" diye yorumladı. 
Toplantıya Fidelity, State Street Global Advisers, Eaton Vance, GMO, Wellington fonlarının temsilcileri katıldı. Babacan, 2007'de kamu borç stokunun milli hasılaya oranını yüzde 60'a indirmeyi planladıklarını anlatırken, bir fon yöneticisi "Bu oran 2004 sonunda zaten yüzde 65'e yakın çıkacak. Yüzde 60 için ciddi bir gayret gerekmiyor" dedi. Bir yatırımcı Brezilya'yı örnekleyerek, "Yükselen petrol fiyatları geçicidir. Hangi fiyat seviyesinde hareketsiz accomodate kalmayı tercih edersiniz Petrol fiyatları yüzünden kısa vadeli faizleri bu kadar sıkmanıza gerek yok" görüşünü dile getirdi. Kastedilen şuydu Petrol fiyatları yukarı gittiğinde genel fiyatları da yanına çekerek enflasyon yaratıyor. Merkez Bankası faizinin artması gerekiyor. Ekonomi yönetimi petrolde fiyat artışı karşısında hareketsiz kalırsa artışlar vergi eksisi meydana getirerek deflasyonist sonuç verebiliyor. 
Bir başka fon yöneticisi de "Artan cari açığa karşı politika tercihiniz ne olacak " diye sordu. Babacan, "Mali politikalar" derken, Merkez Bankası Başkan Yardımcısı Erdem Başçı, bu soruyu tek kelimeyle "Vergi" şeklinde yanıtladı. 

IMF dinledi 
Babacan'ın önceki akşam IMF yönetimiyle yaptığı görüşme ise üç saat sürdü. IMF 1. Başkan Yardımcısı Anne Krueger'ın verdiği yemeğe Babacan, Hazine Müsteşarı İbrahim Çanakçı ve Merkez Bankası Başkanı Süreyya Serdengeçti ile IMF Başkanı Rodrigo de Rato, Avrupa Bölüm Başkanı Michael Deppler ve Türkiye Masası Şefi Rıza Moghadam katıldı. 
Babacan'ın açık bir dille, "Bu bizim programımız" diyerek anlattığı yeni programla ilgili, IMF tarafından ciddi bir soru gelmedi. Yalnızca Krueger'in, "Halkın Yeni Türk Lirası'na uyumu nasıl olacak" sorusu üzerinde durması dikkat çekti. 

'Radikal tedbir olmayacak' Devlet Bakanı Ali Babacan, 2005 - 2007 yılları arasında uygulanması öngörülen yeni ekonomik programda "sürpriz özelliği gösteren, radikal tedbirler içeren" politikalar yer almayacağını söyledi. "Program, gelir idaresi, tarım ve sosyal güvenlik reformları üzerine odaklanacak" diyen Babacan, serbest kur rejiminin aynen devam edeceğini belirtti. Milliyet'e açıklamalarda bulunan Babacan, bütçe açığının gayri safi milli hasılaya oranını 2007'de yüzde 3 - 4 civarına indirmeyi öngördüklerini belirterek, "ABD'nin bile bütçe açığı yüzde 5 civarındadır" diye konuştu. Programın tasarım mantığı hakkında bilgi veren Babacan, "Bu sene yüzde 10 civarında, sonraki üç yıl yüzde 5'lik oranlarda büyümeyi bekliyoruz. Önemli olan yüksek değil istikrarlı büyümeyi sağlamaktır" dedi. 

Program hedefleri Yıl Büyüme Büçte açığı GSMH Enflasyon oranı TÜFE 2004 10 8.5 12 2005 5 7 8 2006 5 5 5 2007 5 3 - 4 4 
Program hedefi 

</TEXT>
</DOC>
