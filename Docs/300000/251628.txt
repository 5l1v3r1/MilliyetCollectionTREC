<DOC>
<DOCNO> 251628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sondun36.html </URL>
<DATE> 2004/06/29/ </DATE>
<TIME> 21.31 </TIME>
<AUTHOR>  </AUTHOR>
<HEADLINE>
Saddam 12 ayrı suçtan itham edilecek. 
</HEADLINE>
<TEXT>

     Irak savcılığının, devrik lideri Saddam Hüseyin'i, insanlığa karşı işlenen 12 ayrı suçla itham etmesi bekleniyor. 
     Eski Irak rejimi üyelerini yargılayacak özel Irak Mahkemesi'nin başkanı avukat Salim Çelebi, Iraklı üst düzey 11 yetkiliyle birlikte tutuklama kararı çıkarılan Saddam'ın davasının gelecek yıl, diğer yetkililerin de gelecek sonbahar da görülmesinin beklendiğini söyledi. 
     Saddam'a yöneltilecek suçlamalar arasında, 1998'de Halepçe katliamında kimyasal silahlar kullanılması, 1963'te Irak Kürdistan Demokrat Partisi IKDP lideri Mesut Barzani'nin üyesi olduğu Barzani aşiretinden 5000 kişinin öldürülmesi, 1990'da Irak'ın Kuveyt'i işgal etmesi, 1980-1988 Irak-İran savaşıyla bağlantılı suçlar ve ABD önderliğindeki güçlerin Irak askerlerini Kuveyt'ten sürmesinden sonra Irak'ın güneyindeki Şii ayaklanmasının kanlı şekilde bastırılmasıyla ilgili suçların bulunduğu ifade edildi. 
     Çelebi, Irak'ın geçen hafta, Saddam ve diğer sanıklar aleyhine ifade verecek kişiler için tanık koruma programı başlattığını da kaydetti. 
     
</TEXT>
</DOC>
