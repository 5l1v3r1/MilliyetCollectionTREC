<DOC>
<DOCNO> 291986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sondun35.html </URL>
<DATE> 2004/11/25/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Felluce, kimyasal silah laboratuvarı bulundu 
</HEADLINE>
<TEXT>

     Irak'ta faaliyet gösteren Ürdünlü terörist Ebu Musab Ezzerkavi'nin bir yardımcısının Musul'da yakalandığı bildirildi. 
     Irak Devlet Bakanı Kasım Davud, basın toplantısında, adının Ebu Seyd olduğu belirtilen bu kişinin, 2 gün önce yakalandığını söyledi. 
     Davud, Felluce kentinde de kimyasal silah üretilen bir laboratuvar bulunduğunu bildirdi. 
     Irak Devlet Bakanı Davud, basın toplantısında, Irak Ulusal Muhafızları'na bağlı askerlerin bulduğu laboratuvarın, patlayıcı ve zehirlerin hazırlanmasında kullanıldığını söyledi. 
     Bakan, askerlerin ayrıca, nasıl bomba ve zehir yapılacağını anlatan kitapçıklar bulduklarını belirtti. 
     Amerikalı ve Iraklı askerlerin kasım ayı başından bu yana devam eden Felluce operasyonunda bugün, bir camide çok sayıda silah ele geçirildiği kaydedilmişti. 
     
</TEXT>
</DOC>
