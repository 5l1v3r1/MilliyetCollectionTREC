<DOC>
<DOCNO> 279298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/siyaset/siy05.html </URL>
<DATE> 2004/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda Bir daha kriz yaşanmasın 
</HEADLINE>
<TEXT>


ANKARA Milliyet 


Hükümet üyeleri ile AB ülkeleri büyükelçileri, dün "Türk Yerel İdareleri ve Avrupa Birliği Konferansı"nda bir araya geldi. Hollanda Büyükelçisi Hendrik Gosses, zina tartışmalarını hatırlatarak, 17 Aralık'a kadar bir daha bu tür kriz yaşanmaması gerektiğini belirtti. Gosses, "Türkiye, Avrupa'ya pek de hoş bir sürpriz olarak gelmiyor" dedi. Başbakan Erdoğan da, "Rüşvet değil, 25 2 ülkeye uygulananı istiyoruz" karşılığını verdi. Gosses, "AB yolunda kazalara yer yoktur. Geçtiğimiz haftalarda yaşanan krizler olmamalı. Bunun yerini hoş sürprizler almalı. Halkların birbirini iyi anlamaması durumunda ilişkiler raydan çıkabilir" uyarısında bulundu. 
Erdoğan da şunları söyledi "Avrupa Birliği Komisyonu'nun tavsiyesinde yer alan bazı unsurların aday ülkelere, eşit muamele edilmesi ilkesiyle örtüşmediğini görmüş bulunuyoruz. Geçmiş uygulamalarla farklılık arz eden bu unsurların aralıktaki kararda düzeltilmesini istiyoruz. Ayrımcılık yapılmayacağına inanmak istiyoruz." 


</TEXT>
</DOC>
