<DOC>
<DOCNO> 271126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/yazar/yilmaz.html </URL>
<DATE> 2004/09/12/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Türkiye'ye Barzani Telefar'a bomba 
</HEADLINE>
<TEXT>


Türkmen kenti Telafer'den gelen ölüm haberleri üzerine, yeni döndüğüm Lübnan'dan kaydettiğim Beyrut notlarına devam etmek istiyorum... 
Lübnan ve Türkiye Ortadoğu'nun hem önemli iki bacağı, hem de iki ayrıksı ülkesi. 
Yüzyıllardan devralınan Hristiyan - Müslüman çatışmasının körüklendiği bu bölgede süren demokrasi arayışları, Lübnan'ı diğer Arap ülkelerinden farklı kılıyor. En azından barındırdığı etnik ve dinsel mozaik bunu emrediyor. 10 bin merekareye 17 din ve mezhep düşüyor 
3.5 - 4 milyon nüfuslu Lübnan'ın başkenti ve bir zamanlar Ortadoğu'nun Paris'i olarak anılan Beyrut, müteahhit bankacı medya patronu Başbakan Hariri yönetiminde 17 yıl süren iç savaşın izlerini silmeye çalışıyor. 
Suriye ile siyasi ve askeri içiçe geçmişliklerinden olsa gerek, Lübnan'a sınır komşumuz gibi davranıyoruz. Suriye'nin PKK'ya karşı tavır alması ve Abdullah Öcalan'ı barındırmaktan vazgeçmesi ile bu iki ülkeyle yeni bir süreç başladı. 
İsrail tehditinin sürdüğü Lübnan'da ise 350 bin Filistinli, mülteci kamplarında yaşıyor. 

ABD'nin politikası 
Beyrut'ta ABD'nin Irak politikası konuşuyoruz. Rehberimiz Rita, Irak'tan sonra Suriye ve Lübnan'ın ABD'nin hedefi olabiliceğini söylüyor. İsrail'in Lübnan tehditi halen sürüyor, ülkenin güneyi ateş altında. Bu bölgeyi Hizbullah koruyor. ABD'nin terörist gördüğü Hizbullah, Lübnan Meclis'inde 6 milletvekili ile temsil ediliyor, aynen Hamas gibi... 
Öyle ki, iftar yemekleri düzenleyen bu gruplara davetliler zarf içinde para veriyor. Lübnan Maliye Bakanı da bu geleneğe uyduğundan, ABD'ye girememişti. 
Lübnan'da 1975 - 1990 yılları arasında süren iç savaşta bir ölçüde çekilen Arap sermayesi, geri dönüyor. Lübnan banka sisteminde toplam 85 milyar dolar döviz rezervi bulunuyor. Bu paralar gizli hesaplarda... Saddam'ın parası mı, Hizbullah'ın parası mı kimse sormuyor... KKTC'nin tanınması yolunda ilk olumlu mesajı veren ülke Lübnan'dı. Lübnan'dan Ortadoğu siyasetine bakarken, PKK ile girişilen mücadelede Suriye'nin önemli ataklar yaptığını görmemiz gerekiyor. Suriye son aylarda Türkiye'ye terörist teslim etmeye başladı. 

Yiyecek ve ilaç yardımı 
Ankara'yı ziyaret eden Barzani, Dışişleri Bakanı Gül ile temaslarında stratejisini orta koydu.Telefar'da sivil Türkmenler'e yapılan saldırı peşinden geldi. 
Telefar ile yakın temasları olan Türkmen Milliyetçi Cephesi temsilcileriyle yaptığım görüşmede, Türkiye'den gece yarısı yiyecek ve ilaç yüklü 5 kamyonu yola çıkardıklarını söylediler. Dün de Türkmen köylerine ağır silahlarla saldırının sürdüğü anlatılıyor. 
Son 5 aydır bölgeye peşmerge ekiplerinin gönderildiği ve koridor oluşturulduğu söyleniyor. 

Kaza süsü verdiler 
Geçtiğimiz aylarda planlı olarak Türkmen liderler öldürüldü ancak bunların bir çoğuna kaza süsü verildi. 
Haziran'daTürkiye'ye moral gezisine gelen Türkmenler de benzer görüşleri dile getirmişlerdi. Hepsi Saddam döneminde Kuzey Irak'ın Araplaştırılması politikasının kurbanıydı ve bedenlerinde Ebu Gıreyb de gördükleri işkencenin izlerini taşıyorlardı. 
Şimdi de Kuzey Irak'ta Türkmen bölgelerinin Kürtleştirilmesi politikası uygulanıyor. 
Kuzey Irak'taki otorite Barzani, Ankara'da niyetini açıkladı 
"Kerkük için savaşırız..." 
Mesut Barzani, Türkiye'den PKK KONGRA - GEL için genel af istedi.. 
Lübnan ekseninde yaşanan İsrail, Türkiye ekseninde yaşanan Kürt gerçeği, bu çoğrafyada silahların bilendiğini sergiliyor. Türkiye bu çembere dahil olacak mı, yoksa bir stratejisi mi var henüz bilmiyoruz, görmüyoruz... 



</TEXT>
</DOC>
