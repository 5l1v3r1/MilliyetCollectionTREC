<DOC>
<DOCNO> 253062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sonspo12.html </URL>
<DATE> 2004/07/05/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Olimpiyat Meşalesi Koşusu yarın İstanbul'da yapılacak... 
</HEADLINE>
<TEXT>

     2004 Atina Olimpiyat Oyunları Meşale Koşusu, yarın İstanbul'da yapılacak. 
     Atina'da 13 Ağustos'taki 2004 Olimpiyat Oyunları açılış törenine kadar dünya çapında 27 ülkede, 34 kenti gezecek meşale, yarın İstanbul'da yakılacak. 
     Olimpiyat tarihinde ilk gerçek küresel meşale koşusu olma özelliği taşıyan organizasyonun sonunda meşale 5 kıtayı dolaşmış olacak. 
     İstanbul Ataköy'deki Olimpiyatevi önünde eski milli atlet ve federasyon başkanı Jerfi Fıratlı tarafından yakılarak, 50 kilometrelik yol katedecek meşale, şehrin Avrupa ve Anadolu yakalarını geçerek, turunu yaklaşık 130 kişinin elinde tamamlayacak. 
     Türkiye'nin ilk bayan FIFA hakemi Lale Orta'nın koşusuyla başlayacak organizasyon, 3 olimpiyat şampiyonluğu bulunan eski halterci Naim Süleymanoğlu'nun elinde sona erecek. 
     Meşale yakıldıktan sonra Türkiye Milli Olimpiyat Komitesi eski başkanı merhum Sinan Erdem'in torunu Sinan Erdem ve Jerfi Fıratlı tarafından ilk koşuyu yapacak olan Lale Orta'ya verilecek. 

     
</TEXT>
</DOC>
