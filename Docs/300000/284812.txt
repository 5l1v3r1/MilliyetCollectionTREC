<DOC>
<DOCNO> 284812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sondun05.html </URL>
<DATE> 2004/10/31/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Arafat'ın hayati tehlikesinin bulunmadığı bildirildi... 
</HEADLINE>
<TEXT>

     Tedavi için Fransa'ya giden Filistin lideri Yaser Arafat'ın hayati tehlikesinin bulunmadığı bildirildi. 
     Arafat'ın yardımcılarından Nebil Ebu Rudeyna, Arafat'ın doktorlarının, yapılan testlerin sonucuna göre Filistinli liderin hayati tehlikesinin bulunmadığını ve tedavisinin mümkün olduğunu söylediklerini bildirdi. 
     Doktorların Arafat'a lösemi testi uyguladığını söyleyen Ebu Rudeyna, testlere göre Filistin liderinin kan kanseri ya da başka bir ciddi rahatsızlığı olmadığının ortaya çıktığını ifade etti. 
     Arafat'ın yardımcılarından Muhammed Raşid ise doktorların, zehirlenme ya da virüs yoluyla bulaşmış bir hastalık olabileceği ihtimali üzerinde durduklarını, kesin test sonuçlarının çarşamba günü hazır olacağını kaydetti. 
     Paris'in dışındaki bir askeri hastanede yatan Arafat'a dün bazı testler yapılmıştı. 

     
</TEXT>
</DOC>
