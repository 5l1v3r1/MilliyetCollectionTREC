<DOC>
<DOCNO> 275276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sondun44.html </URL>
<DATE> 2004/09/27/ </DATE>
<TIME> 20.19 </TIME>
<AUTHOR>  </AUTHOR>
<HEADLINE>
Gazze'de CNN çalışanı kaçırıldı 
</HEADLINE>
<TEXT>

     Gazze Şeridi'nde, CNN haber televizyonunun bir çalışanının kaçırıldığı bildirildi. 
     El Cezire televizyonu, Gazze'deki muhabirine dayanarak, silahlı bir grubun, İsrailli CNN çalışanını kaçırdığını kaydetti. 
     Haberde, kaçırılan kişinin, Gazze'deki CNN ekibinde yapımcı yardımcısı olduğu belirtildi. 
     
     CNN HABERİ DOĞRULADI 

     CNN televizyonu, silahlı kişilerin Gazze Şeridi'nde bir çalışanını kaçırdığını doğruladı. 
     CNN yayınında konuşan muhabir Ben Wedemen, bir arabadan inen silahlı kişilerin, yapımcı Riyad Ali'yi aracından çıkardığını ve arabalarına bindirerek götürdüklerini söyledi. 
     İsrailli olduğu belirtilen Riyad Ali'yi kimin kaçırdığı henüz bilinmiyor. 
     
</TEXT>
</DOC>
