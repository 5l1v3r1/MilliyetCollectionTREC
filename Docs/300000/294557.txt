<DOC>
<DOCNO> 294557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sontur27.html </URL>
<DATE> 2004/12/03/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Karadeniz'de kalkan bereketi 
</HEADLINE>
<TEXT>

     Davut AKTAŞ SAMSUN, DHA 

Samsun ve Sinop açıklarında balıkçıların ağlarına takılan kalkan balığı, yurdun 4 yanına dağıtılıyor. Ankara, İstanbul ve İzmir başta olmak üzere bir çok ile gönderilen kalkan, balıkçıların yüzünü güldürüyor. 
     Son günlerde balıkçı ağlarına takılan 8-10 kilo ağırlığında değişen ve kilosu 40 milyon liradan satılan kalkan balıkçıları sevindirmeye devam ediyor. Samsun ve Sinop açıklarında yakalanan kalkan, Karadeniz Bölgesi'nin yanı sıra Türkiye'yi doyuruyor. Özellikle büyükşehirlerdeki lokantalara gönderilen kalkan bolluğu ile dikkat çekiyor. 
     Samsun Balıkçılar Odası Başkanı Rasim Kademoğlu, ''Balıkçılarımız hamsi avına çıkıyor. Ama hamsiyle birlikte ağlara kalkan da takılıyor. Pahalı olması nedeniyel Karadenizli vatandaşımızın uzak durduğu kalkan büyükşehirlere ihraç ediliyor. Samsun'da tezgahlarda hamsinin kilosu 1 milyon liradan satılırken, lüferin kilosu 20, mezgitin 6, barbun 12 ve istavritin kilosu ise 5 milyon liradan satılıyor. 
     
</TEXT>
</DOC>
