<DOC>
<DOCNO> 292174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sonyas12.html </URL>
<DATE> 2004/11/25/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Güldüren köy isimleri 
</HEADLINE>
<TEXT>

     Aydın ARSLANYILMAZ DHA 

ZONGULDAK'ta yıllar önce konulan ilginç köy isimleri, eleştiri ve espiri konusu oluyor. Zonguldak merkeze bağlı Gerdek Köyü'nün sakinleri ise isimlerinden yana oldukça dertli olduklarını söyledi. 
     Gerdek Köyü gençleri, "Köyümüzün bu ismi yüzünden zaman zaman sıkıntı yaşıyoruz. Askerde bile arkadaşlarımız bizimle alay ediyor'' diyerek köylerinin adının değiştirilmesi için Valiliğe başvuracaklarını belirtti. 
     Köylerinin adlarından rahatsız olan iki köy, geçtiğimiz günlerde Valiliğe başvurup isimlerini değiştirdi. İl Genel Meclisi'nde alınan kararla Devrek İlçesi'ne bağlı Deliahmetoğlu Köyü'nün adı Sevinç' olurken, Ereğli İlçesi'ne bağlı Deliler Köyü'nün adı da Pınarcık' olarak değiştirildi. 
     Zonguldak merkez ve ilçelerine bağlı ilginç köy isimlerinden bazıları şöyle Tırkızlar, Ölüce, Eteklioğlu, Gerdek, Tohumlar, Keller, Kargalar, Karaevligeriş, Bılık, Tabaklar, Çevlük, Sakallar, Sarımsak, Gebe Köy, Gebeli, Dingiller, Sanadamlar, Bacaklar, Kocabacaklar, Kocalar, Tosunlar, Koçbaşlar, Keloğlu, Çiğebasmazoğlu, Çiller, Tilkiler, Köstebekler, Çakallar, Delihakkı, Delikadı. 
     
</TEXT>
</DOC>
