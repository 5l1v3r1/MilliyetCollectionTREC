<DOC>
<DOCNO> 296223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/soneko11.html </URL>
<DATE> 2004/12/09/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Araç muayene ücretleri 2005'te artıyor 
</HEADLINE>
<TEXT>

     2005 yılında araç muayene ücreti otomobiller için 75 milyon KDV, kamyon ve otobüsler için 100 milyon KDV, traktör ve motosikletler için ise 40 milyon KDV olarak uygulanacak. Yeni uygulama ile gecikme cezası da yüzde 5 olacak. 
     Araç muayene istasyonlarının özelleştirilmesinde son teklif verme süresi dün akşam saat 18.00 itibarıyla sona ererken, toplam 23 teklif geldi. İstasyonların ihalesi bu ay içinde bitirilecek ve şubat ayında özel sektöre devredilecek. Çalışmaların bu ay içinde bitirilmesi ve şubat ayında da istasyonların özel sektöre devri öngörülüyor. 
     
     ÖZELLEŞTİRME İLE GELECEK YENİLİKLER 

     İstasyonların özel sektör tarafından işletilmeye başlamasıyla birlikte 2005 yılının Haziran ayından itibaren muayenelerini yaptırmayan araçlara trafikten men cezası gelecek. Mevcut uygulamada, gecikme cezası bulunmazken, yılbaşından sonra muayenede gecikilen her ay için yüzde 5'lik ceza ödenecek. 
     
     ÜCRETLER ARTACAK 

     Şu anda tüm araçlar için 72.7 milyon lira olarak uygulanan araç muayene ücreti de devirle birlikte farklılaşacak. 2005 yılında araç muayene ücreti otomobiller için 75 milyon KDV, kamyon ve otobüsler için 100 milyon KDV, traktör ve motosikletler için ise 40 milyon KDV olarak uygulanacak. 

     
</TEXT>
</DOC>
