<DOC>
<DOCNO> 256793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/soneko16.html </URL>
<DATE> 2004/07/20/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
AB Komisyonu, en büyük müzik şirketine onay verdi... 
</HEADLINE>
<TEXT>

     Avrupa Komisyonu, Sony Music ile Bertelsmann Music Grub'un BMG birleşerek dünyanın en büyük music şirketi olmasına onay verdi. 
     Avrupa Komisyonu, Sony ile BMG şirketlerinin birleşmesine herhangi bir koşul ileri sürmeden kabul ederken, şirket birleşmesinin uluslararası müzik piyasasına zarar vermeyeceği belirtildi. 
     Sony BMG evliliği için hala ABD Federal Ticaret Komisyonu'nun FTC onayı gerekiyor. FTC'nin bu evliliğe karşı çıkmayacağı ifade ediliyor. 
     Her iki şirketin birleşmesi ile oluşan Sony BMG, aralarında Britney Spears, Usher, Dido, Avril Lavigne, Beyonce, Shakira, Celine Dion'un da olduğu dünyanın önde gelen ses sanatçılarını bir araya toplayacak. 
     Sony Music ile BMG birleşmesi, her iki şirketin müzik yayın bölümleri, Sony'nin Japonya bölümü ile cd üretimini kapsamıyor Her iki şirketin yüzde 50'şer oranlarında hisse sahibi olacağı ortak girişimin 2003 yılındaki toplam satışları 8 milyar doları aşarken, müzik piyasasının yüzde 25.1'ni kontrol eder hale gelecek. 
     Böylelikle Sony BMG, halen müzik piyasasında yüzde 23.5 pazar payı ile dünya müzik piyasasının lideri konumunda olan Universal'ı koltuğundan edecek. 
     Şirket evliliği maliyetleri düşürürken her iki grubun toplam işgücünün yüzde 25'i olan 2 bin kişinin işten çıkarılmasına neden olacak. 
     
</TEXT>
</DOC>
