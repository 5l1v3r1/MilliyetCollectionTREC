<DOC>
<DOCNO> 298386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/siyaset/siy04.html </URL>
<DATE> 2004/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan 'köşe' yasağı 
</HEADLINE>
<TEXT>


Başbakan'ın danışmanlarına koyduğu 'köşe yazısı yasağı' kapsamında Çelik, Akdoğan ve dünür Albayrak gazetedeki görevinden ayrıldı 

ANKARA ANKA 


Başbakan Recep Tayyip Erdoğan'ın siyasi danışmanı ve AKP Adana Milletvekili Ömer Çelik'in sürpriz bir şekilde köşe yazılarına son vermesinin altından, Erdoğan'ın danışmanlarına koyduğu "köşe yazısı yasağı" çıktı. Erdoğan'ın konuşma metinlerini hazırlayan Ömer Çelik, Star gazetesinden sonra Sabah gazetesinde sürdürdüğü köşe yazarlığını kısa süre önce sürpriz şekilde bırakmıştı. 

Son verdi 
Çelik'in ardından yine danışman kadrosunda yer alan ve "Muhafazak r Demokrasi" adlı kitabında AKP'nin kimliğini anlatan Yalçın Akdoğan da Yeni Şafak gazetesindeki köşe yazılarına son verdi. Oğlu Berat'ı Erdoğan'ın kızı Esra ile evlendiren Sadık Albayrak da, bir süre önce hiçbir açıklama yapmaksızın köşe yazarlığını bıraktı. 

Dünür de bıraktı 
Albayrak'ın, İstanbul Büyükşehir Belediyesi'ndeki danışmanlık göreviyle birlikte köşe yazarlığını da "Erdoğan'ın dünürü olduktan sonra ortaya çıkan söylentilerden rahatsızlık duyduğu" için bıraktığı söyleniyor. 
Erdoğan'ın, kendisine çok yakın isimlerin köşe yazarlığını, "Yazılarda ifade edilen düşüncelerin kendi görüşüymüş gibi algılanmasından kaygı duyduğu" için istemediği belirtildi. 


</TEXT>
</DOC>
