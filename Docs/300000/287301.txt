<DOC>
<DOCNO> 287301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/magazin/amag.html </URL>
<DATE> 2004/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
G.O.R.A. halka 'açılacak' 
</HEADLINE>
<TEXT>


'G.O.R.A.'nın yapımcısı Beşiktaş Kültür Merkezi, görkemli bir gala düzenlemek yerine, oyuncuları halkla buluşturmayı tercih etti... 

ALİ'CE Ali Eyüboğlu 

Türkiye'de vizyona giren yerli filmler için artık gelenek oldu... Yapımcılar, filmi seyircilerden önce özel davetlilerinin karşısında görücüye çıkarır. Bu galalar bir anlamda film için de iyi bir tanıtım fırsatıdır. 
İddialı filmleri 'Vizontele' ile 'Vizontele Tuuba'ya görkemli galalar düzenleyen Beşiktaş Kültür Merkezi'nin BKM sonradan yapımcısı olduğu 'G.O.R.A.', 12 Kasım'da vizyona girecek. BKM'nin 2 milyon 350 bin dolar ödeyip Tasarruf Mevduatı Sigorta Fonu'ndan TMSF satın aldığı 'G.O.R.A.'ya gala ve davetiye bekleyenler hayal kırıklığı yaşayacak. Çünkü, BKM maliyeti 5 milyon dolara ulaşan 'G.O.R.A.'ya gala yapmayacak. Gerekçe "Vakit olmadı." 
Tahminler o ki, Cem Yılmaz'ın 'G.O.R.A.'sı, Yılmaz Erdoğan'ın 3.5 milyon seyirciyle gişe rekortmeni olan 'Vizontele'sini geçip 5 milyon seyirciye ulaşacak 'gişe garantili' bir film. BKM yetkilileri o nedenle "Galaya ne gerek var " ya da "Sponsorlardan avea kendi protokolüne ve Okidoki kampanyasına katılanlar için özel gece yapıyor zaten" diye de düşünmüş olabilir. 
BKM 'G.O.R.A.'ya gala yerine, 'G.O.R.A.'lılarla seyircisini buluşturacak bir dizi program hazırladı. Buna göre 'G.O.R.A.'lılar, sosyeteye değil, halka gidecek. 
Yönetmen ve oyunculardan oluşan 15 kişilik 'G.O.R.A.' ekibi İstanbul, Ankara, İzmir ve Avrupa'da filmi seyircilerle birlikte izleyecek. 

Bayramın ilk günü İzmir'deler 

12 Kasım İstanbul Beyoğlu Fitaş 14.00 
12 Kasım İstanbul Beşiktaş Kültür Merkezi 16.30 
13 Kasım Ankara Cinebonus Arkadiom 16.00 
14 Kasım İzmir Orkide Kültür ve Sanat Mrk. 18.00 
18 Kasım Almanya - Frankfurt 
19 Kasım Hollanda - Amsterdam 
20 Kasım Belçika - Brüksel 
21 Kasım Fransa - Paris 


</TEXT>
</DOC>
