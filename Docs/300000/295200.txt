<DOC>
<DOCNO> 295200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sonsiy06.html </URL>
<DATE> 2004/12/06/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Papadopulos Türkiye bizi tanımak zorunda 
</HEADLINE>
<TEXT>

     AB Zirvesine kısa bir süre kala Rum yönetimi, Türkiye'ye yönelik baskılarını artırıyor. Rum lideri Tasos Papadopulos, Türkiye'nin Rum kesimini 17 Aralık öncesi tanıması ısrarını sürdürürken "Türkiye'nin 'Kıbrıs Cumhuriyeti'ni Rum kesimi tanımak yükümlülüğü var" diye konuştu. 
     Rum basınına göre Papadopulos, Türkiye'nin Rum kesimini tanıması gerektiğini belirterek, yeni 10 üyenin tanınmasının AB müktesebatında koşul olarak yer alması konusunda AB'yi ikna etmeye çalıştıklarını söyledi. 
     Papadopulos, Türkiye'nin Rum kesimini sadece 17 Aralık öncesi geçici olarak değil devamlı olarak tanıması gerektiğini vurgularken "Eğer bundan önce ve sonrası var olmayacaksa, Türkiye'nin katılım müzakerelerinin başlaması lehinde oy kullanmamızı sağlamak için bizi geçici olarak tanıması anlamsızdır" diye konuştu. 
     
     YAKOVU TÜRKİYE BÜYÜK BASKI ALTINDA 

     Rum Dışişleri Bakanı Yorgo Yakovu, Türkiye'nin Rum kesimini tanıması için "ciddi" bir baskı altındk olduğunu söyledi. 
     Rum haber ajansına göre, Yakovo, Rum yönetiminin 16-17 Aralık Zirvesi öncesi "tüm düzeylerde sessizce ve çok yoğun bir biçimde" çalıştığını söyledi. 
     Güney Kıbrıs'ı tanıması için Ankara'ya baskı yapıldığını söyleyen Yakovu, "Pozisyonumuzu açıklayacak değiliz. 
     Türkiye'nin, AB üyesi Kıbrıs'ı Rum Kesimi tanıması için ciddi bir baskı altında olduğunu biliyoruz" diye konuştu. 
     Yakovu, ABD Dönem Başkanı Hollanda Başbakanı Jan Peter Balkenende'nin yarın Rum kesimine yapacağı ziyareti "çok önemli" olarak nitelendirdi. 

     
</TEXT>
</DOC>
