<DOC>
<DOCNO> 297492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sondun20.html </URL>
<DATE> 2004/12/14/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Musul'da 14 ceset bulundu 
</HEADLINE>
<TEXT>

     Irak'ın kuzeyindeki Musul kentinde bir mezarlıkta, silahla vurularak öldürülen 8 erkek bulundu. 
     Reuters ajansına bilgi veren yerel bir hastanenin yetkilisi, dün bulunan cesetlerin üzerinde sivil giysiler bulunduğunu ve bu kişilerin başlarından vurularak öldürüldüklerini söyledi. 
     Yetkili, cesetlerin kimliklerinin belirlenemediğini kaydetti. 
     
     6 CESET DAHA BULUNDU 

     Sabah saatlerinde 8 cesedin bulunmasının ardından Musul'da 6 genç erkeğin cesedi daha bulundu. Gün içinde bulunan ceset sayısı böylece 14'e yükseldi. 
     AFP muhabiri, başlarından kurşunlanarak öldürülmüş erkeklere ait cesetlerin mezarlıkta bulunduğunu bildirdi. Bir doktor, adamların 15 saat kadar önce öldürüldüklerini tahmin ettiğini söyledi. 
     Öldürülenlerin kimlikleri belirlenmeye çalışılıyor. 
     Musul ve civarında aralık başından bu yana kimlikleri belirlenemeyen 60'dan fazla ceset bulundu. 
     
</TEXT>
</DOC>
