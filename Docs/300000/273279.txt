<DOC>
<DOCNO> 273279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/yasam/yas07.html </URL>
<DATE> 2004/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşini ve oğlunu bıçakla rehin aldı 
</HEADLINE>
<TEXT>


M. AKİF ERDEM İstanbul 

İstanbul'da bir kişi, kayınvalidesinin evini basıp kendisinden ayrılmak isteyen eşi ve oğlunu bıçakla rehin aldı. Ayrılmak istemeyen koca güçlükle ikna edildi. 
Eşinden boşanmak isteyen Ayşegül Sağlamkiriş 24 , İzmir'de oturduğu evden ayrılarak Küçükyalı'da oturan annesi Tülay Kılıç'ın evine yerleşti. Ancak ayrılık kararına sinirlenen Yiğit Sağlamkiriş 30 , dün kayınvalidesinin evini basarak eşi ve 4 yaşındaki oğlu Reha'yı bıçakla rehin aldı. Evin balkonunda eşi ve çocuğunu 4 saat boyunca rehin alan Sağlamkiriş, kayınvalidesi ve polislerin yoğun çabaları sonucu ikna edildi. Gözaltına alınarak Küçükyalı Polis Merkezi'ne götürülen Sağlamkiriş, eşini çok sevdiğini ve ayrılmak istemediğini söyledi. 





</TEXT>
</DOC>
