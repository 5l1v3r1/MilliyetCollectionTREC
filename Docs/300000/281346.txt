<DOC>
<DOCNO> 281346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonyas01.html </URL>
<DATE> 2004/10/18/ </DATE>
<TIME> 08.05 </TIME>
<AUTHOR>  </AUTHOR>
<HEADLINE>
Angelina Jolie, ''Yaşayan en seksi kadın'' seçildi... 
</HEADLINE>
<TEXT>

     Erkek dergisi Esquire, son sayısında Amerikalı ünlü film yıldızı Angelina Jolie'yi ''yaşayan en seksi kadın'' seçti. 
     Başrol oynadığı ''Gökyüzü Kaptanı ve Yarının Dünyası'' isimli son filmde işgalci robotlara karşı savaşan tek gözü kapalı bir kadını canlandıran 29 yaşındaki ünlü yıldız, dergi editörleri ve çoğu erkek olan okuyucular tarafından, Esquire dergisinin her yıl tekrarlanan ''Sevdiğimiz Kadınlar'' başlıklı sayısının kapağında yer almak üzere ''yaşayan en seksi kadın'' seçildi. 
     Jolie, bütün oyların yüzde 7'sini alarak birinciliğe yerleşirken, Oskar ödüllü ''Kedi kadın'' Halle Berry oyların yüzde 6'sını alarak ikinci oldu. Popun yeni evli prensesi Britney Spears ise üçüncülüğe yerleşti. 
     Kapağında resmi yer alan Esquire'ın son ayısında kendisiyle yapılan bir söyleşide Jolie, ''Beni şahsen tanıdığınızda, şöhretimden daha da vahşi olduğumu düşünebilirsiniz'' dedi. Jolie, yeni uçağını kullanmak için uçuş dersleri aldığını da kaydetti. 
     Derginin kapağında yer almak için yarışan diğer isimler arasında ise Jessica Simpson, R B solisti Beyonce, Oskarlı aktris Charlize Theron ve televizyon dizisi ''Friends''in eski yıldızlarından Jennifer Aniston'un da bulunduğu kaydedildi. 
     
</TEXT>
</DOC>
