<DOC>
<DOCNO> 293481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sonspo12.html </URL>
<DATE> 2004/11/30/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Beşiktaş, evinde zor kaybediyor 
</HEADLINE>
<TEXT>

     UEFA Kupası B Grubu maçında yarın İstanbul'da Belçika'nın Standard Liege takımıyla karşılaşacak olan Beşiktaş, Avrupa kupalarında evinde zor kaybediyor. 
     Avrupa kupalarında 1993-94 sezonunda Hollanda'nın AFC Ajax takımına BJK İnönü Stadı'nda 4-0 yenilen siyah-beyazlılar, o tarihten bu yana yaptığı 29 Avrupa Kupası maçının yalnızca 5'ini yitirdi. 
     Avrupa Kupa Galipleri Kupası 2. turunda karşılaştığı AFC Ajax'a iki maçta da yenilen Beşiktaş, daha sonra İnönü Stadı'nda Finlandiya'nın HJK Helsinki, Fransa'nın AJ Auxerre, Norveç'in Rosenborg, Belarus'un Dinamo Minsk, Belçika'nın RWD Molenbeek, Polonya'nın Legia Varşova, İspanya'nın Valencia CF, Slovenya'nın Maribor Branik, Fransa'nın Paris Saint Germain, İsveç'in IFK Göteborg, Slovakya'nın Spartak Trnava, Norveç'in Valerenga IF, İsrail'in Hapoel Hayfa, Bulgaristan'ın PFC Levski Sofya, Rusya'nın Lokomotif Moskova, İspanya'nın FC Barcelona, İngiltere'nin AFC Leeds United, Bosna Hersek'in FK Sarajevo, İspanya'nın CD Alaves, Ukrayna'nın Dinamo Kiev, Çek Cumhuriyeti'nin SK Slavia Prag ve Sparta Prag, Norveç'in Bodo Glimt ile İspanya'nın Athletic Bilbao takımları karşısında yenilgi almadı. 
     Siyah-beyazlılar, İstanbul'da yaptığı son 29 maçta yalnızca Almanya'nın FC Bayern Münih, İtalya'nın AC Milan, SS Lazio 2 ve İspanya'nın Valencia takımlarına yenildi. 
     
     İSTANBUL'DA 49 MAÇ YAPTI 
     Siyah-beyazlılar, evinde bugüne dek 49 Avrupa kupası karşılaşmasına çıktı. 
     ''Kara Kartallar'', yaptıkları 49 maçın 24'ünü kazanırken, 12 kez yenildi, 13 de beraberlik aldı. Evinde rakip fileleri 68 kez havalandıran Beşiktaş, kalesinde 50 gol gördü. 
     1986-87 sezonundaki Dinamo Kiev karşılaşmasını kötü hava koşulları nedeniyle İzmir'de oynayan ve 5-0 yenilen siyah-beyazlılar, böylece Türkiye'deki en farklı skorlu yenilgisini aldı. 
     Beşiktaş ayrıca, geçen sezon cezası nedeniyle evinde yapması gereken Chelsea maçını Almanya'da oynamış ve sahadan 2-0 yenik ayrılmıştı. 
     
     BJK İNÖNÜ STADI'NDAKİ SON 29 MAÇ 
     Siyah-beyazlıların 17 galibiyet, 7 beraberlik, 5 de yenilgi alarak, 50 gol atıp, 27 gol yediği BJK İnönü Stadı'ndaki son 29 Avrupa Kupası maçının dökümü şöyle 
     
     Avrupa Şampiyon Kulüpler Kupası 
     1995-96 eleme turu Beşiktaş-Rosenborg 3-1. 
     1997-98 eleme turu Beşiktaş-Maribor Branik 0-0. 
     1997-98 E Grubu Beşiktaş-Paris Saint Germain 3-1. 
     1997-98 E Grubu Beşiktaş-IFK Göteborg 1-0. 
     1997-98 E Grubu Beşiktaş-FC Bayern Münih 0-2. 
     1999-00 eleme turu Beşiktaş-Hapoel Hayfa 1-1. 
     2000-01 eleme turu Beşiktaş-PFC Levski Sofya 1-0. 
     2000-01 eleme turu Beşiktaş-Lokomotiv Moskova 3-0. 
     2000-01 H Grubu Beşiktaş-FC Barcelona 3-0. 
     2000-01 H Grubu Beşiktaş-Leeds United 0-0. 
     2000-01 H Grubu Beşiktaş-AC Milan 0-2. 
     2003-04 G Grubu Beşiktaş-SS Lazio 0-2. 
     2003-04 G Grubu Beşiktaş-Sparta Prag 1-0. 
     
     Avrupa Kupa Galipleri Kupası 
     1994-95 1. tur Beşiktaş-HJK Helsinki 2-0. 
     1994-95 2. tur Beşiktaş-AJ Auxerre 2-2. 
     1998-99 1. tur Beşiktaş-FC Spartak Trnava 3-0. 
     1998-99 2. tur Beşiktaş-Valerenga IF 3-3. 
     
     UEFA Kupası 
     1996-97 eleme turu Beşiktaş-Dinamo Minsk 2-0. 
     1996-97 1. tur Beşiktaş-RWD Molenbeek 3-0. 
     1996-97 2. tur Beşiktaş-Legia Varşova 2-1. 
     1996-97 3. tur Beşiktaş-Valencia CF 2-2. 
     2002-03 1. tur Beşiktaş-FK Sarajevo 2-2. 
     2002-03 2. tur Beşiktaş-Alaves 1-0. 
     2002-03 3. tur Beşiktaş-Dinamo Kiev 3-1. 
     2002-03 4. tur Beşiktaş-SK Slavia Prag 4-2. 
     2002-03 çeyrek final Beşiktaş-SS Lazio 1-2. 
     2003-04 3. tur Beşiktaş-Valencia CF 0-2. 
     2004-05 1. tur Beşiktaş-Bodo Glimt 1-0. 
     2004-05 B Grubu Beşiktaş-Athletic Bilbao 3-1. 
     
</TEXT>
</DOC>
