<DOC>
<DOCNO> 261530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sondun08.html </URL>
<DATE> 2004/08/08/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
FBI, 'sahte baş kesme videosunu' soruşturuyor 
</HEADLINE>
<TEXT>

     ABD'de Federal Soruşturma Bürosu FBI ajanları, bir Amerikalı rehinenin başı kesilerek öldürüldüğünü gösteren sahte bir video hazırladığını itiraf eden Benjamin Vanderford'u sorguluyor. 
     BBC'nin haberine göre, FBI yetkilileri, Vanderford'un herhangi bir yasayı ihl l edip etmediğinin araştırıldığını açıkladı. 
     Benjamin Vanderford, internette yayınlanan görüntüleri bir arkadaşının garajında kaydettiğini, amacının ise basının ne kadar kolay kandırılabildiğini göstermek olduğunu söyledi. 
     Bu görüntülerin İslamcı bir gruba ait internet sitesinde yayınlanması ardından haber geniş şekilde tüm basında yayınlanmıştı. 
     Vanderford, BBC'ye yaptığı açıklamada FBI ajanlarını karşısında bulduğuna şaşırdığını ancak herhangi bir cezaya çarptırılmayacağına inandığını söyledi. 
     Militanların internet sitesinde yer alan görüntüde öldürülen kişi San Francisco'dan geldiğini söylüyor ancak nerede ve ne zaman rehin alındığı hakkında bilgi vermiyordu. 
     Video görüntülerindeki kişi, "San Francisco, California'danım. Bu ülkeyi hemen terketmeliyiz. Yoksa herkes bu şekilde öldürülecek" diyordu. 
     
</TEXT>
</DOC>
