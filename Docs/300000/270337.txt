<DOC>
<DOCNO> 270337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sondun17.html </URL>
<DATE> 2004/09/09/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
5 kişi halk önünde idam edildi 
</HEADLINE>
<TEXT>

     İran'da, tecavüz, adam kaçırma, hırsızlık ve cinayetten suçlu bulunan 5 kişi idam edildi. 
     İran basınında bugün çıkan haberlere göre, ''Akbaba'' adlı çete mensubu tecavüz, adam kaçırma ve hırsızlıktan suçlu bulunan 36 yaşındaki Kasım adlı kişinin idam cezası, dün başkent Tahran'ın batısındaki Kerec kentinde halk önünde asılarak infaz edildi. Bu çeteye mensup bir kişi daha önce idam edilmişti. 
     Ayrıca, cinayetten suçlu bulunan Mahmudrıza, Yarmuhammed adlı kişilerle diğer iki kişi de dün başkentteki Evin cezaevinde asılarak idam edildi. 
     İran'da cinayet, silahlı soygun, tecavüz, din değiştirme ve ciddi uyuşturucu kaçakçılığı suçu işleyen kimseler idam cezasına çarptırılıyor. 
     
</TEXT>
</DOC>
