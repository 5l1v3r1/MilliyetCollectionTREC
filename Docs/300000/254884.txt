<DOC>
<DOCNO> 254884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sontur24.html </URL>
<DATE> 2004/07/12/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Irak'ta yaralanan TIR şoförü "Bir daha gitmem" 
</HEADLINE>
<TEXT>

     Irak'ın kuzeyindeki Musul kentinde 6 gün önce uğradığı silahlı saldırı sonucu yaralanan TIR şoförü İsmail Karhanboğa 40 , ailesi tarafından doğum yeri Şanlıurfa'ya getirildi. 
     Şanlıurfa Devlet Hastanesi Genel Cerrahi Bölümü'nde tedavi altına alınan Karhanboğa, AA muhabirine iyileştikten sonra bir daha Irak'a gitmeyeceğini söyledi. 
     İskenderun'dan aldığı motorini 6 gün önce Irak'ın Musul kentine götürdüğü sırada kim olduğunu bilmediği kişilerin açtığa ateş sonucu kalçasından yaralandığını bildiren Karahanboğa, başından geçenleri şöyle anlattı 
     ''Silahlı saldırıya uğradıktan sonra Musul kent merkezindeki bir hastaneye götürüldüm. Burada beni ameliyat eden doktorlar kalçama isabet eden 2 kurşunu çıkardı. Daha sonra aileme haber verildi. Bugün sabah saatlerinde ise yakınlarım özel bir araçla beni Şanlıurfa'ya getirdi. Kendimi iyi hissediyorum, ama doktorlar birkaç gün daha hastanede tedavi görmem gerektiğini söylediler. Irak'ta can güvenliği kalmadı. İyileştikten sonra bir daha Irak'a yük taşımayacağım.'' Bu arada Şanlıurfa Devlet Hastanesi Genel Cerrahi uzmanları, İsmail Karahanboğa'nın sağlık durumunun iyi olduğunu, birkaç gün hastanede kaldıktan sonra taburcu edileceğini kaydetti. 
     
</TEXT>
</DOC>
