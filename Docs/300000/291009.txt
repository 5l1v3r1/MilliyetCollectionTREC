<DOC>
<DOCNO> 291009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/yasam/yas15.html </URL>
<DATE> 2004/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



İSTANBUL 

Yeni evli çift şofben kurbanı 
M. AKİF ERDEM 
Beykoz'da, şofbenden sızan gazdan zehirlenen yeni evli çift, banyoda ölü bulundu. Paşabahçe Baca Mahallesi 61. Sokak'ta oturan Ahmet 25 ve Solmaz Özyurt'tan 24 uzun süre haber alamayan çiftin yakınları, yedek anahtarla kapıyı açıp eve girdi. 6 ay önce evlenen Özyurt çiftini banyoda ölü bulan yakınları hemen polise haber verdi. Olay yerine gelen polisin evde ve cesetler üzerinde yaptığı ilk incelemede Özyurt çiftinin şofbenden sızan gazdan zehirlenerek can verdiği belirlendi. 

ESKİŞEHİR 

İnternetten 8.5 milyar dolandırdılar 
DHA 
Eskişehir'de internet bankacılığı şifresini öğrendikleri bir kadının fon hesabındaki 8.5 milyar lirasını yine internet üzerinden kendi hesaplarına havale ettikleri iddia edilen 4 kişiden 3'ü yakalandı. Hesabını kontrol eden R.Ç. 40 , 8.5 milyar lira değerindeki fonun paraya çevrilip tanımadığı kişilerin banka hesaplarına havale edildiğini öğrendi. Ç.'nin olayı bildirdiği banka yetkilileri de, durumu polise aktardı. Onur M. 19 , Orhan M. 26 ve Serdar S. 24 , gözaltına alındı. 

İZMİR 

Laf atma kavgası 1 ölü, 1 yaralı 
DHA 
İzmir Buca'da birahanede çıkan laf atma kavgasında 1 kişi öldü, 1 kişi de yaralandı. Zeynel Türkmen ve arkadaşı Cafer Toktor dün Şirinyer Menderes Caddesi'ndeki Mahzen birahanesinde içki içmeye başladı. Görgü tanıklarının ifadelerine göre, bu sırada birahanede bulunan Sadık Kaşıkçı, Tayfun Karayel, Ali Kaşıkçı ve İbrahim Öztürk, Türkmen ve Toktor'a laf attı. İki grup arasında çıkan tartışmada Toktor, sırtından ve göğsünden aldığı 7 bıçak, Türkmen de, göğsünden 3 bıçak darbesiyle ağır yaralandı. Toktor, hayatını kaybetti. 

MUĞLA 

Sahibinin cesedini bırakmadı 
DHA 
Fethiye'de 3 gün önce kaçak avcıları denetlemeye çıkan Fethiye Avcılar Derneği Denetleme Kurulu Başkanı Hikmet Koca 52 ölü bulundu. Silahının kazayla ateş alması sonucu vurulduğu tahmin edilen Koca'nın köpeği "Tılsım"ın, sahibinin cesedini beklediği ortaya çıktı. İhbar üzerine AKUT'la kurtarma çalışması başlatan jandarma, Koca ve köpeğini buldu. 


</TEXT>
</DOC>
