<DOC>
<DOCNO> 268824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sontur18.html </URL>
<DATE> 2004/09/03/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Kamu Personeli Yabancı Dil Sınavı 7 Kasım'da yapılacak 
</HEADLINE>
<TEXT>

     Kamu Personeli Yabancı Dil Bilgisi Seviye Tespit Sınavı için başvurular 6-17 Eylül tarihleri arasında kabul edilecek. Sınav, 7 Kasım Pazar günü yapılacak. 
     Öğrenci Seçme ve Yerleştirme Merkezi Başkanı ÖSYM Prof. Dr. Savaş Küçükyavuz'un yaptı açıklamaya göre, sınav, ÖSYM tarafından gerçekleştirilecek. 
     Sınav, 7 Kasım Pazar günü Ankara ve Lefkoşa'da, başvuran aday sayısı fazla olması durumunda, uygun görülen diğer büyük şehirlerde de yapılacak. 
     Sınava, yabancı dil tazminatından yararlanmak isteyen 657 sayılı Devlet Memurları Kanunu aylıklarını bu kanunun ek geçici maddelerine göre alanlar dahil , 926 sayılı Türk Silahlı Kuvvetleri Personel Kanunu, 2802 sayılı Hakimler ve Savcılar Kanunu, 2914 sayılı Yükseköğretim Personel Kanunu ve 3466 sayılı Uzman Jandarma Kanununa göre çalışmakta olanlar, kadrolar karşılık gösterilmek suretiyle sözleşmeli olarak çalışan personel ile 399 sayılı Kanun Hükmünde Kararnamenin 3 c maddesine tabi sözleşmeli personel katılabilecek. Ayrıca, personelinin yabancı dil bilgisi seviyesini tespit etmek isteyen diğer kamu kurum ve kuruluşlarında çalışan personel de bu girebilecek. 
     Yurtdışında Görevlendirilecek Memurların Seçim Esaslarına Dair Yönetmelik'in değişik 7. maddesi gereğince, kamu kurum ve kuruluşlarınca yurtdışı teşkilatında sürekli göreve atanacak memurlar ile diğer görevlileri de bu sınava katılacak. Kamu kurum ve kuruluşlarında 657 sayılı Devlet Memurları Kanununun 4 B maddesine göre sözleşmeli statüde çalışacak Mütercim veya tercümanların işe başlatılabilmeleri için diğer şartlar yanında yabancı dil bilgilerinin asgari B düzeyinde, Bilgi işlem çözümleyicisi ve programcıların ise işe başlatılabilmeleri için diğer şartlar yanında İngilizce dil bilgilerinin asgari D düzeyinde olması gerekiyor. Bu nedenle, halen bu görevlerde çalışmakta olanlardan yabancı dil bilgisi seviyesini tespit ettirmek isteyenler ile söz konusu görevlerde çalışmak üzere kamu kurum ve kuruluşlarına başvuruda bulunma arzusunda olan fakülte veya yüksekokul mezunları bu sınava katılabilecekler. Açıklamada, 1996 yılında Yükseköğretim Kurulu, yurtdışına lisansüstü öğrenim görmek üzere öğrenci gönderirken adayların KPDS'den Almanca, Fransızca veya İngilizce en az 40 puan almalarını, 1999 yılında ise üniversitelerde araştırma görevlisi kadrosuna atanmak suretiyle yurtiçinde lisansüstü eğitim yaptırmak için KPDS'den en az 60 puan almalarını şart koştuğu hatırlatıldı. Açıklamada, şöyle devam edildi 
     ''Bu koşulların daha sonraki dönemlerde de uygulanmaya konulup konulmayacağı bilinmemekle birlikte Lisansüstü Eğitimi Giriş Sınavına LES girmek isteyen adayların KPDS'ye girmeye karar verirken bu durumu da gözönünde tutmaları yararlarına olacaktır. Lisansüstü Eğitim ve Öğretim Yönetmeliğinin 2.maddesi de LES'ten başvurulan programın puan türünde en az 45 lisans diplomasıyla doktora programına başvurulması halinde 55 puan alınmasını öngörmektedir. 
     Üniversitelerarası Kurul'un 27.04.2003 tarihli toplantısında Lisansüstü Eğitim ve Öğretim Yönetmeliği'nin 2l ve 29. maddelerine göre Doktora ve Sanatta Yeterlik sınavlarında Üniversitelerarası Kurul Yabancı Dil Sınavı ÜDS ile birlikte, KPDS sınavının da kabulüne, doktora yeterlik sınavına girebilmek veya sanatta yeterlik çalışmasını sonuçlandırabilmek için ÜDS veya KPDS sınavlarından herhangi birinden en az elli 50 puan alınması gerektiğine karar verilmiştir. 
     Doçentlik Bilim Sınavına Almanca, Fransızca veya İngilizce dışında bir yabancı dil sınavı sonucu ile başvurulmak isteniyorsa, bu dilin Üniversitelerarası Kurul tarafından kabul edilmesi ve bu dilden KPDS'de 65 veya daha yüksek puan alınması gerekir. 
     Bilim sanat alanı bir yabancı dille ilgili olanlar, yabancı dil sınavına başka bir dilden girmek zorundadır. 
     Araştırma görevlisi seçme ve atama işlemlerinde yabancı dil yeterlik sınavı yerine KPDS sonuçlarının kullanılması olanağı bulunduğundan, Yükseköğretim Kurulunun 16.4.1997 tarih ve 97.13.1034 sayılı kararı uyarınca lisans programlarının son sınıfında veya son sınıftan bir önceki sınıfta okuyan öğrenciler de bu sınava girebileceklerdir. 
     Yükseköğretim Kurulu, Kuzey Kıbrıs Türk Cumhuriyeti KKTC dışındaki yurtdışı üniversitelerinin İngiliz Dili ve Edebiyatı, Amerikan Kültürü ve Edebiyatı, Fransız Dili ve Edebiyatı, Alman Dili ve Edebiyatı programlarından ve Almanca, Fransızca, İngilizce Öğretmenliği ile bu dillerin Mütercim-Tercümanlık programlarından mezun olan Türkiye Cumhuriyeti uyruklu öğrencilerin alacakları diplomaların denklik işlemlerinin, mezun olunan program, yükseköğretim kurumunun bulunduğu ülkenin anadilinden farklı ise başvuru sahibinin KPDS'den en az 70 puan alması koşuluyla yapılmasına, mezun olunan program o ülkenin anadili ile aynı ise alınan diplomaya doğrudan denklik verilmesine karar vermiştir. Bu şartları taşıyarak Yükseköğretim Kuruluna denklik işlemleri için başvuranlara KPDS'ye girebilmeleri için bir yazı verilmektedir. Herhangi bir kurumda çalışmamakla birlikte yabancı dil bilgisi seviyesini tespit ettirmek isteyen fakülte veya yüksekokul mezunları ile üniversitelerce kendilerinden KPDS puanı istenen öğrenciler de bu sınava katılabilir.'' Açıklamada, sınavın Almanca, Arapça, Bulgarca, Çince, Danca Danish Dili , Farsça, Fransızca, Hollandaca Dutch Dili , İngilizce, İrlandaca, İspanyolca, İtalyanca, Lehçe, Macarca, Portekizce, Rumence, Rusça, Sırpça ve Yunanca'dan yapılacağı bildirildi. 
     Sınav için başvuruların 6 Eylül-17 Eylül 2004 tarihleri arasında kabul edileceği belirtilen açıklamada, başvurmak isteyen adayların Valiliklerin il ve ilçelerde kurdukları bürolar ile Üniversite Rektörlüklerinden veya KKTC'de İkamet eden adaylar ise ''Bedrettin Demirel Cad. No l0l Lefkoşa KKTC'' adresindeki ÖSYM Temsilciliğinden, önce ''Başvurma Koşullarına İlişkin Bazı Açıklamalar'' metnini alacaklar, sonra sınav ücreti olan 42 milyon 500 bin lirayı T.C. Ziraat Bankası Ankara Güvenevler Şubesi 6028011-5006 numaralı hesaba T.C. Kimlik Numaralarını yabancı uyruklu adaylar hariç , ad ve soyadı bilgilerini vererek yatıracaklar ve bu ücreti yatırdıklarını gösteren Sınav Ücreti Banka Dekontunu, bu bürolarda, Üniversite Rektörlüklerinde veya yukarıda adresi verilen KKTC'deki ÖSYM Temsilciliğinde görevli personele göstererek Başvurma Belgesi ve Kılavuz alabilecekleri kaydedildi. 
     Açıklamada, adayların, başvurma belgelerine son altı ay içinde çekilmiş, başı açık bir fotoğraf yapıştırarak, Başvurma Belgelerini kılavuzda belirtilen kurallara göre doldurduktan sonra halen bir kurumda çalışmakta olanlar, bu belgeyi kurumunun en üst amir veya onun görevlendirdiği yetkililere Lisansüstü Eğitimi Giriş Sınavına LES girmek isteyenler ile kendilerinden KPDS puanı istenen üniversite öğrencilerinin Kayıt Kartlarını kendi üniversitelerine onaylatmaları gerektiği bildirildi. 
     
     BAŞI AÇIK FOTOĞRAF 
     Açıklamada, şöyle denildi 
     ''Bir fakülte veya yüksekokuldan mezun olup halen bir kurumda çalışmayan adaylar ve üniversitelerce kendilerinden KPDS puanı istenen öğrenciler ise nüfus cüzdanı, diploma veya mezuniyet belgelerinin fotokopilerini bu belgelerin asıl suretlerini de başvuru sırasında göstererek veya bu belgelerin onaylı bir suretini başvurma belgelerine ekleyeceklerdir Yurtdışı üniversitelerden mezun olan adaylar da yukarıda ifade edilen diğer belgelerle beraber Diploma Denklik Belgelerinin fotokopilerini de asıl suretlerini başvuru sırasında göstererek veya bu belgelerin onaylı bir suretini başvurma belgelerine ekleyeceklerdir. Adaylar onaylattıkları başvurma belgelerini ve sınav ücretini yatırdıklarını gösteren sınav ücreti banka dekontlarını en geç 17 Eylül 2004 tarihi mesai bitimine kadar kendilerine en yakın Valiliklerin il ve ilçelerde kurdukları bürolara, Üniversite Rektörlüklerine veya KKTC'deki ÖSYM Temsilciliğine teslim edeceklerdir. Başı açık fotoğraf yapıştırmayan veya fotoğraf yerini boş bırakan adayların başvuru belgeleri teslim alınmayacaktır. 
     Posta ile Merkezimize gönderilen başvurular kabul edilmeyecektir.'' 
     
</TEXT>
</DOC>
