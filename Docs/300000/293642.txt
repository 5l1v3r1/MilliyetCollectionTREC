<DOC>
<DOCNO> 293642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/guncel/gun01.html </URL>
<DATE> 2004/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Arhavi yolunda mühür inadı 
</HEADLINE>
<TEXT>


Belediyenin dün 4. kez mühürlediği yol inşaatı, Karayolları ekipleri tarafından mühürler sökülerek sürdürülmek istendi... 


Karadeniz Sahil Yolu Arhavi Şehir İçi Geçişi inşaatı, Artvin'in Arhavi İlçesi Belediyesi ile Karayolları ekipleri arasında "mühür inatlaşmasına yol açtı. Belediye ekiplerinin dün 3 farklı noktadan 4. kez mühürlediği inşaat, Karayolları ekipleri tarafından mühürler sökülerek sürdürülmeye çalışıldı. 
Belediye Başkan Vekili Coşkun Güler, yolun Arhavi şehir içi geçişiyle ilgili olarak Erzurum Bölge İdare Mahkemesi'nin yürütmeyi durdurma kararı verdiğini anımsattı. Mahkeme kararının ardından yol inşaatını mühürlediklerini ifade eden Ulutaş, "Bugüne kadar 3 kez mühürlememize rağmen üçünde de mühür kırılarak inşaata devam edilmiştir" dedi. 

Tutanak tuttular 
Ulutaş, "Yol inşaatını 3 farklı noktada 4. kez mühürlediklerini, hukuk tanımazlığın son bulmasını beklediklerini vurguladı. Ulutaş'ın, mühürlenen 3 noktada zabıta görevlilerinin nöbet tutacağını kaydetmesine rağmen, dördüncü mühür de Karayolları ekipleri tarafından sökülerek, yol yapım çalışmalarına yeniden başlandı. Zabıta ekipleri ise tutanak tutup bölgeden ayrıldı. 


</TEXT>
</DOC>
