<DOC>
<DOCNO> 269435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/soneko18.html </URL>
<DATE> 2004/09/06/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Hazine bu hafta 4 katrilyon 832 trilyon lira iç borç ödemesi yapacak 
</HEADLINE>
<TEXT>

     Hazine bu hafta, toplam 4 katrilyon 832 trilyon lira iç borç ödemesi yerine getirecek. 
     Bu çerçevede Hazine, 8 Eylül Çarşamba günü 4 katrilyon 417 trilyon lirası piyasaya, 105 trilyon lirası da kamu kuruluşlarına yapılan satışların geri ödemesi olmak üzere, toplam 4 katrilyon 522 trilyon lira iç borç ödemesi gerçekleştirecek. 
     Ayrıca Hazine, 10 Eylül Cuma günü tamamı Merkez Bankası'na ve Türk Lirası cinsinden olmak üzere, 310 trilyon lira ödeme yerine getirecek. 
     Hazine'nin bu hafta yapacağı iç borç ödemesinin 2 katrilyon 254 trilyon lirası Türk Lirası, 2 katrilyon 574 trilyon lirası da döviz, 5 trilyon lirası da döviz endeksli cinsinden olacak. 
     Hazine Eylül ayında 1 katrilyon 100 trilyon lirası çalışanları tasarrufa teşvik hesabı ödemeleri olmak üzere, piyasaya 13 katrilyon 978 trilyon lira iç borç ödemesi yapacak. 
     Eylül ayı toplamında ise Hazine, 15 katrilyon 78 trilyon lira iç borç ödemesi yerine getirecek. 
     
</TEXT>
</DOC>
