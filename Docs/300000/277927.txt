<DOC>
<DOCNO> 277927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/guncel/gun90.html </URL>
<DATE> 2004/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Yunanlı kalmadı, Fransız verelim... 

Trabzonspor-Beşiktaş maçı, dünyanın en uzun süren maçı olarak tarihe geçmek üzere. Maç, normal süresinde bitti, ama tartışması bitmiyor. Sebep de, Beşiktaşlı Ali Güneş'e, son dakikalarda yapılan hareketin penaltı olup olmadığı. Trabzonlular ve bir kısım eski hakem "değildi" derken, Beşiktaşlılar ve yine bir kısım eski hakem "penaltıydı" diyor. Bir de yöneticiler var ki, asıl olay oradan çıktı. Beşiktaş Asbaşkanı Kıvanç Oktay, "Sahada hakemlerle de mücadele ediyoruz. Maçlarımızı Yunanlı hakemler yönetse daha iyi " demiş. Biraz ayıp etmiş 
Her fırsatta AB üyeliğimizi desteklediklerini dillendiren...Artık İzmir'in Kurtuluş Günü 9 Eylül törenlerinde, temsili olarak denize dökmekten vazgeçtiğimiz...Ufak tefek dalaşmalar dışında iki ülkenin savaş ihtimalinin Reha Muhtar'ın dönüşüne rastlar... çok uzakta kaldığı...Ve her şeyden önemlisi Başbakanları, Başbakanımız Tayyip Bey'in dostu ve nikah şahidi olan... 
Yunanlı dostlarımız için bu "düşman bir ülkenin hakemi gelse daha iyi yönetirdi" benzetmesini, esefle kınıyoruz... İlla da böyle bir benzetme yapılacaksa, AB üyeliğimize en büyük muhalefeti yapan ve "Türkiye'nin üyeliği için referandum yapalım" diyen Fransa ya da "asla almayalım" diyen Avusturya'dan birini istemeli Sayın Oktay... Kıvanç Bey nerede ve hangi zamanda kalmış yahu hala Yunanlıları düşman sanıyor. Hayır, Sayın Başbakanımızı bir kızdıracak, artık 3. Lige mi düşerler, ne olur, Allah bilir .. 

Hep önüne bakarsan ileriyi göremezsin, hep ileriye bakarsan önünü göremezsin .. 
Dr. İsmet Salu 

Gizli reklam... 

Buluttan nem kapıp grip oldu Rtük... Şu aralar ne seyretsek, bir yerinde "mozaik" denilen efekt... Ne işe yarıyor bu mozaik Reklam addedilebilecek bir ürünün markasını kapamaya. Eğer marka kapanmazsa cezası ağır 250-500 milyar arası. Durum böyle olunca da, kanallar, dizi, canlı yayın, çocuk programı ve hatta kliplerdeki toplu iğne başı büyüklüğündeki markayı dahi mozaiklemeye çalışıyorlar... Bu "mozaikleme" işi, bir haberlerde, bir maçlarda ve bir de Star'da tekrarları yayınlanan Bir Demet Tiyatro'da uygulanmıyor... 
Haberlerde mozaik yok, çünkü devlet erkanı durduğu yerde durmuyor, o fabrika senin bu fuar benim, gezip canları istedikleri yerde durup açıklama yapıyorlar. Sayın Başbakanın önünde duran kola kutusunu göstermemek mümkün olamıyor bazen, neyse ki Rtük'de de o kadarcık hoşgörü mevcut .. Maçlarda da yer-gök reklam. Mozaik yapmaya kalkılsa, hiçbir şey görünmeyecek. Zaten Futbol Federasyonu da reklamdan Rtük'e düşen "gerekli" payı yatırıyormuş...Ve Bir Demet Tiyatro... Demek ki bir programın eski bölümleri yayınlanınca, içinde gizli reklam olamıyor .. Bakkalın önünde duran gofret rafında envai çeşit markanın adı gayet net bir şekilde okunuyor. Açın bakın. Epeydir takip ediyoruz, henüz dama karesi kadar mozaik görmüş değiliz... Diğer kanallarda montajcılarının canı çıkıyor valla mozaik yapacağız diye. İnsan takıyor ister istemez... 

Cansızınkini Salla 
"Canlı yaşamı kutsaldır .." b b 
</TEXT>
</DOC>
