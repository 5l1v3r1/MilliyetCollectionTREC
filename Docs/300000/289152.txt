<DOC>
<DOCNO> 289152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/yasam/axyas01.html </URL>
<DATE> 2004/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Onun adı BMC .. 
</HEADLINE>
<TEXT>


Şanlıurfalı bu genç kadının adı Bemece Ay. Bu tuhaf isim, BMC kamyonlarına hayran olan babasından hatıra kalmış 


Şanlıurfa'da bir kişi, hayalini kurup bir türlü satın alamadığı aracın markasını, kızına isim olarak koydu. Ceylanpınar'da yaşayan Mehmet Yıldız, uzun süre bir araç satın almak için çalıştı. Ancak Yıldız bunu başaramayınca, aracın markasını isim olarak kızına koydu. 10 yıl önce vefat eden Mehmet Yıldız'ın kızı Bemece Ay, babasının yaşadığı dönemlerde "BMC" marka araçlara büyük hayranlık duyduğunu ve hep hayalini kurduğunu anlattı. 
Babasının, ailenin geçimini güçlükle sağladığını ve sürekli kamyon satın alıp para kazanmak istediğini belirten Bemece Ay, bu nedenle 1976'da dünyaya geldiğinde babasının isteğiyle kendisine Bemece isminin verildiğini söyledi. İsmini ilk duyanların garipsediğini dile getiren Bemece Ay, sözlerini şöyle sürdürdü 

'Normal isim istiyorum' 
"Babam, aslında Nüfus Cüzdanı'na 'BMC' yazılmasında ısrar etmiş ama görevli Bemece yazmış. İsmim yüzünden çok zorluk yaşıyorum. Hastane ya da başka resmi işlemlerde sürekli karışıklık çıkıyor. Artık bu ismi taşımak istemiyorum. Normal bir isim almak için müracaat edeceğim." 


</TEXT>
</DOC>
