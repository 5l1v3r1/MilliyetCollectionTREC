<DOC>
<DOCNO> 278592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/magazin/axmag01.html </URL>
<DATE> 2004/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Benzer' davası 
</HEADLINE>
<TEXT>


Sümer Tilmaç, Altın Portakal Festivali kortejine katılıp halkı selamlayan benzerini mahkemeye verecek... 

AHMET İSTEK Antalya DHA 

Tiyatro sanatçısı Sümer Tilmaç'ın, Antalya Altın Portakal Film Festivali kortejine katılarak halkı selamlayan benzeri Veli Bilgiç'e öfkesi dinmedi. 
Altın Portakal Film Festivali Vakfı'nın, Antalyalı olmasına rağmen kendisine davet göndermediği için festivale katılmadığını kaydeden Tilmaç, "Ben kabzımal mıyım İnsan nezaketen bir davet gönderir" diye isyan ettikten sonra, oymuş gibi korteje katılıp halkı selamlayan 'benzerini' de mahkemeye vereceğini söyledi. 
Konyaaltı'ndaki siteden komşusu Bilgiç'in her seferinde benzerliğini dile getirdiğini belirten Tilmaç, "Hangi hakla benim adıma halkı selamlıyor Bu, piyasaya sahte para sürmek gibi bir şey. Hem onu hem festival yönetimini dava edeceğim" dedi ve sözlerini şöyle bitirdi "Olayı duyunca Bilgiç'i aradım. Kulakları zaten az duyuyor. 'O kalabalıkta sarhoş oldum abi' dedi. Neredeyse bizim eve girecek." 
Vakıf Genel Müdür Yardımcısı Göksel Kumsal ise, Bilgiç'in halkı selamladığını ve vatandaşlara çiçek attığını sonradan öğrendiklerini kaydederek, "O yoğunlukta gözden kaçırdık. Benzerliğin böylesine de pes doğrusu" diye konuştu. 


</TEXT>
</DOC>
