<DOC>
<DOCNO> 288238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/siyaset/siy03.html </URL>
<DATE> 2004/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Savunmamaya' Gül sahip çıktı 
</HEADLINE>
<TEXT>



Dışişleri Bakanı Abdullah Gül, Fazilet Partisi'nin kapatılmasıyla ilgili Avrupa İnsan Hakları Mahkemesi'ne AİHM gönderilen ve "özür gibi" eleştirilerinin yapıldığı savunmaya sahip çıktı. Kapatılma kararına itiraz eden FP'nin başvurusunu kabul edip etmeme kararı öncesinde Türkiye'den de görüşünü isteyen AİHM'ye Dışişleri, 2 Kasım'da savunma gönderdi. 5 sayfalık savunmada FP'nin kapatılması kararının savunulması yerine, yasakların artık uygulamada olmadığı haberleri basında yer aldı. Gül de, dün "özür gibi savunma" değerlendirmelerini hatırlatan gazetecilere şu yanıtı verdi "Partilerin kapatılması eskisi gibi kolay olmaktan çıkarılmıştır. Bunu söylemek özürse ve nasıl kabul ederseniz edin, Türkiye bugün geldiği standartlarla övünür. TBMM, Türkiye'yi bugün getirdiği noktadan onur duymaktadır." 



</TEXT>
</DOC>
