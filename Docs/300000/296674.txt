<DOC>
<DOCNO> 296674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sonyas01.html </URL>
<DATE> 2004/12/10/ </DATE>
<TIME> 02.05 </TIME>
<AUTHOR>  </AUTHOR>
<HEADLINE>
Tarkan'ın yerine Ahmet Özhan 
</HEADLINE>
<TEXT>

     Cesur SERT DHA 

TÜRK Sineması'nın ünlü yönetmenlerinden Ülkü Erakalın'ın TRT için çektiği 10 Altın Film' projesinin 6'ncısı Üsküdar'a Giderken'deki Katip' rolü için aranılan isim bulundu. Sanat güneşi' Zeki Müren'le özdeşleşen Katip' rolünü canlandırması için Tarkan'a teklif götüren yönetmen Ülkü Erakalın, 2 aylık süren oyuncu arayışını sonuçlandırdı. Türk Sanat Müziği'nin ünlü yorumcularından Ahmet Özhan, bu rol için kamera karşısına geçecek. 
     Erakalın, 1968 yılında çektiği Üsküdar'a Giderken' adlı filmi tekrar çekeceği için çok heyecanlı olduğunu anlatırken, salı günü anlaşmaya vardığı Ahmet Özhan ile ilk defa çalışacağını belirterek, şöyle dedi 
     "Kendisi Türk Sanat Müziği'nin önemli isimlerinden biri. Katip de zaten Osmanlı döneminde saray haremlerindeki kadınlara musiki dersi veren bir karakter. Video-TV stüdyolarıyla birlikte ocak ayının son haftası İstanbul'daki birçok sarayı set olarak kullanacağız. 100 dakikanın üzerindeki bu film mart ayında izleyiciyle buluşacak.'' Ülkü Erakalın, en büyük hay alinin Deniz Akkaya'yla bir film yapmak olduğunu belirtirken, "Pırıl pırıl ve zeki bir kız. Son dönemde yaptığı röportajlar nedeniyle yüklenmeye başladılar. Bence çok başarılı. Oynadığı ve başarısızlıkla suçlandığı televizyon dizilerinde yönetmenler onu keşfedemedi. Sinemada öyle derin roller vardır ki, Deniz bunlar için bence biçilmiş kaftan. Yönetmen olarak Deniz'in bu yönünü ön plana çıkarmak istiyorum'' dedi. 
     
</TEXT>
</DOC>
