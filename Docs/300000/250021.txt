<DOC>
<DOCNO> 250021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sontur03.html </URL>
<DATE> 2004/06/22/ </DATE>
<TIME> 07.40 </TIME>
<AUTHOR>  </AUTHOR>
<HEADLINE>
İzmir'de hırsız dehşeti .. 
</HEADLINE>
<TEXT>

     İzmir'in Konak ve Karşıyaka ilçelerinde, biri kadın 2 kişi, hırsızlar tarafından bıçaklanarak yaralandı. 
     A.A muhabirinin edindiği bilgiye göre, Konak İlçesi Basmane semti Ballıkuyu 28 sokakta bir eve giren, yüzleri maskeli, bıçaklı ve silahlı iki hırsız, ev sahibi Ayşe Tekin'i 28 kollarından bıçakladı. 
     Yaralı kadın, özel araçla Eşrefpaşa Belediye Hastanesi'ne getirildi. 2 çocuk annesi Ayşe Tekin'e, burada 23 dikiş atıldı. Tekin'in sağlık durumunun iyi olduğu öğrenildi. 
     İzmir'in Karşıyaka İlçesi'nde de bir kişi hırsız tarafından karnından bıçaklandı. 
     Gümüşpala semtinde sabaha karşı, Şaban Çağlayan 57 işe gitmek için hazırlanırken, evine giren Yunus A. 23 adındaki hırsızla karşılaştı. 
     Şaban Çağlayan, hırsızla boğuşurken karnından bıçaklanarak yaralandı. Çağlayan, Karşıyaka Devlet Hastanesi'ne kaldırıldı. Yaralının hayati tehlikesinin bulunmadığı öğrenildi. 
     Ev sahibini bıçaklayan hırsız, komşuların polise haber vermesi üzerine olay yerinde yakalandı ve gözaltına alındı. 

     
</TEXT>
</DOC>
