<DOC>
<DOCNO> 283218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sontur07.html </URL>
<DATE> 2004/10/25/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Üniversiteye esrarengiz saldırı .. 
</HEADLINE>
<TEXT>

     
     Zafer SAMANCI KONYA, DHA 
     

KONYA Selçuk Üniversitesi Eğitim Fakültesi'nde bir dersliği kundaklayarak yakan kimliği belirsiz saldırganlar, 2 laboratuvarı tahrip ederek 3 bilgisayarı da kullanılmaz hale getirdi. Toplam 20 milyar liralık zarar oluştuğu açıklandı. 
     Selçuk Üniversitesi'ne bağlı Meram yolundaki Eğitim Fakültesi'ne önceki akşam giren kimliği belirsiz saldırganlar, 105 no'lu dersliğin çöp bidonlarına doldurdukları kağıtları tutuşturdu. Öğretmen sandalyelerini de yaktı. Saldırganlar kaçarken, iftar için okulda bulunan öğrenciler yükselen dumanları farketti. 
     Öğrencilerin müdahale ettiği yangın, kısa sürede söndürüldü. Geceyarısı tekrar fakülteye geldikleri saptanan saldırganlar, bu kez Organik Kimya ve Fiziko Kimya Laboratuvarı'na girdi. 
     Yaklaşık 7 milyar lira değerindeki hasas kimya terazisininin içine kimyasal madde döküp kullanılmayacak hale getiren saldırganlar, yan taraftaki bilgiyasar odasına da girdi. Odadaik 3 bilgisayarın üzerine yine kimyasal madde dökerek tahrip ededen saldırganlar kayıplara karıştı. 
     Kundaklanan dersliğin tahsatısında dilekçe tarzında Yemekhanedeki düzensizlikten dolayı yemek yiyemiyoruz. Gerekli düzenlemenin yapılmasını arz ederiz.'' yazı dikkat çekti. 
     Selçuk Üniversitesi basın müşaviri İlker Küçüktunç, tahtadaki yazının, saldırganlarla ilgisinin bulunmadığını belirterek, ''Tahtadaki yazı, Türk Dili ve Edebiyatı Bölümü'nde okuyan öğrencilerin kullandığı bir dilekçe örneğidir. Saldırganların bu yazıyla ilgisi yok'' dedi. 
     Fakülte Dekanı Prof. Dr. Musa Gürsel, olayı gerçekleştiren kişilerin kim olduklarını bilmediklerini belirterek, ''Akşam saatlerinde ve gece geç saatlerde fakültemize yapılan bu iki saldırı bizi çok üzdü. Toplam zararımız yaklaşık 20 milyar lira'' dedi. 
     Fakülte yetkililerinin çağrısı üzerine olay yerine giden polis inceleme yaptı. Soruşturmanın çok yönlü sürdürüldüğü bildirildi. 
     
</TEXT>
</DOC>
