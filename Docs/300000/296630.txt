<DOC>
<DOCNO> 296630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sontur02.html </URL>
<DATE> 2004/12/10/ </DATE>
<TIME> 02.10 </TIME>
<AUTHOR>  </AUTHOR>
<HEADLINE>
Güvercini kurtarmak için çıktığı direkte elektrik çarptı 
</HEADLINE>
<TEXT>

     Cem BAKIRCI DHA 

HAKK ARİ'nin Yüksekova İlçesi'ne bağlı Telli Köyü'nde oturan 7 yaşındaki Osman Arto, arkadaşları ile yakadıkları ve ayağına ip bağlayarak uçurduğu güvercini elektrik direğinden kurtarmak isterken akıma kapılarak yaralandı. 
     Çocukların yakalayıp, uçurduğu ayağına ip bağlanan güvercin elektrik tellerine oturunca, ipin buraya takılması üzerine uzun süre asılı kaldı. Güvercini kurtarmak için elektrik direğine çıkan Osman Arto, kuşu kurtarırken, bir anlık dikkatsizliği sonucu akıma kapıldı. Arto'nun vücudunun büyük kısmı üçüncü derecede yandı. Atatürk Üniversitesi Tıp Fakültesi Aziziye Araştırma Hastanesi Genel Cerrahi Servisi'nde tedavi altına alınan Osman Arto, "Güvercinin kurtulduğuna sevindim'' dedi. 
     Servis doktorları elektrik çarpması sonucu sol kolu ve sağ bacağında derin yaralar oluşan Arto'nun hayati tehlikesinin bulunmadıgını belirtti. Oğulunun yaşadığına inanamıdığını söyleyen baba Yılmaz Arto, "Elektriğe çarpılan oğlumu ilk gördüğümde yaşamasının mucize olduğunu düşündüm ama şimdi çok iyi'' diye konuştu. 
     
</TEXT>
</DOC>
