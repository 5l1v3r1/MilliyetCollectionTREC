<DOC>
<DOCNO> 262959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/ekonomi/eko01.html </URL>
<DATE> 2004/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Grubu'nun 2003 vergisi 507.7 milyon dolar 
</HEADLINE>
<TEXT>


Doğan Grubu'nun 2003'te ödediği vergiler yüzde 26 artışla 507.7 milyon dolara ulaştı. Grup ve Doğan ailesinin son üç yıldaki vergisi ise 1.4 milyar dolara dayandı 

EKONOMİ SERVİSİ 

Doğan Grubu'nun 2003 yılı sonu itibariyle Hazine'ye vergi ve benzeri fon, harç gibi kesintiler yoluyla sağladığı katkı 507.7 milyon dolar oldu. Bu rakam Türk Lirası bazında 754.3 trilyon lira olarak hesaplandı. Vergilerini dolar bazında 2002 sonuna göre yüzde 26 yükselten Doğan Grubu ve Doğan ailesinin son üç yılda ödedikleri vergilerin toplamı da 1.4 milyar dolara yaklaştı. 
Doğan Grubu'nun, Doğan ailesi ile birlikte 2003 yıl sonu itibariyle kazançları ve stopajlar toplamı yoluyla ödediği vergi 144.1 milyon dolar olarak hesaplandı. Türk Lirası karşılığı 210.6 trilyon lira olan bu miktara yine Türk Lirası bazında 543.7 trilyon liralık, 'varlıklar, satışlar, özel faaliyet ve diğer muameleler üzerinden hesaplanan vergi, resim, harç, fon, pay' ödemeleri eklendiğinde toplam rakam 754.3 trilyon liraya çıktı. 
Böylece Doğan Grubu'nun ve Doğan ailesinin 2003 yılında ödediği vergilerin toplamı dolar bazında 507.7 milyon dolara ulaştı. 

Vergide süreklilik 
2003 yılı sonu ile ilgili sonuçların kesinleşmesinden sonra Doğan Grubu ve Doğan ailesinin ödediği vergi ile benzeri kesintiler toplamının son yıllarda sürekli artış kaydettiği dikkat çekti. 
Türk Lirası ve dolar bazında ayrı ayrı yapılan hesaplar, Cumhuriyet tarihinin en ağır krizlerinden birinin yaşanmasına karşın yüksek miktarlı vergi ödemesi yapan Doğan Grubu ve Doğan ailesinin bunu artırarak devam ettirdiğini gösterdi. 
2001 yıl sonunda 608.3 trilyon lira vergi ödeyen Doğan Grubu ve Doğan ailesi, bir yıl sonra 2002 yılında ise 623.9 trilyon lira vergi ödedi. 
Dolar bazında bakıldığında ise 2001 yılında 489.1 milyon dolar olan 2001 yılı vergisinin, 2002 yılında kurlardaki ani artış nedeniyle 402.6 milyon dolara düştükten sonra 2003 yılında yüzde 26'lık artış kaydederek, 507.7 milyon dolara ulaştığı anlaşıldı. 

Üç yılda 1.4 milyar dolar 
Doğan Grubu'nun, Doğan ailesi ile birlikte son üç yılda Hazine'ye sağladığı katkının miktarı 1 milyar 399 milyon doların üzerine çıktı. 
Türk Lirası bazında, ilgili dönemlerin kurları üzerinden yapılan hesaplara göre bu katkı 1 katrilyon 986 trilyon lirayı aştı. 

PO'dan 2.4 milyar dolar ÖTV Türkiye'nin en büyük akaryakıt dağıtım şirketi olan Petrol Ofisi PO , 2003 sonunda 3 katrilyon 536 trilyon lira Özel Tüketim Vergisi ÖTV ödedi. Dahili alımlardan ve ithalattan kaynaklanan ÖTV toplamının dolar bazında ifadesi ise 2 milyar 365 milyonu buldu. 

Doğan Grubu'nun ve Doğan ailesinin 2003 yılı vergileri Trilyon TL Milyon dolar Kurum kazançları üzerinden, stopaj yoluyla ve Doğan ailesinin ödediği vergiler 210.6 144.1 Varlıklar, satışlar, özel faaliyetler ve diğer muameleler üzerinden hesaplanan vergi, resim, harç, fon ve paylar 543.7 363.6 TOPLAM 754.3 507.7 POAŞ'ın Hazine'ye aktardığı ÖTV tutarı 3.536,8 2.365,3 GENEL TOPLAM 4.291,1 2.873 

Doğan Grubu ve Doğan ailesinin son üç yılda ödedikleri vergiler Trilyon TL Milyon dolar 2001 608.3 489.1 2002 623.9 402.6 2003 754.3 507.7 TOPLAM 1.986,5 1.399,4 

</TEXT>
</DOC>
