<DOC>
<DOCNO> 296989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/son/sondun11.html </URL>
<DATE> 2004/12/12/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
İsrail, onlarca Filistinli'yi serbest bıraktı 
</HEADLINE>
<TEXT>

     İsrail kabinesi, onlarca Filistinlinin serbest bırakılmasına ilişkin tasarıyı onayladı. 
     Filistin'de 9 Ocak'ta yapılacak devlet başkanlığı seçimi öncesinde iyi niyet mesajı olarak algılanan karar ayrıca Mısır'ın, İsrailli Arap Azzam Azzam'ın serbest bırakılmasına karşılık bir jest olarak görülüyor. 
     Filistinli tutukluların ne zaman serbest bırakılacağına dair bir bilgi verilmedi. 
     Filistin, İsrail'in, 6 bin kadar Filistinli tutukluyu serbest bırakmasını isterken, İsrail, sadece ''eli kana bulanmamış'' Filistinli tutukluların serbest bırakılacağını belirtiyor. 
     Haaretz gazetesinin haberine göre, Filistinli tutukluların, tüm bürokratik işlemlerin tamamlanmasının ardından gelecek hafta salıverilmeleri bekleniyor. 
     
</TEXT>
</DOC>
