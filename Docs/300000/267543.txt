<DOC>
<DOCNO> 267543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sondun27.html </URL>
<DATE> 2004/08/30/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Almanya'da bombalı mektuplar patladı... 
</HEADLINE>
<TEXT>

     Almanya'nın Bavyera eyaletinde bir kaymakamın sekreteri, gönderilen bombalı mektupla yaralandı. 
     Polis, mektuptaki patlayıcının, Regen Kaymakamı Heinz Wöfl'ün sekreteri tarafından mektubun açıldığı sırada infilak ettiğini, sekreterin hafif yaralandığını açıkladı. 
     Polis, bugün ayrıca Straubing Belediye Başkanı Rheingold Perlak adına bir bombalı mektup gönderildiğini, mektubun açılmadan polise teslim edildiğini kaydetti. 
     Yetkililer, Doğu Bavyera bölgesinde geçen 5 ay içersinde politikacılara 6 bombalı mektup gönderildiğini, gönderenin aynı kişi olup olmadığının henüz tespit edilemediğini söylediler. 
     
</TEXT>
</DOC>
