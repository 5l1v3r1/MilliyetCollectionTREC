<DOC>
<DOCNO> 270768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sontur34.html </URL>
<DATE> 2004/09/10/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
İzmir'de 4 otomobil birbirine girdi .. 2 otomobil tamamen yandı .. 
</HEADLINE>
<TEXT>

     İzmir'in Bayraklı semtinde meydana gelen zincirleme trafik kazasında 2 kişi yaralandı, 1'i LPG'li 2 otomobil de tamamen yandı. 
     Alınan bilgiye göre, Ethem Boran 48 yönetimindeki 34 TJ 1783 plakalı otomobile, Egemak Köprülü Kavşak'ta arkadan gelen Oğuzhan Erdem'in 29 kullandığı 35 AHP 24 plakalı otomobil çarptı. Daha sonra bu kazaya Bora Şengönül 28 yönetimindeki 45 AY 865 ve Ramazan Efe'nin kullandığı 35 AG 0478 plakalı otomobiller de karıştı. 
     Kazada, 45 AY 865 plakalı LPG'li aracın yakıt deposu alev aldı. Alevler, bu araca çarpan Ramazan Efe'nin kullandığı otomobile de sıçradı. 
     Olay yerine gelen itfaiye ekipleri ve yoldan geçen otomobillerden alınan yangın söndürme cihazlarıyla, yangına müdahale edildi. Ancak otomobiller tamamen yandı. 
     Kazada, Bora Şengönül ve otomobilde bulunan Deniz Şengönül 19 hafif şekilde yaralandı. Alsancak Devlet Hastanesi'ne kaldırılan yaralılar, tedavileri yapıldıktan sonra taburcu edildi. 
     Yol bir süre trafiğe kapanırken, kaza yerine gelen çekicilerle araçlar kaldırıldı. 
     
</TEXT>
</DOC>
