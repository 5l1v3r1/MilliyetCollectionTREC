<DOC>
<DOCNO> 299806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sondun37.html </URL>
<DATE> 2004/12/22/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
'Güvenlik duvarı' inşaatında çalışan bir İsrailli öldürüldü 
</HEADLINE>
<TEXT>

     Batı Şeria'nın içindeki ''güvenlik duvarı'' inşaatında çalışan bir İsraillinin, bir Filistinli tarafından öldürüldüğü bildirildi. 
     Askeri kaynaklar, İsraillinin, El Halil kentinin batısında, duvarın yapımında çalıştığı sırada vurulduğunu kaydettiler. 
     Filistinli görgü tanıkları da, İsrail askerlerinin, Filistinli saldırganı bulmak için bölgede aramalara başladıklarını belirttiler. 
     Bu saldırının sorumluluğunu henüz üstlenen olmadığı bildirildi. 
     İsrail, Batı Şeria'nın içindeki ''güvenlik duvarı''nı, intihar eylemcilerinin saldırılarını engellemek için inşa ettiğini öne sürüyor. 
     Filistinliler ise duvar yapımını işgal topraklarını ele geçirme girişimi olarak değerlendiriyor. 
     Lahey Adalet Divanı, ''güvenlik duvarı''nın yasadışı olduğunu bildirmişti. 
     
</TEXT>
</DOC>
