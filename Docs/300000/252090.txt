<DOC>
<DOCNO> 252090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sondun02.html </URL>
<DATE> 2004/07/01/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
ABD Başkanlık seçimlerinde ilk usulsüzlük iddiası... 
</HEADLINE>
<TEXT>

     Seçim kampanyasında ABD Başkanı George Bush'a yardımcı olmak için hileli bir yol kullanan muhafazakar iki grup hakkında Federal Seçim Komisyonu'na şikayette bulunulduğu bildirildi. 
     Washington'da Sorumluluk ve Etik İçin Vatandaşlar CREW isimli örgüt, muhafazakar iki grubun, Başkan Bush ve Demokrat rakibi John F. Kerry arasındaki başkanlık yarışında durumun kritik olduğu Oregon eyaletinde, dengeyi Bush lehine değiştirmek için hile yaptıklarını ileri sürdü. 
     Muhafazakar bu iki grubun, adaylığı doğrudan Kerry'nin oylarını etkileyen bağımsız Ralph Nader'in Oregon'da aday gösterilmesini sağlamak için yapılan kurultaya katılım konusunda yoğun çaba harcadıkları kaydedildi. 
     CREW, Oregon Aile Konseyi ve Güçlü Ekonomi İçin Oregon Vatandaşları isimli iki muhafazakar örgütün, geçen Cumartesi günü yapılan kurultaya katılmaları için Bush yanlılarını telefonla teşvik ettiğini ileri sürdü. Cumhuriyetçilerin doğrudan Nader'in kampanyasına destek vermesi anlamına gelen bu olayın, yasalara aykırı olduğu belirtilirken, Bush yanlılarının bu yolla Nader'in bu eyaletten de aday gösterilmesi yanlılarını telefonla teşvik ettiğini ileri sürdü. 
     Nader'in bir eyalette seçimlere katılabilmesi için o eyalette ya bir günde 1000 kayıtlı seçmenin ya da bir günle sınırlı olmamak şartıyla eyalet çapında 15 bin imza toplaması gerekiyor. 26 Haziran'da yapılan kurultaya 1100 kayıtlı seçmenin katılmasına rağmen, iddialar yüzünden oyların güvenilirliği henüz doğrulanamadığı için sonuç bilinmiyor. 
     Yapılan anketler, seçimlere katılması durumunda alacağı yüzde 3 ila yüzde 5 arası oyla Nader'in Oregon eyaletinde başkanlık yarışını Bush ile Kerry arasında başa baş bir rekabete dönüştürebileceği ifade ediliyor. 
     
</TEXT>
</DOC>
