<DOC>
<DOCNO> 279781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sonspo16.html </URL>
<DATE> 2004/10/13/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Ankaraspor'da Trabzonspor maçı hazırlıkları.. Sakatların tedavisi sürüyor 
</HEADLINE>
<TEXT>

     Büyükşehir Belediyesi Ankaraspor, ligde bu hafta oynayacağı Trabzonspor maçının hazırlıklarını sürdürüyor. 
     İsveç'ten dönen Teknik Direktör Samet Aybaba yönetiminde hazırlıklarına devam eden Büyükşehir Belediyesi Ankaraspor'da, bugün ve yarınki antrenmanlar, Aybaba'nın isteği üzerine Aktepe Stadı'na alındı. 
     Trabzonspor'u Ankara'dan puansız gönderme hesapları yapan lacivert-beyazlı takımda, hasta ve sakat futbolcuların tedavisine hız verildi. 
     Önceki gün Mr'ı çekilen Brezilyalı futbolcu Tita günü dinlenerek geçirirken, kaleci Fabio'nun akşam idmanına çıkacağı belirtildi. 
     Gribal enfeksiyona yakalanan Bülent Karaman ile kasığında çekme bulunan Molnar Balazs'ın da maç gününe kadar yetiştirilmeye çalışılacağı kaydedildi. 
     
</TEXT>
</DOC>
