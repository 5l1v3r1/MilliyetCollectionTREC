<DOC>
<DOCNO> 272839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/yasam/ayas.html </URL>
<DATE> 2004/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkek giremez 
</HEADLINE>
<TEXT>


Gaziosmanpaşa Belediyesi'nin açtığı, erkeklerin alınmadığı 'Eğlence ve Kültür Merkezi'nin amacı, 'kadını sosyal hayatın içine çekmek' 

GÜLAY FIRAT İstanbul 

İstanbul Gaziosmanpaşa Belediyesi Hanımlar Masası, sadece kadınlar için 'Eğlence ve Kültür Merkezi' açtı. 
Belediye Sosyal Tesisleri'nin yanındaki 'Hanımlar Eğlence ve Kültür Merkezi'nin dün yapılan açılışına İstanbul Büyükşehir Belediye Başkanı Kadir Topbaş'ın eşi Özdeyiş Topbaş da katıldı. AKP'li Gaziosmanpaşa Belediye Başkanı Dr. Erhan Erol'un eşi Berrin Erol'un kurdelesını kestiği merkezin amacı, 'kadını sosyal hayatın içine çekmek ve ekonomik katkı sağlamak' olarak açıklandı. 

Sadece kadın sanatçı 
İlk gün, protokol olduğu için erkeklerin girebildiği merkezi kurma fikrinin sahibi Gaziosmanpaşa Hanımlar Masası Başkanı Nesrin Yılmaz, erkeklere yasağı, "Kadınların tek başına gidebilecek fazla mek nları yok ama erkekler her yere gidebiliyor" diyerek açıkladı. Verilen bilgiye göre, maddi durumu yerinde olmayan kadınlar yaptıkları, pasta, kek ve börekleri merkezde, tabii yine sadece kadınlara satabilecek. Toplam 100 kişi kapasiteli merkez haftanın 7 günü, 09.00 - 20.30 saatleri arasında açık olacak. Hafta sonları da yine sadece kadın sanatçıların katılacağı canlı müzik etkinlikleri yapılacak. 



</TEXT>
</DOC>
