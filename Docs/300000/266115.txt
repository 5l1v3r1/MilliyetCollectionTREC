<DOC>
<DOCNO> 266115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sonyas10.html </URL>
<DATE> 2004/08/24/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
U2'nun yeni albümünü bekleyenlere müjde... 
</HEADLINE>
<TEXT>

     Efsane rock topluluğu U-2'nin merakla beklenen yeni albümü için geri sayım başladı. Topluluğun bir kopyası çalındığı için ertelenmesi beklenen yeni albümü, planladığı gibi 23 Kasım'da çıkacak. 
     Internetteki ''imdb'' sitesinin haberine göre, geçen ay bir kopyası çalınan albüm, planlandığı tarihte müzikseverlerle buluşacak. 
     Nice'de gerçekleştirilen bir fotoğraf çekimi sırasında bir kopyası çalınan ve topluluk üyelerine uzun süre ''kötü rüya'' gördüren albümde herhangi bir gecikme olmayacak. 
     Henüz ismi belirlenmeyen albüm 23 Kasım'da çıkacak ve albümden çıkacak ilk şarkı olan ''Vertigo'' da Eylül ayında radyolarda çalınmaya başlayacak. 
     U2 topluluğunun solisti Bono Vox, albümün bir kopyasının çalındığının anlaşılmasının ardından parçaların internette yer alacağından korktuklarını ve bu nedenle albümün çıkışının ertelenebileceğini duyurmuştu. 
     
</TEXT>
</DOC>
