<DOC>
<DOCNO> 250644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sontur44.html </URL>
<DATE> 2004/06/24/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Piriştina'nın adli tıp raporu açıklandı Damarlarda tıkanma var 
</HEADLINE>
<TEXT>

     Geçirdiği kalp krizi sonucu vefat eden İzmir Büyükşehir Belediye Başkanı Ahmet Piriştina'nın, patoloji raporuna göre, ''koroner damarlardaki tıkanma'' nedeniyle öldüğü bildirildi. 
     İzmir Adli Tıp Kurumu Grup Başkanı Cezmi Yavuz, otopsi sonucu alınan parçaların patoloji raporunun bugün çıktığını, kimya laboratuvarının incelemelerinin tamamlandığını, ancak raporun henüz yazılmadığını söyledi. 
     Yavuz, patoloji raporuna göre, Piriştina'nın koroner damarlarındaki tıkanma nedeniyle öldüğünün anlaşıldığını belirterek, şunları söyledi 
     ''Koroner damarlarındaki bir problem nedeniyle öldüğü anlaşılmıştır. Damarlardaki tıkanmadan kaynaklandığını söyleyebiliriz. Başka bir bulguya rastlanmamıştır. Hazırlanan raporları bugün saat 17.00'ye kadar yetiştirebilirsek, savcılığa teslim edeceğiz. Yetişmezse yarın gönderilecektir'' dedi. 
     
</TEXT>
</DOC>
