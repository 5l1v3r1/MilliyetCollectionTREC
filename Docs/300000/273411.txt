<DOC>
<DOCNO> 273411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sontur12.html </URL>
<DATE> 2004/09/20/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Düğünde cenaze Damat öldü, gelin ağır yaralandı 
</HEADLINE>
<TEXT>

     Müjdat ÇETİN ADAPAZARI Sakarya , DHA 
SAKARYA'nın Söğütlü İlçesi'ne bağlı Maksudiye Köyü'nde önceki gece yapılan düğünün ardından damadın memleketinde de düğün eğlencesi yapmak için Adana'ya giden Hülya ve İsmail Şengül çifti yolda kaza geçirdi. Şereaflikoçhisar yakınlarında takla atan otomobilde damat Uzman Çavuş İsmail Şengül ölürken, gelin Hülya Şengül ile araç sürücüsü Mustafa Gürkan ağır yaralandı. 
     Söğütlü İlçe Jandarma Komutanlığı'nda görevli Jandarma Uzman Çavuş 26 yaşındaki İsmail Şengül, Sakarya Elektrik Dağıtım A.Ş. SEDAŞ İlçe İşletme Şefliği'nde veznedar olarak görev yapan 25 yaşındaki Hülya Şengül Ballı ile önceki gece yapılan düğünle yaşamını birleştirdi. Maksudiye Köyü'ndeki düğünün ardından yeni evli çift, damadın memleketi Adana'ya doğru yola çıktı. Uzmançavuş damat İsmil Şengül ve gelin Hülya Şengül'ü taşıyan Mustafa Gürkan yönetimindeki 24 FA 061 plakalı özel otomobil, Ankara'nın Şereflikoçhisar ilçesi yakınlarında yol yapım çalışmalarının yapıldığı yerde kontrolden çıkarak takla attı. 
     Kazada Jandarma Uzman Çavuş İsmail Şengül olay yerinde yaşamını yitirirken, gelin Hülya Şengül ve sürücü Mustafa Gürkan ağır yaralandı. Gelin Hülya Şengül ve otomobil sürücüsü Mustafa Gürkan kaldırıldığı Ankara GATA Tıp Fakültesi'nde tedavi altına alındı. 
     Yaralıların tedavisi devam ederken kazada hayatını kaybeden Jandarma Uzman Çavuş İsmail Şengül'ün cenazesi memleketi Adana'nın Kozan İlçesi'ne götürülerek topragğa veildi. 
     
</TEXT>
</DOC>
