<DOC>
<DOCNO> 272866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/son/sondun03.html </URL>
<DATE> 2004/09/18/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Komünist Parti'ye dilekçe vermek istediler, tutuklandılar 
</HEADLINE>
<TEXT>

     Çin'de toplantıları süren Komünist Partisi'nin yöneticilerine dilekçe vermek isteyen 300'den fazla kişi tutuklandı. 
     Tanıkların anlattığına göre, isteklerini Komünist Parti yönetimine dilekçe vererek belirtebilmek amacıyla Pekin'in güneyinde buluşan ''dilekçecilerin'' kaldığı ''köy'' dün gece polis tarafından basıldı. Polis, evlere kapıları ve camları kırarak girdi. 
     Bir tanık, ''dilekçecilerin'' otobüslerle götürüldüğünü söylerken, birçok kişinin kaçtığını anlattı. Yatağın altına saklanarak kurtulan bir kadın ise ''Biz sadece adalet istiyoruz. Bize niçin suçlu muamelesi yapıyorlar '' diye sordu. 
     Bu arada, Pekin'deki Tiananmen meydanında hükümeti protesto için gösteri yapmak isteyen bir grup da yoldan çevrilip tutuklandı. Kaç kişinin tutuklandığı belirtilmedi. 
     İnsan hakları örgütlerine göre, Pekin'de yarın sona erecek Komünist Parti ''plenumundan'' önce başkente gelen çok sayıda gösterici gözaltına alındı. 
     Polisin bu yıl, eskisinden daha sert davrandığı göstericiler tarafından belirtildi. 
     
</TEXT>
</DOC>
