<DOC>
<DOCNO> 278459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur08.html </URL>
<DATE> 2004/10/08/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Seks teklif etti, dayağı yedi .. 
</HEADLINE>
<TEXT>

     Enis YILDIRIM TRABZON, DHA 

TRABZON'da birlikte içki içtiği yabancı uyruklu kadına cinsel ilişki teklif ettiği öne sürülen Yusuf Yavuz reddedildi. Israr eden Yavuz, dayak yedi. 
     Olay, Boztepe Mahallesi Erenler sokakta meydana geldi. Dün gece 02.30 sıralarında kavga ihbarını alan polis, olay yerine geldi. Kavgaya karıştıkları belirlenen 44 yaşındaki Yusuf Yavuz ile 22 yaşındaki Anzhela Turan gözaltına alındı. 
     Otelde kaldığını ve serbest çalıştığını anlatan Anzhela Turan, kendisini Yusuf Yavuz'un çağırdığını belirterek, "Kendisiyle birkaç yıldır arkadaşız. Beni bir arkadaşının evine çağırdı. Birlikte içki içtik. Geç saatlerde evden çıktık, yolda yürürken, birlikte olmak istediğini söyledi. Kabul etmedim. Bunun üzerine tokat atmaya kalkıştı, ben de onu saçından tutup yere çaldım'' dedi. 
     Rus kadınından şikayetçi olan Yusuf Yavuz ise Anzhela Turan'ın yalan söylediğini belirterek, "Kesinlikle kendisinden cinsel ilişki filan istemedim. Bana otomobil sordu, ben de alkollüyken araç kullanmadığımı söyledim. Bunun üzerine Beni otele yürüyerek mi götüreceksin ' deyip vurmaya başladı'' dedi. 
     Yapılan doktor kontrolünde her ikisinin de alkollü oldukları ve yüzlerinde darp iziyle yaralanma tespit edildi. Birbirlerinden şikayetçi olan Rus kadın ile Yusuf Yavuz'un adliyeye sevk edilecekleri bildirildi. 

     
</TEXT>
</DOC>
