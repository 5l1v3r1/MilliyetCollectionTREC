<DOC>
<DOCNO> 250778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/yasam/yas05.html </URL>
<DATE> 2004/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Darren'in velayeti Amerikalı anneye 
</HEADLINE>
<TEXT>


ABD'nin baskıları sonuç verdi ve Darren Yavuz, babası Çorapçıoğlu'ndan alınıp anne Roosevelt'e verildi. 

ANKARA Milliyet 

ODTÜ öğretim görevlisi Prof. Dr. Yavuz Çorapçıoğlu ile ABD'li Sharon Emily Roosevelt'in evlilik dışı çocukları Darren Yavuz'un velayeti anneye verildi. Çorapçıoğlu'nun avukatı Erden Arısoy da, ABD'nin baskıları sonucu Adalet Bakanlığı'nın, mahkemeden yargılamanın adli tatil öncesinde tamamlanmasını istediğini öne sürerek davadan çekildi. 
Ankara 25. Asliye Ceza Mahkemesi'nin Haziran 2003'te Darren Yavuz'un velayetini Çorapçıoğlu'na bırakmasının ardından anne Roosevelt tarafından temyiz edilen karar, 10 Şubat 2004'te Yargıtay 2. Hukuk Dairesi tarafından bozuldu. Bu kararın ardından Ankara 7. Aile Mahkemesi'nde yeniden görülen davanın dünkü duruşmasına katılan Roosevelt'in avukatı Serdar Kelahmet, Yargıtay'ın görüşü doğrultusunda çocuğun velayetinin müvekkilli Roosevelt'e verilmesini istedi. 
Arısoy avukatlıktan çekilirken, Kelahmet de istifanın mahkemeyi uzatmaya yönelik olduğunu savundu ve ihtiyati tedbir yoluyla çocuğun alınmasını talep etti. Tebdir talebini reddeden mahkeme, Darren Yavuz'un Roosevelt'e teslimine karar verdi. 



</TEXT>
</DOC>
