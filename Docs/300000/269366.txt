<DOC>
<DOCNO> 269366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sondun02.html </URL>
<DATE> 2004/09/06/ </DATE>
<TIME> 07.05 </TIME>
<AUTHOR>  </AUTHOR>
<HEADLINE>
Çin'de sellerin son bilançosu 64 ölü, 70 kayıp 
</HEADLINE>
<TEXT>

     Çin'in güneybatısında 2 Eylül Perşembe gününden beri devam eden yağışlar 64 kişinin ölümüne, 70 kişinin kaybolmasına yol açtı. 
     Yerel yetkililerin toprak kaymasından ve yolların kapanmasından dolayı mahsur kalan yüzlerce insanı kurtarmak için askeri birliklerden yardım istediği bildirildi. Yeni Çin Haber Ajansı'nın bildirdiğine göre yerel yetkililer suların yükselmesinden dolayı mahsur kalan insanlara ulaşmak için hava kuvvetlerinden yardım istediler. 
     Sichuan eyaletinde yağışların yol açtığı toprak kayması ve su baskınlarında 55 kişi öldü, 52 kişi kayboldu. Chongqing şehrinde de 9 kişinin öldüğü, 18 kişinin kaybolduğu bildirildi. Chongqing'de yağış miktarı 327.3 milimetreye çıkarak, son 200 yılın en yüksek seviyesine ulaştı. 
     Bölgede birçok karayolun ulaşıma kapandı. Meteoroloji yetkilileri yağışların 7 Eylül'e kadar süreceğini açıkladılar. 
     
</TEXT>
</DOC>
