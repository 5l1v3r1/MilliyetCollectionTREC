<DOC>
<DOCNO> 250673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sontur73.html </URL>
<DATE> 2004/06/24/ </DATE>
<TIME> 19.40 </TIME>
<AUTHOR>  </AUTHOR>
<HEADLINE>
Fatih'teki patlama... İÜ Tıp Fakültesi'nde halen 13 kişi tedavi görüyor 
</HEADLINE>
<TEXT>

     Fatih'te otobüste meydana gelen patlamada yaralananlardan 13'ünün, halen İÜ Tıp Fakültesi Hastanesi'nde tedavi gördüğü bildirildi. 
     İstanbul Üniversitesi İÜ İstanbul Tıp Fakültesi Genel Cerrahi Anabilim Dalı Travma Acil Cerrahi Servisi Öğretim Üyesi Prof. Dr. Korhan Taviloğlu, patlamanın ardından hastanelerine getirilen yaralılarla ilgili basın mensuplarına bilgi verdi. 
     Taviloğlu, atardamarında kopma meydana gelen ve ameliyata alınan Zehra Şahin'in 40 , operasyon sırasında hayatını kaybettiğini hatırlattı. 
     Zehra Şahin'in, göğüs ve karın bölgesinde yaralanmalar bulunan 11 yaşındaki kızı Cansu Şahin'in serviste tedavisine devam edildiğini ifade eden Taviloğlu, yaralılardan Perihan Ercan'ın 58 durumunun ağır olduğunu ve yoğun bakım ünitesinde bulunduğunu bildirdi. 
     Taviloğlu, sağ bacağı diz altından kopan İzzet Kızıltaş 45 , 9 haftalık hamile Güneş Dağ 43 , sağ kulak zarı delinmesi ve vücudunda yüzeysel sıyrıklar olan Erdem Kara 39 , sol kolda atardamar yaralanması bulunan Turgay Arıcı 33 ile sağlık durumları nispeten iyi olan Erdal Yaşar 24 , Ayşe Uçmaz 49 , Tuğba Karaca 20 , Eyüp Demir 24 , Safiye Koçyiğit 25 , Ramazan Başak 73 ve Zeynep Gökalp'in 19 tedavisinin devam ettiğini söyledi. 
     Prof. Dr. Korhan Taviloğlu, Fazlı Karataş 60 ile Öznur Karaca'nın 43 tedavilerinin ardından taburcu edildiklerini belirtti. 
     
</TEXT>
</DOC>
