<DOC>
<DOCNO> 266950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sontur06.html </URL>
<DATE> 2004/08/27/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İnternette dolandırıcılık .. 
</HEADLINE>
<TEXT>

     Adana'da, eski çalıştığı şirketteki müşterilerinin kredi kartı bilgilerini kullanarak internet aracılığıyla dolandırıcılık yaptığı iddia edilen bir kişi tutuklandı. 
     Emniyet Müdürlüğü yetkililerinden alınan bilgiye göre, Ankara'da bir süre önce çalıştığı sigorta şirketinin müşterilerinin kredi kartları bilgilerini kullanarak internetle 12 milyar lira tutarında cep telefonu siparişi verdiği belirlenen Hakan Çopur 30 , yapılan şikayet üzerine gözaltına alındı. 
     Yaklaşık bir yıl önce de aynı suçtan gözaltına alındığı belirtilen Hakan Çopur'un, Mali Şube Müdürlüğü'nde yapılan sorgulamasında, satın aldıkları cep telefonlarını yine sahte belgelerle kurdukları şirket aracılığıyla sattıklarını anlattığı öğrenildi. 
     Yapılan sorgulamanın ardından adliyeye sevk edilen Hakan Çopur, çıkarıldığı nöbetçi mahkemece tutuklandı. 
     Yetkililer, olaya adları karışan ve haklarında gıyabi tutuklama kararı çıkarılan Hazma A. ile Zülfi A'nın ise yakalanmasına çalışıldığını bildirildiler. 

     
</TEXT>
</DOC>
