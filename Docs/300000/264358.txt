<DOC>
<DOCNO> 264358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sondun24.html </URL>
<DATE> 2004/08/18/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Şaalan Bugün Sadr milislerine karşı kesin bir savaş yapılacak 
</HEADLINE>
<TEXT>

     Irak Savunma Bakanı Hazım Şaalan, bugün ülkenin orta kesimindeki Necef kentinde radikal Şii lider Mukteda Sadr milislerine karşı kesin bir savaş verileceğini söyledi. 
     Şaalan, merkezi Dubai'de bulunan El Arabiya televizyonuna verdiği demeçte, ''Çarşamba günü Sadr yandaşlarına yönelik kesin bir savaş verilecek'' ifadesini kullandı. 
     Amerikan askerlerinin kuşatması altında bulunan Necef kentinde çatışmalar bu sabah yeniden başlamış, bölgedeki gazeteciler, sakin bir gecenin ardından, Hz. Ali türbesinin bulunduğu eski kentin çevresinde otomatik silah sesleri ve havan topu atışının duyulduğunu bildirmişti. 
     Irak Ulusal Konferensı arabulucularının Sadr ile görüşme girişiminin başarısızlıkla sonuçlanmasının ardından Amerikan askerleriyle milisler arasındaki çatışmaların şiddetlenmesinden endişe ediliyor. 
     
</TEXT>
</DOC>
