<DOC>
<DOCNO> 290113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sondun40.html </URL>
<DATE> 2004/11/19/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Berlusconi Türkiye ile müzakereler 2005'in ilk yarısında başlamalı 
</HEADLINE>
<TEXT>

     İtalya Başbakanı Silvio Berlusconi, Türkiye ile AB arasında üyelik müzakerelerinin gelecek yılın ilk altı ayında başlaması gerektiğini söyledi. 
     Berlusconi, Slovakya'nın başkenti Bratislava'da Başbakan Mikulas Dzurinda ile görüşmesinden sonra gazetecilere yaptığı açıklamada, Türkiye ile AB'ye üyelik müzakerelerinin gelecek yılın ilk yarısında başlamasının faydalı olacağını belirterek, görüşmelerin 10 yıl sürebileceğini, bu süre içinde Türkiye'nin tam anlamıyla demokratik bir ülke olabileceğini söyledi. 
     Silvio Berlusconi, Slovak hükümetinin son zamanlarda yaptığı ekonomik reformlar nedeniyle de Başbakan Dzurinda'yı kutladı. 
     İtalya Başbakanı Berlusconi'nin, Slovakya Parlamentosu Başkanı Pavol Hrusovsky ile görüşmesinde, bu ülkenin Irak'ın yeniden inşasında yer almasını övdüğü belirtildi. 
     
</TEXT>
</DOC>
