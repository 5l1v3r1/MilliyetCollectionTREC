<DOC>
<DOCNO> 290229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sontur16.html </URL>
<DATE> 2004/11/19/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Bartın'a köpekbalığı akını .. 
</HEADLINE>
<TEXT>

     
     Anıl BAYRAKTAR BARTIN, DHA 
     

BARTIN'ın Amasra İlçesi'nde denize açılan balıkçıların ağlarına son bir haftada 20'den fazla köpekbalığı takıldı. Eti yenen camgöz cinsi köpek balıklarının insanlara zarar vermediği belirtildi. 
     Amasralı balıkçı Rafet Martı, 3 mil açıkta yakaladıkları köpekbalıklarını tezgahta sergilediklerini belirterek, "Üç metre boyunda, 25 kilogram ağırlığındaki köpekbalığını görenler korkuyor. Sahillerde çok fazla köpekbalığına rastlanması nedeniyle vatandaşlar tedirgin olmaya başladı. Ancak bu cins balıklar insana zarar vermiyor. Son bir hafta içinde ağlarımıza hergün 1- 2 tane köpekbalığı takılıyor. Daha açıklarda daha büyük köpekbalıkları var. Daha önce bu sahillerde hiç bu kadar fazla köpekbalığına rastlamamıştım'' dedi. 
     Rafet Martı, yakaladıkları köpekbalıklarını büyüklüğüne göre 150- 200 milyon lira arasında turistik otellere ve lokantalara pazarladıklarını söyledi. 
     
</TEXT>
</DOC>
