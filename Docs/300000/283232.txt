<DOC>
<DOCNO> 283232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sontur21.html </URL>
<DATE> 2004/10/25/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Söyledikleri mahkeme heyetini şaşırttı .. 
</HEADLINE>
<TEXT>

     Samsun'da bir travesti tarafından gasp edildiğini öne süren kişi, duruşmada mantık dışı ifade verince Samsun Ruh ve Sinir Hastalıkları Hastanesi'ne sevkedildi. 
     Samsun 1. Ağır Ceza Mahkemesi'nde görülen davada, yaklaşık 4 ay önce meydana gelen olayda ilişkiyle girmek istediği Hamit Elcan'ın 29 20 milyon lirasını göz yaşartıcı sprey sıktıktan sonra falçata ile gasp ettiği iddiasıyla tutuklanan Deniz takma adlı Ellez Akıncı'nın 27 yargılanmasına başlandı. 
     Duruşmada suçlamaları kabul etmeyen sanık, olay günü birlikte olmak için anlaştığı Elcan'ın para vermek istememesi üzerine aralarında tartışma çıktığını belirterek, ''Eğer sprey sıksaydım zaten apartmanı ayağa kaldırırdı. 3.5 milyar liraya estetik yaptırdım. Onun 20 milyon lirasına mı kaldım '' diye kendini savundu. 
     Olayın mağdurunun mantık dışı ifadeleri ise duruşma heyetinde şaşkınlık yarattı. 
     Bazı araştırma uydularının beynine kilitli olduğunu öne süren Elcan, ''Olay günü benim gözümden aktarılan görüntülerin bilgisayar kayıtlarından incelenmesini istiyorum. Zaten bazı gizli istihbarat örgütleri benim gözümden Türkiye'de ne olup bittiğini izliyor'' demesi şaşkınlıkla karşılandı. 
     Mahkeme heyeti de Hamit Elcan'ın ifadelerinin güvenilir olup olmadığının belirlenmesi için Samsun Ruh ve Sinir Hastalıkları Hastanesi'ne sevkini kararlaştırdı. Sanığın tahliye talebini reddeden heyet duruşmayı erteledi. 
     
</TEXT>
</DOC>
