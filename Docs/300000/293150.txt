<DOC>
<DOCNO> 293150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sontur02.html </URL>
<DATE> 2004/11/29/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Statta kalbi durdu, hastanede hayata döndü 
</HEADLINE>
<TEXT>

     Ramazan ÇETİN DENİZLİ, DHA 

DENİZLİ Amatör Küme Süper Lig de mücadele eden Şirinköy ile Çiçek Tekstilspor arasında önceki gün oynanan maçta, hava topunu kapma mücadelesinde rakibi ile çarpışıp yere düşen futbolcu 23 yaşındaki Özkan Karcı, baygınlık geçirdi. Ambulans olmadığı için otomobille hastaneye götürülürken yolda kalbi duran futbolcu, hastanede elektroşok uygulanarak hayata döndürüldü. 
     Şirinköy Stadı nda geçen Cuma günü saat 13.30'da başlayan karşılaşmada Şirinköyspor, Çiçek Tekstilspor karşısında 2-1 galip durumdayken, maçın 79 uncu dakikasında Şirinköyspor kaleci atışı kullandı. Havada süzülen topa Çiçek Tekstilspor un defansında görev yapan Özkan Karcı ile iki rakip oyuncu aynı anda yükseldi. 
     Topa kimse dokunamadı, yere çarpan top yükselirken Özkan Karcı nın göğsüne çarptı. Bu sırada bir futbolcunun dirseği de genç futbolcunun kalbinin üzerine geldiği belirlendi. Yere düşen Özkan Karcı baygınlık geçirdi. 
     İlk müdahaleyi yapan maçta görevli sağlık memuru, durumun acil olduğunu belirterek Özkan Karcı nın hastaneye kaldırılması gerektiğini söyledi. Maçın oynandığı statta ambulans olmadığı için Çiçek Tekstilspor yöneticisi Emin Şen, otomobiliyle futbolcu Özkan Karcı yı Denizli Devlet Hastanesi ne götürdü. 
     Yolda Özkan Karcı nın kalbi durdu. Özkan Karcı nın öldüğünü sanan takım arkadaşları sahadan çekildi. Denizli Devlet Hastanesi nde yoğun bakıma alınan Özkan Karcı nın duran kalbi elektroşok uygulanarak çalıştırıldı ve genç futbolcu hayata yeniden döndü. 
     Denizli Devlet Hastanesi Genel Cerrahi Servisi Yoğun Bakım Ünitesi nde tedavi altında tutulan Özkan Karcı nın karaciğerinde iç kanama olduğu öğrenildi. Özkan Karcı, olay anını hatırlamadığını söyleyerek, Sadece rakip takımın kalecisinin degajını ve futbolcularla birlikte topa çıktığımızı hatırlıyorum. Başka hiçbir şey hatırlamıyorum. Gözlerimi açtığımda hastanedeydim. Ölüp tekrar dirilmişim. Karşılaşmalarda ambulansın bulundurulması gerekiyor'' dedi. 
     
</TEXT>
</DOC>
