<DOC>
<DOCNO> 264245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/ekonomi/eko02.html </URL>
<DATE> 2004/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlak Vergisi, hedef enflasyon kadar artacak 
</HEADLINE>
<TEXT>


2005 yılında Emlak Vergisi'ne esas olacak inşaat maliyetleri bu yılki değerlere göre yıl sonu hedef enflasyonu kadar yüzde 12 oranında artırıldı 


Maliye ve Bayındırlık Bakanlıkları, Emlak Vergisi'ne esas olmak üzere 2005 yılında uygulanacak bina metrekare normal inşaat maliyet bedellerini bu yıl uygulanan birim maliyetlere göre yüzde 12 oranında artırarak, yeniden belirledi. 
Maliye Bakanlığı'nın, 2005 yılında binalar için vergi değerinin belirlenmesinde esas alınacak bina metrekare normal inşaat maliyetleriyle ilgili Emlak Vergisi Tebliği Resmi Gazete'de yayımlandı. 2005 yılı başından itibaren TL'den altı sıfır atılarak Yeni Türk Lirası'na YTL geçilecek olması nedeniyle söz konusu bina metrekare maliyetleri de YTL cinsinden belirlendi. 
Maliyetlerde yapılan yüzde 12 oranındaki artış, bina sahiplerinin ödeyeceği vergi miktarını da bu ölçüde artıracak. Buna göre betonarme konutlarda ortalama metrekare maliyet 2005 yılı vergilendirme döneminde lüks inşaatlar için 457.2, birinci sınıf inşaatlar için 284.52, ikinci sınıf inşaatlar için 190.63, üçüncü sınıf inşaatlar için 135, basit inşaatlar için de 75.69 YTL olarak uygulanacak. 

Klima yüzde 8 artıracak 
Ticarethaneler için de metrekare birim maliyetleri yüzde 12 oranında artırıldı. Betonarme ticaret binalarında lüks inşaatlar için birim maliyet 574.65 YTL, birinci sınıf inşaatlar için 401.83, ikinci sınıflar için 253.46 YTL, üçüncü sınıflar için 184.43 ve basit binalar için de 65.78 YTL olarak uygulanacak. Metrekare normal inşaat maliyet bedellerine asansör, kalorifer veya klima tesisatı varsa, bu bedellere kalorifer veya klima için yüzde 8, asansör için yüzde 6 oranında ilave yapılacak. 

2005'te inşaat maliyetleri kuruşlanacak Metrekare YTL Konutlar Çelik Betonarme Yığma Ahşap Lüks inş. 750.47 457.20 358.88 604.95 1. sınıf inş. 499.05 285.52 232.47 393.05 2. sınıf inş. 334.76 190.63 151.54 256.41 3. sınıf inş. 226.95 135.00 112.80 128.47 Basit 98.15 75.69 35.82 44.77 

Ticari binalar Çelik Betonarme Yığma Lüks inş. 850.35 574.65 458.93 1. sınıf inş. 581.53 401.83 299.29 2. sınıf inş. 394.35 253.46 178.78 3. sınıf inş 265.22 184.43 119.85 Basit 114.51 65.78 47.01 



</TEXT>
</DOC>
