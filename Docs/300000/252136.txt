<DOC>
<DOCNO> 252136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sondun49.html </URL>
<DATE> 2004/07/01/ </DATE>
<TIME> 22.52 </TIME>
<AUTHOR>  </AUTHOR>
<HEADLINE>
Gazze'de çatışma, 5 Filistinli öldürüldü. 
</HEADLINE>
<TEXT>

     İsrail askerleri, Gazze Şeridi'nden geçen ana yol yakınlarında silahlı Filistinlilerle girdikleri çatışmada 5 kişiyi öldürdü. 
     İsrail ordusundan yapılan açıklamada, Netzarim Yahudi yerleşkesi yakınındaki yolda devriye gezen İsrail askerlerinin bir grup silahlı kişiyi fark ettikleri ve ateş açtıkları belirtildi. 
     Birkaç saat süren çatışmada 5 Filistinlinin öldüğü, İsrail askerlerinden ölen olmadığı kaydedildi. 
     Filistinlilerden kayıplar hakkında açıklama yapılmadı ancak, hastane yetkilileri yoldan geçen 3 kişinin yaralandığını, bunların arasında Filistin uydu televizyon kanalı için çalışan bir kameramanın bulunduğunu belirtti. Filistinliler ayrıca çatışmada helikopterlerden militanlara otomatik silahlarla ateş açıldığını kaydetti. 
     İsrail ordusu, sivil yaralılarla ilgili açıklama yapmadı. 
     
</TEXT>
</DOC>
