<DOC>
<DOCNO> 298299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sontur37.html </URL>
<DATE> 2004/12/16/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Lise öğretmeni, kuzenini bıçakladı .. 
</HEADLINE>
<TEXT>

     Bursa'nın İnegöl İlçesi'nde, aynı evi paylaştığı kuzenini bıçakla ağır yaraladığı iddia edilen lise öğretmeni, Kocaeli'nin Gebze İlçesi'nde yakalandı. 
     İnegöl Emniyet Müdürlüğü yetkililerinden alınan bilgiye göre, bir süre önce Erzincan'dan İnegöl'e atandığı öğrenilen matematik öğretmeni A.Ç. 27 , Süleymaniye Mahallesi Yeşilbağ Sokak'taki evinde birlikte kaldığı, bir fabrikada çalışan amcasının oğlu Ufuk Ç'yi 19 , sabaha karşı uyandırdı ve canının sıkıldığını öne sürerek, kendisiyle birlikte dışarı çıkmasını istedi. 
     Zanlı, bir süre birlikte yürüdüğü Ufuk Ç'yi henüz belirlenemeyen nedenle sokakta bıçakladıktan sonra olay yerinden kaçtı. 
     Vatandaşlar tarafından bulunan ve karnından aldığı 4 bıçak darbesiyle aşırı kan kaybettiği belirlenen Ufuk Ç, İnegöl Devlet Hastanesi'ne kaldırıldı. 
     Olaydan sonra kaçan zanlının, akşam saatlerinde Kocaeli'nin Gebze İlçesi'nde yakalandığı bildirildi. 
     A.Ç'nin atandığı okulun yetkilileri, A.Ç'nin bir süredir psikolojik rahatsızlığı bulunduğunu, hatta bir haftadan beri durumunun daha da kötüleştiğini, bu yüzden 14 Aralık'ta 3 gün süreli rapor aldığını kaydettiler. 
     İnegöl Devlet Hastanesi'nde tedavi altına alınan Ufuk Ç'nin durumunun ağır olduğu öğrenildi. 
     
</TEXT>
</DOC>
