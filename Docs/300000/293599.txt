<DOC>
<DOCNO> 293599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sonyas16.html </URL>
<DATE> 2004/11/30/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
142 bin askere cinsel eğitim verildi... 
</HEADLINE>
<TEXT>

     Sağlık Bakanlığı, askerliğini yapan 142 bin erbaş ve ere üreme sağlığı eğitimi verdi. 
     Sağlık Bakanlığı, Türk Silahlı Kuvvetleri Sağlık Komutanlığı ve Birleşmiş Milletler Nüfus Fonu işbirliği ile başlatılan "TSK Mensuplarına Üreme Sağlığı Eğitimi" başarı ile devam ediyor. Her yıl askere alınan yaklaşık 450 bin genç erkeğe üreme sağlığı konusunda bilgi verilmesi ve kondom kullanımının öğretilmesi amacıyla başlatılan çalışma boyunca 142 bin erbaş ve ere üreme sağlığı eğitimi verildi. 
     233 TSK mensubuna eğitim becerileri kursu, 4 bin 38 kişiye 
     de danışmanlık eğitimi verildi. 
     Askerler, aile planlaması hakkında bilgilendirilirken, hap, kondom, rahim içi araç, kadın kondomu gibi doğum kontrol araçları birebir tanıtıldı. 
     TSK'ya bağlı birliklerde eğitim alan her erbaş ve er için eğitimden önce ve eğitimden sonra olmak üzere iki test uygulandı. 
     Askere yönelik üreme sağlığı eğitimi yurt genelinde devam ediyor. 
     
</TEXT>
</DOC>
