<DOC>
<DOCNO> 290022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/magazin/yazdud.html </URL>
<DATE> 2004/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir saray yavrusu Margaux 
</HEADLINE>
<TEXT>


Şöhretler bayramda İstanbul'da, Şamdan rakipsiz, hep kalite Paper Moon, 

İzzet Çapa uluslararası, Londra'daki Hakkasan, Türkiye'de şube açıyor, 
Cahide On5 yıkılıyor, 34.5'da temalı partiler ve en son dedikodular... 

Evet bugün bayram. Büyüklerin ellerinden, küçüklerin gözlerinden öperim, ortancalara bir şey yok. 
Şaka şaka. Herkesin bayramı kutlu ve mutlu olsun. Sizler bu satırları okuduğunuzda bendeniz Sicilya'da olacağım. Dönüşte anlatacağım çok şey olacak tabii. 
Bu arada bütün bir hafta yine kırk kapının ipini çektim. Sırdaşım İsmail Akkaya ve kavalyem Ali Sayar ile birlikte Margaux'da keyifli bir yemek yedik. Buranın büyük patronu Burak Türeci orucunu tutar ve bir ay boyunca da alkolden uzak kalır. Ama o da benim gibi, alkol almasa da eğlenir. Nitekim o akşam da öyleydi. Bu arada Burak'ın güzel eşi Müge de artık Margaux'nun başında. Bir de iki yeni transfer var. Adaşım sevgili Şenay Çelik ve salon şefi Fahri Çetinkaya. Şenay gece kulubü ile ilgileniyor. Margaux bana göre bu sezonun favori restoranı, bar ve gece kulüpleri arasında. Bir kere muhteşem bir dekorasyon yapmışlar. Aydınlık, sıcak. Kendinizi rahat hissediyorsunuz. Tabii bunda KA Mimarlık'ın iki genç ve yakışıklı patronu Kayhan Poroy ile Apo'nun Abdullah Burnaz büyük rolü var. Yemekler lezzetli. O gece tıklım tıklımdı Margaux. Ambiansın bu kadar iyi olmasında sosyetenin gözde isimlerinden bt'nin Türkiye'nin en büyük içki ithalatçılarından Burak Türeci'nin şirketi koordinatörü Gülay Kamaz'ın da rolü büyük. Yemekte ben önce roka salatası, ardından ızgara levrek ve finalde bademli keşkül aldım. Ali tok geldi. İsmoş önce roka ve parmesan dilimleri ile dana carpaccio, ardından da Margaux'nun en favori yemeği patlıcanlı risotto ve teriyaki sote ile dana kaburga yedi. Hemen yan masamızda Habertürk'te kurduğu turizm portalı ve yaptığı program ile dikkati çeken Yeşim Demir ve arkadaşları vardı. Baran Süzer, POSTA Gazetesi'nin spor yazarlarından sevgili Osman Şenher'in yakışıklı oğlu Ali bir grup arkadaşıyla erkek erkeğe eğleniyordu. Feryal-Kemal Gülman, Ece Kral, Alican, Merva Ulusoy, Volkan Büyükhanlı ve arkadaşları, İzzet Habib o kalabalıkta gördüğüm isimler oldu. Bu arada Burak yeni bir votka daha ithal etmiş. Bayram sonrası tadacağım, fikirlerimi söylerim. Unutmadan size işletme ortağı sevgili Kemal Koç ile ilgili bir haber vereyim. Oğlu Serkan'a Nişantaşı'nda 'Komşhu' adlı bir kebap lokantası açıyor. Valikonağı'nda Centro'nun karşısında. Çok iddialı. Hayırlısı. Margaux kaçmaz. Demedi demeyin. Telefon 0 212 292 42 52. Ardından İzzet Çapa'nın bu yılın 'in' restoranı ve barı olan Beyoğlu'ndaki Cahide On5'e gittik fakat merdivenlerden çıkarken kalabalıktan benim kalbim sıkıştığı için kendimizi sokağa zor attık. Zaten baktım buranın işletmecisi sevgili Gügü Gülsüm Sami de sokaktaydı. Finali eğlence hayatımda olmazsa olmazlar arasında olan Etiler Şamdan'da yaptık. Buranın da Cahide On5'den farkı yok tabii. Kapıda sevgili Saim ve Erol ile lafladık. Fanatik Beşiktaşlı olan Affan maçtaymış, kardeşi Ayhan vardı. Yeni saç stiliyle hayli havalı olan salon müdürü Mustafa, şef Erdinç ve işletmeci Selma Şeşbeş Uras sağolsun hemen masa ayarladılar. Ne kadar tanıdık varsa Şamdan'daydı. Yan masada sosyetenin genç ve bekar delikanlıları Emre Kütük ile Mehmet Mutlu çok eğleniyordu. Ferhat Vatandost ve arkadaşları, pistte çılgınca dans eden Çağla Şıkel, Seba İnşaat'ın genç ve yakışıklı ortağı Nedim Keçeli hemen yan masasında Seray Sever, CNN Türk'ün başarılı Genel Müdürü Efe Önbilgin, reklamcı Alinur Velidedeoğlu, Sibel İlkiz, Yeşim Demir, Emre Ergani, Sezai Taşkent ile boşanmanın eşiğinde olan Mine Kalpakcıoğlu o kalabalıkta gördüğüm isimler oldu. Şamdan telefon 0 212 263 48 98 

Nişantaşı'nda lezzetin adı Centro 

Kimse darılıp, gücenmesin ve can dostum İzzet Çapa'ya torpil yaptığımı sanmasın. Gerçekten kendinizi bir dünya restoranında, çok özel insanlar arasında yemek yerken hissetmeniz için Centro'ya gitmeniz gerek. Mutfak Şefi Bilal Ateş aşmış. O akşam yurt dışından gelen bir konuğum ile yalnızca yemek ve sohbet etmek için Centro'yu seçtim ve de haksız olmadığımı konuğum da söyledi. Yıllar önce Rejin'de DJ'lik yapan Atilla'nın 80'lerin nostaljik müziği kulaklarımızın pasını sildi. Ben Çin, arkadaşım İtalyan mönüyü tercih etti. İstanbul İtalyan Başkonsolosu Luciano Pezzotti o sırada İzzet'in sağ kolu kraliçe Rose Kar'a, risottoyu övmekle meşguldu. Esra Üstünkaya, Heves Ekinci, Gülbin Simitçioğlu, Ala-Oğuz Satıcı, genç modacı Cengiz Abazoğlu, Şehnaz Çehreli, Ilgın Beyazıt, Elif Edes, Madonna ve Björk'e yaptığı tasarımlarla ünlenen Türk modacı Hüseyin Çağlayan yemek yiyordu. Bir ara Reina'nın patronu Memo'yu Mehmet Koçarslan gördüm. Yanında Londra'nın şu an en popüler restoranı olan ve Başbakan Tayyip Erdoğan'a Londra'da kaldığı sürece verdiği yemekle de Türkiye'de adını duyuran Hakkasan'ın Türk ortağı Jale Hanım ve konukları vardı. Duyumlarıma göre Memo, Hakkasan'ın Türkiye'de şubesini açmak üzere harekete geçmiş. Hayırlısı. Centro telefon 0 212 291 44 42. Ben çıkarken İzzet geliyordu. Ayaküstü İzzet'i kutladım. Neden mi Fransızlar'ın çok okunan dergisi Le Nouvel Observateur'da yayınlanmak üzere Henri adlı bir gazeteci İzzet'le röportaj yapmış. Bu röportaj 3 Aralık'ta yayınlanacakmış. Henri, Cahide On5'den çok etkilenmiş. Defalarca da İzzet'e bir harika çocuk olduğunu ve asıl yerinin Paris olması gerektiğini vurgulayıp durmuş. Ben tüm bunları o gece konuşulanlara tanık olan Alem'den Berna Erten'in yazısından öğrendim. Söz İzzet'ten açılmışken, onun marjinal mekanı 34.5'da bayram süresince müthiş partiler sizi bekliyor. Kaçırmayın derim. Telefon 0212 231 03 56. 

Bir klasik Paper Moon ve bayram tatilinde kim, nerede 

Benim eğlence yaşamımda olmazsa olmazlardan biri de Paper Moon'dur. Burada da kendimi evimde gibi hissederim. Özellikle de barında. Bunda çalışanların büyük etkisi var. Ama özellikle de İşletme Müdürü Erol Usta, servis şefleri Sezgin Yüce, Volkan Şan, bar şefi 'Doktor' lakaplı Turan Çetinkaya, 
Halkla ilişkilerde Tülay Kurnaz başta tabii. O gece yemek de, bar da tıklım tıklımdı. Hakan, Gökhan Şükür, Seda Sayan, Caroline-Mustafa Koç, Hasan, Süleyman Kosif kardeşler, Ali Dinçkök, Hande Ataizi, Stelyo Pipis, Serdar Ortaç o kalabalıkta görebildiklerim oldu. Alkol almadığım için biraz Sezgin ve Erol ile sohbet edip çıktım. Efendim bu bayram da İstanbul tıklım tıklım olacak. Sanat, sosyete, iş dünyasından pek çok ünlü isim İstanbul'da aileleriyle geçirecek bayramı. Kim, nerede dersek Önce İstanbul'da olanları sayalım. Mine Narin, Nesligün Aksoy, Çiğdem Kayalı, Tarkan Sualp, Orhan Gencebay-Sevim Emre, Levent Scala 13'de sahneye çıkacak olan Hande Yener, Nurseli İdiz, kızı Gülşah ve torunlarıyla özlem giderecek olan Hülya Koçyiğit, Avrupa jet sosyetesinin ünlü ismi Ferhunde Verdi, sevgilisi Emre'nin Fenerbahçeli Marcio Nobre'ye sahada yaptığı el hareketinden sonra tatları kaçan ve kendilerini evlerine hapseden Aysu Kayacı, Emre Aşık, Ayşe Hatun Önal, Ebru Akel, Can Ateş, Tuğba Ünsal-Cem Cantaş. Seray Sever, Mustafa Sandal ve sevgilisi Emina, Gül Dürüst ise Paris yolcusu. Ender, Derin Mermerci New York, Zerrin Özer Almanya, Yonca Evcimik Los Angeles, Nedret-Ali Taciroğlu İtalya, Şebnem-Mehmet Dereli ve Deniz Akkaya Miami yolcusu. 'Asmalı Konak', ardından 'Çemberimde Gül Oya' ile yine zirveye oturan Selda Alkor Assos'a giderken Nejat Uygur ve ailesi oyun nedeniyle turnede olacaklar. Evet efendim bu pazar da bu kadar. Sevinçleriniz okyanuslar, üzüntüleriniz ise kum tanesi kadar olsun. Hoş kalın... 



</TEXT>
</DOC>
