<DOC>
<DOCNO> 271498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonyas03.html </URL>
<DATE> 2004/09/13/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Erkeklerin de muayyen günleri varmış 
</HEADLINE>
<TEXT>

     Sadece kadınlara özgü olduğu sanılan muayyen günler’in ve buna bağlı olarak görülen stresle asabi davranışların erkeklerde de meydana geldiği ortaya çıktı. 
     İngiltere’deki Derby Üniversitesi bilim adamlarının yaptığı araştırma sonuçlarına göre erkeklerin semptomları, başta konsantrasyon kaybı, asabilik ve baş ağrısı olmak üzere, kadınlardan daha ağır seyredebiliyor. 
     Araştırmayı değerlendiren Dr. Aimee Aubeeluck, şunları söyledi Erkeklerin de kadınlar gibi, periyot öncesi strese bağlı PMT belirtiler gösterdiğini anladığımızda, büyük şaşkınlık geçirdik. Tıpkı kadınlar gibi erkekler de, ayın bazı dönemlerinde fiziksel ve ruhsal değişim gösteriyorlar. Ama doğrusunu söylemek gerekirse, henüz bu değişime hangi etkenlerin neden olduğunu henüz ortaya çıkaramadık. Çünkü, fiziksel olarak erkeklerde regl yaşanmıyor. Bunun muayyen günlerde meydana gelen biyoritm’ değişikliği sonucunda ortaya çıkabileceği olasılığı akla geliyor.’ 

     
</TEXT>
</DOC>
