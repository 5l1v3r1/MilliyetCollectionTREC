<DOC>
<DOCNO> 275463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/guncel/gun05.html </URL>
<DATE> 2004/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Piri Reis'in haritası Kolomb'un mu .. 
</HEADLINE>
<TEXT>


1513'te dünya haritasını çizen Piri Reis'in, İspanyol gemisinde bulunan Kolomb'un haritasından yararlandığı iddia edildi... 

ÖNAY YILMAZ İstanbul 

Deniz Kuvvetleri Komutanlığı'nın düzenlediği "1. Uluslararası Piri Reis Sempozyumu"nda, Türk denizcisi Piri Reis'in haritaları, bilim adamı nitelikleri ve tarihimizdeki yeri, uzmanlarca tartışıldı. Deniz Kuvvetleri Komutanlığı Seyir Hidrografi ve Oşinografi Dairesi'nin bildirisinde, Piri Reis'in 1513'te çizdiği ünlü dünya haritasının kenar yazılarında, Kristof Kolomb'un haritasından faydalandığını yazdığı belirtildi. Bildiride, şöyle denildi 
"Kolomb'un şimdiye kadar bulunamamış haritasından faydalanma sözü şöyle açıklanabilir Türk denizcileri, Akdeniz'de 1501'de yaptıkları deniz savaşında İspanyol gemilerini zaptetmişler ve gemilerden birisinde Amerika'dan getirilmiş eşyalar bulmuşlardı. Kolomb, üçüncü gezisinden 1500'de dönmüştü. Bu bilgiye göre Kemal Reis'in İspanyol gemisinde elde edilen eşya arasında Kolomb'un haritası da bulunmuş olsa gerekir. Harita h l bulunamadığından, Piri Reis'in haritası, Kolomb'un haritası için en önemli kaynak demek olur." 
Kuzey Deniz Saha Komutanı Kora. Metin Ataç da, Piri Reis'i her yönüyle tartışmaya açtıklarını belirtirken, Dr. Yüksek Mühendis Albay Ahmet Türker de, Piri Reis'in, devşirme olduğuna dair söylentilerin doğru olmadığını söyledi. Oturum Başkanı Emekli Tümg. Cevat Ülkekul, Piri Reis'in Amerika haritasını çizerken Portekiz ve İspanyol kaynaklardan yararlandığını kaydetti. 




</TEXT>
</DOC>
