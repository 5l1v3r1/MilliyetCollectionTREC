<DOC>
<DOCNO> 285213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sontur35.html </URL>
<DATE> 2004/11/01/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Güneşlenen turiste saldırı... Saldırgan ve turist olayı anlattı... 
</HEADLINE>
<TEXT>

     İzmir'in Foça İlçesi Yeni Foça Beldesi'nde dün, sahilde güneşlenen Alman Janine Harms'a 22 saldırarak yaraladığı iddiasıyla gözaltına alınan Halil C'ye 32 olay yerinde tatbikat yaptırıldı. 
     Alınan bilgiye göre, jandarma karakolunda ifadesi alınan Halil C, balık olup olmadığına bakmak amacıyla tekneyle dalyana gittiğini söyledi. 
     Burada bir balıkçının kendisine ''Burada balık yok, ama ileride çırılçıplak güneşlenen bir bayan var. Senin arkadaşın mı '' diye sorduğunu belirten Halil C, olayı şöyle anlattı 
     ''Ben de hayır diyerek yanından ayrıldım. Ardından merak ederek o tarafa doğru gittim. Ben yanına yaklaşınca göğüslerini açıkta bırakacak şekilde havluyla örtündü. Ben de İngilizce olarak yanına yatayım mı diye sordum. Oda bana 'Yes' dedi. Sonra konuştuk. Bana yaklaştı, öpmek istedim, ama 'No' dedi. Ben de yanımda bulunan 4-5 santimlik meyve bıçağı ucunu şaka olarak ona gösterdim. Paniğe kapıldı. Bıçak kazayla boğazına battı. Bana bağırıp çağırmaya başladı. O arada da üzerini giyindi. Kanamayı görünce atletimi çıkardım. Kanamayı durdurmak için boğazına sardım. Çığlık atmaya başladı, 3 kişi geldi beni dövmeye başladılar. Ben de kayıkla kaçtım. Fener Adası açıklarına doğru yol aldım. Sahil Güvenlik botu yaklaştı ve bottan ateş edilince korkup kaçtım. Askeri bölgede akşama kadar saklandım. Sonra barınağa gittim. Gece yarısından sonra polis baskın yaptı ve beni yakaladı.'' Daha sonra Halil C. olay yerine götürülerek burada tatbikat yaptırıldı. 
     
     ''ÇOK KORKTUM'' 
     Janine Harms ise hastaneden polis nezaretinde alınarak karakola getirildi ve ifadesi alındı. 
     Harms, ifadesinde, Foça'da kalan babasının yanına her sene 10-15 gün kalmak için Almanya'dan geldiğini belirterek, şunları söyledi 
     ''Hava güzeldi. Güneşlenmek için İngiliz Burnu mevkiine gittim. Güneşlendiğim sırada bir adam yanıma yaklaştı. Çıplaktım. Üzerimi örttüm. Benim yanıma yattı ve bana birlikte olmak istediğini belirterek, öpmek istedi. Bağırıp çağırdım. Yanında bulunan küçük bıçağı boğazıma dayadı. Çok korktum. Boğazımdan sıcak bir şey aktığını hissettim ve imdat diye bağırmağa başladım. Yoldan geçen 3 kişilik bir aile yardımıma koştu. O arada ben üzerimi giyindim. Aile beni öyle görünce adamı dövmeye başladılar. Sonra beni bir arabaya bindirip hastaneye gönderdiler.'' 
     
     NASIL YAKALANDI 
     Jandarma, saldırganın İngiliz Burnu mevkiine bir tekneyle geldiğini tespit etti. Yapılan araştırmada tekne, Sahil Güvenlik botu tarafından Sakızcılar Koyu'nda terk edilmiş olarak bulundu. Olay polise bildirildi. Bunun üzerine koya giden güvenlik güçleri, teknede yaptıkları aramada, bir cep telefonuna rastladı. Cep telefonunda son yapılan arama tespit edildikten sonra ulaştıkları kişinin ifadesi doğrultusunda, Halil C, Gediz Ağzı bölgesinde bulunan balıkçı barınağında uyurken yakalandı. 
     
</TEXT>
</DOC>
