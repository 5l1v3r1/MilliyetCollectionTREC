<DOC>
<DOCNO> 260301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sonspo47.html </URL>
<DATE> 2004/08/03/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Diyarbakırspor, Sinan Kaloğlu ile bugün imzalıyor... 
</HEADLINE>
<TEXT>

     Diyarbakırspor Kulübü Başkanı Ahmet Göksu, Beşiktaşlı Sinan Kaloğlu ile bugün sözleşme imzalayacaklarını söyledi. 
     Göksu yaptığı açıklamada, 8 Ağustos Pazar günü İstanbul'da İstanbulspor ile yapacakları maçın hazırlıklarını Futbol Federasyonu'nun Riva'daki tesislerinde sürdürdüklerini anımsatarak, sezonunun ilk maçında galibiyet hedeflediklerini bildirdi. 
     Geçen hafta sonu anlaştıkları Beşiktaşlı Sinan ile bugün sözleşme imzalayacaklarını ifade eden Göksu, şöyle dedi 
     ''Sezonun ilk maçında İstanbulspor'u yenerek sezona iyi bir başlangıç yapmak istiyoruz. Diyarbakırspor'un İstanbul'da alacağı galibiyetten sonra yine seri galibiyetlerle keyifli maçlar izlettirmeyi arzuluyoruz. İyi bir takım kurduğumuza inanıyoruz. Diyarbakırspor her zaman layık olduğu yerde olacaktır.'' 
     
</TEXT>
</DOC>
