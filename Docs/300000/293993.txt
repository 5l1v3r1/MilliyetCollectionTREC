<DOC>
<DOCNO> 293993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/magazin/amag.html </URL>
<DATE> 2004/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamilelik ağır geldi 
</HEADLINE>
<TEXT>


Cem Özer'den 3.5 aylık hamile olan Nurgül Yeşilçay, yorulduğu gerekçesiyle 39. bölümde Melekler Adası'na veda edecek... 

ALİ'CE ALİ EYÜBOĞLU 

Melekler Adası dizisinin başrol oyuncusu Nurgül Yeşilçay, Cem Özer'le yaptığı evlilik gibi, sürpriz bir kararla diziyi de bırakmaya karar verdi. Neden mi 
Nedeni hamileliği... Cem Özer'le yaptığı evlilikten 3.5 aylık hamile olan Yeşilçay, bir süre önce mevcut durumunu gerekçe gösterip dizideki geleceğiyle ilgili yapımcısı Osman Yağmurdereli ile masaya oturdu. Taraflar sonuçta şöyle bir ortak yol buldu Dizinin senaristi Nuran Devres, Nurgül Yeşilçay'ın karnının durumuna göre, "Melekler Adası"nda canlandırdığı "Şerbet"in kaderini belirleyecekti. Ancak Yağmurdereli ile Yeşilçay'ın ortak planı çok geçmeden bozuldu. 

İkna edemediler 
Çünkü Yeşilçay, "Zor bir hamilelik yaşıyorum. Çok yoruluyorum" diyerek şimdiye kadar 33 bölümü çekilip 31'i ekrana gelen "Melekler Adası"nı 39. bölümde bırakmaya kararlı olduğunu yapımcısına bildirdi. 
Reyting başarısı nedeniyle atv'nin 39 bölümden sonra 13 bölüm daha uzatma kararı aldığı dizinin yapımcısı Yağmurdereli, "Melekler Adası"nın "Şerbet"ine sette istediği hijyenik ortamı sağlama, az yorulması için daha az çekim, daha az mesai sözü verdi ama para etmedi. Yeşilçay, hamileliğini "Melekler Adası"nın setinde geçirmek yerine, "Çocuğumun annesi olmayı fazlasıyla hak ediyor" diyen eşi Cem Özer'in yanında olmayı tercih etti. Yağmurdereli, gönülsüz de olsa oyuncusunun talebini kabul etti. "Melekler Adası", yeni yıldan itibaren "Şerbet"siz kalacak. 


</TEXT>
</DOC>
