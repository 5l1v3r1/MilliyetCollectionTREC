<DOC>
<DOCNO> 276582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sontur15.html </URL>
<DATE> 2004/10/01/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Kocasını bıçaklayan çocuğun babasını bıçakladı 
</HEADLINE>
<TEXT>

     
     Tekin ATAY TRABZON, DHA 
     

TRABZON'da ev hanımı, 42 yaşındaki Nilgün Toyran, 5 gün önce eşini bıçaklayan 14 yaşındaki İ.S.'nin babası, 32 yaşındaki Ergin Supel'i bıçakladı. 
     Erdal Toyran, kendisi hakkında dedikodu çıkardığını öne sürdüğü Ergin Supel ile Kaymaklı Mahallesi'nde tartıştı. Ergin Supel'in 14 yaşındaki oğlu İ.'nin de katılmasıyla tartışma kavgaya dönüştü. Bu sırada İ.S., Erdal Toyran'ı sağ koltuk altından bıçakladı. Toyran hafif yaralanırken, gözaltına alınan Ergin Supel ve İ.S.'nin tutuksuz yargılanması kararlaştırıldı. 
     Erdal Toyran'ın ev hanımı eşi 32 yaşındaki Nilgün Toyran eşine yapılan saldırıyı hazmedemedi. Çömlekçi Mahallesi'nde dün Ergin Supel ile karşılaşan Nilgün Toyran, bir süre tartıştığı adamı daha sonra 4 yerinden bıçakladı. KTÜ Farabi Hastanesi'ne kaldırılan Ergin Supel'in göğsünden ve kolundan yaralandığı ancak, hayati tehlikesinin bulunmadığı bildirildi. Gözaltına alınan Nilgün Toyran, sevkedildiği savcılıkça serbest bırakıldı. Olayla ilgili soruşturma sürüyor. 
     
</TEXT>
</DOC>
