<DOC>
<DOCNO> 262100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sonspo03.html </URL>
<DATE> 2004/08/10/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Fenerbahçe'de Serhat sevinci... 
</HEADLINE>
<TEXT>

     Fenerbahçe, Birinci Süper Lig'in 2. haftasında Samsunspor ile yapacağı maçın hazırlıklarını, bugün yaptığı çift antrenmanla sürdürdü. 
     Teknik Direktör Christoph Daum yönetiminde, Samandıra Tesisleri'nde yaklaşık 1.5 saat süren akşam antrenman, basına kapalı gerçekleştirildi. 
     Sakatlığı nedeniyle ligin ilk haftasındaki Çaykur Rizespor maçında takımdaki yerini alamayan Serhat'ın iyileştiği açıklanırken, futbolcunun, antrenmanda takımla çalıştığı ifade edildi. 
     Antrenmanda ikili mücadele ve yarı sahada taktik çalışmaları yapan futbolcular, çalışmayı tam sahada oynanan çift kale maçla tamamladı. Serhat ve Alex'in antrenman maçında attığı golleri, teknik direktör Daum'un alkışladığı belirtildi. 
     Sakatlığı nedeniyle tedavisi süren Deniz, çalışmasını takımdan ayrı sürdürdü. 
     Sarı-lacivertliler, Samsunspor maçının hazırlıklarını yarın akşam basına kapalı antrenmanla sürdürecek. 
     Bu arada, futbolcular, Avrupa Şampiyonlar Ligi maçları öncesi UEFA'ya gönderilmek üzere Samandıra Tesisleri'nde poster çekimi yaptırdı. 
     
</TEXT>
</DOC>
