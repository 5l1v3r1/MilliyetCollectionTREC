<DOC>
<DOCNO> 269591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/ekonomi/eko03.html </URL>
<DATE> 2004/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasa yataya girdi 
</HEADLINE>
<TEXT>


Beklentilerin üstünde çıkan ağustos enflasyonu tedirginliğiyle güne başlayan piyasalar, daha sonra AB'ye ilişkin olumlu mesajlarla toparlandı 

EKONOMİ SERVİSİ 

Hazine'nin eylül ayının en yüksek iç borç itfalarından birini gerçekleştireceği bu hafta, piyasanın tahminleri doğrultusunda açacağı ihaleler öncesinde faiz hafif yukarı hareket etti. 
Döviz piyasasında ise yatay bir hareket izlendi. Geçen haftayı yüzde 4.63'lük yükselişle tamamlayan borsa endeksinde ise sabah hafif k r satışları yaşandı. Ancak daha sonra AB Komisyonu'nun Genişmeden Sorumlu Üyesi Günter Verheugen'in açıklamalarıyla endeks toparlandı ve günü yüzde 0.37 oranında yükselişle 20 bin 851 seviyesinden kapattı. 
Uzmanlar, bu ay içinde IMF ile yeni bir stand-by anlaşmasının sorunsuz bir şekilde sonuçlandırılacağı beklentisi ve AB İlerleme Raporu'yla ilgili iyimserliğin satın alınacağını ifade ettiler. 
Hazine, yarın 4.4 katrilyon lirası piyasaya olmak üzere toplam 4.5 katrilyon lira iç borç ödemesi yapacak. İtfanın 2.6 katrilyon lirası döviz cinsinden olacak. 

Faiz 25.50'den kapandı 
Ayrıca cuma günkü açıklamasında Hazine, piyasa yapıcılığı sistemi çerçevesinde 15 Aralık 2004 vadeli kağıdın 8 Eylül'den itibaren ölçüt olmaktan çıkartılacağını ve yerine 7 Aralık 2005 vadeli yeniden ihraç edilecek senedin ölçüt olacağını belirtmişti. Bono piyasasında ise 22 Şubat 2006 vadeli tahvilin faizi 0.20 puan yükselerek, günü yüzde 25.50 seviyesinden kapattı. 
Yarın yapılacak itfanın büyük kısmı döviz cinsinden olduğu ve Hazine de döviz cinsinden ihale açtığı için TL faizleri üzerinde bir baskı olması beklenmiyor. 
Hazine bugün, çarşamba valörlü olarak 7 Eylül 2005 vadeli dolar cinsinden iskontolu tahvil ve 7 Aralık 2005 vadeli iskontolu tahvilin yeniden ihracı olmak üzere iki ihale düzenliyor. 

Borsaya halen yatırım yapılabilir AB'ye ilişkin her olumlu haberle birlikte endeksteki yükselişin kademe kademe sürmesini bekliyoruz. F K oranları, şirket k rlılıkları ve alternatif piyasalar da hesaba katıldığında AB'den müzakere tarihi alınacağı beklentisinin kuvvetlenmesi durumunda endekste h l yüzde 10-15 oranında gibi bir getiri imk nı bulunuyor. Borsada geçen hafta gözlenen para girişi ve İMKB 30 dışındaki hisselere gelen alım, yükselişin devam edeceği sinyalini veriyor. Bu noktada iç talebe bağlı olarak karşımıza çıkan büyük cari açık, piyasada bir risk unsuru. Cari açığın kısa vadede AB ve IMF beklentileri nedeniyle finansmanında sorun yaşanmasını beklemiyoruz. Kısa vadede yatırımcı bu seviyelerden borsada h l pozisyon alabilir. 

Hazine 65.4 milyon dolar dış borç ödeyecek Hazine bu hafta, 65.4 milyon dolar dış borç ödemesi yerine getirecek. Hazine, haftanın en büyük dış borç ödemesini 46.2 milyon dolar ile 9 Eylül Perşembe günü yapacak. 
Hazine'nin bugün 3.2 milyon dolar, yarın 0.1 milyon dolar, 8 Eylül'de 0.2 milyon dolar ve 10 Eylül'de 15.7 milyon dolar dış borç ödemesi bulunuyor. 
Eylül ayının ilk iş gününde toplam 6.3 milyon dolar dış borç ödemesi yerine getiren Hazine'nin, yılbaşından bugüne kadar yaptığı ödemelerin tutarı ise 8 milyar 546.8 milyon doları buldu. 

15.7 katrilyon iç borç 
Hazine Müsteşarlığı geçen yıl, 11 milyar 498.3 milyon dolar dış borç ödemesi yapmıştı. Bu arada, Hazine eylül ayında 1 katrilyon 100 trilyon lirası çalışanları tasarrufa teşvik hesabı ödemeleri olmak üzere, piyasaya 13 katrilyon 978 trilyon lira iç borç ödemesi yapacak. 
Eylül ayı toplamında ise Hazine Müsteşarlığı, 15 katrilyon 78 trilyon lira iç borç ödemesi yerine getirecek. 


</TEXT>
</DOC>
