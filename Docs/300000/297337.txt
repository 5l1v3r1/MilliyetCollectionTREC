<DOC>
<DOCNO> 297337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sontur06.html </URL>
<DATE> 2004/12/13/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Düğün magandasının vurduğu kız çocuğu kurtarılamadı .. 
</HEADLINE>
<TEXT>

     Gaziantep'te evlerinin terasında düğün izlediği sırada tabanca ile havaya ateş açılması sonucu ağır yaralanan 9 yaşındaki kız çocuğu hayatını kaybetti. 
     Edinilen bilgiye göre, 9 Aralık tarihinde Ocaklar Mahallesi 69 No'lu Sokak üzerinde yapılan bir düğün törenini evlerinin terasından izleyen 9 yaşındaki Tuğba Topal, düğünde tabanca ile havaya ateş açılması sonucu başından ağır yaralanmıştı. 
     Gaziantep Devlet Hastanesi'ne kaldırılan Topal, tedavi gördüğü Cerrahi Yoğun Bakım Servisi'nde sürdürdüğü yaşam mücadelesini kaybetti. 
     Olayın ardından Eyüp T. 12 ve Fikret T. 14 gözaltına alınmıştı. 
     Eyüp T'nin emniyet müdürlüğünde verdiği ifadesinde havaya kendisinin ateş ettiğini söylediği ancak, daha sonra ifadesini değiştirerek, ağabeyi Fikret T'nin ateş ettiğini, ağabeyi okula gittiği için suçu üstlendiğini söylediği belirtildi. 
     Eyüp T. ve Fikret T. emniyet müdürlüğünde ifadelerinin alınmasının ardından, çıkarıldıkları nöbetçi mahkeme tarafından serbest bırakılmıştı. 
     Olayla ilgili olarak, firari olan Aydın T. ile Fuat T'nin arandığı bildirildi. 
     
</TEXT>
</DOC>
