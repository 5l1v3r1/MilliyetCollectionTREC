<DOC>
<DOCNO> 294614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/ekonomi/aeko.html </URL>
<DATE> 2004/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan 3.7, atadıkları 25 milyar maaş alıyor 
</HEADLINE>
<TEXT>


TMSF Başkanı Ertürk 3.7 milyar maaş alıyor. Uzanlar'ın şirketlerinin başına TMSF'nin atadığı bazı yöneticilerin maaşları ise 25 milyar lira 

Nedim Şener 

Batık bankalardan tahsilatla uğraşan Tasarruf Mevduatı Sigorta Fonu TMSF Başkanı Ahmet Ertürk, 3 milyar 700 milyon lira aylık maaş alırken, Fon'un el koyduğu şirketlere atanan üst düzey yöneticilere 25 milyar liraya varan maaşlar ödeniyor. 
İmar Bankası'ndaki 8.5 katrilyon liralık yolsuzluk nedeniyle yönetimleri kendisine geçen 210 Uzan şirketini üç grup medya, iletişim ve çimento halinde yapılandıran TMSF, bu grupların başına atamalar yaptı. Adem Gürses, Medya Hidayet Nalçacı, Çimento ve Mehmet Taşaltın da İletişim Grubu'nun başına getirildi. 
Bu üç grup yöneticilerine 25 milyar lira maaş bağlandı. Bu da TMSF'nin başkan maaşının altı katından fazla. Milliyet'in edindiği bilgiye göre Medya Grubu'nda yönetim kurulu üyesi olan Hasan Tahsin Emek ile Yusuf Toklu'nun aldığı maaş da 25 milyar lira seviyesinde. 
İletişim Grubu'nda görev yapan dört yönetim kurulu üyesi 5 milyar lira maaş alırken, iki denetim kurulu üyesi aylık 3 milyar lira alıyor. Çimento Grubu'nda, Başkan Hidayet Nalçacı dışında beş yönetim kurulu üyesi 5'er milyar lira maaş alırken denetçi Faysal Kara 3 milyar lira alıyor. Alınan bilgilere göre, kamuya geçtiği için, statü olarak 'kamu şirketi' sayılmalarına karşın, atanan kişilerin maaşlarının belirlenmesinde, 'özel sektör ortalamaları' dikkate alındı. 

Beş kişinin maaş 25 milyar lira Medya Grubu Adem Gürses Yönetim Kurulu Başkanı 25.000.000.000 Mustafa Öcalan Yönetim Kurulu Üyesi 5.000.000.000 Yusuf Toklu Yönetim Kurulu Üyesi 25.000.000.000 Ahmet İşeri Hukuk bölümü 7.500.000.000 Hasan Tahsin Emek Yönetim Kurulu Üyesi 25.000.000.000 

Çimento Grubu Hidayet Nalçacı Yönetim Kurulu Başkanı 25.000.000.000 Mustafa Turgut Yönetim Kurulu Üyesi 5.000.000.000 Oğuz Altay Yönetim Kurulu Üyesi 5.000.000.000 Fatih Zülfikar Yönetim Kurulu Üyesi 5.000.000.000 Ercan Ergül Yönetim Kurulu Üyesi 5.000.000.000 İsmet Turgut Yönetim Kurulu Üyesi 5.000.000.000 Servet Kaçamak Yönetim Kurulu Üyesi 5.000.000.000 Faysal Kara Denetim Kurulu Üyesi 3.000.000.000 

İletişim Grubu Mehmet Taşaltın Yönetim Kurulu Başkanı 25.000.000.000 Yaşar Akgün Yönetim Kurulu Üyesi 5.000.000.000 Uğur Hayırlı Yönetim Kurulu Üyesi 5.000.000.000 Halil Özkentli Yönetim Kurulu Üyesi 5.000.000.000 Ömer Küçüközcan Yönetim Kurulu Üyesi 5.000.000.000 Salih Oktar Denetim Kurulu Üyesi 3.000.000.000 Lütfi Dalgıç Denetim Kurulu Üyesi 3.000.000.000 

</TEXT>
</DOC>
