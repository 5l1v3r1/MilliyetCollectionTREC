<DOC>
<DOCNO> 263645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/son/sontur18.html </URL>
<DATE> 2004/08/15/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Konya'daki kazada yaralanan muavinin bacağı yerine dikilemedi... 
</HEADLINE>
<TEXT>

     Konya-Ankara Karayolu'nda meydana gelen trafik kazasında ağır yaralanan genç kızın kopan sol kolu başarılı bir ameliyatla dikildi. Alınan bilgiye göre, Konya'dan Ankara'ya giden Murat Küçükkara 18 yönetimindeki 06 PCY 67 plakalı kamyon, Konya-Ankara Karayolunun 50. kilometresinde aniden yola çıkması nedeniyle, karşı yönden gelen Hüseyin Terlemez 51 idaresindeki 42 VA 955 plakalı otobüsle çarpıştı. Kazada, kamyon sürücüsü Küçükkara ve kimliği henüz belirlenemeyen bir kadın öldü, 37 kişi yaralandı. 
     Kazadan kısa süre sonra olay yerinden geçen bir otomobille sol kolu dirsekten kopuk bir şekilde Konya Numune Hastanesi'ne gelen Gülay Özdemir 18 , acilen Selçuk Üniversitesi Meram Tıp Fakültesi Hastanesi'ne sevk edildi. 
     Hastaneye gelir gelmez ameliyata alınan Özdemir'in kopan kolu, uzun süren ve bir cerrahi operasyon sonucu yerine dikildi. 
     Tıp Fakültesi Başhekimi Doç. Dr. Adil Gökalp, AA muhabirine, Özdemir'in kolunun çok iyi durumda olmadığını ancak erken gelmesinin kendisine bir şans tanıdığını ifade ederek, ''Dirsekten kopan kolu sadece deri tutuyordu. Yaptığımız operasyonla kolu yerine diktik. Şu anda hasta yoğun bakımda. Kolun sağlıklı bir şekilde tutup tutmayacağını zaman gösterecek, ümitliyiz'' dedi. 
     
     MUAVİNİN BACAĞI DİKİLEMEDİ 
     Otobüs sürücüsünün oğlu muavin Ömer Terlemez'in ise kazada sağ bacağı koptu. Olaydan sonra Selçuk Üniversitesi Meram Tıp Fakültesi Hastanesi'ne getirilen Terlemez'in bacağı kaza alanında uzun süre bulunamadı. 
     Sağlık ekipleri ve polisler tarafından yaklaşık 1,5 saat arandıktan sonra bulunup hastaneye getirilen bacak, ameliyatta yerine dikilemedi. Gökalp, oldukça geç bulunan bacağın hastaneye geldiğinde kötü durumda olduğunun öğrenildiği dile getirerek, ''Damar ve sinir uçları görünmüyormuş. Kemik kaybı da varmış. Kısacası, bacağın dikilebilmesi için şartların taşımadığı belirtildi. Bu yüzden bacak yerine dikilemedi'' diye konuştu. 
     Öte yandan, kazada yaralanan diğer kişilerin isimleri şöyle 
     ''Hüseyin Terlemez, Baykal Kaya, Kemal Karaaslan, Ersin Altan, Naciye Demircan, Gül Özdemir, Bedriye Delen, Mehmet Demircan, Levent ve Güler Göçer, Gencay Çetiner, Rüstem Vural, Özgür Şenel, Nurgül Özdemir, Nuray Özdemir, Ali Özdemir, Süphan Bayrak, Levent Fırat, Hüseyin Öztürk, Emin Cıbır, Arzu Hersan, Ali Koruk, Edip Doğanay, Ramazan Dönmez, Zerrin Hersan, Asuman Korhan, Murat Kalaycıoğlu, Ayşe Kalaycıoğlu, Aylin Alişah, Aslıhan Zengin, Mine ve Barış Dehni, Nevruz Çınar, Alkım Diyar Kalaycıoğlu, Boran Kalaycıoğlu.'' 
     
</TEXT>
</DOC>
