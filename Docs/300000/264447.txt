<DOC>
<DOCNO> 264447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sonspo01.html </URL>
<DATE> 2004/08/18/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Taylandlı haltercinin madalya kutlaması kana bulandı 
</HEADLINE>
<TEXT>

     28. Yaz Olimpiyat Oyunları'nda kiloda altın madalya kazanan Taylandlı bayan halterci Udamporn Polsak'ın sevinci, ülkesinden gelen kötü haberle kabusa dönüştü. 
     Tayland'ın kuzeydoğusundaki Nakhon Ratchasima bölgesinde bulunan köyünde Udamporn'un akrabaları ve köyün ileri gelenlerinden oluşan 500 kişilik bir kalabalağın düzenlediği kutlama, alkollü bir gencin silahını ateşlemesiyle kana bulandı. 
     Polis yetkilisi Chalermsak Chainarongsak, Worayuth Worsantai adındaki bir gencin, Udamporn için düzenlenen kutlamada silahını ateşlediğini ve haltercinin 21 yaşındaki bir akrabasını öldürdüğünü söyledi. 
     Ülke genelinde büyük bir sevince yol açan Udamporn'un bayanlar kiloda aldığı altın madalyanın, Tayland'daki kabine üyelerine gösterilmek üzere Bangkok'a getirilmesine ve daha sonra bayan sporcuya iade edilmesine karar verilmişti. 
     23 yaşındaki Udamporn'un aldığı madalya, Tayland'ın oyunlar tarihinde kazandığı 3. altın madalya olduğu için ayrı bir özellik taşıyor. 
     
</TEXT>
</DOC>
