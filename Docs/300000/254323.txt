<DOC>
<DOCNO> 254323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/yasam/yas04.html </URL>
<DATE> 2004/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatil dönüşü kahreden kaza 
</HEADLINE>
<TEXT>


Eğitimci Kemal Koçak'ın Koç Üniversitesi öğrencisi kızı Dilek, arkadaşıyla birlikte Bodrum'da geçirdiği feci kazada öldü 

YAŞAR ANTER Muğla DHA 

İstanbul Uğur Koleji ve Ekol Dershanesi'nin sahibi Kemal Koçak'ın, Koç Üniversitesi Endüstri Mühendisliği Bölümü 3. sınıf öğrencisi olan kızı Dilek Koçak ile tekstilci arkadaşı Zeki Çakıcı, dün Bodrum'dan havaalanına giderken geçirdikleri trafik kazasında öldü. 
Sea Garden Tatil Köyü'nde tatillerini tamamlayan Dilek Koçak 21 ile Zeki Çakıcı 22 , bir araç kiralayarak Milas Havaalanı'ndan İstanbul uçağına yetişmek için yola çıktı. Şoför Mustafa Alkan 23 yönetimindeki otomobil, 15.30 sıralarında Güvercinlik yakınlarında karşı yönden gelen Hüseyin Çetin 37 yönetimindeki fayans yüklü kamyonete hızla çarptı. 
Kamyonet sürücüsü kazayı hafif yaralı atlatırken, Koçak ile Çakıcı ve Alkan ağır yaralandı. Bodrum International Hospital'da ameliyata alınan Koçak ve Çakır kurtarılamadı. Alkan'ın sağlık durumu ciddiyetini korurken, ayakta tedavi gören Çetin gözaltına alındı. Kaza yerinde yapılan incelemede, Alkan'ın, müşterilerini uçağa yetiştirme telaşıyla aşırı hız yaptığı belirtildi. 

Arkadaşlarının sevgilisiydi 
Dilek Koçak'ın sınıf arkadaşları, Uğur Koleji 2001 Yıllığı'nda onun için duygu dolu yazılar kaleme almıştı. 
Bak bir sene daha geçti. Tam yedi sene oldu değil mi Dolu dolu mutlu hüzünlü komik koca yedi sene. Bir bütündük, yani bizdik. Bizim dostluğumuz hiç bitmeyecek. DAMLA KİRAZ 
İyi olduğunu söylemeye gerek yok. Kalbinin güzelliği yüzüne öyle yansımış ki... Sen sevmek için doğmuş insanlardansın. Hep böyle azimli ve başarılı kalman dileğiyle. SELİN 
Senin sessiz görünen yapında aslında bir o kadar fazla coşku var. Bir de senin şu kahkahalarına bayılıyorum. Gerçekten senin o masum yüzünü iyi niyetini ve neşeliliğini asla unutamam. Umarım sen de beni unutmazsın. ESEN 
Hayatımın en güzel yıllarıydı. Karşıma bir kız çıktı. Kocaman gözleriyle bir baktı... İşte dostluğumuzun temeli tam o an atıldı. Dilekçiğim seni gerçekten çok seviyorum. SEZİN KARAMAN 





</TEXT>
</DOC>
