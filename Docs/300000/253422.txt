<DOC>
<DOCNO> 253422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sonyas16.html </URL>
<DATE> 2004/07/06/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
68'lik Fransız, 13 bin 850 kilometre pedal çevirdi... 
</HEADLINE>
<TEXT>

     Fransız bisikletçi Zef Jegard 68 , Fransa'nın batısındaki Brest kentinden 1 Mayıs 2004 tarihinde başladığı 13 bin 850 kilometrelik bisiklet ''turunu'', Rusya'nın Vladivostok kentinde noktaladı. 
     Emekli bir öğretmen olan gezgin Jegard, AFP'ye telefonla yaptığı açıklamada, ''13 bin 850 kilometreyi, 65 gün, 22 saat, 40 dakikada kat ettim. Bu, Asya-Avrupa arasında kırılmış bir bisiklet rekorudur'' dedi. 
     Guiness Rekorlar Kitabı'na girmeyi istediğini söyleyen 68 yaşındaki Jegard, her gün yaklaşık 200 kilometre pedal bastığını kaydetti. 
     Vladivostok kentindeki spor bürosu yetkililerinin rekorunu kaydettiğinin altını çizen Jegard, Rus yollarının durumunun ''içler acısı'' olduğunu, en çok, çakıllı olan ve asfaltlanmamış bu yollarda zorlandığını belirtti. 
     Fransız bisikletçi, ''Doğu ile Batı arasında bir bağ kurmak için'' giriştiğini söylediği bu maceradan önce, Pakistan'ın başkenti İslamabad'dan Vladivostak'a pedal çevirmişti. 
     
</TEXT>
</DOC>
