<DOC>
<DOCNO> 280451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sontur36.html </URL>
<DATE> 2004/10/15/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Peker operasyonunda gözaltına alınan 10 kişiden 6'sı serbest kaldı... 
</HEADLINE>
<TEXT>

     Sedat Peker ve adamlarına yönelik operasyonlarda gözaltına alınan ve Beşiktaş'taki İstanbul Adliyesi'ne sevk edilen 10 kişiden 4'ü, tutuklanması istemiyle mahkemeye gönderildi. Aralarında bir emniyet amirinin de bulunduğu diğer 6 kişi ise serbest bırakıldı. 
     ''Kelebek'' adı verilen ve ''Sedat Peker Grubu''na yönelik operasyonlar çerçevesinde gözaltına alınan 2'si kadın 10 kişinin, İstanbul Organize Suçlar Şube Müdürlüğü'ndeki sorguları tamamlandı. 
     Beşiktaş'taki İstanbul Adliyesi'ne getirilen 10 kişinin cumhuriyet savcıları Selim Berna Altay ile Süleyman Ersöz tarafından ifadeleri alındı. Savcılık sorgularının ardından, Feridun Öncel, Gaffar Karadeniz, Fatih Çatal ile Sinan Kandemir, tutuklanmaları istemiyle nöbetçi mahkemeye gönderildi. 
     Aralarında, bir emniyet amirinin de bulunduğu 2'si kadın diğer 6 kişi ise savcılık sorgularının ardından serbest bırakıldı. 
     
</TEXT>
</DOC>
