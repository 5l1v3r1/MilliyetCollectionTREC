<DOC>
<DOCNO> 271381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/soneko29.html </URL>
<DATE> 2004/09/13/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
İkisi de kanatlı... Tayland, İsveç'ten tavuk karşılığı uçak istiyor... 
</HEADLINE>
<TEXT>

     Dünyanın 4. büyük tavuk ihracatçısı Tayland, İsveç'ten uçak alıp karşılığını tavukla ödemek istiyor. 
     Tayland hükümet sözcüsü Jakrapob Penkair, Başbakan Thaksin Shinawatra'nın ay sonunda İsveç'e yapacağı resmi ziyarette konuyu gündeme getireceğini söyledi. 
     Sözcü, ''İsveç bize uçak satmak istiyor, biz de onlara tavuk satmak istiyoruz. Başbakanımız İkisi de uçabildiğine göre takas edilebilirler diye düşünüyor'' dedi. 
     Dünyanın 4. büyük ihracatçısıyken patlak veren ''kuş gribi'' yüzünden tavukları elinde kalan Tayland, var gücüyle durumu kurtarmaya çalışıyor. 
     Tayland hükümeti olası alıcılara peşinatsız ve isteğe göre taksit gibi cazip ödeme seçenekleri sunarken, bir Tayland heyeti de geçen hafta tavuk karşılığı silah almak için Rusları ikna etmek umuduyla Moskova'ya gitmişti. 
     Moskova'dan dönen takas heyetinden henüz ses seda çıkmadı. 
     
</TEXT>
</DOC>
