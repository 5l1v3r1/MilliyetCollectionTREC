<DOC>
<DOCNO> 255861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sondun38.html </URL>
<DATE> 2004/07/16/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Talat'tan Rum önerisine sert tepki Bu ne cüret 
</HEADLINE>
<TEXT>

     KKTC Başbakanı Mehmet Ali Talat, Kıbrıs Rum yönetiminin bugün açıkladığı, ''askeri alanda gerilimin azaltılması ve Kıbrıs Türklerine yönelik güvenin artırılmasına'' yönelik önerileri, ''hedef şaşırtmaca'' olarak niteledi. 
     Talat, bir heyeti kabulü sırasında yaptığı açıklamada, ''Kıbrıs'ta esas hedef bütünlüklü çözüm olmalı. Bir çözüm olsaydı Rum tarafının 'önlem' diye bugün önümüze koyduğu tüm konular zaten halledilmiş olacaktı'' dedi. 
     Maraş'ın Rumlara iadesine karşılık Gazimağusa limanının ortak işletilmesi önerisine ''Bu ne cüret'' diye tepki gösteren Talat, ''Anlaşma olsaydı Maraş zaten Rumların olacaktı. Mağusa limanını ise biz işletecektik. Hem anlaşmaya 'hayır' diyeceksin, hem de Maraş'la birlikte Mağusa limanının yarısını isteyeceksin. Bu olacak şey değil'' ifadesini kullandı. 
     
</TEXT>
</DOC>
