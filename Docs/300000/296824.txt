<DOC>
<DOCNO> 296824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/son/sonsiy05.html </URL>
<DATE> 2004/12/11/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Lübnan Meclis Başkanı Berry Türkiye'ye geliyor... 
</HEADLINE>
<TEXT>

     Lübnan Meclis Başkanı Nabih Berry ve beraberindeki heyet, TBMM Başkanı Bülent Arınç'ın konuğu olarak yarın Türkiye'ye gelecek. 
     TBMM Başkanlığı'ndan yapılan yazılı açıklamaya göre, Arınç ve Berry, 13 Aralık Pazartesi günü Başkanlık makam odasında görüşme yapacak. Heyetler arası görüşmeler ise aynı gün Başkanlık Divanı Toplantı Salonu'nda gerçekleştirilecek. Bu görüşmelerin ardından Arınç ve Berry, ortak basın açıklamasında bulunacak. 
     Lübnan Meclis Başkanı Berry ve beraberindeki heyet, aynı gün saat 14.30'da Cumhurbaşkanı Ahmet Necdet Sezer tarafından Çankaya Köşkü'nde kabul edilecek. Konuk heyet, bu kabulün ardından Yeni Başbakanlık Binası'nda Başbakan Recep Tayyip Erdoğan ile de biraraya gelecek. 
     Berry, 14 Aralık Salı günü Dışişleri Bakanı ve Başbakan Yardımcısı Abdullah Gül, TBMM İslam Konferansı Örgütü Parlamento Birliği İKÖPAB Başkanı Sait Yazıcıoğlu, Dışişleri Komisyonu Başkanı Mehmet Dülger ile de ayrı ayrı görüşmelerde bulunacak. 
     Heyet, 15 Aralık Çarşamba günü İstanbul'da giderek buradaki tarihi ve turistik yerleri ziyaret edecek. 
     Lübnan heyeti, 17 Aralık'tan Türkiye'den ayrılacak. 
     
</TEXT>
</DOC>
