<DOC>
<DOCNO> 275159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/dunya/adun.html </URL>
<DATE> 2004/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır'da 'Ezan FM' 
</HEADLINE>
<TEXT>


Hoparlörlerden okunan ezanın, gürültü kirliliğine neden olduğunu söyleyen Kahire yönetimi, camilerin hoparlörlerini kapatıp radyodan ezan yayını yapmaya hazırlanıyor 

DIŞ HABERLER SERVİSİ 


Mısır hükümeti, yüksek volüm nedeniyle ses kirliliği yarattığı gerekçe gösterilerek sesi kısılmaya çalışılan ezanın, günde 5 vakit radyodan yayımlanmasını önerdi. Proje hayata geçirilirse, başkent Kahire'de camiler bağımsız olarak ezan okuyamayacak. Halk günde 5 vakit radyolardan yapılacak ezan yayınıyla namaza davet edilecek. 
Mısır Din İşleri Bakanı Hamdi Zakzuk, Kahire'nin 4 bin camisinden ayrı ayrı okunan ezan yerine, radyodan tek bir ezan yayını yapılmasını önerdi. Zakzuk, "Hopalörlerin sesi yüzünden her gün onlarca şik yet alıyorum. Ben de onlara resmi şik yette bulunun diyorum. Ancak onlar k fir veya din karşıtı diye etiketlenmekten korkuyorlar" dedi. Zakzuk, "Asıl hoparlörler dinden çıkma anlamına geliyor. Çünkü İslam 1350 yıldır bu işi hoparlörsüz yapıyor" dedi. 
Mısır'ın en üst düzey iki din adamı da radyodan ezan yayınının İslama aykırı olmadığını savundu. Başmüftü Ali Gomoa, "Bir kentte tek bir ezan yayınının yapılması dinen uygundur" dedi. Gomoa, açıklamasında Türkiye'yi de "bazı kentlerinde tek ezan uygulaması var" diye örnek gösterdi. Ancak 16 milyon nüfusuyla dünyanın en büyük Müslüman başkenti olan Kahire'nin dindarları projeye "komplo" diyerek tepki gösterdi. Başkent Kahire'de protesto gösterileri düzenlenmesi bekleniyor. 




</TEXT>
</DOC>
