<DOC>
<DOCNO> 270118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonspo15.html </URL>
<DATE> 2004/09/08/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Valdes, Rüştü'nün kendisini eleştirdiğine inanmıyor 
</HEADLINE>
<TEXT>

     Şenhan Bolelli 

İspanya'nın FC Barcelona takımının kalecisi Victor Valdes, eski takım arkadaşı Rüştü Reçber'in geçtiğimiz günlerde bir Türk gazetesinde yer alan açıklamalarının doğru olduğuna inanmadığını söyledi. 
     Türkiye'de bir gazetede çıkan demecinde Rüştü'nün ''Barcelona'ya transfer olduğumda dünyanın en iyi kalecilerinden biri olarak gösteriliyordum. Neden yedek düştüm bilmiyorum. Sanırım bazı kişilerin kızgınlığından oldu. İyi bir kaleci olduğumu düşünmeye devam ediyorum. İyi bir kaleciyim. Valdes'ten daha iyi olduğumu sanıyorum en azından daha tecrübeliyim'' şeklinde ifadeler kullandığı İspanyol basınına yansıdı. Valdes, bu sözlerin Rüştü'nün ağzından çıktığına inanmadığını kaydetti. 
     Rüştü'nün açıklamalarıyla ilgili tepkisi sorulan Valdes, ''Bu tip şeyler, kişisel olarak ağızdan duymadıkça problem olmayacak şeyler. Rüştü, çok büyük bir takım arkadaşımdı ve öyle olmaya da devam ediyor'' dedi. Başka herhangi bir açıklama yapma gereği duymadığını ifade eden İspanyol kaleci, tamamiyle Rüştü'den yana olduğunu söyledi. 
     
</TEXT>
</DOC>
