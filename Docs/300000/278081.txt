<DOC>
<DOCNO> 278081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sonsiy07.html </URL>
<DATE> 2004/10/07/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
AKP'de AB tamam sıra revizyonda beklentisi... 
</HEADLINE>
<TEXT>

     AB Komisyonu'nun TürkiyeYe müzakere tarihi verilmesini öneren raporunun açıklanmasının ardından AKP'de üç ya da dört bakanı kapsayacak kabine revizyonunun gerçekleşeceği konuşulmaya başlandı. 
     Edinilen bilgilere göre Başbakan Recep Tayyip Erdoğan, AB İlerleme Raporunun ardından uzun süredir konuşulmakta olan kabine revizyonunu nihayet gerçekleştirecek. AKP'de Erdoğan'ın bir süredir değiştireceği bakanları kafasında belirlediği, revizyonun zamanlaması için İlerleme Raporunun yayınlanmasını beklediği belirtildi. Buna göre Erdoğan, 17 Aralık'ta da raporda önerilen doğrultuda 2005 yılı için Türkiye'ye tarih verileceği yaklaşımıyla kabine revizyonunu hemen gerçekleştirecek. 
     AKP'de daha önce Erdoğan'ın kabine değişikliği için 17 Aralık tarihini bekleme eğiliminde olduğu, ancak raporda müzakerelerin başlamasını önerilmesi üzerine bu tarihi beklemekten vaçgeçtiği ifade edildi. Buna göre Erdoğan, TBMM Başkanı, Grup yöneticileri ve TBMM organlarına seçilmelerin yapılmasının ardından Bakanlar kurulu'nda değişiklik için Cumhurbaşkanı Sezer'e çıkacak. 
     AKP'de kabinedeki değişimin üç ya da dört bakanı kapsayacağı belirtildi. AB'den sorumlu Devlet Bakanlığı oluşturulup oluşturulmayacağı da kabine revizyonuyla birlikte netlik kazanacak. 
     
</TEXT>
</DOC>
