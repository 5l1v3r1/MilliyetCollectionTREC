<DOC>
<DOCNO> 283631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/spor/axspo06.html </URL>
<DATE> 2004/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İmparator'dan yeşil ışık 
</HEADLINE>
<TEXT>


Fiorentina'nın başına geçmesi yeniden gündeme gelen tecrübeli hoca, "Her an imza olabilir" dedi 


Çizme'ye dönüş iddiası 
İTALYA Ligi takımlarından Fiorentina'da Teknik Direktör Mondonico'nun görevine son verilmesinin ardından Fatih Terim sesleri gündeme geldi. Tecrübeli teknik adam, Mor Menekşeler ile sürekli temas halinde olduğunu belirterek, "Henüz bir imza veya anlaşma yok. Ancak her an olabilir. Floransa benim için özel bir yer. İki - üç gün içinde son durum netleşecek" dedi. 

Manşetleri süslüyor 
FİORENTİNA'NIN yeni teknik direktör arayışları gündemin en önemli konusu oldu. Çizme basını, Terim'in adaylar içinde önemli konumda olduğunu belirtti. La Gazetta dello Sport, "Fatih Terim, heyecanı ateşleyebilecek teknik adam" ifadelerini kullanırken, Tuttosport, "Taraftarın sevdiği, basının beğendiği Terim, İtalyan usulü listedeki egzotik isim konumunda" ifadelerini kullandı. 


</TEXT>
</DOC>
