<DOC>
<DOCNO> 254086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sondun37.html </URL>
<DATE> 2004/07/09/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
İşte rapor CIA, kitle imha silahı tehdidini abarttı 
</HEADLINE>
<TEXT>

     ABD Senatosu İstihbarat Komitesi, ülkenin istihbarat servislerinin, Irak'ta işgal öncesindeki Saddam Hüseyin yönetiminin kitle imha silahlarıyla yarattığı tehdidi abarttıklarını açıkladı. 
     Komite tarafından hazırlanan, bugün açıklanan 500 sayfalık raporda, bu tehditle ilgili gelen istihbarat bilgilerinin istihbarat örgütlerince gereği gibi değerlendirilemediği, sonuçta abartmalar yapıldığı, yanlış sonuçlar çıkarıldığı belirtildi. 
     Raporda, gelen bilgileri değerlendiren istihbarat analizcilerinin, birbiriyle çelişkili bilgiler olmasına karşın, ''Irak'ın kitle imha silah programı yürüttüğü'' önyargısıyla fikirlerini değiştirmedikleri kaydedildi. 
     Raporda, Başkan George Bush'un, ''Saddam yönetiminin saldırgan amaçlı nükleer, kimyasal ve biyolojik silah programları geliştirdiği'' gibi bilgiler içeren bu yanlış sonuçlara güvendiği kaydedildi. 
     Raporun yaklaşık yüzde 20'lik kısmı, güvenlik gerekçeleriyle açıklanmadı. 
     
</TEXT>
</DOC>
