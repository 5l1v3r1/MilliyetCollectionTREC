<DOC>
<DOCNO> 273545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/spor/spo06.html </URL>
<DATE> 2004/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum mu, moral mi 
</HEADLINE>
<TEXT>


Haftalardır oynayamadığı futbolla eleştirilen Fenerbahçe bu sezon ilk kez üç puanla birlikte övgü de aldı. Bu coşkulu oyunun arkasında çarşambanın morali mi, yoksa Daum'un tercihleri mi vardı 

TAMER BAĞLAN 


Haftalardır, kazanmasına rağmen eleştirilen Fenerbahçe, ligdeki en zor sınavını tam puan alarak geçti. 19 şut, 8 gol pozisyonu, 3 gol ve tempolu futbol Sarı - Lacivert'e gönül verenlerleri belki de galibiyetten daha fazla mutlu etti. Hele ilk yarının sonlarına doğru öyle bir kıvama geldi ki takım, seyredenler birara Alex bile koşacak zannetti Serkan ve Tuncay'ın orta alanda Aurelio'ya verdiği katkı, ardı arkası kesilmeyen kanat atakları ve Luciano'nun da katılımıyla karşı kalede kurulan hakimiyet sonrası oluşan ortak kanı, "Bu oyuna değil Kocaman'ın Malatyası, hiçbir takım dayanamaz" şeklindeydi. Acaba, Fener'i bu kadar coşturan çarşamba akşamı kazanılan yüksek moral mi, yoksa Daum'un doğru tercihleri miydi 
Sonsuza kadar kazanamayacağını biliyorduk Trabzonspor'un, ancak son yarım saat 10 kişi oynayan Gaziantepspor'u, Fırat Aydınus'a rağmen yenememesi doğrusu sürpriz oldu. Bu sürprizin gerçekleşmesinin ilk nedeni Nurullah Sağlam'ın öğrencilerinin zorunlu kaldığı 'Çanakkale geçilmez', ikincisi ise Hasagiç'in hatasız oyunuydu. Bekir, Bouazizi ve son 15 dakikada Gökhan'ın kestiği hava topları, Boşnak kalecinin şovunun daha da görkemli olmasına engel oluyordu... 
Yeni bir teknik direktör ve 13 transferle h l yapılanma aşamasında olan, henüz iyi oynadığı bir maça rastlanmayan Beşiktaş'ın, sadece maçın havası ya da taraftarın gazı nedeniyle coşması olası değildi. Bu nedenle geçen sezonun 27. haftasından bu yana Hagi'nin yönettiği, iskeleti değişmeyen, Song ve Tomas'la gerideki sorununu da büyük ölçüde halleden Galatasaray derbinin favorisiydi. Tek sorun, savunmasına gereken katkıyı sağlayan orta alanın forvete aynı desteği verememesiydi. Yani, bu bölgedeki yaratıcı, yönlendirici eksikliğiydi. Belki de bu nedenle oyunun büyük bölümünde üstün olan Sarı - Kırmızılılar üç yerine tek puanla yetindi. Hakan Şükür'ün penaltı kaçırması maçın olayı, bitime 2 dakika kala Ronaldo ve İbrahim Toraman'dan gelen ıskalar ise, sanki futbolun adaletiydi... 
Cenk'in 100'ler Kulübü'ne bir adım daha yaklaştığı maçta, Samsunspor yine çok gol kaçırdı, ancak ilk kez kazanmayı becerdi. Sadi Tekelioğlu'nu göreve getiren Akçaabat Sebatspor'un Konya'dan, Şaban Yıldırım'ı göreve getiren Sakaryaspor'un Ankara'dan çıkardığı puanlar, büyük ölçüde kan değişikliğiyle ilgiliydi. Her iki teknik adamın da takımlarını 1. lige taşımış olmaları ortak özellikleriydi. 3-1 geriden gelip kazanılan bir puana rağmen, Konyaspor'la Sakıp Özberk beraberliği de sona erdi. Bu, altı hafta sonunda Türkiye 1. Ligi'nde yapılan üçüncü teknik direktör değişikliğiydi. Tolga Özkalfa'ya rağmen Çaykur Rizespor'un Kayserispor'u yenmesi ve Denizlispor'un Diyarbakır'dan üç puanla dönmesi ise, haftanın beklenen gelişmeleriydi... 

HAFTANIN PORTRESİ 
MARCO AURELİO F.Bahçe 
GÖREVİNİ kusursuz yapıyor, müthiş enerjisiyle her söküğü dikiyor, saha içinde aksayan arkadaşlarının yardımına hızır gibi yetişiyor. Üstelik bunu yaparken tek şikayet etmiyor. Bu Brezilyalı, içinde birden fazla yürek taşıyor. Artık yerli sayıldığından olacak, sezon sonlarında ismi üzerinde yoğunlaşan kara bulutlar bile onun sürekli kendini geliştirmesine engel taşımıyor. Aurelio, Fenerbahçe'nin liderlik koltuğuna uzanan yollarının en önemli kilometre taşı olarak yükseliyor. Her geçen gün büyüyen futbolu ile herkesi büyülemeye devam ediyor. 

HAFTANIN KARMASI 
Mondragon G.Saray 
Ümit F.Bahçe 
Bouazizi G.Antep 
Adem Dursun A.Gücü 
Burak Denizli 
Erman Özgür A.Sebat 
Aurelio F.Bahçe 
Cem Baki Ç.Rize 
Nobre F.Bahçe 
Cenk Samsun 
Necati G.Saray 

HAFTANIN TAKIMI 
FENERBAHÇE Malatya önünde geriden başladığı maçta fark yaptı, futbolunun doruklarına çıktı. İki gün önceki Sparta Prag maçının yorgunluğuna rağmen sahada inanılmaz bir gösteriye soyunarak, taraflı tarafsız herkese parmak ısırttı. Saracoğlu'nun tribünlerinde yer alan taraftarları kendinden geçirdi, liderliğe terfi etti. 

HAFTANIN HOCASI 
CHRISTOPH DAUM Fenerbahçe Kadro seçimi konusundaki eleştirilere kulak verdi, taşları oturtarak, izlerken imrenilen bir takım yarattı. Her biri ayrı yetenekteki yıldızlara yardımlaşmayı, paylaşmayı ve takım futbolu oynamayı öğretti. Malatya maçındaki futbol patlaması onun monte ettiği ateşleyici dinamizmin eseriydi. 

HAFTANIN HAKEMİ 
MUSTAFA ÇULCU Beşiktaş - G.Saray Tansiyonu yüksek mücadeleyi çaldığı düdüklerle rahatlattı, İnönü'deki muhteşem atmosferin üzerinde yarattığı baskıyı kırdı. Verdiği kararlarda isabet yüzdesi yüksekti, pozisyon takibi ve kart seçimleri yerindeydi. Sezonun ilk derbisini yüz akıyla tamamlayarak, MHK'ya "oh" çektirdi. 

GOL KRALLIĞI Futbolcu Takım Maç Gol Fatih Tekke Trabzonspor 6 6 Van Hooijdonk Fenerbahçe 6 5 Hakan Şükür Galatasaray 6 5 G.Karadeniz Trabzonspor 6 5 

GOL PASI Futbolcu Takım Maç Gol Pası T.Beyazıt Denizlispor 5 3 Alex de Souza Fenerbahçe 5 3 Lee Eul Yong Trabzonspor 5 3 Ümit Özat Fenerbahçe 6 3 Gürol Azer Çaykur Rizespor 6 3 Bernt Thijs Trabzonspor 6 3 

ALTIN ELDİVEN Futbolcu Takım Maç Gol Michael Petkovic Trabzonspor 6 3 Volkan Demirel Fenerbahçe 4 3 Zafer Özgültekin Ankaragücü 5 4 

KART CEZALILARI 
Kırmızı Jaziri Gaziante , Altan Konya 
Sarı Yılmaz A.Gücü , Bouazizi G.Antep 

HAFTANIN SONUÇLARI 
Diyarbakır - Denizlispor 0 - 1 
Burak Dk.48 
Fenerbahçe - Malatyaspor 3 - 1 
Osterc Dk.7 , Nobre Dk.43 ve 57 , Deniz Dk.73 
Samsunspor - İstanbulspor 2 - 1 
Cenk Dk.22 , Kenan Dk.73 , Yalçın Dk.88 
Konyaspor - Akçaabat Sebat 3 - 3 
Orhan Dk.3 Pen. , Erman Özgür Dk.10 , Altan Dk.32 , Oktay Dk.71 , Zafer Biryol Dk.88 , Cem Karaca Dk.89 
B.B.Ankaraspor - Sakaryaspor 1 - 1 
Cemil Dk.28 Ken.Kal. , Burak Dk.81 
Beşiktaş - Galatasaray 0 - 0 
Trabzonspor - Gaziantepspor 0 - 0 
Ankaragücü - Gençlerbirliği 1 - 0 
Birol Dk.12 
Çaykur Rizespor - Kayserispor 2 - 1 
Johnson Dk.10 , Cem Baki Dk.18 , Ahmet Salah Dk.82 

HAFTANIN MAÇLARI 
CUMA G.Birliği - F.Bahçe 
CUMARTESİ A.Sebat - Ç.Rize, 
Sakarya - Trabzon, Kayseri - Samsun, 
Beşiktaş - B.B.Ankara 
PAZAR G.Antep - D.Bakır, 
Denizli - A.Gücü, Malatya - Konya, G.Saray - İstanbulspor 


</TEXT>
</DOC>
