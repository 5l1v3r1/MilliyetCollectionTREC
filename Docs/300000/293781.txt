<DOC>
<DOCNO> 293781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/soneko16.html </URL>
<DATE> 2004/12/01/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Sanayi üretimi üçüncü çeyrekte yüzde 7.6 arttı... 
</HEADLINE>
<TEXT>

     Sanayi üretimi, bu yılın üçüncü çeyreğinde Temmuz-Ağustos-Eylül , önceki yılın aynı dönemine göre yüzde 7.6 artış gösterdi. 
     Devlet İstatistik Enstitüsü DİE , 2005 önemli sanayi maddesinin üretim bilgilerinden oluşan sanayi üretim endeksi 2004 yılı üçüncü dönem sonuçlarını açıkladı. 
     Buna göre, 2004 yılının 3. çeyreğinde üretim, madencilik sektöründe yüzde 6.9, imalat sanayi sektöründe yüzde 7.6, elektrik, gaz ve su sektöründe yüzde 6.9 oranında arttı. 
     Buna göre sanayi üretimi yılın üçüncü döneminde kamuda yüzde 1.1 gerilerken, özel sektörde yüzde 10.1 oranında artış gösterdi. 
     Sanayi üretimindeki artış imalat sanayinde yüzde 7.6, elektrik gaz ve su sektörü ile madencilik sektöründe yüzde 6.9'şar oldu. 
     Bu dönemde madencilik sektörünün üretimi, devlet kesiminde yüzde 4.3, özel sektörde yüzde 12.7, elektrik, gaz ve su sektöründe devlette yüzde 3.2, özel kesimde yüzde 10.3 arttı. 
     Bu arada imalat sanayiinde toplam artış yüzde 7.6 olurken, devlette yüzde 3.4 gerileme, özel sektörde ise yüzde 10 artış yaşandı. 
     Faaliyet kolları bazında imalat sanayinde 3. dönemde en fazla artışın yaşandığı alt kalemler ise şöyle 
     ''Taşıt araçları ve karoseri imalatı yüzde 57.7, büro, muhasebe, bilgi işlem makinaları imalatı yüzde 44.2, basım ve yayım imalatı yüzde 29.3, makine ve teçhizat imalatı yüzde 25.8, diğer ulaşım araçları imalatı yüzde 24.2, deri işleme, bavul çanta imalatı yüzde 20.7, tıbbi hassas ve optik aletler ve saat imalatı yüzde 17.6.'' Yılın 3. döneminde üretimi azalan faaliyet kolları ise şöyle 
     ''Tütün ürünleri imalatı yüzde 35.5, kok kömürü, rafine edilmiş petrol ürünleri imalatı yüzde 13.6, tekstil ürünleri imalatı yüzde 4.3, elektrikli makine cihazları imalatı yüzde 1.6.'' 
     
</TEXT>
</DOC>
