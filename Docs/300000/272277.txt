<DOC>
<DOCNO> 272277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sondun24.html </URL>
<DATE> 2004/09/16/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Putin, Çeçenlerle görüşmeyi reddetti 
</HEADLINE>
<TEXT>

     Rusya Devlet Başkanı Vladimir Putin, Çeçen ayrılıkçılarla görüşmeyi saf dışı etti. 
     Putin, Bağımsız Devletler Topluluğu BDT zirvesi için bulunduğu Kazakistan'ın başkenti Astana'da düzenlediği basın toplantısında, Çeçen ayrılıkçıların liderleriyle görüşmenin söz konusu olmadığını söyledi. 
     ''Hiçbir medeni ülkenin El Kaide lideri Usame Bin Ladin ile görüşme hazırlığı yapmadığını'' belirten Putin, ''Beslan'daki katliam, Rusya'ya karşı gelen insanların uluslararası terörizmin bir parçası olduğu konusunda ısrar etmemizde bize hak veriyor'' dedi. 
     Putin, ''terörist demekle neyi kastettiğine'' dair bir soruya, ''Teröristler siyasi, dini veya milliyetçi sloganların arkasına gizlenerek kamuya açıkladıklarıyla hiçbir ilgisi olmayan sorunları çözmeye çalışan eşkıyalardır'' yanıtını verdi. 
     
</TEXT>
</DOC>
