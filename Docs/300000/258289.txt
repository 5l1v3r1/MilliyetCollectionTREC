<DOC>
<DOCNO> 258289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sonspo18.html </URL>
<DATE> 2004/07/26/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Overmars, futbolu bıraktı... 
</HEADLINE>
<TEXT>

     İspanya'nın FC Barcelona takımında forma giyen Marc Overmars, futbolu bıraktığını açıkladı. 
     İngiltere'nin Arsenal takımından 2000 yılında 36 milyon Euro gibi rekor bir rakamla FC Barcelona'ya transfer olan Marc Overmars, sözleşmesi sona erince, kendisine başka takım aramadan futbolu bırakmayı tercih etti. 
     31 yaşındaki Hollandalı futbolcu, futbolu bırakmasına, dizinde yaşadığı sakatlığını da gerekçe gösterdi. 
     FC Barcelona Kulübü Başkanı Joan Laporta, Overmars'a, kulübe yaptığı katkılardan dolayı teşekkür ettiklerini ve futbolcunun çok onurlu bir tavır sergilediğini söyledi. 
     Overmars, 3 kez Hollanda Ligi kupasını 1994, 1995 ve 1996 kaldırdığı AFC Ajax ile 1'er kez Avrupa Şampiyonlar Ligi'ni 1995 ve Avrupa Süper Kupası'nı 1995 , Kıtalararası Kupa'yı ve Hollanda Kupası'nı 1993 kazanırken, Arsenal ile de 1 kez lig şampiyonluğu 1998 ve 1 kez İngiltere Lig Kupası'nı 1998 kazanma başarısını göstermişti. 
     
</TEXT>
</DOC>
