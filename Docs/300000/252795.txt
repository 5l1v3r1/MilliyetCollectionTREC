<DOC>
<DOCNO> 252795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/spor/spo07.html </URL>
<DATE> 2004/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk cep Alonso'nun 
</HEADLINE>
<TEXT>


Fransa Grand Prix'in sıralama turlarında ilk sırayı Renault'un İspanyol pilotu aldı. Fernando Alonso'nun 0.273 saniye arkasından ise Michael Schumacher ikinci geldi 


Formula'nın 10. ayağı 
FORMULA 1 Dünya Şampiyonası'nın 10. ayağı olan Fransa Grand Prix'inde, sıralama turlarından zaferle ayrılan Renault pilotu İspanyol Fernando Alonso oldu. 22 yaşındaki İspanyol sürücü, Magny Cours pistinde düzenlenen yarışta son üç Grand Prix'de zirveyi kimseye kaptırmayan şampiyon Alman pilot Michael Schumacher'e 0.273 saniye fark atarak 1.13.698'lik derecesiyle pole pozisyonu aldı. 

Coulthard 3. oldu 
FERRARİ pilotu Schumacher, 1.13.971 ile ikinci sırayı alırken, McLaren Mercedes ile yarışan İskoç David Coulthard 1.13.987 ile üçüncülüğe oturdu. Antrenman turlarında kaza yapan Kolombiyalı pilot Juan Pablo Montoya ise Williams - BMW ile 1.14.172'lik bir derece yaptı ve ancak altıncı sırayı alabildi. Bugün koşulacak büyük yarış TSİ 15.00'te başlayacak ve NTV'den naklen yayınlanacak. 

Sürücüler klasmanı 1.M.Schumacher Alm. - Ferrari 82p 2.R.Barrichello Bre. - Ferrari 62p 3.J.Button İng. - Bar Honda 44p 4.J.Trulli Fra. - Renault 41p 5.F.Alonso İsp. - Renault 25p 6.J.P.Montoya Kol. - Williams BMW 24p 7.T.Sato Jap. - Bar Honda 14p 8.R.Schumacher Alm. - Williams BMW 12p 9.G.Fisichella İta. - Sauber 10p 10.D.Coulthard İsk. - McLaren 9p 

Markalar klasmanı 1.Ferrari 142p 2.Renault 66p 3.Bar 58p 4.Williams 36p 5.McLaren 17p 6.Sauber 15p 7.Toyota 8p 8.Jordan 5p 9.Jaguar 3p 10.Minardi 1p 



</TEXT>
</DOC>
