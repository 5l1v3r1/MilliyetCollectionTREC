<DOC>
<DOCNO> 255692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sonspo17.html </URL>
<DATE> 2004/07/15/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
MHK, süper lig hakemlerini açıkladı 
</HEADLINE>
<TEXT>

     Futbol Federasyonu Merkez Hakem Kurulu MHK Başkanı Bülent Yavuz, 2004-2005 sezonunda Birinci Süper Lig'de görev yapacak hakemleri açıkladı. 
     TSYD Ankara Şubesi'nde bir basın toplantısı düzenleyen Yavuz, yapılan değerlendirmeler sonunda Süper Lig klasmanına 5 yeni hakemin dahil edildiğini söyledi. 
     MHK Başkanı Yavuz, yapılan değerlendirmeler sonunda Özgüç Türkalp, Vedat Yüksel, Süleyman Abay, Tolga Özkalfa ve Hüseyin Göçek'in ilk kez Süper Lig klasmanına yükseldiğini söyledi. 
     Geçen sezon Süper Lig klasmanında yer alan Sabit Hacıömeroğlu ile Musa Eryılmaz sınavlarda başarılı olamayarak klasman düşerken, sezon içinde hakemliği bırakan Ali Aydın ile Muhittin Boşat'ın yanısıra Ünsal Çimen de hakemlik hayatına nokta koydu. 
     MHK Başkanı Bülent Yavuz, yaptıkları her şeyin Türk hakemliğinin çağdaş seviyeye yükselmesi için olduğunu belirterek, ''Her sezonda günahlar ve sevaplar vardır'' dedi. 
     Türk hakemliğinin geldiği noktayı eleştirenlerin haksız bir tutum sergilediğini ifade eden Yavuz, ''Türk hakemliğini konuşanlar, unutmasınlar ki, hakemler geçen sezon önemli maçlar yönettiler'' diye konuştu. 
     Süper Lig hakemlerinin yaş sınırı 22'ye çektiklerini ifade eden Yavuz, geçen dönem gücünün yettiği kadar hakemleri korumaya çalıştığını belirterek, '' Gelecek yıllarda yaptıklarımızın ve yapamadıklarımızın sonuçlarını göreceğiz'' dedi. 
     
     5 YENİ İSİM 
     Süper Lig hakemliğine yükselen hakemlerden Özgüç Türkalp Ankara bölgesi hakemi ve 31 yaşında. Futbol Federasyonu'nda görev yapan Türkalp, Hacettepe Üniversitesi mezunu ve spor uzmanı. 
     Hüseyin Göçek, İstanbul bölgesinden Süper Lig hakemine yükseldi ve 28 yaşında. Göcek, mühendis. 
     Yine İstanbul bölgesinden Süper Lig hakemliğine yükselen Süleyman Abay 26 yaşında ve gazeteci. 
     Tolga Özkalfa ise 28 yaşında ve diş hekimi. Özkalfa İzmir Bölgesi hakemi. 
     Vedat Yüksel ise Mersin bölgesi hakemi. 30 yaşındaki Yüksel de spor uzmanı ve Gençlik Ve Spor Genel Müdürlüğü bünyesinde görev yapıyor. 
     
     SÜPER LİG HAKEMLERİ 
     2004-2005 sezonunda görev yapacak Süper Lig klasmanı hakemleri şunlar 
     1. Bülent Yıldırım. 
     2. Selçuk Dereli. 
     3. Metin Tokat. 
     4. Özgüç Türkalp. 
     5. Yılnur Önen. 
     6. Zafer Önder İpek. 
     7. Cem Deda. 
     8. Kuddusi Müftüoğlu. 
     . 
     9. Aytekin Durmaz. 
     . 
     10. Bülent Demirlek. 
     . 
     11. Hakan Sivriselvi. 
     . 
     12. Vedat Yüksel. 
     . 
     13. Cüneyt Çakır. 
     14. Fırat Aydınus. 
     . 
     15. Hüseyin Göçek. 
     . 
     16. Orhan Erdemir. 
     17. Süleyman Abay. 
     . 
     18. Bülent Uzun. 
     . 
     19. Çetin Sarıgül. 
     . 
     20. Erol Ersoy. 
     . 
     21. İsmet Arzuman. 
     22. Tolga Özkalfa. 
     23. Metin Aydoğan. 
     . 
     24. Mustafa Çulcu. 
     . 
     25. Oktay Demiray. 
     . 
     26. Yunus Yıldırım. 
     27. Mutlu Çelik. 
     28. Hamza Mısır. 
     29. Serdar Tatlı. 
     30. Cem Papila 
     
</TEXT>
</DOC>
