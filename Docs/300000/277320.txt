<DOC>
<DOCNO> 277320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/magazin/amag.html </URL>
<DATE> 2004/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ortalık 'bir bilen'le dolu" 
</HEADLINE>
<TEXT>


Mehmet Aslantuğ, Hülya Avşar'ın "Türkiye'de jön yok" sözlerine, insanların hadleri olmayan bilirkişi edalarına karşı olduğunu söyleyerek cevap verdi 

İlknur Gülmez 

Pazartesi geceleri başrollerini oynadıkları dizilerle birbirlerine rakip olan Özcan Deniz ile Mehmet Aslantuğ arasındaki söz düellosu sürüyor. 
"Bir İstanbul Masalı, Asmalı Konak'ın mirasını yiyor" diyen "Haziran Gecesi"nin yıldızı Deniz'e yanıt veren "Bir İstanbul Masalı"nın başrol oyuncusu Aslantuğ, Hülya Avşar'a da gönderme yaptı. 

"Tepkim Özcan Deniz'e değil, anlayışa" diyorsunuz, kastınız ne İnsanların hadleri olmayan bilirkişi edalarına muhalifim. Hiçbir zaman 'Türkiye'de kadın jön yok' demem. Bu biraz fütursuz bir tariftir, ayıptır. Türkiye'de jön yok ne demek Ben kendimi jön olarak görmüyorum, alınmış falan da değilim. 'Ben çok kıymetliyim, olsa oynayacağız ama yok' demek nasıl bir şey. Bu fenomen tavır nedir Kimse onları kıble bilmiyor. 

Manken ve şarkıcıların oyunculuk yapmasına tepki gösterenler şimdi dizilerde seslerini kullanmayanları eleştiriyor. Sizin görüşünüz ne Hiç kimse için, 'Niye oyunculuk yapıyor ' deme hakkım olmadığını düşünüyorum. Ben de konservatif bir oyuncu değilim. Televizyon, sanat yeri değil. Bazı işler önemlidir ama kimse kimseye 'Biz onların yolunu açtık' diyemez. Nöbette bekleyen ve görev almak isteyen yüzlerce genç var. Sektörün kapısı herkese açık. Kendi sesini kullanmak esas değildir, önemli olan doğru kullanmaktır. Suyu bulandıran ben değilim. Suyu bulandırıp sonra o bulanık suda balık avlama bir pazarlama yöntemi. Ben refleks sonucu bulanık suda balık avlamak zorunda kaldım. Bir daha buna benzer şeylere yakalanmak istemiyorum. 


</TEXT>
</DOC>
