<DOC>
<DOCNO> 283329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/yasam/axyas02.html </URL>
<DATE> 2004/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Vücut yaşınızı hesaplayın 
</HEADLINE>
<TEXT>


Yaşınızı sadece takvim yaprakları belirlemez. Vücut yaşı, sağlık göstergeleriyle de hesaplanabilir. İşte size biyolojik yaşınızı hesaplama testi... 

DIŞ HABERLER SERVİSİ 

İNGİLİZ bilim adamları, insanın gerçek vücut yaşının fiziksel sağlık göstergeleriyle hesaplanabileceğini düşünüyor. Yaşlanma uzmanı Prof. Robert Weale, biyolojik yaşın takvim yaşından daha fazla olabileceğini belirtti. Daily Mirror gazetesi de, biyolojik yaşı hesaplama testi yayımladı. 

Cilt elastikiyeti 
Cilt yaşlandıkça, kolajen ve elastin maddeleri azalır ve elastikiyetini kaybeder. Elinizin üzerindeki deriyi çimdikler gibi tutarak çekin ve bir dakika bu şekilde tutun. Deriyi bıraktığınızda tekrar normal, düz hale gelmesi ne kadar zaman alıyor 
1 - 2 saniye 30'lu yaşlar 
3 - 4 saniye 40'lı yaşlar 
5 - 10 saniye 50'li yaşlar 
11 - 30 saniye 60'lı yaşlar 
31 - 45 saniye 70'li yaşlar 
45 saniyenin üzerinde 80'li yaşlardasınız 

Tepki testi 
Tepki verme hızı yaşlandıkça azalır. Bunu ölçmek için, yazı yazarken kullandığınız elinizi açın ve bir arkadaşınızdan elinizin üzerinde 45 cm'lik bir cetvel tutmasını isteyin. Cetveli bıraktığında yakalayın. Tuttuğunuz yer, ne kadar hızlı tepki verebildiğinizi gösterir. Cetveli yakaladığınız yer 
14 cm'ye kadarsa 20'li yaşlar 
15 - 24 cm 30'lu yaşlar 
25 - 29 cm 40'lı yaşlar 
30 - 35 cm 50'li yaşlar 
40 cm ve üzeri 60'lı yaşlardasınız. 

Zihinsel zindelik 
100'den geriye doğru 0'a kadar 7'şer 7'şer sayın. Ne kadar sürede sayabiliyorsunuz 25 saniyeden uzun sürmesi zihinsel yaşlanma göstergesidir. 
20 saniyeden kısa 40 yaşın altındasınız 
25 saniye 40 - 60 yaşlarındasınız 
Emin olmak için bir test daha yapın. Bir dakika içinde aklınıza kaç tane meyve ve sebze ismi geliyor 60 yaşın altındakiler, en az 15 tane bulabilir. 

Denge 
Sağ ayağınızı 45 derece eğik halde tutarak sol ayağınızın üzerinde durun, ellerinizi de kalçanızın üzerine koyun ve gözlerinizi kapatın. Dengenizi kaybedip sağ ayağınızı yere koymadan ne kadar durabileceğinizi ölçün. Bu hareketi birkaç dakika arayla 3 kez tekrarlayın ve bu şekilde ortalama ne kadar durabildiğinizi hesaplayın. 
70 saniyeden fazla 20'li yaşlar 
60 - 69 saniye 30'lu yaşlar 
50 - 59 saniye 40'lı yaşlar 
40 - 49 saniye 50'li yaşlar 
30 - 39 saniye 60'lı yaşlar 
20 - 29 saniye 70'li yaşlar 
19 saniyeden az 80'li yaşlardasınız. 

Gözbebeği boyu 
Gözbebekleri yaşlandıkça küçülür. Ancak ışık da gözbebeğinin küçülmesine yol açtığı için bu testi normal gün ışığında yapmalısınız. 
Gözbebeğinizin çapı 4 mm ise biyolojik yaşınız 30 2 mm ise 60'tır. 

Kornea testi 
Aynada göz yuvarlağınıza bakın. Korneanızın çevresinde yay şeklinde bir beyaz çizgi var mı Beyaz çizginin uzun olması kolesterolünüz de yüksek olduğuna işaret ediyor olabilir. 80'li yaşlara geldiğinizde kornea çevresindeki beyazlık tam bir daire şeklini alır. 




</TEXT>
</DOC>
