<DOC>
<DOCNO> 275027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/son/sondun05.html </URL>
<DATE> 2004/09/26/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Focus dergisi, terörizm ve PKK'ya 5 sayfa ayırdı 
</HEADLINE>
<TEXT>

     Zafer ATAMER CENEVRE, DHA 
ALMANYA'nın ünlü siyasi dergilerinden Focus' son sayısında terörizm ve PKK'ya 5 sayfa ayırdı. 
     'Bu teröristlerle ne yapacağız ' başlıklı haberde PKK'nın Türkiye'de yeniden hortladığını yazdı. Bölücü örgütün 'gerilla savaşına' yeniden başladığı kaydedilen haberde son günlerde Türkiye'nin Güneydoğu Anadolu Bölgesi'nde Diyarbakır, Siirt, Hakkari, Şırnak, Şanlıurfa, Gaziantep ve Tunceli'de çesitli eylemlerde bulunduğunu ve Türk askeri ile çatışmalara girdiği ifade edildi. Dergi, "Türkiye'nin tam Avrupa Birliği'ne gireceği şu günlerde bu terörist olaylarının başlaması ve yeniden silahların konuşması acaba Türkiye'de terörizm hortluyor mu sorusunu gündeme getirdi'' diye yazdı. 
     Güneydoğu bölgesindeki kentlerde ağırlıklı olarak faaliyet gösteren DEHAP'ın girişimlerini sürdürmesine rağmen PKK'nın eylemlerini sürdürmek istemesi tutuklu olan elebaşı Abdullah Öcalan'ın serbest bırakılmasını istemesi sonucu hergün olayların yaşandığı, gerginlik ve çatışmaların yaşandığını yazan Focus, PKK'nın, Türkiye'nin Avrupa Birliği'ne girmesine sıcak baktığını, Türkiye'nin birlikten alacağı ekonomik yardımlardan kendilerinin de istifade edecekleri görüsünde olduklarını iddia etti. 
     
</TEXT>
</DOC>
