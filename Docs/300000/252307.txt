<DOC>
<DOCNO> 252307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/ekonomi/eko01.html </URL>
<DATE> 2004/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
2005 ortalama dolar kuru 1.67 YTL 
</HEADLINE>
<TEXT>


Enflasyonun yüzde 5, büyümenin yüzde 5 öngörüldüğü 2005 makro çerçeve kararında ortalama dolar kuru 1.67 Yeni Türk Lirası YTL olarak belirlendi 


Yılbaşında paradan altı sıfır atılmasıyla birlikte yürürlüğe girecek olan Yeni Türk Lirası YTL ilk önce 2005 hedeflerine girdi. 
2005 bütçesinin hazırlığı çerçevesinde ortaya konulan makro çerçeve kararında gelecek yılın ortalama dolar kuru 1.67 Yeni Türk Lirası altı sıfır atılmasaydı 1 milyon 670 bin lira olacaktı olarak belirlendi. 2004'ün ortalama dolar kuru hedefi 1 milyon 604 bin lira düzeyinde bulunuyor. 
Makro çerçeve kararında TÜFE'nin tüketici fiyatları endeksi yüzde 8, deflatörün yüzde 10.1, büyümenin ise yüzde 5 olması öngörülüyor. Önümüzdeki günlerde Resmi Gazete'de yayımlanması beklenen karara göre, yatırımcı kuruluşlar tekliflerini gelecek yıl YTL cinsinden DPT'ye gönderecek. Makro çerçeve kararının ardından bütçe çağrısının çıkması, daha sonra da kamu yatırım genelgesinin yayımlanması bekleniyor. 
Verilere göre, geçen yıl 7 katrilyon 471 trilyon lira olan bütçe yatırımları, Meclis'te kesilen yüzde 2'lik 129.5 trilyon lira payın ardından yüzde 10.1'lik deflatörün eklenmesi ile bulunacak. 
Yani 2005'te bütçe yatırımları 8.1 katrilyon lira seviyesinde gerçekleşecek. Deflatöre göre 2005'te KİT yatırımlarının 3.2 katrilyon lira, İller Bankası yatırımlarının 600 trilyon lira toplamda ise mahalli idareler hariç kamu yatırımlarının 13 katrilyon lirayı bulması planlanıyor. 



</TEXT>
</DOC>
