<DOC>
<DOCNO> 250217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/soneko12.html </URL>
<DATE> 2004/06/23/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Çin, Suriye'ye uygun koşullarda borç verecek... 
</HEADLINE>
<TEXT>

     Çin'in, Suriye'ye uygun koşullarda borç vereceği bildirildi. 
     China Daily gazetesinin haberine göre, Çin Cumhurbaşkanı Hu Cintan Hu Jintao dün Pekin'de Suriye Devlet Başkanı Beşşar Esad ile görüşürken Suriye'ye tercihli borç verecekleri yönünde taahhütte bulundu, ancak borcun miktarını belirtmedi. 
     Hu, iki ülkenin altyapı, tekstil, elektrikli ev aletleri, petrol, telekomünikasyon, tarım, bilim ve teknoloji alanlarında birlikte çalışmaları gerektiğini ifade etti. 
     Çin'in Ortadoğu barış sürecinin hızlandırılması ve bölgede barış ve istikrarın gerçekleştirilmesi için uluslararası toplumla birlikte çaba harcamaya hazır olduğunu söyleyen Hu, Suriye'yi Ortadoğu barış sürecinde önemli bir taraf olarak gördüklerini ve Suriye ile İsrail'in aralarındaki anlaşmazlıkları görüşmeler yoluyla barışçı şekilde çözmelerini desteklediklerini kaydetti. 
     Çin'e 5 günlük ziyaret için önceki gün Pekin'e gelen Beşşar Esad, iki ülke arasında diplomatik ilişkilerin kurulduğu 1956 yılından bu yana Çin'i ziyarete den ilk Suriye devlet başkanı oldu. 
     
</TEXT>
</DOC>
