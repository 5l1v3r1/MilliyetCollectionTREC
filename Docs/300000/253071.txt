<DOC>
<DOCNO> 253071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sonspo21.html </URL>
<DATE> 2004/07/05/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Yıldıray, Hertha Berlin'de göz dolduruyor... 
</HEADLINE>
<TEXT>

     Milli futbolcu Yıldıray Baştürk, yeni takımı Hertha BSC Berlin'in, amatör ligi takımlarından Alemannia-Wacker'e karşı oynadığı hazırlık maçında göz doldurdu. 
     Yıldıray'ın, takımın Brezilyalı futbolcusu Marcelinho ile çok uyumlu bir şekilde oynadığı da dikkatlerden kaçmadı. 
     Marcelinho, Yıldıray'la ilgili olarak, ''Yıldıray, çok iyi bir tekniğe sahip büyük bir oyuncu. Yıldıray'la çok iyi duvar pasları yapmak mümkün. Artık hücum baskısı sadece benim omuzlarımda değil. Sahada benimle birlikte iki oyun kurucu var'' dedi. 
     Yıldıray da, ''Sadece iki antremandan sonra performansım oldukça iyiydi. Marcelinho ile birlikte çok uyumluyuz. Biz, birbirini arayıp bulan iki iyi futbolcuyuz'' diye konuştu. 
     
</TEXT>
</DOC>
