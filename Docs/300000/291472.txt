<DOC>
<DOCNO> 291472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sonspo02.html </URL>
<DATE> 2004/11/23/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Küskün Kral Hakan Şükür 
</HEADLINE>
<TEXT>

     Performansında büyük düşüş olan Hakan Şükür’ün Kaptan Bülent, Hasan Şaş ve Necati’yle arasının açık olduğu ortaya çıktı 
     
     Kırgınlık karşılıklı 

     Son dönemlerde futbolunda büyük düşüş gözlenen Hakan Şükür’ün, kaptan Bülent Korkmaz, Hasan Şaş ve Necati ile arasının açık olduğu öğrenildi. Babası Sermet Şükür’ün, Bülent’i bile milli takıma alıyorlar ama benim oğlumu almıyorlarö sözleri sonrası Kaptan ile Hakan’ın arasına soğukluk girdiği bildirildi. Hakan’ın ayrıca milli takıma seçilmediği dönemde kendisine yeterince destek vermediği için Bülent’e kırgın olduğu ifade edildi. 
     
     Açıklamalar tatmin etmedi 

     Kendisine yeterince destek vermediği için Bülent’le kırgınlık yaşayan Kral’ın, her zaman yakın ilişkiler içerisinde olduğu Hasan Şaş ve Necati’yle de arasına kara kedi girdiği kaydedildi. Şükür’ün, milli takım forması giyen iki yıldız futbolcunun Ersun Yanal’ın tercihleri sonrası yaptıkları açıklamalarda kendisine destek çıkmadıklarını düşündüğü belirtildi. Yıldızlar arasındaki bu gerginliğin takımın futboluna da yansıdığı iddia ediliyor. 

     
</TEXT>
</DOC>
