<DOC>
<DOCNO> 286419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sonspo07.html </URL>
<DATE> 2004/11/05/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Rüştü'nün koltuğu sallanıyor... 
</HEADLINE>
<TEXT>

     Şampiyonlar Ligi’nde 4 maçta 13 gol yiyen Rüştü'nün koltuğu sallanıyor. Daum, bu hafta Ankaraspor karşısında Volkan’a şans verebilir. 
     Barcelona’dan, özellikle Şampiyonlar Ligi maçları için’ kiralık olarak alınan Rüştü Reçber’in performansı iç karartıcı... Tabii tek suçlu o değil, savunmada yapılan bireysel hatalar da yıkımların sorumlusu ama, gözler her zaman olduğu gibi son adamda... Devler Ligi’nde forma giydiği 4 maçta kalesinde 13 gol gören milli kalecinin tahtı, bu kötü istatiktikle sarsılmaya başladı. Daum, moralsiz oyuncunun yerine Ankaraspor maçında Volkan’a şans vermeyi düşünüyor. 
     
     Bu kadar da olmaz’ 

     Gerek spor basınında, gerekse taraftarlar arasında sert şekilde eleştirilen tecrübeli file bekçisinin sinirleri de oldukça gergin. Lyon karşılaşmasından sonra çok üzgün ve gergin bir şekilde soyunma odasına giren Rüştü, kaleci eldivenlerini duvara fırlatarak, Bu kadar da şanssızlık olur mu Oynadığımız futbolun karşılığı bu olmamalıydı. Biraz da şans lazım. Son iki dakikada iki gol yedik, inanılır gibi değilö diye basbas bağırdı. 
     
</TEXT>
</DOC>
