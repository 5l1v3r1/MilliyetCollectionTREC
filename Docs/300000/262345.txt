<DOC>
<DOCNO> 262345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sondun10.html </URL>
<DATE> 2004/08/11/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
ABD ordusunda M-16'ların yerini XM-8'ler alacak... 
</HEADLINE>
<TEXT>

     ABD ordusunun Vietnam savaşından beri kullandığı M-16 silahlarının yerini yakında yeni teknoloji ürünü silahların alacağı, bu silahlardan birinin XM-8 olacağı belirtiliyor. 
     Amerikan Fox televizyonunun verdiği habere göre, Vietnam savaşı dönemi teknolojisine sahip M-16 silahlarının yerini alacak XM-8 silahlarına son şeklini vermek için askeri ve sivil silah uzmanlarının çalışmaya devam ettikleri kaydedildi. 
     Özellikleri itibariyle bukelemuna benzetilen yeni teknoloji ürünü XM-8 silahlarının kullanıcıları askerler tarafından hem kent içi çatışmalarda, hem de uzun menzilli atışlarda kullanımının kolay olduğu ifade edildi. 
     Proje Müdürü Albay Michael J. Smith, askerlerden sürekli olarak bu niteliklere sahip bir silah talebi geldiğini söyledi. 
     Mevcut silahlara nazaran kullanımı çok kolay olan XM-8 silahlarının etkili ve ölümcül XM-307 ve XM-312 gibi makinalı tüfeklerle aynı teknolojiye sahip olacağı kaydedilirken, daha hafif olmasının yanı sıra hedefleri vurmadaki isabet gücü yüksek olan bu silahların en erken gelecek yaz askerlere dağıtılması bekleniyor. 
     
</TEXT>
</DOC>
