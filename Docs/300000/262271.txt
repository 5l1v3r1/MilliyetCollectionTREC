<DOC>
<DOCNO> 262271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/siyaset/asiy.html </URL>
<DATE> 2004/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TSK'da sürpriz istifa 
</HEADLINE>
<TEXT>


Yüksek Askeri S ra toplantısında sırası geldiği halde orgeneralliğe terfi ettirilmeyen Korg. Köksal Karabay'ın istifa ettiği ortaya çıktı 

HABER MERKEZİ 


Yüksek Askeri Ş ra YAŞ toplantısında korgenerallikten orgeneralliğe terfisi değerlendirilen 7 isim arasında birinci sırada yer alan, ancak aynı rütbede bekleme süresi 1 yıl uzatılan Korgeneral Köksal Karabay istifa etti. Karabay'ın, YAŞ toplantısı sonrasında NATO'nun Yüksek Hazırlık Seviyeli 3. Kolordu Komutanlığı'ndan Harp Akademileri Komutan Yardımcılığı görevine atandığı ortaya çıktı. 
Karabay, 4 Temmuz 2003 tarihinde ABD askerlerinin özel kuvvetler mensubu 11 subay - astsubayın başına çuval geçirdiği "Süleymaniye baskını" sırasında Genelkurmay Harek t Başkanlığı görevini yürütüyordu. Harekat Başkanlığı'nın Özel Kuvvetler Komutanlığı'yla birinci dereceden ilgili birim olması nedeniyle o dönemde gözlerin en çok çevrildiği isimlerin başında Karabay da yer almıştı. 
Süleymaniye baskınının ardından yapılan 2003 Ağustos ş rasında rütbesinde bir yıl bekletilmesi kararlaştırılan Karabay, bu yıl terfi etseydi, Genelkurmay İkinci Başkanı Orgeneral İlker Başbuğ'un ardından 2010 yılında Genelkurmay Başkanı olma şansını yakalayabilecekti. Ancak, 2-5 Ağustos günlerinde gerçekleştirilen YAŞ toplantısında Karabay'ın korgenerallikte bir yıl daha bekletilmesi kararlaştırıldı. Şurada, Kıbrıs Barış Kuvvetleri Komutanı Işık Koşener birinci sırada, Kara Kuvvetleri Değerlendirme Denetleme Başkanı İsmail Koçman da ikinci sırada orgeneralliğe terfi ettirildi. 
Karabay, son YAŞ kararları çerçevesinde yapılan atamalarda NATO'ya tahsisli 3. Kolordu Komutanlığı'ndan Harp Akademileri Komutan Yardımcılığı'na getirildi. Harp Akademileri Komutan Yardımcılığı'nın "boş tutulan" bir kadro olması dikkat çekti. Karabay'ın, söz konusu gelişmenin ardından önceki gün istifa ettiği öğrenildi. Karabay'ın, istifasını geri çekmesi için Kara Kuvvetleri Komutanlığı'na atanan 1. Ordu Komutanı Org. Yaşar Büyükanıt tarafından ikna edilmeye çalışıldığı belirtildi. 

ÖKK komutanı da emekli 
Süleymaniye baskını sırasında Özel Kuvvetler Komutanlığı'nın ÖKK başında bulunan Tümg. Sadık Ercan da, geçen yılki ş rada önce bu görevinde henüz bir yılını doldurmasına karşın Milli Güvenlik Akademisi Komutanlığı'na atanmış, bu yılki ş rada da emekli edilmişti. 


</TEXT>
</DOC>
