<DOC>
<DOCNO> 293395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/soneko19.html </URL>
<DATE> 2004/11/30/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Otomobilde ihracat, ihtalatı yeniden geçti... 
</HEADLINE>
<TEXT>

     Mart, nisan, mayıs ve haziran aylarındaki yüksek otomobil iç talebinin son aylarda nispeten daralması, Türkiye'nin aylık binek otomobil ihracatını yeniden ithalatın üzerine çıkardı. İç talepteki nispi daralma bir yardan ithalatı azaltırken diğer yandan da ihracatı artırdı. 
     Devlet İstatistik Enstitüsü DİE verilerine göre ekimde otomobil ithalatı ilk defa geçen yılın aynı ayına göre azalarak 276.7 milyar dolarla, bu yıl mart ayından bu yanaki en düşük düzeyine indi. Türkiye'nin ekim ayı otomobil ihracatı ise geçen yılın aynı ayına göre yüzde 57.3 oranında artarak 368.4 milyar doları buldu. Türkiye, eylülden sonra ekim ayında da otomobilde ithalattan daha fazla ihracat yaptı ve yeniden net ihracatçı konumuna geldi. Türkiye eylülde de 296.8 milyon dolarlık otomobil ithalatına karşılık 369 milyon dolarlık ihracat yapmıştı. Böylece Türkiye otomobil dış ticaretinde eylülde 72.1 milyon dolar olan fazlasını ekimde 91.8 milyon dolara çıkardı. 
     
     AÇIK AZALDI 
     Otomobil ihracatında son iki ayda yaşanan bu gelişme, ocak-ağustos döneminde 407 milyon dolar olan Türkiye'nin otomobil dış ticaretindeki açığın, ocak-ekim dönemi için 243 milyon dolara kadar inmesine yol açtı. Türkiye otomobil dış ticaretinde bu yıl ocakta 96 milyon dolar, ve 419 milyon dolarlık otomobil ihracatıyla rekor kırdığı temmuz ayında 77.5 milyon dolarlık fazla vermişti. 
     Türkiye 2004 yılına ocak ayındaki 175 milyon dolarlık otomobil ithalatıyla başlamıştı. İthalat miktarı şubatta 247 milyon, martta 438 milyon, nisanda 415 milyon, mayısta 476 milyon ve haziranda da 4 milyon dolara ulaşmıştı. Temmuzda 341 milyon dolara, ağustosta 299 milyon dolara inen otomobil 
     ithalatı eylülde 297 milyon, ekimde de 277 milyon dolarda kaldı. Bu yıl ocakta 274 milyon dolar olan Türkiye'nin otomobil ihracatı ise şubatta 182 milyon dolara geriledikten sonra martta 305 milyon, nisanda 331 milyon, mayısta 339 milyon, haziranda 347 milyon ve temmuzda 419 milyon dolara yükseldi. Ağustosta 240 milyon dolara inen otomobil ihracatı eylülde yeniden 369 milyon dolara çıktı ekimde de 368 milyon dolar oldu. Böylece Türkiye bu yılın ilk on ayında 3 milyar 420 milyon dolarlık otomobil ithalatı yaparken, 3 milyar 177 milyon dolarlık da ihracat gerçekleştirdi. 2003 yılının aynı döneminde ise Türkiye 1 milyar 468 milyon dolarlık otomobil ithalatına karşılık 1 milyar 721 milyon dolarlık ihracat yapmış ve 2 milyon dolarlık dış ticaret fazlası sağlamıştı. Bu yıl eylül ve ekim aylarında yaşanan otomobil dış ticaretindeki fazların kasım ve aralık aylarında da devam etmesi halinde Türkiye'nin 2004 yılının tümündeki otomobil dış ticaretini başabaşa yakın bir noktada tamamlaması bekleniyor. Türkiye geçen yılın tümünde binek otomobil dış ticaretinde 22 milyon dolar açık vermişti. 
     
</TEXT>
</DOC>
