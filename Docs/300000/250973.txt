<DOC>
<DOCNO> 250973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/dunya/axdun02.html </URL>
<DATE> 2004/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cheney ağzını bozdu 
</HEADLINE>
<TEXT>



Washington hiyerarşisinde ikinci sırada bulunan Başkan Yardımcısı ve Senato Başkanı Dick Cheney, Senato'daki toplu bir fotoğraf çekiminden sonra Demokrat Senatör Patrick Leahy'nin eleştirel bir siyasi diyalog girişimine küfürle karşılık verdi. Fotoğrafların çekilmesinin ardından Cheney ile yüz yüze gelen Vermont Senatörü Leahy, Cumhuriyetçilerin Bush'un kürtaj karşıtı politikalarını benimsemedikleri için Demokratları "anti - Katolik" olmakla suçladıklarını söyledi. Duyduklarına öfkelenen Cheney içinde "S.." kelimesi geçen bir küfür savurdu. Olaya tanık olanlar Cheney'nin "S....r git" veya "Git kendini s.." dediğini söyledi. 
CNN'e konuşan Leahy, "Muhtemelen, kötü bir gün geçiriyordu" dedi. 


</TEXT>
</DOC>
