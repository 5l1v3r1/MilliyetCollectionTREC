<DOC>
<DOCNO> 290451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sonspo02.html </URL>
<DATE> 2004/11/20/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Rize'de çifte şok 
</HEADLINE>
<TEXT>

     Rizespor'da Koray ve Gürol'un sakatlığı, Beşiktaş maçı öncesi Rıza Çalımbay'ın bütün hesaplarını altüst etti. 
     İnönü Stadı’nda yarın Beşiktaş’tan puan almak için sahaya çıkacak olan Çaykur Rizespor’da milli şok’ yaşanıyor. A2 Milli Takımı kadrosunda yer alan Koray ve Gürol’un kamptan sakat dönmeleri, moralleri sıfıra indirdi. Sağ diz yan bağlarında esneme olan Gürol’un devreyi kapattığı bildirildi. Sağ dizinde ödem oluşan Koray’ın da Siyah - Beyazlı ekibe karşı forma giymesinin zor olduğu ifade edildi. Sağlık heyetinin verdiği bu raporlarla hesapları alt üst olan teknik direktör Rıza Çalımbay, dün Fulya Tesisleri’nde yaptıkları antrenmanda Koray ile birlikte Şener’i denedi. İki futbolcu hakkında son kararını bugün verecek olan Çalımbay, Sonuçta onbir kişi sahaya çıkacak ve kazanmak için elinden geleni yapacakö dedi. 
     
</TEXT>
</DOC>
