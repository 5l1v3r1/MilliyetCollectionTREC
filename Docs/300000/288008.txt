<DOC>
<DOCNO> 288008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sondun48.html </URL>
<DATE> 2004/11/11/ </DATE>
<TIME> 18.31 </TIME>
<AUTHOR>  </AUTHOR>
<HEADLINE>
Arafat için Paris'te son tören 
</HEADLINE>
<TEXT>

     Fransa'nın başkenti Paris'te tedavi gördüğü hastanede bu sabah ölen Filistin Devlet Başkanı Yaser Arafat için akşam saatlerinde Villacoublay askeri havaalanında tören düzenlendi. 
     Törene Başbakan Jean-Pierre Raffarin, Meclis Başkanı Jean-Lois Debre, Dışişleri Bakanı Michel Barnier, Filistin Dışişleri Bakanı Nebil Şaat, Filistin'in Fransa temsilcisi Leyla Şahid, Arafat'ın eşi Süha Arafat ile Paris'teki görev yapan bazı büyükelçiler katıldı. 
     Arafat için düzenlenen bir dakikalık saygı duruşundan sonra, Filistin bayrağına sarılı tabut, tören kıtası ve bando eşliğinde Airbus tipi askeri uçağa taşındı. 
     Tören sırasında, Süha Arafat'ın ağladığı gözlendi. 
     Arafat'ın naaşını taşıyan askeri uçağın yerel saat ile 22.30'da Kahire'ye ulaşması bekleniyor. 
     Paris'e 29 Ekim tarihinde getirilen Arafat, son bir hafta içinde derin komaya girmesinin ardından, bu sabaha karşı hayata gözlerini yummuştu. 
     
</TEXT>
</DOC>
