<DOC>
<DOCNO> 272237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/yazar/asik.html </URL>
<DATE> 2004/09/16/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
İşbilir Malatyalı 
</HEADLINE>
<TEXT>


Arkadaşımız Fahrettin Fidan dün Meclis kulisinde CHP Malatya Milletvekili Mevlüt Aslanoğlu ile sohbet ediyordu. Bir ara Aslanoğlu' nun telefonu çaldı. Konuşma bitince arkadaşımız milletvekiline sordu 
- Arayan kişiye, senin işini hallederim ama sen de Malatya'ya bir sağlık ocağı yaptıracaksın, dediniz. Mesele nedir 
- Arayan kişi Malatya Efes Pilsen'in başbayii Şah İsmail Uçar'dı. Benden birinin vekil öğretmen olarak atanmasında yardımcı olmamı istedi. Ben de ona, işini eğer mevzuata uygunsa yaparım ama karşılığında Malatya'ya bir sağlık ocağı isterim, dedim, kabul etti. 
- Bu yöntemi çok kullanır mısınız 
- Benden yardım isteyen kişinin ekonomik durumu elveriyorsa kullanırım. Bu yöntemle şimdiye kadar Malatya'ya 7 sağlık ocağı, 8 okul kazandırdım. Ayrıca da okullara 1.700 tane bilgisayar... 
- Başka 
- Bizim Pötürge ilçemiz biraz muhafazak rdır. Kısa süre öncesine kadar solun esamisi bile okunmazdı. Malatyalı zenginlerden yardım toplayarak bu ilçeye bir gölet, bir de köprü yaptırdım. Caminin birine de iki tane kılima taktırdım. 
- Siyasi sonucu oldu mu 
- Son belediye seçimini biz kazandık. Belediye Başkanımız da kısa sürede öylesine güzel işler yaptı ki, artık bizim elimizden kimse alamaz Pötürge'yi... 

"Zina" tartışması bitmek bilmiyor... 
"Zina" tartışıldığı kadar biraz da ilk depremde yerle bir olacak "Bina"lar tartışılsa... 
Arif Ayhan 

Ceza komedisi Türk Ceza Yasası gibi temel bir yasa TBMM'den yıldırım hızıyla, görüşülmeden geçiyor. Kimi maddeler tam komedi... Örneğin 219 madde 
"İmam, hatip, vaiz, rahip, haham gibi din hizmeti veren kişiler görevini yerine getirirken devlet idaresini ve kanunlarını veya hükümet icraatını alenen kötülerse 6 aydan 2 yıla kadar hapisle cezalandırılır... 
Yani... İmamın hükümeti övmesi serbest, eleştirip kötülemesi yasak... 
İmam veya rahip muhalefeti kötülerse veya överse serbest... Komedi değil mi 

"Zinaya hapis" girişiminden, AB istemiyor diye vazgeçilmiş. 
AB'ye "şeyimizden" bile bağlı olduğumuzun resmidir... 
Akif Kökçe 

Güngörmüşler... Okurumuz Seda Hanım, düğünlerdeki takı merasiminden nefret ettiğini belirttikten sonra ekliyor 
- Geçenlerde bir sohbette bir bayan oğlunun düğün istemediğinden yakındı, arkasından ekledi "Olur mu Düğün mutlaka yapılacak. Yirmi küsur yıldır her düğünde takı taktım, şimdi toplama sırası bende, boşa mı gitsin taktıklarım." 
Cumhuriyet insanlara görgülü olmayı öğretmişti... Görgüsüzlük son yıllarda tekrar işgal etti toplumumuzu... Hatta iktidara kadar tırmandı... 

AKP talih mi AKP gereksiz yere Avrupa'ya güven sarsıcı mesajlar verdi... 
Önce zinaya ceza konusunda sonuna kadar diretti... 
Böylece... Yoğun "değişti" propagandasına karşın h l değişmediğini, İslamı referans aldığını, en azından dinsel tabana şirin görünmek için laikliği ve çağdaşlığı bir anda göz ardı edebileceğini gösterdi... 
Peşinden AB'den tepki gelince çark etti... Böylece iradesizlik sergiledi. En ufak tepkiyi görünce en hassas konuda taviz verebileceğini anlattı. 

Avrupalılar korkuyor... Neden AB'ye girmesi halinde Türkiye'nin Avrupa Parlamentosu'nda Almanya'dan sonra en büyük ikinci grubu oluşturmasından... Alınacak kararlarda çok etkili olmasından... Falan... 
Avrupa'da "Bunlar AB'ye girer ve yarın bir gün güçlenirlerse laiklik aleyhinde dinsellik lehinde dayatmalara kalkışacaklardır" şeklinde bir kuşku zaten var. Siz bu kuşkuyu azaltacak yerde artırıyorsunuz. 
Bir yandan mahkemelerinizde El Kaide militanları yargılanıyor. 
Bir yandan çocuklar için hazırlanan CD'lerde cihat propagandası yapılıyor... 
Bir yandan Muammer Kaddafi bile "Türkler Avrupa'ya İslamın Truva atı olarak gireceklerdir" diye propaganda yapıyor. 
Ve AKP bu kuşkuları sürekli besliyor... AKP, Türkiye'nin AB'ye girişini kolaylaştırıyor mu, zorlaştırıyor mu Talihsizlik mi İkincisinin ağır bastığını pek yakında hep birlikte göreceğiz... 

Ulaştırma Bakanı Yıldırım, "Her telefonda ömrüm kısalıyor" demiş. 
İstifa edin beyefendi hem sizin ömrünüz uzar hem bundan sonraki tren kazasında öbür dünyaya göndereceğiniz masumların. 



</TEXT>
</DOC>
