<DOC>
<DOCNO> 256093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sondun10.html </URL>
<DATE> 2004/07/17/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Filistin'de kaçırılan albay serbest bırakıldı... 
</HEADLINE>
<TEXT>

     Gazze Şeridi'nin güneyinde dün silahlı kişilerce kaçırılan Filistinli Albay Halid Ebu Alula, bu sabah serbest bırakıldı. 
     İsrail ordusuyla ilişkiler komisyonu yetkililerinden Ebu Alula, AFP'ye yaptığı açıklamada, ''Bu sabah serbest bırakıldım'' dedi. 
     Ebu Alula'yı kaçıranlar ise, işten çıkarılmalarını protesto etmek için bu eylemi yaptıklarını belirtti. 
     Yetkililer, Ebu Alula'yı kaçıranların bir süre önce işlerinden atılan Filistinli polisler olduğunu ve Ebu Alula'nın bu kişilerin yeniden işe alınmalarına yardımcı olması önerisini reddettiğini kaydetmişti. 
     Filistin polis şefi Gazi El Cebali de dün Gazze kentinde kaçırılmış, daha sonra varılan anlaşma sonucu bırakılmıştı. El Cebali'nin kaçırılmasını Cenin Şehitleri Tugayı üstlenmişti. 
     
</TEXT>
</DOC>
