<DOC>
<DOCNO> 291946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/yazar/pulur.html </URL>
<DATE> 2004/11/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Sanki yeni duydular 
</HEADLINE>
<TEXT>


"SAYIN devletl m, son cinayetten sonra, stadyumlarda alınması gereken önlemleri konuşmamız gerekiyor " 
"Allah Allah, niye toplandık burada, anlat bakalım " 
"Bilet dağıtımı, satışı yeniden düzenlenmelidir. Başta amigolar, kimseye bedava bilet verilmemelidir." 
"Demek bedava bilet dağıtılıyor, öyle mi " 
"Ehhh, ayıp olmazsa biraz 

"BUNDAN böyle, kulüpler taraftarlara bilet dağıtmayacaklar, onları otobüslerle deplasmana götürmeyeceklerdir." 
"Yaaa, demek öyle hem bedava bilet dağıtıyorlar, hem de otobüslerle deplasmana taraftar taşıyorlar, ne tuhaf şey " 
"Tuhaf değil, efendim, olağan, vukuat - ı adiyeden..." 
"Ben şimdi duydum " 

"BİR de, turnikelerin sayacını kasten bozarak bir kişi yerine, iki kişi içeri giriyorlar " 
"Allah Allah, bu da nereden çıktı, bir kişilik turnikeye iki kişi sığar mı " 
"İki zayıf, ya da bir zayıf, bir şişman sığıyor " 
"Vay keratalar vay, neler de icat ediyorlar " 
"Sormayın efendim, sormayın, bizdeki zeka kimseciklerde yoktur " 
"Tamam, bunu da önlesinler " 

"BİR de merdiven meselesi var efendim " 
"Ne olmuş, merdivenlere, basınca gıcırdıyor mu " 
"Hayır efendim, merdivenlerde oturuyorlar " 
"Otursunlar otursunlar, merdiven üstü daha havadardır " 
"Olur mu efendim, olur mu Onlar içeriye kaçak girenler ya da yöneticilerin verdikleri bedava biletle girenler, yer olmadığı için merdivenlerde oturuyorlar." 
"Tamam, anlaşıldı, bu tarihten sonra merdivenlerde oturulması İller İdaresi Kanunu'nun bize verdiği yetkiye göre yasaklanmıştır... Derhal duyurun " 

"İÇERİYE türlü, çeşitli yollardan girenler, gidip numaralı yerlere oturuyorlar, yerlerine oturmak isteyenleri de sille tokat dövüyorlar." 
"Yok yahu, bu nasıl iş Bunu mutlaka önlemeliyiz " 
"Emredersiniz efendim de, kim önleyecek " 
"Özel güvenlik görevlileri ne güne duruyor " 
"Efendim onlar kendi canlarından korkuyor " 
"Polis önlesin " 
"Polis hangisine baksın efendim, hele birisini kaldırmaya kalksın, herif dirensin, polis de kolundan tutup çeksin, bütün tribün faşist polis diye inler, televizyonlar da polisin barbarlığını kare kare verir " 

"BEN onu bunu bilmem, bu cinayetleri önleyelim. Başbakan'ım istiyor " 
"Emredersiniz efendim, önleyeceğiz efendim, siz merak etmeyin efendim... Evet efendim, sepet efendim Allah sizi başımızdan eksik etmesin efendim " 

ŞİMDİ, bizim bu yakıştırmamızdan gocunanlar çıkacaktır. 
Niye 
Bedava bilet dağıtıldığını, amigolara kapıların açıldığını, otobüsler tutulduğunu, bileti numaralı olanların yerlerine oturtulduklarını, kalkmayanların üstelik dayak yediklerini, başta "devletl " olmak üzere bilmeyen var mıydı 
Ama bir genç öldürülünce, akılları başlarına geldi. Ondan da emin değiliz ya 
Yöneticilik odur ki, bütün bunları çok önceden duyar, önler, önlemini alır, suyu başından keser... 

YENİÇERİ, Yahudi'yi yakalamış 
"Ulan siz, Hazreti İsa'yı çarmıha germişsiniz " 
"Aman efendim, iki bin yıl önce öyle bir şey olmuş " 
Yeniçeri istifini bozmamış 
"Olsun, ben yeni duydum " 
Bizim "devletl "lerle, yeniçeri ağasının farkı var mı 



</TEXT>
</DOC>
