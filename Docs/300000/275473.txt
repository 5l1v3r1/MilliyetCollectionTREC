<DOC>
<DOCNO> 275473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/guncel/gun18.html </URL>
<DATE> 2004/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



İÜ Senatosu istifadan vazgeçti 

İSTANBUL Milliyet 
PROF. Dr. Kemal Alemdaroğlu'nun görevden alınmasından sonra istifa ettiklerini açıklayan İstanbul Üniversitesi İÜ Yönetim Kurulu ve Senatosu üyeleri, kararlarından vazgeçti. Yönetim Kurulu ve Senato üyeleri, "görevlerini tam kadroyla sürdüreceklerini" bildirdi. Rektörlük görevine vekaleten atanan Prof. Dr. Tankut Centel, laik ve demokratik çizgilerini devam ettireceklerini belirtti. 

Fırıncılar Ekmekte katkı kullanılmıyor 

ANKARA Milliyet 
TÜRKİYE Fırıncılar Federasyonu Genel Başkanı Halil İbrahim Balcı, ekmek yapımında kanserojen etkisi nedeniyle yasaklanan katkı maddelerini kullanmadıklarını söyledi. 11 bin 741 işletmede denetim yapıldığı belirten Balcı, "5 fabrikanın yönetmeliğe aykırı olduğu, 2'sinin katkı maddesi kullandığı tespit edilebilmiştir" dedi. 

Karaman davasına görevsizlik kararı 

ANKARA Milliyet 
ESKİ TCDD Genel Müdürü Süleyman Karaman ve 3 kurum yöneticisi hakkında, TCDD 5. Bölge Müdürü Bekir Çanak'ın tayin işlemlerini durduran mahkeme kararını uygulamadıkları iddiasıyla 3 yıla kadar hapis istemiyle açılan davanın ilk duruşmasında, mahkeme, görevsizlik kararı verdi. Karaman'ın davası asliye ceza mahkemesinde görülecek. 


</TEXT>
</DOC>
