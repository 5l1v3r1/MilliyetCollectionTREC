<DOC>
<DOCNO> 281826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/soneko05.html </URL>
<DATE> 2004/10/20/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Türkiye, 757 milyon dolarlık kot pantolon sattı 
</HEADLINE>
<TEXT>

     Türkiye, yılın ilk dokuz ayında 800 milyon dolara yakın denim kot pantolon sattı. Kot pantolon ihracatı, geçen yıla göre yüzde 50'den fazla arttı. 
     İhracatta ilk sırayı 179 milyon dolarla Almanya aldı. 
     ANKA'nın İstanbul Tekstil ve Konfeksiyon İhracatçıları Birliği'nden İTKİB edindiği verilere göre, ocak-eylül dönemindeki denim kot pantolon ihracatı 757.6 milyon dolar olarak gerçekleşti. Kot pantolon ihracatı, geçen yılın eş dönemindeki 501.6 milyon dolarlık düzeyine oranla yüzde 51 arttı. 
     Türkiye, kot pantolon ihracatının yüzde 91'ini ilk 15 ülkeye yaptı. Denim pantolon ihracatının, aynı dönemde 3 milyar 440.4 milyon dolar olarak gerçekleşen toplam dokuma konfeksiyon ihracatı içindeki payı yüzde 22'yi buldu. 
     
     ALMANYA İLK SIRADA 
     Türkiye'nin kot pantolon ihracatında ilk sırayı Almanya aldı. Almanya'ya yapılan kot pantolon ihracatı, geçen yıla göre yüzde 31 artarak 179 milyon dolara çıktı. 
     Almanya'nın ardından 128.9 milyon dolarla İngiltere ikinci, 52.7 milyon dolarla ABD üçüncü oldu. İngiltere'ye yönelik ihracat yüzde 83, ABD'ye yönelik ihracat yüzde 12 arttı. 
     Daha sonra, 52.4 milyon dolarla Hollanda, 51.4 milyon dolarla Avrupa Serbest Bölgesi, 45.5 milyon dolarla Danimarka, 41.1 milyon dolarla İspanya geldi. 
     
</TEXT>
</DOC>
