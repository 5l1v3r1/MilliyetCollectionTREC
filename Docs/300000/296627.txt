<DOC>
<DOCNO> 296627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sonspo26.html </URL>
<DATE> 2004/12/10/ </DATE>
<TIME> 21.12 </TIME>
<AUTHOR>  </AUTHOR>
<HEADLINE>
Kayserispor 1 - Beşiktaş 2 Maç sonucu 
</HEADLINE>
<TEXT>

     Birinci Süper Futbol Ligi'nde, Kayserispor ile Beşiktaş arasındaki karşılaşma, Beşiktaş'ın 2-1'lik üstünlüğüyle sona erdi. 
     
     İlk yarı 

     10. dakikada Müslüm Can'ın sağ kanattan taşıdığı topla ceza sahası dışında buluşan Balili'nin şutunda, top az farkla auta gitti. 
     12. dakikada İbrahim Akın'ın ceza sahası içinde pas verdiği Tümer'in şutunda top, Kaleci Metin Aktaş'ın ellerinin arasından üst direğe çarptı. Direkten dönen topu Alper kornere gönderdi. 
     18. dakikada Balili'nin ara pasında kaleye 35 metre mesafede topla buluşan Mithat'ın sert şutunda, top az farkla auta gitti. 
     24. dakikada Müslüm Can'ın pas verdiği Balili'nin sol çaprazdan kaleye gönderdiği top, ters taraftan auta gitti. 
     27. dakikada Gökhan'ın, sol taraftan yapılan ortada ceza sahası içerisinde topa yaptığı kafa vuruşunda, kaleci Ramazan'ın ayaklarına çarpan meşin yuvarlağı defans uzaklaştırdı. 
     29. dakikada Balili'nin ceza sahası içindeki Mehmet Topuz'a gönderdiği topu Fatih eliyle çeldi. Hakem Cem Deda penaltı noktasını gösterdi. Penaltı vuruşunu kullanan Johnson, ters köşeden topu Beşiktaş ağlarıyla buluşturdu 1-0. 
     45. dakikada Mehmet Topuz'un pasında ceza sahası dışında topla buluşan Mithat sert vurdu, Kaleci Ramazan topu kornere çeldi. 
     Karşılaşmanın ilk yarısı, Kayserispor'un 1-0 üstünlüğüyle sona erdi. 
     
     İkinci yarı 

     55. dakikada Okan'ın pasında ceza sahası içinde topla buluşan Tümer, Kaleci Metin Aktaş ile karşı karşıya kaldığı pozisyonda topu Kayserispor ağlarına gönderdi 1-1. 
     59. dakikada Mithat'ın sağ kanattan kaleye vuruşunda top, Kaleci Ramazan'ın elinden sekti. Dönen topa Balili'nin vuruşunda top Ramazan'da kaldı. 
     61. dakikada Tümer'in ceza sahasına yaptığı ortada topla buluşan Pancu'nu, rakibini geçtikten sonra yaptığı vuruşta top az farkla auta çıktı. 
     72. dakikada Balili'nin köşe vuruşunda iyi yükselen Johnson'un kafa vuruşunda top yandan auta gitti. 
     76. dakikada Alper'in ceza sahası önünde Kaleci Metin Aktaş'a gönderdiği topu hakem geri pas olarak değerlendirdi. Tümer'in kullandığı endirekt vuruşta top defanstan döndü. 
     79. dakikada soldan yapılan ortada topa Okan'ın kafa vuruşu Kaleci Metin Aktaş'a çarparak kornere çıktı. 
     90. dakikada İbrahim Üzülmez'in ortasında topla buluşan Berkant, kafayla topu Kayserispor filelerine gönderdi 1-2. 
     Karşılaşma, Beşiktaş'ın 2-1 üstünlüğüyle sona erdi. 
     
</TEXT>
</DOC>
