<DOC>
<DOCNO> 287340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/yasam/yas02.html </URL>
<DATE> 2004/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Nerede o eski Ramazan topları 
</HEADLINE>
<TEXT>


Eski Ramazanların olmazsa olmazlarından biri de toplardı... Ama o toplar zamanla bir hayli değişti 

İSTANBUL Milliyet 

İftar saatinde orucu top sesiyle açma geleneği, birçok yerde olduğu gibi İstanbul'un Ümraniye ilçesinde de h l yaşatılıyor. Ezanın başlamasıyla Ümraniye semalarında 'Ramazan topu' patlıyor. İlçe halkı yıllardır iftarını ezanın okunması ve Ramazan topunun atılmasıyla açmaya alışmış. 

6 yıldır işbaşında 
Son 6 yıldır Ramazan topunu atan Tufan Avanos, vatandaşların uygulamadan memnun olduğunu söylüyor. Ümraniye Şenlik Çadırı'nın kurulduğu alanda görevini yerine getiren Avanos, "Ezan sesiyle topu patlatıyorum. Geniş bir alandan sesi duyuluyor. Sonra iftarımı açmak için evin yolunu tutuyorum" diyor. 

Uzakdoğu'dan ithal 
Dik konulan borular içine yerleştirilip fitili ateşlenen topun Uzakdoğu'dan ithal edilmiş olabileceğini söyleyen Avanos, "Boru şeklindeki Ramazan topunun kokusu yok. Bir kaza meydana gelmemesi için emniyet şeridine kimseyi sokmuyorum" diyerek işini ne kadar titizlikle gerçekleştirdiğini anlatıyor. Avanos, Ramazan etkinlikleri çerçevesinde üstlendiği bu görev dışında, parti ve düğünlerde organizatörlük yapıyor. 




</TEXT>
</DOC>
