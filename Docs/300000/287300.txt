<DOC>
<DOCNO> 287300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/guncel/gun90.html </URL>
<DATE> 2004/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Sığ Derinliği az, dibi yüzeyine yakın olan... TDK 

Tiki Selin" diye bir tip çıktı şimdi de başımıza. Kendisi, "Avrupa Yakası" adlı dizide, "oha falan oldum" diyerek "patlama" yapan bir karakter. Bu tipleme nasıl "bulunmaz Hint kumaşı", nasıl "aranan kan"mış meğer... Tiplemeyi canlandıran Evrim Akın, her an, en olmadık yerde karşımıza çıkıp dizideki şekline bürünmeyi görev biliyor... 
Dönem dönem, bazı dizilerdeki tipler, öne çıkar. Bu doğaldır. Ama, bir tanesi de çıksın, böyle sapır saçma, aklı başında insanı sinir eden bir rolle ünlü olduktan sonra, "bu sadece bir rol, ben öyle değilim " desin, kendisini sürekli dizideki gibi davranmak zorunda hissetmesin. Biz de "helal olsun, hakikaten iyi oyuncuymuş" diyelim. Ama yok... Daha geçen seneye kadar yine böyle bir Heredot Cevdet'imiz vardı... neyse ki artık yok Hatta bir "Çakır" karakterimizin, bırakın konuk olduğu programları, gerçek hayatta bile bu tiplemenin takipçisi olduğu ve oynadığı diziden sırf bu yüzen çıkarıldığı iddia edilmişti... 
Evrim Akın da çıktığı her programda dakikalarca aynı ağızla konuşuyor, geçen gün Pazar Keyfi'ni sunarken bir ara kendini hakikaten kaybetti, insan bir role kendini bu kadar mı kaptırır... Neyse, biliyoruz ki 3 vakte kadar onun da modası geçecek. Ve ne yazık ki, epey uzun bir süre "Tiki Selin" olarak kalacak, öyle anılacak... 
Tek bir espri ile aylarca hatta yıllarca idare etmek ilginç bir anlayış. Halbuki karakter öyle ya da böyle, bir şekilde tutmuş. Bul yeni birkaç slogan olacak kalıp, değiştir arada bir. Ama "ne gerek var, bu zaten iyi gidiyor, koyuver arkaya kahkaha efektini olsun bitsin" mantığı yürürlükte olduğu sürece bu sığ mizah anlayışından kurtuluş yok... Aklımıza "taş fırın erkeği - light erkek" kalıplarıyla yıllardır gemisini yürüten Birol Güven geldi bir an nedense... 

Alem hakikaten bi acayip olmuş .. 
Auguste Comte sosyolojinin isim babası 

Cevap Hakkı 

Cumartesi günkü "Taraftar Sayısı" başlıklı yazımıza birçok eleştiri geldi. Yazının konusu, "Beşiktaş maçının, Kurtlar Vadisi adlı diziden daha az izlenmesi ve benzeri maçlar arasında 37 gibi düşük bir izlenme payı alması, buradan yola çıkarak da 3 büyüklerin seyirci sayısının bulunabileceği" üzerineydi... Bazı Beşiktaşlı taraftarlar, bu hiçbir bilimsel gerçekliği olmayan, biraz da fantastik yazıya sinirlenmişler. Diyorlar ki, "Düz mantıkla örnek gösterdiğiniz Fenerbahçe ve Galatasaray'ın hangi maçı Kurtlar Vadisi'nin karşısında yayınlanmıştır " 
Öyleyse 
Beşiktaş maç yayınlarının, bu dizinin karşısına getirilmemesi için UEFA'ya başvurulmalıdır...Yağmur, çamur, karın durduramadığı taraftarı, bir dizi durdurmuştur... Tüm Beşiktaşlılar bu kadardır 37 ...Ya da Beşiktaşlı taraftarlar arasında maçı bırakıp Kurtlar Vadisi'ni izleyenler olmuştur kabul etmek gerekir ki, bu mantık dışı 
Bizi düz mantıkla suçlayanlara karşı düz mantık yürütünce ortaya yukarıdaki sonuçlar çıkıyor. Burada, takım ya da kişilerle değil, olaylarla ilgili yazdığımızı hatırlatmakta fayda var. Asıl düz mantık, "vaaay, Beşiktaş'ımıza laf haa, Beşiktaş düşmanları sizi .." demek değil midir Durduk yerde niye okur kaybedelim ya da diğer takımları korumanın bize ne gibi bir getirisi olabilir... Ha eğer olacaksa, tekliflere açığız .. 

Organize Sanayi 
"İnanılmaz bir organize .." b b 
</TEXT>
</DOC>
