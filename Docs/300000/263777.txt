<DOC>
<DOCNO> 263777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/son/sondun29.html </URL>
<DATE> 2004/08/16/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Felluce'de 1 ölü, 17 yaralı... 
</HEADLINE>
<TEXT>

     Irak'ın Felluce kentinin güneyindeki 2 mahallede Amerikan tanklarından açılan ateşte 1 Iraklının öldüğü, 17 kişinin yaralandığı bildirildi. 
     Hastane kaynakları, Amerikan tanklarından 3 saat boyunca 2 mahallenin ateşe tutulduğunu, bunun ardından 1 ölü ile 17 yaralının hastaneye getirildiğini duyurdu. 
     Amerikan ordusu da Felluce'de deniz piyadelerinin saldırıya uğramasının ardından kentteki ''savunma amaçlı saldırıları'' doğruladı. 
     Bu arada, öğle saatlerinde Necef'te aralıklı ancak şiddetli çatışmaların sürdüğü bildirildi. 
     Kentte tank ateşi ve otomatik silah seslerinin duyulduğu, ancak ölen ya da yaralanan olmadığı belirtiliyor. 
     
</TEXT>
</DOC>
