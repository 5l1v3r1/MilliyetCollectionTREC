<DOC>
<DOCNO> 251795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/guncel/gun02.html </URL>
<DATE> 2004/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 2005'te Afganistan'da 
</HEADLINE>
<TEXT>


Türkiye, Şubat 2005 tarihinde Afganistan'daki Uluslararası Güvenlik ve Destek Gücü'nün komutasını devralacak. Türkiye, bu görevi daha önce 8 ay üstlenmişti 

İSTANBUL Milliyet 

NATO Zirvesi'nin sonuç bildirgesinde ittifakın Afganistan'daki gücünün 6 bin 500'den 10 bin askere çıkarılırken, Uluslararası Güvenlik ve Destek Gücü'nün ISAF sorumluluk alanı, K bil ve Kunduz'dan ülkenin bütün kuzey bölgesini kapsayacak şekilde genişletildi. Türkiye bu ülkedeki komutayı Şubat 2005 tarihinde devralacak. 
Görev alanı genişletilen ISAF'ın komutası Ağustos ayında Fransa, İspanya, İtalya, Belçika ve Lüksemburg güçlerinden oluşan Avrupa kolordusu Eurocore tarafından üstlenilecek. Altı ay sonra Şubat 2005'te ise ISAF'ın komutası Türkiye'ye geçecek. 
İstanbul Ayazağa'daki NATO'nun Yüksek Hazırlık Seviyeli 3. Kolordusu, Afganistan'da görev alacak. Türkiye'den sonra ise komuta İtalya'ya geçecek. 

Asker sayısı artacak 
Türkiye, Afganistan'da konuşlandıracağı asker sayısını komutayı üstlenmesinin ardından arttırmak zorunda kalacak. Türkiye, bu ülkeye 3 adet Kara Şahin tipi askeri nakliye helikopteri ile yer personelini geçtiğimiz ay içinde Afganistan'a göndermişti. 


</TEXT>
</DOC>
