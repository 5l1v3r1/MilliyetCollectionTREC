<DOC>
<DOCNO> 256847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sonspo05.html </URL>
<DATE> 2004/07/20/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Del Bosque’den tam not... 
</HEADLINE>
<TEXT>

     Futbol Şube Sorumlusu Kıvanç Oktay’a rapor sunan Del Bosque, birkaç tatsız olay dışında, her şey mükemmel gidiyor dedi 
     
     İstekleri 10 numara’ 
     Yaklaşık 1 aydır Siyah - Beyazlı takımı yeni sezona hazırlayan teknik direktör Vicente Del Bosque, 5 Temmuz’dan bu yana devam eden Avrupa kampı hakkında Futbol Şube Sorumlusu Kıvanç Oktay’a bir rapor verdi. Çok iyi bir ortamda çalışmalarına devam ettiklerini ifade eden İspanyol hoca, Oktay’a şunları söyledi Futbolcuların isteği ve disiplini 10 numara. Gerçi bir - iki tatsız olay yaşadık, ancak bunlar çok da önemli değil. Şu an tek sıkıntım, oyuncuların maç sırasında örneğin Tümer gibi hakemlerle gereksiz konuşmaları.ö 
     
     Sergen umut veriyor’ 
     Fakat bu konuda da oyuncularımla görüştüm. Bu kötü alışkanlığı kısa sürede yok edeceğimizi biliyorum. İşte o andan itibaren de mükemmel bir ekip olacağız. Kamp disiplinine herkes uyuyor. Bütün futbolcularım zamanında kalkıp zamanında yatıyor. Bu tip konularda hiç bir şikayetim yok. Antrenmanlara katılımları da mükemmel. Özellikle Sergen Yalçın’ın tutumu, beni zorlu maraton öncesi çok umutlandırıyor. Çünkü bir kaptan olarak diğer arkadaşlarına her konuda önderlik ediyor ve mükemmel bir örnek teşkil ediyor.ö 
     
     Çift idman yaptılar 
     Beşiktaş dünü çift idmanla geçirdi. Bad Worishofen’de yapılan çalışmalarda futbolcuların bir hayli istekli ve neşeli oldukları gözlendi. Sabah yarım sahada yapılan el topu maçı müthiş bir mücadaleye sahne olurken, Bosque akşam çalışmasının bir bölümünü gazetecilere kapattı. 
     Yarın rakip Partizan Siyah-Beyazlılar, Alpen Cup’ta yarın Partizan Belgrad ile karşı karşıya gelecek. Turnuvanın bu etabındaki diğer maçta da Feyenoord ile Armenia Bielefeld kapışacak. Perşembe günü bu iki maçın galipleri final, mağlupları ise üçüncülük-dördüncülük mücadelesi yapacak. 
     
     4 talihsiz bilet 
     Şu an Bad Worishofen’de 26 futbolcu bulunuyor. Tayfur’un katılımı, bir yabancı sol kanat ve bir yerli orta sahanın alınmasıyla bu rakam 29’a yükselecek. Bosque’nin İstanbul’a dönüşte kadroyu en fazla 25’te tutacağı öğrenildi. Kısacası, 4 futbolcuya yol gözükecek. Kampta işte bu nedenle büyük bir tedirginlik var. 
     Özel uçak baskısı 15 gündür yurtdışında bulunan Kara Kartallar’ın artık tahammülü kalmadı Futbolcular, Kıvanç Oktay ile görüşerek perşembe günkü maçın hemen ardından özel uçakla Türkiye’ye dönme isteklerini vurguladı. Bu istek üzerine Oktay’ın hemen harekete geçtiği açıklandı. 
     
</TEXT>
</DOC>
