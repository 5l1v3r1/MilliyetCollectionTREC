<DOC>
<DOCNO> 282441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sondun44.html </URL>
<DATE> 2004/10/22/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
ABD uçakları Felluce'yi bombaladı 
</HEADLINE>
<TEXT>

     ABD uçaklarının, Irak'ın batısındaki Felluce kentinde, şüpheli hedefleri bombaladığı bildirildi. 
     Görgü tanıklarının verdiği bilgiye göre, uçakların bombardımanında, kentin güneydoğusundaki direnişçilerin kalesi Şuhada bölgesi hedef alındı. 
     Saldırıda ölen ya da yaralanan olup olmadığı konusunda bilgi verilmedi. 
     Bu arada, Amerikan askerleri, Felluce halkına, bu geceye kadar direnişçileri teslim etmeleri için hoparlörlerle anons yaptılar. 
     ABD ordusu, Ürdünlü militan Ebu Musab Zerkavi'ye bağlı yabancı direnişçilere karşı önlem alınması çerçevesinde Felluce'deki operasyonlarını geçen hafta artırmıştı. 
     ABD, Zerkavi'nin, Sünni kenti Felluce'de üsleri bulunduğunu belirtiyor. 
     
</TEXT>
</DOC>
