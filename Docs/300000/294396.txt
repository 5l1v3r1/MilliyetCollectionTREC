<DOC>
<DOCNO> 294396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sondun25.html </URL>
<DATE> 2004/12/03/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Kosova'da tek Türk partisi hükümetin dışında 
</HEADLINE>
<TEXT>

     Kosova'da 23 Ekim'de yapılan genel seçimlerden sonra oluşturulan meclisin ilk toplantısı bugün yapılıyor. 
     Kosova anayasasına göre bu oturumda milletvekilleri, Kosova'nın geçici kurumlarını, meclis başkanını, başkan, başbakan ve hükümet üyelerini seçecek. 
     Meclis Başkanı en fazla oy kazan partiden seçileceği için LDK adayı eski Meclis Başkanı Necat Datsi'nin yeniden bu göreve seçilmesi bekleniyor. 
     Anayasal çerçeveye göre, Kosova başkanının oyların üçte ikisini, yani 80 oy alması gerekiyor. İki turda da adaylar yeterli oyları alamaması durumunda, Kosova başkanı oy çoğunluğuyla seçilecek. 
     Kosova Başkanı için sadece LDK'nın adayı İbrahim Rugova bulunuyor. Fakat oturum sırasında başka adaylar önerilebilecek. 
     Anayasaya göre, Kosova Başkanı herhangi partinin lideri olamaz. Buna göre, Kosova Başkanı Rugova yeniden bu göreve seçilmesi durumunda, partisindeki liderliğinden vazgeçmek zorunda kalacak. Rugova, 1989 yılından bu yana LDK'nın liderliğini yapıyor. 
     Koalisyon hükümetinin azınlık ortaklarından Kosova Demokratik Türk Partisi KDTP , son anda elindeki Sağlık Bakanlığı'nı Boşnakların ''Vakat'' koalisyonuna teslim etti. Buna göre, yeni hükümette Türk bakan olmayacak. Oturumun ilk bölümünde, BM Kosova Geçici Misyon UNMİK Başkanı Soren Jessen Petersen'in, Kosova ile ilgili son gelişmeler üzerine değerlendirme yapması bekleniyor. 
     Kosova Demokrasi Partisi PDK lideri Halim Taçi, meclisteki oylamaya katılmayacaklarını açıkladı. 
     Öte yandan, Sırp milletvekilleri, Kosova'daki güvenlik durumu düzelmedikçe Kosova kurumlarına katılmama kararını yinelediler. 
     
</TEXT>
</DOC>
