<DOC>
<DOCNO> 275647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sonsiy10.html </URL>
<DATE> 2004/09/28/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Yıldırım "Gözaltına alınan Türk şoförleri için diplomasi sürüyor" 
</HEADLINE>
<TEXT>

     Ulaştırma Bakanı Binali Yıldırım, Suriye'de gözaltına alınan 26 Türk şoförün serbest bırakılması için girişimlerin sürdürüldüğünü söyledi. 
     Yıldırım, Kocaeli'nin Derince İlçesi'ndeki Derince Limanı Vagon Terminal açılış töreni öncesinde gazetecilerin sorularını yanıtladı. 
     Bir gazetecinin 'Suriye'nin ulaşım konusunda güvenli olup olmadığı' yönündeki sorusu üzerine Yıldırım, şöyle dedi 
     ''Türk sürücüleri güvenlik konusunda değil kural ihlali yaptığı için gözaltına alındı. Durumları bugün çözülecek. Dışişleri Bakanlığımız gerekli diplomasiyi sürdürüyor. Biz de gereken katkıyı sağlıyoruz. Suriye topraklarında güvenli geçiş söz konusu, ancak Irak topraklarında her zaman risk söz konusudur. Hangi yoldan giderseniz gidin risk devam ediyor.'' Yıldırım, Hızlı Tren Projeleri ile ilgili soru üzerine de Ankara- Eskişehir arasında inşaatın devam ettiğini, Eskişehir-İstanbul arasındaki projenin de ihale aşamasına geldiğini kaydetti. 
     
</TEXT>
</DOC>
