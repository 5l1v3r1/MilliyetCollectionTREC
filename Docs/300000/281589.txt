<DOC>
<DOCNO> 281589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonspo17.html </URL>
<DATE> 2004/10/19/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Inter'den gerillalara destek... 
</HEADLINE>
<TEXT>

     Metin Güneş Londra 

Milli futbolcumuz Emre’nin kulübü Inter, Meksika’daki Zapatistalara 5 bin euro para, bir ambulans ve kaptan Zanetti'nin dört numaralı mavi-siyah formasını hediye etti. 
     Futbol kulüplerinin fakirlere, hastalara ve özürlülere destek vererek yardımseverliklerini gösterdikleri bilinir. Ama bir Avrupa kulübünün bağımsızlık isteyen maskeli gerillalara forma ve para bağışında bulunduğu bugüne dek duyulmamıştı. 
     
     Kulübü Zanetti ikna etti 

     Inter Milan takımının, Arjantinli yıldızı kaptan Javier Zanetti antrenmana geç gelen ya da antrenman sırasında cep telefonu ile konuşan futbolculara kesilen cezaların, Zapatistalara gönderilmesi için kulübü ikna etti. 
     Zanetti 5 bin Euro’nun ilk taksidi olan 2 bin 500 euro’yu Zapatistaların yaşadığı bir köye gönderirken yazdığı notta daha iyi bir dünyaya, tüm insanaların kendilerine has kültürel farklılıkları ve geleneklerinin var olduğu küresselleşmemiş bir dünyaya inanıyoruz. Bu nedenle köklerinizi koruma adına verdiğiniz mücadaleye ve fikir savaşınıza destek veriyoruzö dedi. 
     Emre’nin takımını Chiapas orman dağlarına davet eden Zapatista taraftarları ise yanıt olarak yazdıkları mektupta, mücadelemizde yalnız olmadığımızı biliyoruzö dediler. 
     Meksika devlet başkanlığı konuyla iligili bir açıklama yaparak İtalyanların gerilla grubuna yaptığı bu yardım konusunda yorum yapmayacaklarını duyurdular. 
     
     İlk bağış değil 

     Haziran ayında, Inter takımının antrenörü Bruno Bartolozzi Zapatistaların yaşadığı Carocel de Oventiz köyüne giderek para bağışınmda bulunmuş, Zapatistacı köylülere İnter Milan takımının hayır dualarını sunmuştu. 
     Köylüler, bu bağışlar sayesinde evlerini yeniden yaptırıp köylerine su boruları döşeyebilmişlerdi. Kulüp daha sonra Zapatistacı köylülere futbol malzemesi ve top verdi. 
     Bartolozzi, bizim futbolcularımız sadece Play Station ve bilgisayar oyunları oynamıyor. Meksika gazetelernde saldırıyla ilgili haberleri okuduk. Yardım etmek istedik. O kadar büyük bir para yardımı değil ama bizim desteğimiz sürekli olacakö dedi. 
     
     Zapatistaların lideri Marcos'dan Inter'e teşekkür 

     Zapatistaların lideri Subcomandante Marcos’un da internette elinde Inter kaptanının formasının tutarken çekilen bir fotoğrafının yayınlandığı bildirildi. Kumandan Marcos fotoğrafın altında Inter kulubune teşekkür ediyor. 
     Üniversite mezunu olup aslen yerli olmayan Kumandan Marcos teşekkür bildirisinde, İtalyan takımındakı kardeşlerim, spor mücadelenizde sizlere büyük başarılar diliyorumö dedi. 
     Kumandan Marcos ve Zapatista ordusu yerli halkın haklarını savunmak amacıyla 1994 yılnda hükümete başkaldırmışlardı. 2000 yılında Meksika’da iktidara Vincent Fox hükümetinin gelmesi ile çatışmaların biteceğine dair umutlar yeşermiş ama Kumandan Marcos parlementonun yerli halka tanınması öngörülen reformları sulandırarak yasallaştırma girişimi üzerine hükümetle bütün ilişkilerini kesmişti. 
     Zapatistalar, Chiapas bölgesinde belirli noktaları kontrolleri altında tutuyor ve hükümetin iznini beklemeden kendi bağımsızlıklarını ilan ettiklerini ileri sürüyorlar. 

     
</TEXT>
</DOC>
