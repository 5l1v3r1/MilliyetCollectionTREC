<DOC>
<DOCNO> 265259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/sondun18.html </URL>
<DATE> 2004/08/21/ </DATE>
<TIME> 19.06 </TIME>
<AUTHOR>  </AUTHOR>
<HEADLINE>
Bangladeş'teki patlamada ölü sayısı 14'e yükseldi 
</HEADLINE>
<TEXT>

     Bangladeş'in başkenti Dakka'da ana muhalefet partisi Avam Halk Birliği'nin mitingi sırasında düzenlenen bombalı saldırıda ölenlerin sayısının 14'a yükseldiği, 300'den fazla kişinin yaralandığı bildirildi. 
     Basın yayın organlarının haberlerine göre, ana muhalefet lideri olan eski Başbakan Şeyh Hasina'nın, partinin başkentteki merkezi önünde düzenlenen mitingde kamyon üstündeki konuşması sırasında meydana gelen patlamalarda yaralananların bazılarının durumunun ağır olması nedeniyle ölü sayısının artmasından endişe ediliyor. 
     Avam Birliği yetkilileri, Hasina'nın patlamalardan yara almadan kurtulduğunu bildirmişti. 
     Bombaların patlamasında sorumluğu üstlenen olmadı. 
     Saldırıyı protesto eden bazı muhalefet yandaşlarının, yoldan geçen araçlara saldırdığı bazılarını ateşe verdiği bildirildi. 
     Görgü tanıkları, polisin öfkeli kalabalığı dağıtmak için göz yaşartıcı bomba kullandığını kaydetti. 
     Avam Birliği'nin Genel Sekreteri Abdül Celil de saldırıyı kınayarak, saldırıda Hasina'nın hedef alındığını söyledi. 
     Muhalefet mitinginin, bu ay başlarında ülkenin kuzeydoğusundaki Şilhet kentinde düzenlenen, biri muhalefet yandaşı, 2 kişinin öldüğü bir dizi bombalı saldırıyı protesto için düzenlendiği belirtiliyor. 
     
</TEXT>
</DOC>
