<DOC>
<DOCNO> 262940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sonyas09.html </URL>
<DATE> 2004/08/12/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Ve kahvenin genetik şifresi çözüldü... 
</HEADLINE>
<TEXT>

     Dünya kahve pazarının üçte birini elinde tutan Brezilya, şimdi eşsiz bir avantaja daha sahip. İki yıllık süren çok gizli çalışma sonucunda artık bu bitkinin genetik şifresi Brezilya'nın elinde. Brezilya Tarım Bakanı'nın yaptığı açıklamaya göre Brezilya artık tadı mükemmel kahve üretmeyi vaat ediyor. 
     BBC'nin haberine göre, Brezilya'da bilim adamları aniden kahve hakkında gereğinden fazla bilgiye sahip oldu. Kahve bitkisindeki DNA'nın 200 bin kombinasyonunu incelediler, 35 bin geni belirlediler. Bu kombinasyon, bu içeceğin aromasını, tadını belirliyor. 
     Araştırmanın başarıyla sonuçlandığını ilan ederken Tarım Bakanı Roberto Rodrigues, yeni bir ufuk açıldığını söylüyordu. Brezilya'nın bu şifreyi süper kahve üretiminde kullanacağını belirtti. Tadı daha zengin, aroması daha güçlü, soğuğa ve hastalıklara dayanıklı bir kahve mahsulü sözü verdi. 
     Bakan ayrıca bu amaca ulaşmak için laboratuvarlarda tohumların genetik özelliğini değiştirme yoluna gitmeyeceklerini, aşılama gibi doğal yollara başvuracaklarını anlattı. 
     Bunu başarırlarsa, Brezilya, piyasadaki rakiplerine karşı ezici bir üstünlük sağlayabilir. 
     Zaten dünya kahve üretiminin üçte birini sağlıyorlar. Hükümet bu araştırmanın sonuçlarını en az iki yıl gizli tutmayı planlıyor. 
     
</TEXT>
</DOC>
