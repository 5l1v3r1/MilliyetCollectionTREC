<DOC>
<DOCNO> 271590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/yasam/yas04.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kasırgalara karşı nükleer füze atalım' 
</HEADLINE>
<TEXT>


Kasırgalardan bıkan Floridalılar, 'Zihni Sinir' projeleri üretmeye başladı. Suyu pervanelerle püskürtmeyi öneren de var, 'Nükleer füze atalım' diyen de .. 

DIŞ HABERLER SERVİSİ 

Sık sık şiddetli fırtınalarla boğuşan ABD'nin Florida eyaletinde "amatör fırtına avcıları", rüzg rlarla başa çıkabilmek için ilginç projeler geliştiriyor. Bu projeler arasında, fırtınaları dev pervanelerle geri püskürtmek, nükleer savaş başlıklarıyla yok etmek, suyun üzerini zeytinyağıyla kaplamak gibi "fantastik" fikirler de bulunuyor. 
Son olarak Frances ve Charley kasırgaları yüzünden büyük maddi zarara uğrayan halk, yeni fırtınalara karşı geliştirdikleri projelerini internetten veya üniversitelere telefon ederek açıklıyor. 

'Boeing gönderelim' 
Fırtınaları dualarla kaçırma planlarının yanı sıra, daha 'bilimsel' projeler de bulunuyor. 'Fırtına avcıları'ndan biri, fırtınayı içine gönderdikleri emici bir toz taşıyan Boeing 747 ile 'kurutmayı' öneriyor. Hükümet görevlileri de fırtınaların etkisini azaltmak için deniz yüzeyine zeytinyağı benzeri bir sıvı dökmeyi önermiş. Ancak dalgalar ve rüzg rlar yüzünden suyun yağla kaplanamayacağı 'anlaşılınca', bu proje de rafa kaldırılmış. 


</TEXT>
</DOC>
