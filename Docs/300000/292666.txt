<DOC>
<DOCNO> 292666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sontur08.html </URL>
<DATE> 2004/11/27/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
İlköğretim okulunda cinsel taciz iddiası 
</HEADLINE>
<TEXT>

     
     KIRKLARELİ, DHA 
     

KIRKLARELİ'ye bağlı Dokuzhöyük Köyü İlköğretim Okulu'nda öğrenim gören 2 erkek öğrenci, aynı okuldaki 4 erkek öğrencinin kendilerine cinsel tacizde bulunarak zorla cinsel ilişkiye girdiklerini iddia etti. 
     Kırklareli Valiliği Basın ve Halkla İlişkiler Müdürlüğü'nden yapılan yazılı açıklamada, merkeze bağlı Dokuzhöyük Köyü İlköğretim Okulu öğrencilerinden 10 yaşındaki K.E. ile 9 yaşındaki B.D, okul yönetimine mektup yazarak okul arkadaşlarından 10 yaşındaki A.E., M.D. ve G.A. ile 9 yaşındaki K.Ç.'nin kendileriyle okul dışında ve tuvaletlerde uygunsuz cinsel yaklaşımlarda bulunarak zorla cinsel ilişkiye girdiklerini iddia etti. Bunun üzerine K.E. ve B.D., Kırklareli Devlet Hastanesi'ne sevk edildi. Hastanede yapılan muayenede B.D'nin fiili livataya uğradığı saptandı, K.E.'de ise bu yönde bir bulgu saptanmadı. 
     Olayla ilgili olarak Kırklareli Cumhuriyet Başsavcılığı adli, İl Milli Eğitim Müdürlüğü ise idari soruşturma başlattı. 
     
</TEXT>
</DOC>
