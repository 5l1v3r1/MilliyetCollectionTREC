<DOC>
<DOCNO> 286088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sonsiy17.html </URL>
<DATE> 2004/11/04/ </DATE>
<TIME> 21.24 </TIME>
<AUTHOR>  </AUTHOR>
<HEADLINE>
Başbakan Erdoğan Trabzon'a gitti... 
</HEADLINE>
<TEXT>

     Başbakan Recep Tayyip Erdoğan, kendilerine ulaşan bilgilerin, Filistin Lideri Yaser Arafat'ın henüz ölmediği istikametinde olduğunu söyledi. 
     Başbakan Erdoğan, özel uçak ''ATA'' ile saat 19.55'te Trabzon'a gitti. 
     Başbakan Erdoğan'ı, Esenboğa Havaalanı'ndan Maliye Bakanı Kemal Unakıtan, Ankara Valisi Kemal Önal ve öteki yetkililer uğurladı. 
     Erdoğan ile birlikte Adalet Bakanı Cemil Çiçek ve Erdoğan'ın eşi Emine Erdoğan da Trabzon'a gitti. 
     Hareketinden önce gazetecilerin, ''İsrail ve ABD kaynaklarından Filisin Lider Arafat'ın öldüğü bilgisi geldi, size ulaşan bilgi var mı '' sorusuna Erdoğan, ''Bize ulaşan bilgi henüz ölmediği istikametinde. Dışişleri kaynaklarımız bu şekilde iletiyor. Fransız kaynakları da yine ölmediği istikametinde açıklama yapıyor. Dolayısıyla şu anda herhangi bir değerlendirme yapmamıza gerek yok'' yanıtını verdi. 
     
     BAŞBAKAN ERDOĞAN TRABZON'A GELDİ... 

     Başbakan Recep Tayyip Erdoğan, özel uçak ''ATA'' ile saat 20.55'de Trabzon'a geldi. 
     Başbakan Erdoğan'ı, Trabzon Havaalanı'nda Trabzon Valisi Hüseyin Yavuzdemir, Belediye Başkanı Volkan Canalioğlu, Cumhuriyet Başsavcısı Burhan Çobanoğlu, diğer yetkililer ve partililer karşıladı. 
     Erdoğan ile birlikte Adalet Bakanı Cemil Çiçek ve Erdoğan'ın eşi Emine Erdoğan da Trabzon'a geldi. 
     Devlet Konuk Salonu'nda bir süre dinlenen Erdoğan ve beraberindekiler daha sonra karayolu ile Rize'ye hareket etti. 
     
</TEXT>
</DOC>
