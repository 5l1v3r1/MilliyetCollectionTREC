<DOC>
<DOCNO> 263432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/son/sonspo17.html </URL>
<DATE> 2004/08/14/ </DATE>
<TIME> 22.16 </TIME>
<AUTHOR>  </AUTHOR>
<HEADLINE>
Samsunspor, İstanbul'dan üzgün ayrıldı 2 - 1 
</HEADLINE>
<TEXT>

     Birinci Süper Futbol Ligi'nde Fenerbahçe ile Samsunspor arasında yapılan maçın ilk yarısı golsüz eşitlikle sona erdi. 
     Fenerbahçe ikinci yarıda 2 gol buldu, uzatma dakikalarında ceza alanında boş pozisyonda topla buluşan Kaies'in sert şutunda, meşin yuvarlağı fillelere göndererek skoru 2-1'e taşıdı. 
     Birinci Süper Futbol Ligi'nde Fenerbahçe, Samsunspor'u 2-1 yenerek bu sezonki ilk galibiyetini aldı. 
     
     İLK YARI 

     10. dakikada Alex'in orta alandan uzun ara pasında topla buluşan Tuncay, Şenol'u geçmeye çalışarak hızla ceza alanına girdi. Bu futbolcunun Şenol'un markajında vuruşunda, top yandan auta gitti. 
     18. dakikada Servet'in ceza alanı dışından sert şutunda, top yandan auta çıktı. 
     29. dakikada Serhat'ın sağdan kullandığı serbest atışta, arka direkte topa iyi yükselen Nobre'nin kafa vuruşunda, meşin yuvarlak üstten auta gitti. 
     36. dakikada Serhat'ın ceza alanının dışından vuruşunda, top kaleci Shorunmu'nun kucağında kaldı. 
     40. dakikada Celil'in pasıyla soldan ceza alanına giren Cenk'in yerden sert vuruşunda, kaleci Volkan meşin yuvarlağı yatarak kontrol etti. 
     43. dakikada Serkan'ın sağdan ortasında, ceza alanı içinde topa yükselen Van Hooijdonk, Tamer'in müdahalesiyle yerde kaldı. Maçın hakemi M.Selçuk Dereli, bu pozisyonda penaltı noktasını gösterdi. 
     44. dakikada penaltı atışını kullanan Van Hooijdonk'un vuruşunda, direğin dibinde kaleci Shorunmu meşin yuvarlağı kornere çeldi. 
     Karşılaşmanın ilk yarısı da 0-0 sona erdi. 
     
     İKİNCİ YARI 

     50. dakikada sağdan Alex'in kullandığı korner atışında, ceza alanı içinde Luciano'nun kafa vuruşunda, top yandan auta çıktı. 
     53. dakikada Alex'in sağdan kullandığı serbest vuruşta, altıpasta müsait durumda Luciano kafayla meşin yuvarlağı direğin dibinden filelere gönderdi 1-0. 
     59. dakikada Alex'in ceza yayı önünden sert şutunda, top üstten auta gitti. 
     61. dakikada Tamer'in ara pasıyla sol çaprazdan ceza alanına giren Cenk'ten önce kaleci Volkan, kalesinden çıkarak topu kornere gönderdi. 
     65. dakikada Servet'in orta yuvarlağa yakın bölgeden uzun pasında savunmanın arkasında topla buluşan Tuncay'ın, meşin yuvarlağı göğsüyle önüne alıp, ceza alanına girer girmez yaptığı vuruşta, top kaleci Shorunmu'nun yanından filelere gitti 2-0. 
     68. dakikada Tuncay'ın soldan ortasında penaltı noktası üzerinde topla buluşan Alex'in vuruşunda, meşin yuvarlak kaleci Shorunmu'da kaldı. 
     79. dakikada Aurelio, orta sahada Serkan'ın ayağından aldığı topu ileriye gönderdi. Boş pozisyonda topla buluşan Van Hooijdonk, ceza alanına girerken, sağdan hızla gelen Erman, topu Hollandalı futbolcunun önünden alarak gol tehlikesini önledi. 
     80. dakikada Serhat'ın sağdan ortasında ceza alanı içinde topla buluşan Tuncay, ani bir hareketle Kenan ile Ali Akdeniz'i oyundan düşürdü. Bu futbolcunun vuruşunda, meşin yuvarlak yandan auta gitti. 
     83. dakikada Serhat'ın ceza alanına getirdiği topla bulaşan Tuncay'ın vuruşunda, kaleci Shorunmu meşin yuvarlağı iki hamlede kontrol etti. 
     
     KÜNYE 

     

Stat Fenerbahçe Şükrü Saracoğlu      

Hakemler Selçuk Dereli xx Adil Sinem xx Ekrem Kan xx      

Fenerbahçe Volkan xx Serkan x Luciano xxx Servet xxx Ümit x Serhat xx Aurelio xxx Alex xxx Tuncay xxx Dk. 89 Önder Nobre x Dk. 72 Fabiano x Van Hooijdonk x Dk. 90 Selçuk      

Samsunspor Shorunmu xx Tamer xx Kenan x Şenol xx Dk.46 Erman xx Ali Akdeniz x Dk. 82 Musa Adnan xx Evren xx Kirita x Celil xx Dk. 64 Serkan x Kaies xx Cenk x      

Goller Dakika Luciano 53 Tuncay 65 Kaies 90      

Sarı Kartlar Dakika Tamer 44 Evren Samsunspor 87 Serkan Fenerbahçe 62      
</TEXT>
</DOC>
