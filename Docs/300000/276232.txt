<DOC>
<DOCNO> 276232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/soneko48.html </URL>
<DATE> 2004/09/30/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Ağustos'ta dış ticaret açığı yüzde 51.6 arttı... 
</HEADLINE>
<TEXT>

     Türkiye bu yılın Ocak-Ağustos döneminde, 39 milyar 219.6 milyon dolarlık ihracat, 61 milyar 791 milyon dolarlık da ithalat yaptı. 
     Devlet İstatistik Enstitisü'nün DİE açıkladığı Ağustos ayı geçici dış ticaret verilerine göre, Ocak-Ağustos döneminde, geçen yılın aynı dönemine oranla ihracat yüzde 31.8, ithalat yüzde 43.4 arttı. 
     Sekiz ayda dış ticaret açığı ise geçen yılın aynı dönemine göre yüzde 69.3 artarak 22 milyar 571 milyon dolara çıkarken, ihracatın ithalatı karşılama oranı, hem aylık hem de 8 aylık dönem itibariyle en düşük düzeyde gerçekleşti. 
     İhracatın ithalatı karşıla oranı, Ağustos'ta yüzde 58.5, Ocak-Ağustos dönemi itibariyle de yüzde 63.5'e düştü. Geçen yıl, ihracatın ithalatı karşılama oranı, Ağustos'ta yüzde 64.1, Ocak-Ağustos dönemi itibariyle ise yüzde 69.1 düzeyindeydi. 
     
     AĞUSTOS AYI 

     Türkiye'nin Ağustos ayındaki ihracatı ise geçen yılın aynı ayına göre yüzde 20 artarak 4 milyar 594 milyon dolar, ithalatı da yüzde 31.3 artarak 7 milyar 846 milyon dolar olarak gerçekleşti. 
     Ağustos'ta, dış ticaret açığı yüzde 51.6 artarak, 3 milyar 253 milyon dolar düzeyine çıktı. 
     
</TEXT>
</DOC>
