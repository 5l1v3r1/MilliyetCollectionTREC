<DOC>
<DOCNO> 268698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sondun11.html </URL>
<DATE> 2004/09/03/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Güney Kore Nükleer silah programımız yok 
</HEADLINE>
<TEXT>

     Güney Kore, nükleer silah programı olmadığını açıkladı. 
     Dışişleri Bakanlığı'na bağlı uluslararası örgütler genel müdürü Oh Joon, gazetecilere açıklamasında, 4 yıl önceki uranyum zenginleştirme deneyinin, maddeleri lazer kullanarak ayırma deneylerinin yan ürünü olduğunu söyledi. 
     Oh, zenginleştirme cihazının, uranyumu ayrıştırma deneyinden birkaç ay sonra imha edildiğini belirterek, zenginleştirme deneyinin nükleer silahların yayılmasını önleme anlaşmasının diğer ülkelerce ihlalinden temel olarak farklı olduğunu iddia etti. 
     Güney Kore dün, Uluslararası Atom Enerjisi Ajansı'na UAEA , hükümete bağlı bilim adamlarının, lazer kullanarak az miktarda uranyumu zenginleştirme çalışmaları yaptığını bildirmişti. 
     Batılı bir diplomatik kaynak da bu miktarın atom bombası yapmaya çok yakın bir miktar olduğunu söylemişti. 
     UAEA, Seul'ün ''Bu faaliyetlerin 2000 yılında hükümetin bilgisi dışında yapıldığını bildirdiğini'' açıklamıştı. 
     
</TEXT>
</DOC>
