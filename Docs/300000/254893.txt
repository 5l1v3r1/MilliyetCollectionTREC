<DOC>
<DOCNO> 254893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sontur33.html </URL>
<DATE> 2004/07/12/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Köylüler anız yaktı, 1 hektar orman kül oldu .. 
</HEADLINE>
<TEXT>

     Bilecik'in Osmaneli İlçesi'nde, köylülerin anız yakması sonucu çıktığı belirtilen yangında, 1 hektarlık ormanlık alan zarar gördü. 
     AA muhabirinin aldığı bilgiye göre, ilçe merkezine 11 kilometre mesafedeki Büyükyenice Köyü'nde, köylüler anız yaktı. Yangın, ormanlık alana sıçradı. 
     Yangının büyümesi üzerine Osmaneli Orman Müdürlüğü ve TEDAŞ ekipleri, bölgede çalışmalarına başladı. 
     Ekiplerin yetersiz kalması üzerine, Bursa, Bilecik ve Yalova ile çevre beldelerdeki Orman Bölge Müdürlüğü'ne ve belediyelerden gelen yangın söndürme ve itfaiye araçları ile iş makinalerinin müdahalesi sonucu yangın kontrol altına alındı. 
     Osmaneli Kaymakamı Osman Hacıbektaşoğlu, yaptığı açıklamada, 1 hektarlık alandaki ormanın zarar görmesine neden olan yangının kontrol altına alındığını, ekiplerin soğutma çalışmalarına devam ettiğini bildirdi. 
     
</TEXT>
</DOC>
