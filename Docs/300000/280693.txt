<DOC>
<DOCNO> 280693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sonsiy07.html </URL>
<DATE> 2005/03/15/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
AKP'li Gündüz En fazla 2 istifa daha olur 
</HEADLINE>
<TEXT>

     ANKARA Milliyet 

AKP Grup Başkanvekili İrfan Gündüz, Isparta Milletvekili Erkan Mumcu ve beş milletvekilinin istifalarının kendileri için sürpriz olmadığını belirterek "En fazla 1 veya 2 istifa daha olur. Onun da olacağını zannetmiyorum, çünkü ölü doğmuş bir hareket konumunda kaldı. Tepeden taban oluşturma dönemi bitmiştir. Kadavradan medet ummak ne kadar doğru olur" dedi. 
     Gündüz, dün TBMM'de gazetecilerle sohbet ederken, istifaların kan kaybı olmadığını savundu. Gündüz, Kültür ve Turizm Bakanlığı'ndan ve AKP'de istifa eden Mumcu için de şunları söyledi 
     "Siyasete adım atanlar siyasi hareketlerine bir altyapı oluşturmak zorunda. Bizim töremizde misafirlik 3 gündür. Biz, 3 yıl yakın çifte tabancalı kovboy gibi misafir etmişiz. Ama giderken ev sahibinin bulunmadığı bir sırada 'Eyvallah' diyorsunuz. Bunları halkın iyi takdir edeceğine ve değerlendireceğine inanıyorum." Gündüz, "çifte tabanca" ifadesiyle Mumcu'nun üstlendiği Kültür ve Turizm bakanlığını kastettiğini söyledi. Gündüz "O bakanlıkta AKP misafir değil miydi AKP'li milletvekilleri ev sahibi mi, yoksa misafir miydi Bizim milletvekillerimize bir sorun" diye konuştu. 
     
</TEXT>
</DOC>
