<DOC>
<DOCNO> 292347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/soneko19.html </URL>
<DATE> 2004/11/26/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Borsa birinci seansı 23,353 puandan tamamladı... 
</HEADLINE>
<TEXT>

     İMKB Ulusal 100 Endeksi, dünkü kapanışa göre 111.35 puan düşerek 1. seansı 23,353.11 puandan tamamladı. 
     1. seansta hisse senetleri ortalama yüzde 0.47 değer yitirdi. 
     Dün 23,464.46 puandan kapanan İMKB Ulusal 100 Endeksi, ilk seansa 3.99 puan artarak 23,468.45 puandan başladı. İlk yarıyı 23,239.85 puandan geçen endeks, seans içinde en düşük 23,226.62 puana kadar gerilerken, en yüksek olarak 23,511.26 puana ulaştı. 
     Seans sonunda mali endeks 209.21 puan düşerek 31,727.17 puana, sanayi endeksi 32.22 puan düşerek 20,990.39 puana ve hizmetler endeksi 48.54 puan düşerek 13,645.46 puana geriledi. 
     Böylece önceki kapanışa göre, mali grup hisseler ortalama yüzde 0.66, sanayi grubu hisseler ortalama yüzde 0.16 oranında ve hizmet grubu hisseler ortalama yüzde 0.35 oranında değer yitirdi. 
     1. seansta işlem gören toplam 297 hisse senedinden 95'i değer kazandı, 114'ü değer kaybetti, 88 hissenin fiyatında değişiklik olmadı. 
     Seansta, 256 trilyon 194 milyar 440 milyon liralık işlem hacmi oluştu. 
     1. seansta Park Madencilik, Turkcell, Garanti Bankası, Erdemir ve Yapı ve Kredi Bankası en çok işlem gören hisse senetleri oldu. 
     Piyasanın haftanın son işlem gününde oldukça sıkışık seyrettiği, zaman zaman 23,250 desteğinin altına sarkan endeksin gelen tepki alımlarıyla toparlandığı gözlendi. 
     Borsa uzmanları, satış baskısı altında bir seans yaşandığına işaret ederek, ancak 23,250 desteğinin üzerinde gelen alımların etkili olduğunu, bu seviyenin üzerinde tutunma devam ederse endeksin yeniden 23,650 direncine yönelebileceğini kaydediyor. 
     
</TEXT>
</DOC>
