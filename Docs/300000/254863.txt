<DOC>
<DOCNO> 254863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sontur03.html </URL>
<DATE> 2004/07/12/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
RTÜK'e ''Çizgi film arası ahlak bozucu reklam istemiyoruz'' şikayeti 
</HEADLINE>
<TEXT>

     RTÜK'ün "Alo RTÜK 178 Şikayet Hattı"na gelen reklam şikayetlerinde, çizgifilm arasında ahlak bozucu reklam yayınlanmamasını istendi. Türk halkı, Ocak-Mayıs arasındaki 5 aylık dönemde RTÜK'e 34 bin şikayet gönderdi. 
     
     PED REKLAMLARINA ŞİKAYET BOL 

     Şikayetlerin özellikle ped, parfüm ve kahve reklamlarına geldiği belirlenirken, reklamlar "Kahveyle cinselliğin ne alakası var", "Ahlak bozucu reklam çizgi film aralarında bile gösteriliyor. Bundan çok rahatsız oluyorum", "Ailece televizyon izlemekten utanır hale geldik. Kaldırın bunları" gibi şikayetler aldı. 
     
     BEŞ AYDA 34 BİN ŞİKAYET 

     Alo RTÜK, RTÜK Web ve RTÜK maile Ocak-Mayıs 2004 döneminde, beş ayda toplam 33 bin 707 şikayet gelirken, bunların 12 bin 496'sını reklamlar oluşturdu. Öte yandan reklamlara dizi aralarında uzun yer verilmesi nedeniyle RTÜK'e "Reklam arası dizi gösteriyorlar" şikayetleri de iletilmişti. 
     
     RTÜK VE REKLAM KURULU İŞBİRLİĞİ 

     Vatandaşların son dönemlerde televizyon ekranlarında artan ahlaki değerleri hafife alan reklamlarla ilgili şikayetleri de RTÜK'ü harekete geçirdi. Reklamları daha çok süre ve yerleştirme bakımından denetleyen RTÜK, önümüzdeki günlerde Reklam Kurulu'yla bir protokol imzalamaya hazırlanacak. Buna göre, RTÜK reklamları içeriğine göre denetleyen Reklam Kurulu'na halktan gelen şikayetleri ve reklam ihlallerini bildirecek. Kurul ise aynı şekilde RTÜK'e her konuda bilgi verecek. Böylece düzeysiz ya da ahlaki olmayan reklam yapanlara para ve düzeltme cezası verilecek. 
     ANKA 

     
</TEXT>
</DOC>
