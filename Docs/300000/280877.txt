<DOC>
<DOCNO> 280877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/magazin/amag.html </URL>
<DATE> 2004/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dizide giydiklerini kermesten toplayacak 
</HEADLINE>
<TEXT>



'Sex and the City'nin şıklığıyla göz kamaştıran yıldızı Sarah Jessica Parker, dizide giydiği birbirinden ünlü markalara ait giysileri bir yardım kermesinden satın almaya hazırlanıyor. New Yorklu 4 kadının maceralarını anlatan dizinin kıyafetleri hafta sonunda Central Park'ta düzenlenecek yardım kermesinde satılacak. Kermesin baş alıcılarından biri de, dizide 'Carrie' karakterini canlandıran Parker olacak. Tüm giysileri almanın kendisi için külfetli olacağını dile getiren Parker, kendisi için anlamı olanları alacağını söyledi. Parker, "Jenerikte Carrie'nin giydiği balerin eteği, ayakkabı, Mr.Big ile buluştuğu gece giydiği tuvalet ilk tercihlerim olacak" dedi. Parker, dizide Aidan'ın yaptığı sandalyeyi alacağını da sözlerine ekledi. 


</TEXT>
</DOC>
