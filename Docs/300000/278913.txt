<DOC>
<DOCNO> 278913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/son/sonsiy08.html </URL>
<DATE> 2004/10/10/ </DATE>
<TIME> 19.18 </TIME>
<AUTHOR>  </AUTHOR>
<HEADLINE>
Başbakan Erdoğan, Topbaş'la görüştü... 
</HEADLINE>
<TEXT>

     Başbakan Recep Tayyip Erdoğan, İstanbul Büyükşehir Belediye Başkanı Kadir Topbaş'ı kabul ederek bir süre görüştü. 
     Başbakan Erdoğan'ın Üsküdar Emniyet Mahallesi'ndeki evinde basına kapalı olarak gerçekleştirilen ve yaklaşık 1 saat süren görüşmenin ardından Topbaş, basın mensuplarının ziyaretle ilgili sorularını yanıtladı. 
     Başbakan Erdoğan'a yurtdışı ziyareti hakkında bilgi verdiğini belirten Topbaş, ''Çünkü bahsettiğim Sao Paolo'daki toplantı, Başbakanımızın kendi dönemlerinde, dünyada belediyeler birliği kurulması konusunda attığı adımın artık realize olmuş ilk yönetim toplantısıydı. Görüşmemizde İstanbul'u ve İstanbul'la ilgili her şeyi konuştuk'' dedi. 
     Topbaş, görüşmede, İstanbul'daki son yağışla ilgili durumun ele alınıp alınmadığına ilişkin bir soru üzerine, ''Konuştuk, her şeyi konuştuk'' yanıtını verdi. 
     Kadir Topbaş, aracına binerken, aracının etrafını saran mahalleli çocuklardan kızlara bebek, erkeklere de oyuncak otomobil hediye etti. 
     
</TEXT>
</DOC>
