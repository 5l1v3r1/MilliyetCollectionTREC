<DOC>
<DOCNO> 270476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sontur18.html </URL>
<DATE> 2004/09/09/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Batan "zehir" gemisi... 45 yıl önce aynı yerde "İmrador" tankeri batmıştı 
</HEADLINE>
<TEXT>

     Hatay'ın İskenderun Körfezi'nde, 4 yılı aşkın süredir bekletilen ve batan 2 bin 200 ton ''toksik atık'' yüklü ''MV Ulla'' adlı geminin yakınlarında, yaklaşık 45 yıl önce de ''İmrador'' adlı tankerin enkazı bulunuyor. 
     İskenderun Körfezi'nde bekletilen ''Termik santral baca kurumlarının oluşturduğu tehlikeli toksik atık'' Saint Vincent bandıralı ''MV Ulla''nın, 6 Ocak 1959 tarihinde petrol yüküyle gelen Yunan bandıralı ''İmrador'' adlı tankerle benzer akıbete uğradığı anlaşıldı. 
     Alınan bilgiye göre, tankerde, kaynak yapılırken gemide patlama meydana gelmiş ve petrolün bir bölümü yanarak gökyüzüne siyah bulutlar bırakan gemi etkisi uzun süre süren çevre kirliliği yaratarak, şu anda Ulla'nın battığı yerden yaklaşık 50 metre uzaklıkta sulara gömülmüştü. 
     Geçtiğimiz günlerde, dalgıç Haluk Cecan, geminin enkazını su altında fotoğraflamıştı. 
     
</TEXT>
</DOC>
