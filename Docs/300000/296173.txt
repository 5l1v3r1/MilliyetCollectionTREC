<DOC>
<DOCNO> 296173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sondun23.html </URL>
<DATE> 2004/12/09/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
"Türkiye AB fonlarından yararlanamayabilir" 
</HEADLINE>
<TEXT>

     Alman Yeşiller Partisi milletvekili Cem Özdemir ve Avrupa Parlementosu Komisyonu Eşbaşkanı Joost Lagendijk düzenledikleri ortak basın toplantısında Türkiye'nin Avrupa Birliği üyeliğini ve müzakere sürecini değerlendirdiler. 
     Özdemir Hristiyan Demokratların dini azınlıklarla ilgili taleplerinin ve sıkıntılarının yersiz olduğunu dile getirirerek Hıristiyan demokratların muhalefetten vazgeçmesi gerektiğini söyledi. 
     "Türk hükümeti ile AB arasında müzakere sürecinde bir gerilim oluştu mu " sorusuna Lagendijk, ülke liderlerinin kendi kamuoylarıyla aralarındaki ilişkilerdeki dengeler açısından çeşitli demeçler verdiklerini, ancak müzakere sürecinin işleyişinde etkin rolü bulunan bürokratların düşünce ve kararlarının bundan bağımsız olduğunu söyleyerek yanıt verdi. 
     Cem Özdemir, "Türkiye'nin müzakere süreci sırasında Kıbrıs'ı tanıması nasıl bir anlam taşıyor" sorusuna, zaten 10 yıllık bir tam üyelik müzakereleri süreci olduğunu ve bu konuların süreç sırasında tartışılıp çözüleceğini söyledi. Yeşiller Partisi milletvekili Cem Özdemir'e göre Türkiye AB üyesi olduğunda, geçmişte Yunanistan ve İspanya gibi ülkelerin yararlandığı fonlardan yararlanamayacak. Avrupa Birliği'nin artık o kadar parası yok. Zaten Türk yetkililerde toplumumuzu modernleştirmek, geliştirmek, Avrupa ailesinin bir parçası yapmak için Avrupa Birliği'ne girmek istediklerini her fırsatta söylüyorlar. Özdemir ayrıca serbest dolaşımla ilgili bir soruya, bu konuda ısrarcı olunmaması gerektiğini, bu konudaki kararın süreç boyunca Türkiye'nin lehine işleyeceğini söylerek yanıt verdi. 
     
</TEXT>
</DOC>
