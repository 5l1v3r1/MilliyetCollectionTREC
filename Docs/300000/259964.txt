<DOC>
<DOCNO> 259964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/soneko34.html </URL>
<DATE> 2004/08/02/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Babacan Önümüzdeki dönemde faizlerin düşmesini bekliyoruz 
</HEADLINE>
<TEXT>

     Devlet Bakanı Ali Babacan, Türkiye'de ucuz işçilik ve fiyata dayalı rekabet döneminin kapandığını belirterek, ''Bundan sonra hizmet, kalite ve müşteri güvenine dayalı rekabet ortamı anlayışı hakim olacaktır'' dedi. 
     Afyon Ticaret ve Sanayi Odası'nın düzenlediği toplantıya katılan Babacan, Afyon Organize Sanayi Bölgesi'nde OSB bazı fabrikaları gezdi. 
     Teşvik yasasından yararlanmak isteyen işadamlarının sayısının giderek arttığını belirten Babacan, şöyle dedi 
     ''Geçenlerde sadece Sivas'ta 40 tane fabrikanın birden temeli atıldı. Geçtiğimiz hafta sonu Kayseri'de 100'ün üzerinde fabrikanın temeli atıldı. 5084 sayılı yasadan sonra şu anda Afyon'da iki fabrika çalışmaya başlamış, 24 tesisin temeli atılmış durumda ve bütün bunlar faizlerin düşmesiyle beraber gelen konular. 
     Krediyle yatırım yapmak isteyen, faizler düştükçe kredi kullanıp yatırıma yönlendirecek. Hem Türk Lirası bazında hem dövizdeki faizlerin önümüzdeki dönemde düşmesini bekliyoruz. Bütün politikalar alacağımız kararlara yaklaşımlarımızdan bu sonucu getirecektir. Piyasa beklentileriyle, Türkiye gerçekleriyle uyumlu bir ekonomik program olacak. Mali disiplinin devam ettiği ekonomik program olacak.'' Babacan, Afyon OSB'deki gezisinin ardından Ankara'ya hareket etti. 
     
</TEXT>
</DOC>
