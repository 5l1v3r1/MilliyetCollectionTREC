<DOC>
<DOCNO> 273985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sonsiy17.html </URL>
<DATE> 2004/09/22/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Erdoğan futbol maçının başlama vuruşunu yaptı... 
</HEADLINE>
<TEXT>

     Başbakan Recep Tayyip Erdoğan, Siirt'te Türkiye Şöhretler Karması ile Siirt Şöhretler Karması arasındaki futbol maçının başlama vuruşunu yaptı. 
     Siirt'teki temaslarını sürdüren Başbakan Erdoğan, Siirt şehir merkezinde bulunan Hacı Abdulhakim Sancak Çarşı Camii'nin açılışını yaptı. Camide, öğle namazını kılan Başbakan Erdoğan daha sonra, şehir merkezinde esnafı ziyaret etti ve vatandaşlarla sohbette bulundu. 
     Erdoğan, esnafı ziyaretinden sonra, Siirt Atatürk Stadyumu'na gelerek, Nurettin Yıldız, Tanju Çolak, Cüneyt Tanman, Rıdvan Dilmen, Savaş Demiral, Hami Mandıralı, Muhammet Altıntaş, Zeki Önadlı, Şenol Ustaömer, Lemi Çelik, Zafer Tüzün, Şeyhmuz Suma ve Soner Boz'dan oluşan Türkiye Şöhretler Karması ile Siirt Şöhretler Karması arasındaki karşılaşmanın başlama vuruşunu yaptı. 
     Hakem Metin Tokat'ın yönettiği maçı, Türkiye Şöhretler Karması 5-0 kazandı. 
     
</TEXT>
</DOC>
