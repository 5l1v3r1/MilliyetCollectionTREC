<DOC>
<DOCNO> 260287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sonspo32.html </URL>
<DATE> 2004/08/03/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Attığı şut başına bela oldu... 
</HEADLINE>
<TEXT>

     Belçika İkinci Ligi ekiplerinden Royal Anvers'in genç takımında oynayan 15 yaşındaki Sam Teysen'in maçta attığı şut, tribünde karşılaşmayı izleyen bayan taraftarın beyin kanaması geçirmesine neden oldu. 
     Sigorta şirketi, geçen yıl ağustos ayında meydana gelen olay için Sam Teysen'in babası Walter Teysen'e baskı yaparak, taraftarın tüm masraflarını karşılaşmasını istedi. Baba Teysen ise yaptığı açıklamada, olayda oğlunun hiçbir suçu olmadığını, bayan taraftarın kale yanına geçerek riske girdiğini ve bunun kendi suçu olduğunu söyledi. 
     Sigorta şirketlerinin yetkilileri ise herhangi bir futbol maçında federasyonun, kulüplerin, taraftarlarla ilgili sorumlulukları bulunduğunu ve taraftarların sigortalanmaları gerektiğini kaydettiler. 
     Kulüp genel sekreteri Taul Bistaux ise konuyla ilgili yaptığı açıklamada, ''Tabii ki Sam'in çektiği şuttan dolayı kendisini suçlayamayız. Ancak kulübe de tüm sorumluluğu vermek doğru değildir. Taraftarın da suçu olduğuna inanıyoruz'' dedi. 
     Belçika Sigortalar Federasyonu yetkililerdinden Robyns Wauthier de, ''Bu olay mahkemeye gittiği taktirde hakim taraftarın suçlu olup olmadığın kararlaştırır. Tüm federasyonların ve kulüplerin taraftarlarına güvenli bir maç izlettirmek için onlara kaza sigortaları yaptırmaları şarttır. Bu olay tüm ligler için de geçerlidir'' diye konuştu. 

     
</TEXT>
</DOC>
