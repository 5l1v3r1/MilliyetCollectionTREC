<DOC>
<DOCNO> 296321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sontur15.html </URL>
<DATE> 2004/12/09/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Ardahan'da kurt uyarısı... 
</HEADLINE>
<TEXT>

     Ardahan Çevre ve Orman Müdürü Faruk Köksoy, kış mevsimi nedeniyle yiyecek bulmakta zorlanan kurtların yerleşim merkezlerine inebileceği uyarısında bulundu. 
     Köksoy, AA muhabirine yaptığı açıklamada, bölgede etkili olan aşırı soğuklar ve kar yağışının yabani hayvanların yem bulmakta güçlük çekmelerine neden olduğunu belirtti. 
     Kırsal alanda yaşayan vatandaşların gündüz saatlerinde bile tilki gördüklerini kaydeden Köksoy, özellikle kurtların yiyecek bulamamaları halinde yerleşim birimlerine inebileceklerini kaydetti. 
     Yiyecek bulmakta zorlanan kurtların vatandaşlara zarar verebileceğini ifade eden Köksoy, özellikle çocuklara bu konuda dikkat edilmesi gerektiğini bildirdi. 
     
</TEXT>
</DOC>
