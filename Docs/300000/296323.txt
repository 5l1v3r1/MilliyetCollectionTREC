<DOC>
<DOCNO> 296323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sontur17.html </URL>
<DATE> 2004/12/09/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Balıkçıyı dövüp kamyonetini denize attılar .. 
</HEADLINE>
<TEXT>

     İzmir'in Konak İlçesi'nde tartıştıkları balıkçıyı dövüp kamyonetini denize attıkları iddia edilen 3 kişi gözaltına alındı. 
     AA muhabirinin aldığı bilgiye göre, Çınarlı Melez Deltası Park Alanı Koşuyolu'nda Ekrem Derli 54 , arkadaşıyla sohbet ettiği sırada, içinde Tamer A. 28 , İsmail Hakkı A. 29 ve Erkan K. 28 ve 3 kadının bulunduğu 35 SZ 982 plakalı özel otomobil selektör yaparak aynı yere geldi. 
     Balıkçılık yaptığı belirtilen Derli ile otomobilde bulunanlar arasında selektör yapma nedeniyle tartışma çıktı. Tamer A., İsmail Hakkı A. ve Erkan K. Ekrem Derli'yi dövdü ve park halindeki 35 NY 952 plakalı kamyonetini de denize atarak kaçtı. 
     Durumun polise bildirilmesi üzerine zanlılar, Altınyol Bayındırlık İl Müdürlüğü önünde güvenlik güçleri tarafından durduruldu. Araçtan inen zanlıların ekiplere de mukavemette bulundu. 
     Tamer A., elindeki döner bıçağı ile vücudunu çeşitli yerlerinden yaraladı. Zanlılar, olay yerine gelen takviye güvenlik güçlerinin de yardımıyla etkisiz hale getirilerek gözaltına alındı. 
     Olayla ilgili soruşturmanın sürdürüldüğü kaydedildi. 
     
</TEXT>
</DOC>
