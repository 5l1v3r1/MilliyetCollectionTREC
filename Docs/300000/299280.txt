<DOC>
<DOCNO> 299280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sontur45.html </URL>
<DATE> 2004/12/20/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Levyeli hırsız polise saldırdı .. 
</HEADLINE>
<TEXT>

     İzmir'in Bozyaka Semti'nde, hırsızlık yaparken devriye gezen ekiplerce fark edilen zanlılardan biri, levye ile polise saldırdı. 
     Alınan bilgiye göre, Asayiş Şube Müdürlüğü Hırsızlık Büro Amirliği'ne bağlı ekip, Salim Çıkrıkçı Caddesi'ndeki bir elektronik firmasının kepenklerinin hırsızlar tarafından açılmak istendiği ihbarı üzerine olay yerine gitti. 
     Polisler, kapıyı levye ile açmaya çalışan 3 kişiyi görünce, teslim olmaları ikazında bulundu ancak zanlılar kaçmaya başladı. 
     Zanlılardan Mustafa A, kovalamaca sonunda sıkıştırılınca, elindeki levye ile polislere saldırdı. Polis memurları Tuğrul Yılmaz ve Ahmet Damar, aldıkları levye darbeleriyle yaralanırken, olay yerine gelen takviye ekipler Mustafa A.'yı etkisiz hale getirildi. 
     Yaralanan Tuğrul Yılmaz 5, Ahmet Damar ise 7 gün iş göremez raporu aldı. 
     Gözaltına alınan Mustafa A.'nın, hırsızlık ve cinayetten sabıkalı olduğu öğrenildi. 
     Mustafa A, polise mukavemet ve hırsızlık suçlarından İzmir Cumhuriyet Başsavcılığı'na sevk edildi. 
     Kaçan diğer iki zanlının arandığı bildirildi. 
     
</TEXT>
</DOC>
