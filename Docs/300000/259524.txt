<DOC>
<DOCNO> 259524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/son/sondun10.html </URL>
<DATE> 2004/07/31/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Özbekistan'da saldırılar... Ölü sayısı 3'e yükseldi... 
</HEADLINE>
<TEXT>

     Özbekistan'ın başkenti Taşkent'te dün düzenlenen intihar saldırılarında ölenlerin sayısı 3'e yükseldi. 
     İtar-Tass ajansının Özbekistan İçişleri Bakanı Zakircan Almatov'a dayanarak verilen haberinde, saldırıda yaralan 9 kişiden birinin ölmesi üzerine ölenlerin sayısının 3'e yükseldiği belirtildi. 
     Haberde, Almatov'un saldırılarla ilgili olarak, gözaltına alınanlar olduğunu söylediği, ancak ayrıntı vermediği de kaydedildi. 
     Bu arada, dün ölenlerden birinin İsrail Büyükelçisi'nin özel koruması olduğu kaydedildi. Saldırılarda yaralanan 8 kişinin hayati tehlikeleri bulunmadığı belirtiliyor. 
     Öte yandan Özbekistan Devlet Başkanı İslam Kerimov'un, saldırılarla ilgili olarak oluşturulan özel hükümet komisyonuna başkanlık etmek üzere tatilini yarıda keserek ülkesine döndüğü bildirildi. 
     Taşkent'te dün İsrail ve Amerikan büyükelçilikleri ile başsavcılığa düzenlenen intihar saldırılarını, Özbekistan İslami Hareketi adlı örgütün ardından Hizbüttahrir de üstlenmişti. 
     
</TEXT>
</DOC>
