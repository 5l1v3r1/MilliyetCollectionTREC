<DOC>
<DOCNO> 276607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sontur40.html </URL>
<DATE> 2004/10/01/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
İç organları ters yönde... 
</HEADLINE>
<TEXT>

     Samsun'da, apandisit tedavisi için hastaneye getirilen 5 yaşındaki çocuğun iç organlarının ters yönde olduğu anlaşıldı. 
     Edinilen bilgiye göre, ailesi tarafından Samsun Doğum ve Bakımevi Hastanesi'ne şiddetli karın ağrısı ve mide bulantısı şikayetiyle getirilen Mehmet Can Gültekin'in 5 , yapılan ilk müdahalesinde apandisit problemi olduğu belirlendi. 
     Bunun üzerine ameliyat için hazırlanan Gültekin'in çekilen röntgen filmlerinde kalp, karaciğer ve dalak gibi iç organlarının ters yönde olduğu anlaşıldı. 
     Çocuk Cerrahisi Uzmanı Opr. Dr. Orhan Fesçekoğlu, AA muhabirine verdiği bilgide, bu tür vakaların ender görülen durum olduğunu belirtti. Fesçekoğlu, apandisit operasyonunun da bu nedenle normalin aksine sol taraftan yapıldığını bildirdi. Fesçekoğlu, bu durumun sağlık açısından sorun yaratmayacağını sözlerine ekledi. 
     
</TEXT>
</DOC>
