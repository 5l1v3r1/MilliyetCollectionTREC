<DOC>
<DOCNO> 256934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sonyas12.html </URL>
<DATE> 2004/07/20/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Genç kızlarda "fanatik tırnak" modası... 
</HEADLINE>
<TEXT>

     Yaklaşık 5 bin yıl önce Çin'de başlayan, zamanla ABD ve Avrupa'ya yayılan tırnak dizaynında son dönemlerde en büyük ilgiyi, ''fanatik tırnaklar'' çekiyor. 
     Konya'da faaliyet gösteren bir güzellik merkezinin işletmecisi Sevgi Bayat, AA muhabirine yaptığı açıklamada, tırnak dizaynının, bazen bir yazı, bazen de parlak bir yıldız ya da kurdele şeklinde renklendirilerek yapılabildiğini söyledi. 
     Bayat, tırnak dizaynında son dönemlerde en büyük ilgiyi ''fanatik tırnakların'' çektiğini belirterek, şunları kaydetti 
     ''Genç kızlar, tuttukları takımın renklerini taşıyan tırnaklara yoğun ilgi gösteriyor. Galatasaray, Beşiktaş ve Fenerbahçe renklerine sahip tırnaklar için 30 milyon liralık maliyetin gözden çıkarılması gerekiyor. Dizaynda değerli taşlar ya da protez tırnak kullanılması durumunda maliyet 100 milyon liraya kadar çıkabiliyor.'' Sevgi Bayat, dizaynın, özel olarak hazırlanan oje ve fırçalarla yapıldığını dile getirerek, ''Boyamanın yanı sıra tırnaklara kurdele, gümüş ve değerli taş taktıranlar da oluyor. Buna bağlı olarak da maliyet artıyor. Tırnak dizaynında sınır yok. Kişinin hayal gücüyle orantılı tırnakta çok sayıda değişiklik yapılabiliyor'' diye konuştu. 
     
</TEXT>
</DOC>
