<DOC>
<DOCNO> 295691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sonyas17.html </URL>
<DATE> 2004/12/07/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Binlerce BBC çalışanı işinden olacak 
</HEADLINE>
<TEXT>

     İngiliz yayın kuruluşu BBC, binlerce çalışanını işten çıkarmaya hazırlanıyor. BBC Genel Direktörü Mark Thompson, bugün kuruluş bünyesinde yapılacak revizyonları açıklayacak. 
     Revizyonlar dahilinde çoğu yönetim departmanından olmak üzere 3 bin civarında çalışanın görevden alınması bekleniyor. 
     Kararın programlara ayrılan lisans ücretlerinin artırılabilmesi amacıyla alındığı belirtiliyor. 
     Geçtiğimiz mart ayında istifa eden Greg Dyke'ın yerine gelen Thompson, daha önce kuruluşun daha iyi program ve içeriğe sahip olmayı amaçladığını söylemişti. 
     Thompson'ın bugün yapacağı açıklamada hangi departmanların başkent Londra'dan Manchester'a taşınacağı yönünde açıklama yapması da bekleniyor. 
     
     'İzleyici profilini daha iyi yansıtmak' 
     BBC, taşınma kararıyla ingiliz izleyici profilini daha iyi yansıtmayı hedefliyor. 
     2007 yılında tüzüğünü yenilemeyi planlayan BBC, revizyonlarla fonların kullanımı konusunda İngiliz kamuoyunun desteğini almayı da amaçlıyor. 
     
</TEXT>
</DOC>
