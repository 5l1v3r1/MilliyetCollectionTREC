<DOC>
<DOCNO> 283094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sondun17.html </URL>
<DATE> 2004/10/25/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Irak'ta 49 acemi erin öldürülmesinde köstebek mi var 
</HEADLINE>
<TEXT>

     Irak'ın Bakuba kentinin güneyinde düzenlenen ve 49 acemi erin ölümüyle sonuçlanan saldırının, ordu içinden sızan bilgi doğrultusunda planlanmış olabileceği ihtimali üzerinde duruluyor. 
     BBC, internet sitesinde, güvenlik yetkililerinin açıklamalarına dayandırarak verdiği haberde, militanlara, evlerine dönen askerlerle ilgili bilgi sızdırılmış olabileceğini bildirdi. 
     Yetkililer, saldırının düzenlenebilmesi için, militanların, temel eğitimlerini yeni tamamlamış silahsız erlerin minibüslerle evlerine dönecekleri bilgisine sahip olmaları gerektiğini kaydettiler. 
     Diyala vilayetinin polis yetkilisi General Valid El Azzavi, cesetlerin Bakuba'nın 50 kilometre güneyindeki bölgede bulunduğunu ve askerlerin yere yatırıldıktan sonra vurularak öldürüldüğünün tespit edildiğini söylemişti. 
     
</TEXT>
</DOC>
