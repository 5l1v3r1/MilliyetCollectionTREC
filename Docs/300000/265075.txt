<DOC>
<DOCNO> 265075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sontur14.html </URL>
<DATE> 2004/08/20/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
ÖSS ve LGS adaylarının tatili bitti... 
</HEADLINE>
<TEXT>

     Yaz mevsiminin sonuna yaklaşıldığı bu günlerde, dershaneler ve etüt merkezlerinin büyük bölümü, yeni eğitim-öğretim yılını okullardan önce başlattılar. 
     AA muhabirinin edindiği bilgilere göre, gelecek eğitim-öğretim döneminde LGS ve ÖSS'ye girecek öğrenciler, okulların açılacağı 13 Eylül'e 3 hafta olmasına rağmen, tatillerini bitirerek, dershanelerde dersbaşı yapmaya başladılar. 
     Türkiye genelinde, özellikle büyük kentlerde sayıları her geçen yıl artış gösteren dershanelerin bir bölümü ise tanıtım amacıyla ücretsiz dersler verirken, öğrencileri kendi dershanelerine çekmek için büyük çaba gösteriyorlar. 
     Kent merkezlerindeki reklam tabelalarını, ÖSS ve LGS'ye kazandırdıkları öğrencilerin fotoğraflarıyla süsleyen dershaneler, fiyatlarını da geçen yılki başarılarını dikkate alarak belirliyor. 
     
</TEXT>
</DOC>
