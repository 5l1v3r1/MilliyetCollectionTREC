<DOC>
<DOCNO> 257877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sonspo16.html </URL>
<DATE> 2004/07/24/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Malatyaspor'da Eyüp ve Niyazi'ye kendilerine kulüp bulmaları istendi 
</HEADLINE>
<TEXT>

     Malatyaspor'da, Eyüp ve Niyazi'ye kendilerine kulüp bulmaları istendi. 
     Bolu'daki hazırlık kampını tamamladıktan sonra Trabzon'a geçen ve burada bir hazırlık maçı yapacak olan Malatyasporlu futbolculara 2 gün izin verildiği bildirildi. 
     Futbolcuların 27 Temmuz Salı akşamı Malatya'ya dönecekleri ve ertesi gün de yeni sezon hazırlıklarına Malatya'da yapılacak çalışmalarla yeniden başlayacakları belirtildi. 
     Kulüp yetkilileri, Malatyaspor'un 15 günlük Bolu kampının ardından 25 kişilik futbolcu sayısını kaleciler dahil 22'ye düşürmeyi amaçlayan teknik direktör Aykut Kocaman'ın raporu doğrultusunda, bu sezon Galatasaray'dan transfer edilen Eyüp ile geçen sezon kadroya dahil edilen Niyazi'nin kadro dışında kaldıkları ve bu 2 futbolcuya kendilerine kulüp bulmalarını söylediklerini söylediler. 
     Bu arada savunmanın sol kanadı için denenmek üzere kampa katılan Fransız uyruklu Ganalı oyuncu Shumamba ile İranlı Mehdrad'ın performanslarının Kocaman tarafından beğenildiği, ancak İranlı Mehdrad'ın milli takıma katılmak üzere ülkesine gittiği için hakkında kesin karar verilemediği, Shumamba'nın ise Trabzon'a götürüldüğü kaydedildi. 
     
</TEXT>
</DOC>
