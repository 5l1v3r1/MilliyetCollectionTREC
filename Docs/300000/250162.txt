<DOC>
<DOCNO> 250162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/yasam/yas08.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Parkın esrarı 
</HEADLINE>
<TEXT>


EDİRNE DHA 

Edİrne Belediyesi'nin çiçeklendirdiği parkta hintkeneviri yetişti. Esrar yapımında kullanılan hintkenevirlerinin fark edilmesi üzerine polis harekete geçerek tek tek söktü. Edirne Belediyesi bir süre önce şehrin cadde ve sokaklarındaki park alanlarını çimlendirdi. Ancak Hacı İlbey Parkı'nda topraktan çiçek yerine hintkeneviri çıktı. Narkotik polisleri, şehrin göbeğindeki çiçekliklerdeki hintkenevirlerini sökerek imha etti. Hintkenevirinin Yunanistan'da bazı tedavi yöntemleri arasında olduğunu belirten Edirne Belediye Başkanı Sedefçi ise, "Komşumuzdan uçan tohumlar Meriç Nehri'yle Karaağaç'a gelmiş olabilir. Bizim Park Bahçeler şefliğimiz de çiçeklendirme yaparken Karaağaç toprağı seriyor. Sorun toprakta olsa gerek'' dedi. 


</TEXT>
</DOC>
