<DOC>
<DOCNO> 259052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sonsiy19.html </URL>
<DATE> 2004/07/29/ </DATE>
<TIME> 20.27 </TIME>
<AUTHOR>  </AUTHOR>
<HEADLINE>
Başbakan Erdoğan Tahran'da 
</HEADLINE>
<TEXT>

     Türkiye ile İran arasında doğalgaz anlaşmasının revizyonuna yönelik iki ülke heyetleri arasındaki toplantı devam ediyor. 
     Sadabat Sarayı'ndaki toplantıda, Türk heyetinde Başbakan Recep Tayyip Erdoğan, Enerji ve Tabii Kaynaklar Bakanı Hilmi Güler, İran tarafından ise Cumhurbaşkanı Birinci Yardımcısı Muhammed Rıza Arif ile Petrol Bakanı Bijen Namdar Zengene ve öteki ilgili bürokratlar bulunuyor. 
     Başbakan Erdoğan'ın programında yerel saat ile 17.00'de iki ülke arasındaki anlaşmalara ilişkin protokollerin imzalanması yer alırken, doğalgaz konusundaki karşılıklı pazarlıklar nedeniyle toplantı yaklaşık 6 saati aşkın süredir devam ediyor. 
     
     DOĞALGAZ KONUSUNDA HEYETLERARASI GÖRÜŞME SONA ERDİ 

     Türkiye ile İran arasında doğalgaz anlaşmasının revizyonuna yönelik iki ülke heyetleri arasındaki toplantı sona erdi. 
     Sadabat Sarayı'ndaki toplantıda, Türk heyetinde Başbakan Recep Tayyip Erdoğan, Enerji ve Tabii Kaynaklar Bakanı Hilmi Güler, İran tarafından ise Cumhurbaşkanı Birinci Yardımcısı Muhammed Rıza Arif ile Petrol Bakanı Bijen Namdar Zengene ve öteki ilgili bürokratlar yer aldı. 
     
</TEXT>
</DOC>
