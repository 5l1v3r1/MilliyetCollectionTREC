<DOC>
<DOCNO> 271791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sontur26.html </URL>
<DATE> 2004/09/14/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Tarihi ev 20 günde 4 kez yandı .. 
</HEADLINE>
<TEXT>

     Niğde'de tarihi evde 20 gün içinde dört kez yangın çıktı. 
     Alınan bilgiye göre, Eskisaray Mahallesi Nusrettin Sokak bulunan tarihi evde öğle saatlerinde yangın çıktı. Niğde Belediye İtfaiye ekiplerinin müdahalesi sonucu yangın kısa sürede kontrol altına alındı. 
     Soğutma çalışmaları sırasında evin duvarlarından biri çöktü, bir itfaiye eri zeminin çökmesi üzerine bir kat aşağıya düştü. İtfaiye eri kazadan yara almadan kurtuldu. 
     Yapılan incelemelerde, ev içerisinde çok sayıda kullanılmış bali kutusu bulundu. Yetkililer, yangının balicilerin yaktığı ateş sonucu çıktığını bildirdi. 
     Çevre sakinleri, tarihi evin 20 günde 4 kez yandığını, binaların eski olmasından dolayı yangının kendi evlerine sıçramasından korktuklarını söyledi. 
     Evin sahiplerinden Ramazan Altun ise evin sit alanı içerisinde olduğu için yıkamadıklarını, her an çöküp çevreye zarar vermesinden korktuklarını belirterek, Kültür ve Turizm Müdürlüğü'ne yıkılması için müracaat ettiklerini ve izin çıkmasını beklediklerini bildirdi. 
     
</TEXT>
</DOC>
