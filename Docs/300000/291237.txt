<DOC>
<DOCNO> 291237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sontur54.html </URL>
<DATE> 2004/11/22/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Grup Yorum'un kurucu üyesi Tuncay Akdoğan evinde çıkan yangında öldü 
</HEADLINE>
<TEXT>

     Grup Yorum ve Grup Kızılırmak'ın kurucu üyelerinden Tuncay Akdoğan, Beyoğlu'ndaki evinde çıkan yangında hayatını kaybetti. 
     AA muhabirinin aldığı bilgiye göre, Cihangir Kazancı Yokuşu Seyit Ahmet Sokak'ta bulunan 5 katlı binanın teras katında henüz belirlenemeyen bir nedenle yangın çıktı. 
     Yangına müdahale ederek söndüren itfaiye ekipleri, evde yanmış bir ceset buldu. 
     Cesedin, buraya yaklaşık 3 ay önce taşınan Tuncay Akdoğan'a 46 ait olduğu, arkadaşlarının teşhisi sonucunda belirlendi. 
     Tuncay Akdoğan'ın arkadaşları, gece elektrikler kesik olduğu için Akdoğan'ın mum yakıp uyuduğunu, yangının da bu nedenle çıktığını düşündüklerini söylediler. 
     Marmara Üniversitesi Basın Yayın Yüksekokulu mezunu olan Tuncay Akdoğan, 1984 yılında Grup Yorum'un kurucu üyeleri arasında yer aldı. Akdoğan, bu gruptan ayrıldıktan sonra 1990 yılında İsmail İlknur ve İlkay Akkaya ile Grup Kızılırmak'ı kurdu. 
     1997 yılından bu yana çalışmalarını solo olarak sürdüren Akkaya'nın, yakın zamanda bitirdiği bir kaset çalışmasının da piyasaya çıkmak üzere olduğu öğrenildi. 
     
</TEXT>
</DOC>
