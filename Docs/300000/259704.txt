<DOC>
<DOCNO> 259704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/yasam/yas05.html </URL>
<DATE> 2004/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Menderes'te 'Şato' şarabı 
</HEADLINE>
<TEXT>


MERT İLKUTLUĞ İzmir DHA 

Türkiye'nin en büyük şarap üreticilerinden Sevilen'in Pazarlama Müdürü Enis Güner, Menderes'te organik tarım yaptıkları 350 dönümlük araziye İtalya'dan getirilen 180 bin bağ çubuğu diktiklerini belirtti. Güner, bölgeyi Bordo, Toscana gibi marka haline getirip, şato Chateau şarap üretmek istediklerini söyledi. Sektörde 62 yılını dolduran Sevilen, "Sevilentepe" adı verilen bağlarında tarımda son teknolojiyi kullanıyor. Şirket sahibi ve pazarlama müdürü Güner, dikilen bağların Cabernet Sauvingnon, Merlot, Shiraz ve beyaz misket üzümleri olduğunu ifade ederek, "Bağlar, bilgisayar kontrollü damla sulama yöntemiyle sulanıyor. Bu çok önemli çünkü bağların aşırı su almaması lazım" diye konuştu ve Sevilentepe'deki bağlardan üretilen şarapların Avrupa ve ABD'deki seçkin dükk n ve restoranlara satılacağını da sözlerine ekledi. 


</TEXT>
</DOC>
