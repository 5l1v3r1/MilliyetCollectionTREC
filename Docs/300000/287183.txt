<DOC>
<DOCNO> 287183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sonspo27.html </URL>
<DATE> 2004/11/08/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
A Milli Takım, Ukrayna maçı İstanbul'da toplandı... 
</HEADLINE>
<TEXT>

     2006 Dünya Kupası Grup Eleme maçında, 17 Kasım Çarşamba günü Fenerbahçe Şükrü Saracoğlu Stadı'nda Ukrayna ile karşılaşacak A Milli Futbol Takımı, İstanbul'da toplandı. 
     İstanbul Polat Renaissance Oteli'nde başlayan kampa, aday kadrodaki yurt içinde forma giyen oyuncular katılırken, Milli Takımlar Teknik Direktörü Ersun Yanal, yurt dışında oynayan futbolcuların ligleri devam ettiği için aday kadroya 15 Kasım günü dahil olacaklarını belirtti. 
     Milli takım, ilk antrenmanını bugün saat 19.45'te Florya Metin Oktay Tesisleri'nde yapacak. 
     Milliler, 9-10 Kasım tarihlerinde 19.45'te Metin Oktay Tesisleri'nde antrenman yapacak, 10 Kasım akşamı Kaşıbeyaz Balık Restaurantı'nda yemek yiyecek. 
     Ay yıldızlılar, 11 Kasım'da saat 19.45'te, 12 Kasım'da saat 11.00 ve 19.45'te, 13 Kasım'da da saat 14.30'da Metin Oktay Tesisleri'nde antrenmana çıkacak. 13 Kasım günü 16.30'da yenilecek yemeğin ardından oyunculara izin verilecek. 
     14 Kasım Pazar günü saat 14.00'de A , A 2 ve Ümit Milli takımları Polat Renaissance Otel'de bayramlaşacaklar ve öğle yemeği yiyecekler. A Milli Takım, aynı gün saat 20.00'de Florya Metin Oktay Tesisleri'nde bir antrenman yapacak. 
     Ukrayna maçının yapılacağı FB Şükrü Saracoğlu Stadı'nda 15 Kasım'da antrenman yapıp, ardından da Fenerbahçe Borsa Lokantası'nda akşam yemeği yiyecek olan milliler, maç öncesi son antrenmanı 16 Kasım Salı günü saat 20.00'de Florya Metin Oktay Tesisleri'nde gerçekleştirecek. 
     
     ADAY KADRO 

     A Milli Takım'ın 24 kişilik aday kadrosunda, şu oyuncular yer alıyor 
     Rüştü Reçber, Volkan Demirel, Ümit Özat, Servet Çetin, Deniz Barış, Tuncay Şanlı Fenerbahçe , Bülent Korkmaz, Cihan Haspolatlı, Necati Ateş, Hasan Şaş Galatasaray , Tolga Seyhan, Hüseyin Cimşir, Gökdeniz Karadeniz, Fatih Tekke Trabzonspor , Kürşat Duymuş Çaykur Rizespor , Okan Buruk, İbrahim Üzülmez, İbrahim Toraman Beşiktaş , Ömer Çatkıç Gençlerbirliği , Emre Belözoğlu Inter , Yıldıray Baştürk Hertha Berlin , Nihat Kahveci Real Sociedad , Halil Altıntop Kaiserslautern , Hamit Altıntop Schalke 04 . 
     
     ÜMİT MİLLİ FUTBOL TAKIMI TOPLANDI 

     2006 Avrupa Ümitler Futbol Şampiyonası Eleme Grubu'nda 16 Kasım Salı günü İstanbul'da Ukrayna ile karşılaşacak Ümit Milli Takım toplandı. 
     İstanbul Holiday Inn Marina Otel'de biraraya gelen ve ilk çalışmasını da Bahçelievler Stadı'nda saat 15.00'de gerçekleştirecek olan millilerde, teknik direktör Raşit Çetiner'den izin alan Serkan Atak'ın kampa 10 Kasım Çarşamba günü katılacağı açıklandı. 
     Serkan Atak'ın formasını giydiği Bayern Münih'in maçı nedeniyle gecikeceği, Bayer Leverkusen'den Kenan Şahin ile Elazığspor'dan Evren Avşar'ın ise akşam saatlerinde kampa dahil olacakları bildirildi. 
     Teknik direktör Raşit Çetiner yönetimindeki Ümit Milli Takım'ın 24 kişilik aday kadrosunda, şu oyuncular bulunuyor 
     Mahmut Hanefi Erdoğdu, Semih Şentürk Fenerbahçe , Sabri Sarıoğlu Galatasaray , Tayfun Cora, Tolga Zengin, Adem Koçak Trabzonspor , Bilal Kısa Malatyaspor , Fahri Tatan Çaykur Rizespor , Caner Altın Samsunspor , İbrahim Akın Beşiktaş , Muhammet Yoldaş Büyükşehir Belediyesi Ankaraspor , Bekir İrtegün Gaziantepspor , Emre Güngör, Umut Bulut Ankaragücü , Eser Yağmur Diyarbakırspor , Mehmet Topuz, Ali Turan Kayserispor , Serhat Akyüz İstanbulspor , Soner Sakarya Vestel Manisaspor , Evren Avşar Elazığspor , Fevzi Elmas, Mehmet Çoğum Çanakkale Dardanelspor , Serkan Atak Bayern Münih , Kenan Şahin Bayer Leverkusen . 
     Ay-yıldızlı ekip ayrıca, 11 Kasım Perşembe günü de Bahçelievler Stadı'nda İkinci Lig A Kategorisi takımlarından İstanbul Büyükşehir Belediyesi ile bir hazırlık maçı yapacak. 
     
     A 2 MİLLİ FUTBOL TAKIMI ADAY KADROSU DA TOPLANDI 

     Future Cup turnuvası kapsamında 16 Kasım Salı günü İstanbul Atatürk Olimpiyat Stadı'nda Avusturya ile karşılaşacak A 2 Milli Futbol Takımı aday kadrosu toplandı. 
     Holiday Inn Crown Plaza Otel'de, teknik direktör Ünal Karaman yönetiminde kampa giren millileri, Milli Takımlar Teknik Direktörü Ersun Yanal da ziyaret etti. 
     İlk antrenmanını bugün Atatürk Olimpiyat Stadı'nda yapacak olan A 2 Milli Futbol Takımı, 11 Kasım Perşembe günü Atatürk Olimpiyat Stadı'nda, İstanbulspor ile saat 14.00'te hazırlık maçında karşı karşıya gelecek. 
     Aday kadroya sakatlığı nedeniyle kadrodan çıkarılan Beşiktaşlı futbolcu Fatih Sonkaya'nın yerine İstanbulspor'dan Musa Büyük alınırken, Fatih'in tedavi için Belçika'ya gideceği öğrenildi. 
     Milli Takımlar Teknik Direktörü Ersun Yanal tarafından belirlenen aday kadroda, şu oyuncular bulunuyor 
     Selçuk Şahin, Mehmet Yozgatlı, Murat Hacıoğlu Fenerbahçe , Aykut Erçetin, Orhan Ak Galatasaray , Erdinç Yavuz, Mehmet Yılmaz Trabzonspor , Ersen Martin, Özgür Bayer, Serhat Gülpınar, Güven Varol Denizlispor , Gürol Azer, Koray Avcı Çaykur Rizespor , Çağdaş Atan Beşiktaş , Hüseyin Kartal Büyükşehir Belediyesi Ankaraspor , Uğur Boral Gençlerbirliği , Adem Dursun Ankaragücü , Metin Aktaş Kayserispor , Hakan Arıkan Kocaelispor , Serdar Kulbilge Bursaspor , Musa Büyük İstanbulspor , Uğur Yıldırım Heerenveen , Selim Teber Kaiserslautern . 
     
</TEXT>
</DOC>
