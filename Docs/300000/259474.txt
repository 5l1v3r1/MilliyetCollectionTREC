<DOC>
<DOCNO> 259474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/magazin/axmag01.html </URL>
<DATE> 2004/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şimdilik ayrılık yok' 
</HEADLINE>
<TEXT>


Tamer Karadağlı'nın eşi Arzu Balkan, "Öfkeyle kalkan zararla oturur. Bekleyip karar vereceğim" dedi... 

Bayram Kaygusuz 

Tamer Karadağlı'nın "Aldattım" dediği eşi Arzu Balkan, şimdilik boşanmayı düşünmediğini söyledi. Balkan, evlendikten sonra önce sunucu Didem Tolunay, ardından Deniz Akkaya ile yaptığı kaçamakla, şimdi de 'seks tuzağıyla' gündeme gelen eşi için "Onu h l seviyorum" dedi. 

Eşiniz olayı size nasıl anlattı Ne düşündünüz 
Tamer'le olaylar üzerine konuştuk, birbirimize söylenecekleri söyledik ve o defteri kapattık. Polise giderek çok iyi yaptı. Çünkü ortada bir suç var. Tamer gitti, mertçe durumunu anlattı. 

Eşinize ilk tepkiniz ne oldu 
Öfkeyle kalkan zararla oturur. Önce sakin sakin düşünmek istiyorum. Olaylar nasıl gelişecek diye takip etmek, dışarıdan bakmak istiyorum. Tamer'i çok seviyorum. Eşimden öte dostumun yanındayım. 

Deniz Akkaya ile yaptığı kaçamak ortaya çıktığında da eşinize destek oldunuz. 
İki olay farklı. Burada organize bir suç var. Böyle bir olayda Tamer'in isminin olması beni çok üzüyor. 

'Bu cinsel istismar' 

Kaya Çilingiroğlu da eşi Hülya Avşar'ı aldatmıştı. 
Olayların birbirine benzetilmesine karşıyım. Birkaç kişinin planlayarak, isteyerek yaptığı bir suç var. Şantaj ve tehdide uğramak çok aşağılık bir şey. Şantaj, yapılanı değil, yapanı daha küçük duruma düşürüyor. Bir insanı, cinsel istismarı kullanarak bu kadar mı küçülüyorsun Kendini ateşe atıyor, karşısındakini de ateşe çekiyor. Ne o, sonunda para alacak diye. 

Tamer Bey'in hayranlarının tepkisi var. Siz bu konuda ne düşünüyorsunuz 
Çok şaşkınım ve çok üzgünüm. Bunun başka bir tarifi yok. Ne yapmam gerektiği konusunda henüz kararımı vermiş değilim. Zaman istiyorum. Artısı ve eksisiyle bir karar vereceğim. Ayrılma konusunu henüz düşünmüyorum. 

Aldatılan kadın olarak da görünüyorsunuz... 
Evet öyle görünüyorum ama basit bir olay değil. Suçla birlikte gelen bir durum var. Zorlama, baskı var. O yüzden düşünmem gerekiyor. Tamer burada kullanılmıştır, mağdur durumdadır diye düşünüyorum. Bana ilk söylediğinde dilim damağım tutuldu, çok şaşırdım. İlk polise gittiklerinde bahsetti. Yaklaşık bir hafta önce. Sevenlerden bana destek oldukları yönde tepkiler geliyor. Bu desteğe ihtiyacım var. Umarım her şey yoluna girer. 


</TEXT>
</DOC>
