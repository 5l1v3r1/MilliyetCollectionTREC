<DOC>
<DOCNO> 294920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sondun02.html </URL>
<DATE> 2004/12/05/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Belçika müzakereler için tarihi verdi 
</HEADLINE>
<TEXT>

     Belçika Dışişleri Bakanı Karel De Gucht, Avrupa Birliği'nin Türkiye ile müzakerelere 2005 yılında başlamasından yana olduklarını açıkladı. 
     Avrupa Parlamentosu'nda düzenlenen bir panelde konuşan Belçika Dışişleri Bakanı De Gucht, Fransa'nın gündeme getirdiği formüle karşı çıkmaya devam ederek, müzakerelerde tek hedefin tam üyelik olması gerektiğini tekrarladı. 
     Fransa, 17 aralık zirvesinde Türkiye ile ilgili alınacak karara tam üyelik dışındaki bir senaryonun da eklenmesini istiyor. 
     Avrupa Birliği'nin iki hafta sonra yapılacak zirve toplantısında Türkiye ile ilgili net bir tavır takınmasını isteyen De Gucht, müzakerelerin zaman alacağını söyledi. 
     De Gucht, Türkiye'nin üyeliğinin laiklik ve güvenlik konularında katkı yapacağını belirtti. 

     
</TEXT>
</DOC>
