<DOC>
<DOCNO> 254374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/soneko09.html </URL>
<DATE> 2004/07/10/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Sıcaklar, toz içecek satışını artırdı... 
</HEADLINE>
<TEXT>

     Kayseri'de kurulu Meysan Genel Gıda Sanayi ve Ticaret A.Ş.'nin ihracatı, sıcakların artmasıyla birlikte yüzde 66 oranında arttığı bildirildi. 
     Meysan A.Ş. Genel Müdürü Halil Coşkun, AA muhabirine yaptığı açıklamada, Organize Sanayi Bölgesi'ndeki fabrikalarında portakal, vişne, limon, mango ve ananas gibi toz içecekler ile hazır çorba ürettiklerini kaydetti. 
     Ürettikleri ürünlerin yüzde 40'ını ihraç ettiklerini ifade eden Coşkun, şunları söyledi 
     ''Sıcakların artmasıyla birlikte ihracatımız da yükseldi. Geçen yılın ilk 6 aylık döneminde 600 bin dolarlık ihracat yaparken, bu yılın aynı döneminde ihracatımız Irak başta olmak üzere Fransa, Danimarka, Norveç, Suudi Arabistan, Libya, Fas, Tunus ve Makedonya'ya 1 milyon dolarlık 150 ton toz içecek ihraç ettik.'' İhracat miktarı ve dış pazar sayısını artırmak için çalışmalarının devam ettiğini belirten Coşkun, Kuveyt, Ürdün, Katar ve Suriye'de görüşmelerinin devam ettiğini ve bu ülkelere de önümüzdeki aydan itibaren ihracata başlayacaklarını kaydetti. 
     Coşkun, yıl sonuna kadar 3 milyon dolarlık ihracat yapmayı hedeflediklerini bildirdi. 
     
</TEXT>
</DOC>
