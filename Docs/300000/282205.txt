<DOC>
<DOCNO> 282205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sonspo01.html </URL>
<DATE> 2004/10/21/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
İtalyanlar ezdi geçti Şampiyonlar Ligi'nde dün gece toplu sonuçlar... 
</HEADLINE>
<TEXT>

     Şampiyonlar Ligi'nde 3. maçlar dün akşam E, F, G ve H Gruplarında oynanan karşılaşmalarla tamamlanırken, gecenin randevusunda Milan, İspanyol Barcelona'yı San Siro'dan eli boş gönderdi. Ukraynalı süperstarı Shevchenko'nun golüyle gülen kırmızı-siyahlılarda savunmada Stam Barcelona forvetlerini durdurdu. 
     Emre'nin takımı Inter ise, geçen yılın UEFA-İspanya şampiyonu ve şimdiye kadar sahasında hiç yenilmeyen Valencia'yı Mestalla'da 5-1 gibi tarihi bir skorla yendi. Milli futbolcumuzun 90 dakika forma giydiği mücadelede 2 asist, 1 golle Brezilyalı Adriano şov yaptı. İlk yarısı 0-0 biten maçta ikinci yarıda Stankovic, Vieri, van Der Meyde, Adriano ve Cruz arka arkaya Valencia filelerini havalandırdı. İspanyol ekibinin tek sayısı Arjantinli Aimar'dan geldi. 
     İngiltere'nin rüya takımı Arsenal, Panathinaikos deplasmanından 2-2 beraberlikle döndü. Arsene Wenger'in öğrencileri, favori gösterildikleri karşılaşmada Ljungberg ve Henry ile iki kez öne geçti ancak Yunan ekibi beraberliği yakalamayı bildi. 
     Lucescu'nun takımı Shakhtar Donetsk ise, İskoç Celtic'i 3-0'la geçti. 
     İşte toplu sonuçlar... 
     

E GRUBU Panathinaikos 2 2 Arsenal Rosenborg 1 2 PSV Eindhoven F GRUBU Milan 1 0 Barcelona Shakhtar Donetsk 3 0 Celtic G GRUBU Anderlecht 1 2 Werder Bremen Valencia 1 5 Inter H GRUBU Chelsea 2 0 CSKA Moskova Paris S.G. 2 0 Porto      

     
</TEXT>
</DOC>
