<DOC>
<DOCNO> 277307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/ekonomi/eko07.html </URL>
<DATE> 2004/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'TEFE ve TÜFE'de hedefe ulaşacağız' 
</HEADLINE>
<TEXT>



Devlet Bakanı ve Başbakan Yardımcısı Abdüllatif Şener, eylül ayı enflasyon oranlarını değerlendirerek, yıl sonu itibariyle TEFE ve TÜFE'de hedefe ulaşılacağını bildirdi. Eylül ayı enflasyon oranının TÜFE'de 0.94, TEFE'de 1.85 olarak gerçekleştiğini anımsatan Şener, yıl sonu itibariyle hedeflenen enflasyon oranlarına ulaşılacağını tahmin ettiklerini kaydetti. 

'Kirada izleyeceğiz' 
Hükümetin son 2 yılda kararlı bir şekilde enflasyonun ineceğine inandığını belirten Şener, daha sonraki yıllarda Maastrich kriterlerine uygun olarak enflasyonu daha da düşüreceklerini bildirdi. 
"Kirada önemli olan arz ve talep dengesidir" diyen Şener, konut üretimi zaman alıcı olduğu için, arzın piyasaya gecikmeyle verileceğini söyledi. 
Şener, "Artış 8 aylık dönemde yüzde 11.1 oranında olmuştur. Kiraların enflasyondaki inişe gecikmeyle intibak ettiğini düşünmek lazım. Veriler, müdahaleye gerek bırakmıyor. Hükümetin izleme safhasındadır" dedi. 


</TEXT>
</DOC>
