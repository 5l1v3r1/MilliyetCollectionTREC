<DOC>
<DOCNO> 251665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/soneko32.html </URL>
<DATE> 2004/06/29/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Başesgioğlu SSK emeklilerinin alacakları varsa bu ödenir 
</HEADLINE>
<TEXT>

     Çalışma ve Sosyal Güvenlik Bakanı Murat Başesgioğlu, SSK emeklilerinin TÜFE'den doğan alacakları olduğu yönündeki iddialarla ilgili olarak, ''Ortada bir hak varsa, kurumu elbette bunu ödeyecektir'' dedi. 
     Bakan Başesgioğlu, SSK 46. Olağan Genel Kurulu'na katılmak üzere geldiği Karayolları Genel Müdürlüğü'nde gazetecilerin, emeklilerin TÜFE'den kaynaklanan alacaklarıyla ilgili sorusunu yanıtladı. 
     Başesgioğlu, konunun SSK'da incelendiğini belirterek, ortada bir hak olup olmadığını, bir hak varsa bunun ne kadar olduğunun ortaya çıkmasını beklediklerini söyledi. 
     Kurumun bir ödeme olacaksa, neyi ödeyeceğini bilmesi gerektiğini ifade eden Başesgioğlu, şu anda hiçbir şeyin açık olmadığını kaydetti. Hiç kimseye yargı yolunun kapalı olmadığını anımsatan Başesgioğlu, ancak konuya ilişkin çalışmalar sonuçlanmadan yargıya başvurulup kazanılması halinde kurumun daha fazla masrafa gireceğini belirtti. Başesgioğlu, ''Ortada bir hak varsa, kurumu elbette bunu ödeyecektir'' dedi. 
     
</TEXT>
</DOC>
