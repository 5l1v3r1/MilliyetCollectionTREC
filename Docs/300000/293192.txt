<DOC>
<DOCNO> 293192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sontur44.html </URL>
<DATE> 2004/11/29/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
'Klasik Türk Müziği Sevenler Derneği Lokali'nde kavga 1 ölü, 2 yaralı 
</HEADLINE>
<TEXT>

     Çorum'da Klasik Türk Müziği Sevenler Derneği Lokali'nde, 2 grup arasında çıkan kavgada 1 kişi öldü, 2 kişi yaralandı. Olayla ilgili 5 kişi gözaltına alındı. 
     Edinilen bilgiye göre, dün gece Bahçelievler Mahallesi'ndeki Klasik Türk Müziği Sevenler Derneği Lokali'nde, Ali G, Servet S. ve Ferhat Ö. ile başka bir masada oturan Okan Çelik 24 , Sedat A. ve Serhat A. arasında bilinmeyen bir nedenle tartışma çıktı. 
     Tartışmanın kavgaya dönüşmesi üzerine Okan Çelik, Sedat A. ve Serhat A. bıçaklanarak yaralandı. 
     Çorum Devlet Hastanesi'ne kaldırılan yaralılardan Okan Çelik 24 , hayatını kaybetti. Sedat A. ve Serhat A. ise ilk tedavilerinin ardından Emniyet Müdürlüğü'ne götürüldü. 
     Olayla ilgili araştırma başlatan polis ekipleri, kavgaya karışan Ali G. Servet S. ve Ferhat Ö'yü de yakaladı. 
     Gözaltında bulunan 5 zanlının sorgularının devam ettiği bildirildi. 
     
</TEXT>
</DOC>
