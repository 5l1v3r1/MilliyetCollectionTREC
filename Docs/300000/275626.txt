<DOC>
<DOCNO> 275626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/soneko42.html </URL>
<DATE> 2004/09/28/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Merkez Bankası resmi rezerv varlıkları Ağustos'ta arttı.. 
</HEADLINE>
<TEXT>

     Merkez Bankası'nın resmi rezerv varlıkları, Ağustos sonunda bir önceki aya göre 1 milyar 377 milyon dolar artarak, 35 milyar 172 milyon dolar düzeyine çıktı. 
     Merkez Bankası'nın resmi rezerv varlıkları 30 Temmuz itibariyle 33 milyar 795 milyon dolar düzeyinde idi. 
     Resmi rezerv varlıkları, döviz rezervleri menkul kıymetler ile efektif mevcudu ve depo hesapları , Uluslararası Para Fonu IMF pozisyonu, SDR'ler ve altından oluşuyor. 
     Merkez Bankası, 31 Ağustos itibariyle ''Uluslararası Rezervler ve Döviz Likiditesi'' tablosunu yayımladı. 
     Söz konusu tarihte resmi rezerv varlıklarının, 33 milyar 490 milyon dolarını döviz varlıkları konvertible dövizler , 165 milyon dolarını IMF rezerv pozisyonu, 2 milyon dolarını SDR, 1 milyar 515 milyon dolarını da altın oluşturdu. 
     Banka'nın 30 Temmuz'da, döviz varlıkları konvertible dövizler 31 milyar 933 milyon dolar, IMF pozisyonu 164 milyon dolar, SDR'ler 250 milyon dolar, altında 1 milyar 448 milyon dolar düzeyindeydi. 
     Döviz varlıklarından önceden belirlenmiş çekilişlere bakıldığında ise Ağustos sonu itibariyle, 35 milyar 92 milyon doları anapara, 7 milyar 365 milyon doları da faiz olmak üzere toplam 42 milyar 457 milyon dolar çıkış olduğu görülüyor. 
     31 Ağustos itibarıyla bir önceki aya göre şarta bağlı döviz yükümlülüklerinin toplamı, 162 milyon dolar artarak 15 milyar 625 milyon dolardan 15 milyar 787 milyon dolara çıktı. 
     
</TEXT>
</DOC>
