<DOC>
<DOCNO> 266767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/yasam/yas11.html </URL>
<DATE> 2004/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
5 cana 10'ar yıl 
</HEADLINE>
<TEXT>


İzmİr DHA 

Urla'da yüzme bilmedikleri halde elbiseleriyle denize giren ve şakalaşırken boğulan Kuran kursu öğrencisi beş genç kızın katıldığı geziyi düzenleyen Fatma Aral ve Ayşe Özcan'ın 4- 10'ar yıl hapisleri istendi. Tesettürlü ailelerin tercih ettiği Böğürtlen Koyu'nda 22 Temmuz'da denize giren Dilek Doğan 16 , Arife Teker 16 , Mine Yardımcı 16 , Havva Avcı 16 ve Meliha Baskın 16 boğularak ölürken, Büşra Kılınç 15 son anda kurtarıldı. Geziyi organize eden Aral ve Özcan hakkındaki dosyayı tamamlayan Urla Savcısı Murat Gök, sanıkların gerekli tedbirleri almadığını, gerekli dikkati göstermeyerek ölüme sebebiyet verdiklerini öne sürdü. Savcı Gök, Aral ve Özcan hakkında 'izinsiz Kuran kursu açarak eğitim verdikleri' gerekçesiyle hazırladığı dosyayı ise 2'şer yıl hapis cezası istemiyle İzmir Savcılığı'na gönderdi. 


</TEXT>
</DOC>
