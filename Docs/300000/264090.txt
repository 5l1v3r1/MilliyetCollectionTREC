<DOC>
<DOCNO> 264090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/soneko14.html </URL>
<DATE> 2004/08/17/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Emlak vergisine dolaylı zam 
</HEADLINE>
<TEXT>

     Maliye ve Bayındırlık Bakanlıkları, emlak vergisine esas olmak üzere 2005 yılında uygulanacak bina metrekare normal inşaat maliyet bedellerini bu yıl uygulanan birim maliyetlere göre yüzde 12 oranında artırarak, yeniden belirledi. 
     Maliye Bakanlığının, 2005 yılında binalar için vergi değerinin, belirlenmesinde esas alınacak bina metrekare normal inşaat maliyetleriyle ilgili Emlak Vergisi Tebliği Resmi Gazete'de yayımlandı. 2005 yılı başından itibaren TL'den altı sıfır alıtarak Yeni Türk Lirası'na geçilecek olması nedeniyle söz konusu bina metrekare maliyetleri de YTL cinsinden belirlendi. Maliyetlerde yapılan yüzde 12 oranındaki artı, buina sahipleini ödeyeceği vergi miktarını da bu ölçüde artıracak. 
     Buna göre betonarme konutlarda ortalama metrekare maliyet 2005 yılı vergilendirme döneminde lüks inşaatlar için 457.2, beirinci sınıf inşaatlar 284.52, ikinci sınıf inşaatlar için 190.63, üçüncü sınıf inşaatlar için 135, basit inşaatlar için de 75.69 Yeni Türk Lirası olarak uygulanacak. Bina inşaatı birim maliyeti çelik karkas konutlar için lüks inşaatlarka 750.47, birinci sınıf inşaatlar için 499.05, ikinci sınıflariçin 334.76, basit inşaatlar için de 98.15 Yaeni Türk Lirası olarak belrlendi. 
     Yığma kağgir meskenlerde lüks inşaatlar için inşaat maliyeti 358.88 YTL, birinci sınıf inşaatlarda 232.47 YTL, ikinci sınıflarda 151.54, üçüncü sınıflarda 112.8 ve basit binalarda 35.82 lira olarak belirlendi. 

     
</TEXT>
</DOC>
