<DOC>
<DOCNO> 289603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sontur20.html </URL>
<DATE> 2004/11/17/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Otomobil TIR'ın altına girdi 5 kişilik aile yok oldu .. 
</HEADLINE>
<TEXT>

     Kastamonu'nun Tosya İlçesi'nde bir otomobilin TIR'ın altına girmesi sonucu, aynı aileden 5 kişi hayatını kaybetti. 
     AA muhabirinin aldığı bilgiye göre, Giresun'un Bulancak İlçesi'nden İstanbul yönüne giden Aydın Aydın 32 yönetimindeki 34 KK 410 plakalı otomobil, Tosya-Samsun Karayolu Harmanlık mevkiinde, karşı yönden gelen Ahmet Acıcı idaresindeki 34 KCG 34 plakalı TIR'la çarpıştı. 
     Kazada, sürücü Aydın, eşi Hatice Aydın 30 , annesi Gülşen 64 , çocukları Ayşe 6 ve Emine Aydın 8 hayatını kaybetti. 
     Tosya İlçe Jandarma Komutanlığı ekipleri ile Tosya Bölge Trafik İstasyonu ekipleri, TIR'ın altına giren araçta sıkışan cesetleri, uzun uğraşlar sonucu çıkarabildi. 
     Yapılan araştırmada, sürücü Aydın'ın, Giresun'un Piraziz İlçesi'ne hasta ziyaretine gittiği, kazanın İstanbul'a dönerken meydana geldiği öğrenildi. 
     Cesetler, Tosya Cumhuriyet Savcılığı tarafından yapılan kimlik tespitinin ardından, Tosya Devlet Hastanesi morguna kaldırıldı. 
     Gözaltına alınan TIR sürücüsü Acıcı, ifadesi alınmak üzere İlçe Jandarma Komutanlığı'na götürüldü. 
     
</TEXT>
</DOC>
