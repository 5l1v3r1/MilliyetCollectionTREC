<DOC>
<DOCNO> 294065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sondun06.html </URL>
<DATE> 2004/12/02/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Almanlar'ı şok eden dayak 
</HEADLINE>
<TEXT>

     ALMANYA'nın Manheim kentindeki bir bakıcının evine giderek baktığı yaşlı bir Alman'a dayak atma görüntüleri, ülkede şok etkisi yarattı. 
     Manheim'deki bir evde yaşamını yatalak olarak sürdüren kimliği açıklanmayan yaşlı Alman'ın evine giderek yemeğini veren, altına bez bağlayan kadının bakımını üstlendiği adamı zaman zaman dövmesi, tokatlaması yolundaki iddialar üzerine eve gizli kamera yerleştirildi. Görüntülerde günün belli saatlerinde eve gelen bakıcı kadının yaşlı Alman adamı nasıl azarlayıp, dövdüğü kanıtlandı. 
     Nüfusu giderek yaşlanan Almanya'nın popüler televizyon kanalı RTL başta olmak üzere bazı kanallarda ilk haber olarak yayınlanan gizli çekilmiş görüntüler büyük şaşkınlık yarattı. Görüntülerde kadın bakıcının, bakımını üstlendiği yaşlı Alman adamı altını kirlettiği gerekçesiyle azarlarken, sık sık da eliyle vurduğu, hakaret ettiği, yüzünü tokat atar gibi sidiği, yemeğini ağzına tıkarcasına peşpeşe koyduğu görüldü. 
     Bakıcı kadın kameraların karşısında kötü davranmadığını söylerken, Manheim polisi, kendisini gözaltına alarak hakkında soruşturma başlattı. Evinde bakılırken dayak yiyen Alman ise hastaneye kaldırılırken, vücudunda dayak izleri olduğu görüldü. 
     
</TEXT>
</DOC>
