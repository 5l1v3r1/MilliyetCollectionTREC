<DOC>
<DOCNO> 287307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/siyaset/axsiy01.html </URL>
<DATE> 2004/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gönül Füze denemesi hik ye değil gerçektir 
</HEADLINE>
<TEXT>


Bütçe görüşmeleri sırasında Onur Öymen'in "Bizim niye füze savunma projemiz yok " sorusu üzerine Milli Savunma Bakanı, "Bazı yerlerde füzelerin denendiğini duyarsanız hik ye olmadığını bilin" dedi 

ANKARA Milliyet 


Kısa menzilli ilk yerli üretim füzesini yaklaşık 5 yıl önce kamuoyuna tanıtan Türkiye, bu alandaki çalışmalarında önemli bir aşamaya geldi. Milli Savunma Bakanı Vecdi Gönül, Türkiye'nin neden füze savunma sistemine sahip olmadığı sorusu üzerine, "Füze savunma sistemi kurmak için elden gelen her şey yapılıyor. Bazı yerlerde bazı füzelerin denendiğini duyarsanız, bunun hik ye olmadığını bilin" dedi. 

Öymen gündeme getirdi 
TBMM Plan ve Bütçe Komisyonu'nda Milli Savunma Bakanlığı'nın bütçe görüşmeleri, savunma sanayii alanındaki çalışmalar konusunda önemli bir açıklamaya da sahne oldu. CHP'li Onur Öymen, uluslararası yayınlara bakıldığında Türkiye'nin savunma sanayii alanında dışa en bağımlı ülkelerden biri olduğunu savundu. Türkiye'nin ne kadar dışa bağımlı olduğu sorusunu da yönelten Öymen, Gönül'ün dile getirdiği projeler arasında füzesavar sistemine ilişkin bir proje olmadığını anımsattı. Öymen, "Niçin bizim füze savunma projemiz yok Acaba yeni askeri tanklar almak askeri stratejimiz açısından daha mı gerekli Türkiye'nin elinde yeterince tank yok mu " dedi. 
Gönül de bu sözler üzerine füze çalışmalarıyla ilgili şu açıklamayı yaptı 
"Bu konuda elden gelen yapılıyor. Burada mühendislerimiz bile bildiklerini birbirlerine söylemiyor. İzin verirseniz bu konu da burada kalsın. Bazı yerlerde bazı füzelerin denendiğini duyarsanız, bunun gerçek olduğunu, hik ye olmadığını bilin." 

Türk askeri 'tüm dünyada' 

Bakan Gönül, Afganistan'da istikrarın sağlanmasına katkı için NATO süratli takviye kararg hlarından Türk 3. Kolordu Kararg hı'nın Şubat - Ağustos 2005 döneminde 6 aylık süreyle uluslararası güvenlik yardım kuvvetleri sorumluluğunu devralacağını belirtti. Gönül, "TSK, barışın korunması ve terörle mücadele amacıyla Afganistan, Bosna - Hersek, Kosova, Makedonya, El - Halil Filistin , Doğu Timor ve Gürcistan'ın yanı sıra Akdeniz ve Karadeniz'de profesyonel personelle görev yapmakta, bayrağımızı dalgalandırmaktadır" dedi. MSB bütçesi 10 milyar 977.1 milyon YTL olarak kabul edildi. Bu rakam, Genelkurmay Başkanlığı ve kuvvet komutanlıklarından alınan bütçe tekliflerinin toplamından 3 milyar 328 milyon YTL düşük oldu. 

Dikkat, bakan geliyor 

MUSTAFA İSTEMİ 

TBMM Plan ve Bütçe Komisyonu, dün Milli Savunma Bakanlığı bütçesini görüştü. Askerler, Milli Savunma Bakanı Vecdi Gönül salona girince ayağa kalktı. Komisyon üyeleriyle tokalaşan Gönül işaret verdikten sonra da askerler yerlerine oturdu. 

Türkiye'nin 2 projesi var 

Türkiye, biri ulusal, diğeri uluslararası 2 proje üzerinde çalışıyor. Uluslararası proje için ABD Savunma Bakanı Donald Rumsfeld, Türkiye ve bazı Avrupa ülkelerine teklif götürdü. Füzelerin geliştirilmesi ve özellikle finansmanı konusundaki sıkıntı nedeniyle ABD'nin böyle bir öneride bulunduğu, nükleer saldırılara karşı kalkan oluşturulması planlanan projenin adının "Kinetic" olduğu kaydedildi. Türkiye'nin ayrıca, 500 - 1000 kilometre menzilli ortak ve yüksek irtifa hava savunma sistemleri üzerinde ulusal çalışmalar yürüttüğü öğrenildi. 

Komşular füze deposu 

Türkiye'nin komşularının elinde bulunan füze sistemleri şunlar İran 1300 kilometre menzilli nükleer ve biyolojik başlık takılabilen Şahab 3. Kıbrıs Rum Kesimi 300 kilometre menzilli S - 300. Suriye 500 - 700 kilometre menzilli Scud. İsrail'in nükleer ve biyolojik saldırı gücü olduğu bilinirken, Rusya'nın elinde 3540'ı nükleer başlıklı, 776'sı da kıtalararası balistik olmak üzere toplam 4316 füze bulunuyor. 

'Toros' denendi 

1999 IDEF Fuarı'nda tanıtılan ilk Türk füzesi Toros, 70 - 100 kilometre menzile sahip. Karadan karaya ve denizden karaya atılabilen Toros, TÜBİTAK ve SAGE tarafından geliştirildi. Raf ömrü 10 yıl olan füzenin 230 ve 260 modelleri bulunuyor. Bu füzelerin ilk test atışları da Karadeniz'de gerçekleştirilmişti. 


</TEXT>
</DOC>
