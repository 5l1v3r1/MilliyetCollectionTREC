<DOC>
<DOCNO> 282598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/guncel/axgun01.html </URL>
<DATE> 2004/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İmamdan öğütler 
</HEADLINE>
<TEXT>


İstanbul'daki bir camide kadınlar şu öğütleri dinliyor İçki satan yerden sakın alışveriş etmeyin. Gençliğinize güvenmeyin, her yerde ölebilirsiniz 

BURCUM DEVREZ, ŞAKİR AYDIN İstanbul 

Bayrampaşa Kocatepe Camii, haftada bir gün, öğle namazından sonra kadınların akınına uğruyor. 2 yıldır düzenli olarak devam eden toplantılara çocuklarıyla katılan kadınlar, önce vaaz dinliyor, ardından imam onların sorularını yanıtlıyor. 
Mahallelinin yanı sıra İstanbul'un çeşitli ilçelerinden de çok sayıda kadın, çarşamba günleri Kocatepe Camii'ne geliyor. 3 gün önceki son toplantıda da çarşaflı, türbanlı kadınlar çocuklarıyla camiye girdikten sonra imam dışında tek erkek kalmadı. Kadınların çoğu camiye girerken, bazıları ara bölmede oturdu. Toplantı bitimine kadar da erkekler camii avlusuna dahi alınmadı. 
Kadınlı çocuklu cemaatin toplanmasının ardından imam belirlediği konu hakkında bilgi vermeye başladı. 2 yıldan bu yana süren toplantıların bu haftaki konusu ölümdü. 
Konuşmasında ölümü çeşitli yönleriyle ele alan imam, her canlının birgün toprakla buluşacağını anımsattı. Kadınları gençliklerine çok güvenmemeleri konusunda uyaran imam, "Ne zaman öleceğinizi bilemezsiniz. Azrail sizi almak istiyorsa her yerde alır. Bu dünyada derslerinize çok çalışın ki, ahrette mük fatını alasınız" dedi. İmam, cennette insanların birbirlerini ziyaret edeceğini, ihtiyaçları olmadığı halde hediyeler vereceğini de söyledi. 

'Sosyetikler gibi yapmayın' 

Kadınların k ğıtlara yazıp çocuklarıyla ilettikleri sorular ve imamın yanıtları şöyleydi 

Belediyenin el koyduğu arsada yetişen meyveyi yemek günah mı 
- Ye, hatta bana da getir. 

Hediye rakıyı ne yapalım 
- Tuvalete dökün. 

Sevgililer, anneler, babalar gününde hediye almak günah mı 
- Hediyeleşmek günah değil. Ancak sosyetikler gibi abartmayın. 

İçki satan bakkaldan alışveriş yapmak caiz mi 
- Caiz değildir. 

Kuranıkerim'i Türkçe okumak caiz midir 
- Türkçe mealini bilgi için okuyabilirsiniz. Ancak Arapçasına oranla aynı sevabı kazanmazsınız. Düşünün, namazı Türkçe kılmak olur mu 


</TEXT>
</DOC>
