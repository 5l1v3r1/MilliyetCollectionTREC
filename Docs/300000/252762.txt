<DOC>
<DOCNO> 252762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/guncel/gun03.html </URL>
<DATE> 2004/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sertab ve Sakis, dostluk konserinde buluşacak 
</HEADLINE>
<TEXT>


MAGAZİN SERVİSİ 

Sertab Erener ile bu yıl Eurovision'da Yunanistan'ı temsil eden Sakis Rouvas, "Barış ve Dostluk Konseri" nde buluşacak. Başbakan Recep Tayyip Erdoğan ve Yunanistan Başbakanı Konstantinos Karamanlis'in himayelerinde gerçekleştirilecek olan konser, 7 Temmuz Çarşamba günü Sultanahmet Meydanı'nda yapılacak. 

Konser ücretsiz 
Ahmet San ve İlias Psinakis tarafından organize edilen konser ücretsiz izlenecek. İstanbul Büyükşehir Belediye Başkanı Kadir Topbaş ile Atina Belediye Başkanı Dora Bakoyannis'in de destek verdiği konser, Alpha TV aracılığıyla Yunanistan'da canlı yayımlanacak. 
Konserin ikincisi önümüzdeki aylarda Atina Akropol'de gerçekleştirilecek. 

Sponsor Mavi Jeans 
Mavi Jeans'in sponsorluğunu üstlendiği "Barış ve Dostluk" konserlerinin ilki 19 Mayıs 1997'de Sakis Rouvas ve Burak Kut'un katılımıyla Kıbrıs Yeşil Hat'ta düzenlenmiş ve "Abdi İpekçi Barış Ödülü"ne layık görülmüştü. 


</TEXT>
</DOC>
