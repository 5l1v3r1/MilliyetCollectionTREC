<DOC>
<DOCNO> 273763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/astro/index.html </URL>
<DATE> 2004/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapıcı bir gündeyiz 
</HEADLINE>
<TEXT>


Oğlak burcundaki Ay gerçekçi olmak ihtiyacını vurgular. Gün içinde büyük bir dinamizm var. Bu arada akşam saatlerinde Terazi burcuna geçen Güneş, dünyada yeni dengelere ve ortaklık arayışına işaret ediyor.Koç'lar iş hayatında planlı oldukları sürece başarılı olacaklar. Kariyer konusunda ileriye dönük düşünmeli ancak acele etmemeliler. Boğa'lar eğitim konuları ve yabancılarla alakalı girişimlerinde ciddi adımlar atacaklar. Seyahat konusu dikkat çekebilir. İkizler işlerini iyi planlamalı ve ortaklaşa paylaşımlarda gerçekçi olmalılar. Duygusal olarak onları huzursuz eden konular olabilir. Yengeç'ler başkalarının önerilerine açık olmaları halinde rahatlık hissedecekler. İlişkilerde toleranslı olunmalı. Aslan'lar günlük işlerinde düzenli ve disiplinli olmalılar. Onları meşgul edecek konularla ilgilenmeleri zorunlu hale gelebilir. Başak'lar iş ve keyfi dengeleyebilecekleri günlerindeler. Duygusal alanda hareketlilik öne çıkıyor. Terazi'ler oldukça yoğun görünüyorlar. Özellikle işlerini iyi planlamaları gereken koşullar var. Ailevi konularda daha sakin olmaya çalışmalılar. Akrep'ler çevrelerindeki işlerle ilgilenmek durumunda kalabilirler. Eğitimle alakalı konularda ciddi yaklaşımlar söz konusu olabilir. Yay'lar maddi konularda tutumlu olmak ihtiyacında. Bu alanda yeni kararlar almalılar ancak riskleri de göz ardı etmemek lazım. Oğlak'lar bugün olumlu düşünceler içindeler. Yaratıcı yanlarını öne çıkarmaları ve sosyal hayata zaman ayırmaları onlara moral verecek. Kova'lar düşüncelerini somut hale getirmek zorundalar. Bu sayede iyimserliklerini kazanarak yeni planlar yapabilirler. Balık'lar arkadaşlarla beraberlikler ve grup çalışmalarında alacakları destekler var. 

</TEXT>
</DOC>
