<DOC>
<DOCNO> 263890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/son/sontur25.html </URL>
<DATE> 2004/08/16/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Tartıştığı kayınbiraderini satır ve tüfekle öldürdü .. 
</HEADLINE>
<TEXT>

     Adana'da, ailesinin yanına giden eşini almak isteyen bir kişi, tartıştığı kayınbiraderini sokak ortasında önce satır sonra tüfekle vurarak öldürdü. 
     Alınan bilgiye göre, bir süre önce tartıştığı için ailesinin yanına giden eşini eve geri getirmek isteyen Ö.O, Denizli Mahallesi 22 Sokak'ta, kayınbiraderi Aziz Yılmaz'ın 40 oturduğu kahvehaneye gitti. 
     Kayınbiraderini konuşmak için dışarıya çağıran Ö.O, bir süre sonra Aziz Yılmaz ile tartışmaya başladı. Daha sonra eve giderek, av tüfeği ve satır alan Ö.O, kahvehaneye tekrar giderek, Aziz Yılmaz'ı önce satır, sonra av tüfeğiyle yaraladı. Ö.O, daha sonra olay yerinden kaçtı. 
     Ağır yaralı olarak Adana Numune Hastanesi'ne kaldırılan Aziz Yılmaz, kurtarılamadı. Yetkililer, Ö.O'nun yakalanması için çalışmalara başlandığını, olayla ilgili soruşturmanın sürdürüldüğünü bildirdiler. 
     
</TEXT>
</DOC>
