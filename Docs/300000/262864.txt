<DOC>
<DOCNO> 262864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sontur08.html </URL>
<DATE> 2004/08/12/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Elazığı Valisi "Depremde can kaybının olmaması sevindirici" 
</HEADLINE>
<TEXT>

     Elazığ Valisi Kadir Koçdemir, Sivrice İlçesi'nde meydana gelen 5.5 büyüklüğündeki depremde can kaybının olmamasının sevindirici bir durum olduğunu söyledi. 
     Koçdemir, AA muhabirine yaptığı açıklamada, gece geç saatlere kadar ilçedeki çalışmaları yerinde incelediğini belirterek, ''Bugün tekrar arazide incelemelerde bulunacağım. İhtiyaç sahiplerine yardımlar ulaştı ve ulaşmaya devam ediyor. Depremde can kaybının olmaması sevindirici bir durum'' dedi. 
     Sivrice Kaymakamı Suat İlhan da yaptığı açıklamada, ilçe merkezi ile hasar tesbit edilen köylere, çadır, battaniye, seyyar mutfak ve gıda maddesi gönderildiğini belirtti. 
     Kızılay Elazığ Bölge Depo Müdürü Ahmet Taşar ise deprem bölgesine 500 çadır, 600 battaniye gönderdiklerini, çadır kurma çalışmalarının da sürdüğünü söyledi. 
     Kızılay'ın bölgede 25 personel ve 12 araçla bulunduğunu kaydeden Taşar, hasar tesbit edildikçe dağıtımların süreceğini ifade etti. 
     
</TEXT>
</DOC>
