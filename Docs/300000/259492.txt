<DOC>
<DOCNO> 259492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/spor/aspo.html </URL>
<DATE> 2004/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
HAGİ MODELİNİ BULDU 
</HEADLINE>
<TEXT>


Galatasaray Teknik Direktörü, yeni sezon öncesinde sistemini belirledi. Rumen çalıştırıcı, kadrodaki bazı eksik noktalar nedeniyle takımı 4-3-1-2 düzeninde sahaya sürme kararı aldı 

HALİL ÖZER 


Kritik isim Volkan 
GALATASARAY Teknik Direktörü Hagi, yeni sezonda Galatasaray'ı bambaşka bir düzenle sahaya sürmeye hazırlanıyor. Rumen çalıştırıcı, antrenmanlar ve hazırlık maçları sonucunda yeni sezonun oyun sistemini 4 - 3 - 1 - 2 olarak belirledi. Sistemin kilit noktası orta alan ile forvet arasındaki bir kişi olacak. Hagi'nin bu mevki için düşündüğü ilk adayın Volkan olduğu öğrenildi. 

Kızılyıldız dersi 
HAGİ'NİN yeni sistemi öğretebilmek için Kızılyıldız ile oynanan özel maçı sık sık gündeme getirdiği bildirildi. Sırbistan-Karadağ ekibinin, Rumen hocanın kafasındaki oyunu tam anlamıyla uyguladığı vurgulandı. Genç teknik adamın dikkat çektiği bir diğer önemli noktanın ise rakip atağa çıkarken, hız kesmek için karşı sahada faul yapılmasına izin vermesi. 

KAFASINDAKİ KADRO 
Mondragon, Cihan Sabri , Tomas, Song, Hakan Ünsal, Ergün, Conceicao, Hasan, Volkan, Hakan, Necati Ümit Karan 

Kola yasağı 

SARI - Kırmızılı takıma Amerika kampı sırasında koyulan yasaklar listesinin başında asitli içeceklerin yer aldığı öğrenildi. Teknik Direktör Hagi'nin futbolcularını sert bir dille uyarıp, kola ve benzeri ürünlerden uzak durmalarını istediği bildirildi. Diet tarzı içeceklere de izin vermeyen Hagi'nin, "İçeni yakalarsam, ağır ceza veririm" dediği açıklandı. 

İnceleme temiz çıktı 

İSTANBUL Teknik Üniversitesi'nin, Ali Sami Yen için yaptığı son incelemenin sonuçları belli oldu. Galatasaray'ın internet sitesinden yayınlanan raporlarda yeni açık, kapalı ve numaralı tribünlerin kullanılmasına engel bir durumun söz konusu olmadığı belirtildi. Eski açık tribünde ise ilk sekiz sıranın kullanılabileceği bildirildi. 


</TEXT>
</DOC>
