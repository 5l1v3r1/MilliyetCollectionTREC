<DOC>
<DOCNO> 273417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sontur18.html </URL>
<DATE> 2004/09/20/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Mersin Valisi Patlama konser alanında olsaydı daha kötü sonuçlanırdı 
</HEADLINE>
<TEXT>

     Mersin Valisi Atilla Osmançelebioğlu, Müzik Festivali kapsamındaki Candan Erçetin konseri sırasında meydana gelen patlamanın güvenlik çemberi dışında meydana geldiğini belirterek, ''Patlama konser alanının içinde olsaydı çok daha kötü sonuçlar doğurabilirdi'' dedi. 
     Vali, 2'si polis 14 kişinin yaralandığı bombalı saldırıyla ilgili araştırmalarının devam ettiğini belirtti. 
     Osmançelebioğlu, dün akşam yaşanan olayda ''parça tesirli el bombası'' kullanıldığının belirlendiğini bildirdi. 
     Vali Osmançelebioğlu, yazılı açıklamasında, konser alanındaki güvenlik çemberi dışında kalan Sakarya Caddesi'nde, yol kenarına park edilen polis otosunun altındaki patlamaya, yapılan inceleme sonucu parça tesirli el bombasının neden olduğunun tespit edildiğini belirti. 
     Patlama sonucu yaralanan polis memuru Sadettin Kaçan ile vatandaşlardan Yeşim Çelik'in götürüldükleri hastanede ayakta tedavilerinin yapıldığını belirten Vali Osmançelebioğlu, şunları kaydetti 
     ''Yaralılardan Hıdır Can, Bilal Toprak ve Suat Cancan bugün taburcu edildi. Diğer yaralıların tedavileri ise sürüyor. Konuyla ilgili inceleme ve değerlendirme çalışmaları sürüyor.'' 

     
</TEXT>
</DOC>
