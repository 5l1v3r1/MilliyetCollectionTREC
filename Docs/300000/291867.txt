<DOC>
<DOCNO> 291867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/dunya/axdun02.html </URL>
<DATE> 2004/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den Putin'e fırça 
</HEADLINE>
<TEXT>


DIŞ HABERLER SERVİSİ 


ABD Dışişleri Bakanlığı, hile yapıldığı gerekçesiyle büyük protestolara yol açan Ukrayna başkanlık seçiminin tartışmalı galibi Viktor Yanukoviç'i resmi sonuçların açıklanmasını beklemeden kutlayan Rusya lideri Vladimir Putin'i uluslararası ilişkilerde hiç rastlanmayan bir tarzda eleştirdi. 

Yanukoviç kınaması 
Reuters'ın haberine göre, daha önce örneği hiç görülmeyen diplomatik girişimde, Avrupa işlerinden sorumlu ABD Dışişleri Bakan Yardımcısı Elizabeth Jones, önceki gün Rusya'nın Washington Büyükelçisi Yuri Uşakov'u bakanlığa çağırarak Putin'in başkanlık seçimininin ikinci turunda rakibi liberal aday Viktor Yuşçenko'dan 3 puan önde olduğu iddia edilen Başbakan Yanukoviç'i tebrik etmesini onaylamadıklarını söyledi. Jones, seçim sonuçları tartışmalı olduğu halde Kremlin'in tercih ettiği adayın galibiyetini onaylayan bir davranış sergilemesinin Washington'da endişe yarattığını bildirdi. 
ABD Dışişleri Bakanı Colin Powell da, başkanlık seçimlerinin uluslararası standartlara uymadığını belirterek, seçim sonucunu kabul etmediklerini söyledi. 



</TEXT>
</DOC>
