<DOC>
<DOCNO> 263438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/son/sonspo23.html </URL>
<DATE> 2004/08/14/ </DATE>
<TIME> 23.23 </TIME>
<AUTHOR>  </AUTHOR>
<HEADLINE>
Çinli rakip, rekor getirdi... 
</HEADLINE>
<TEXT>

     Çinli rakibini geçme inadı halterde 48 kiloda mücadele eden Nurcan Taylan'a olimpiyat şampiyonluğunu ve altın madalyayı getirdi. 
     Milli sporcu Nurcan Taylan, kilo yerine 48 kiloda mücadele etme ısrarını sürdürünce büyük bir başarıya imza attı. 
     Halter Federasyonu Başkanı Kenan Nuhut ve antrenörleri, Olimpiyat Oyunları hazırlıklarının sürdürmesi sırasında rakipleri belli olmaya başlayan Taylan'a, Çinli rakibi Zhuo Li'nin çok güçlü olması nedeniyle kiloda yarışmasını ve ancak bu şekilde olimpiyatta madalya alabileceğini telkin etmeye çalıştılar. 
     Bu konuda başkan ve antrenörlerini dinlemeyen Taylan, Çinli rakibini geçme konusunda, ''Elimden gelen herşeyi yapacağım. O'nu geçerek Olimpiyat Şampiyonu olacağım'' diyerek kiloda yarışma önerisini reddetti. 
     Taylan, uzun ve zorlu bir maratonda 48 kiloda mücadelesini sürdürerek en önemli rakibi olan Çinli Zhuo Li'yi geçti ve Olimpiyat Şampiyonu olma gururunu yaşadı. 
     Taylan ayrıca ilk kez bu yıl olimpik branşlar arasında yer alan bayanlar halterde de tarihteki ilk olimpiyat şampiyonu olarak adını altın harflerle yazdırdı. 
     
</TEXT>
</DOC>
