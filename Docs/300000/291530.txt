<DOC>
<DOCNO> 291530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sontur25.html </URL>
<DATE> 2004/11/23/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Freni boşalan TIR, işyerine girdi .. 
</HEADLINE>
<TEXT>

     Düzce'nin Gümüşova İlçesi'nde park halindeki tutkal yüklü TIR, frenlerinin boşalması sonucu 2 katlı bir evin alt katındaki işyerine girdi. Olayda maddi hasar meydana geldi. 
     AA muhabirinin edindiği bilgiye göre, İstanbul Dilovası'nda yüklediği tutkalla yola çıkan 54 HC 041 plakalı TIR'ın sürücüsü Kenan Kaplan, aracının lastiklerinde bulunan zincirleri çözmek için TIR'ı D-100 karayolunun Gümüşova İlçesi girişindeki yan yola park etti. Kaplan, rampada zincirlerini çözdüğü aracının başından ayrılmasının ardından frenleri boşalan TIR hareket etmeye başladı. 
     TIR, Gümüşova Kaymakamlığı'nın yan tarafında bulunan Kemal Selman'a ait 2 katlı evin alt katındaki soba imalathanesine girdi. 
     Maddi hasarın meydana geldiği kazada, işyerinde kimsenin olmaması can kaybını önledi. 
     TIR sürücüsü Kaplan, olayı göremediğini belirterek, ''Araçtan zincirleri söktüm ve daha sonra elimi yıkamak için aracın yanından uzaklaştım. Daha sonra geldiğimde TIR evin birinci katına girmiş, ne olduğunu anlamadım'' dedi. 
     İşyerine giren TIR, daha sonra kurtarıcı ile çıkartıldı. 
     
</TEXT>
</DOC>
