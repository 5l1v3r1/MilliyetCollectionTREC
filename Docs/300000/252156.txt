<DOC>
<DOCNO> 252156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/soneko20.html </URL>
<DATE> 2004/07/01/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Hisarcıklıoğlu "milletvekillerine hediye"ye açıklık getirdi... 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu, TOBB tarafından milletvekillerine çanta ve cep telefonu hediye edilmesine ilişkin soruya, ''Hediye olduğu için bunun cevabı olmaz'' yanıtını verdi. 
     Hisarcıklıoğlu, Sheraton Oteli'nde düzenlenen Bankacılık Arenası toplantısından ayrılırken, gazetecilerin konuya ilişkin sorularını yanıtladı. 
     TOBB Başkanı, 'milletvekillerine cep telefonu ve çanta hediye edilmesine çeşitli kesimlerden tepkiler geldiği' ifade edilerek, konunun sorulması üzerine, ''soruyu sorarken cevabını verdiniz, hediye olduğu için cevabı olmaz'' yanıtını verdi, Hediyenin tutarının 1 milyar lira olup olmadığının sorulması üzerine de Hisarcıklıoğlu, ''1 milyar... yok öyle bir şey'' dedi. 
     
</TEXT>
</DOC>
