<DOC>
<DOCNO> 292629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sonspo02.html </URL>
<DATE> 2004/11/27/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
İddaa'lı mısınız .. İşte bombalar ve bankolar... 
</HEADLINE>
<TEXT>

     Chelsea güldürür İngiltere Premier Ligi’nin lideri, geçen hafta Bolton’la berabere kalmasına karşın Charlton deplasmanında tartışmasız favori gözüküyor... Formda Manchester United da West Bromwich’i yenecek güçte. 
     
     Didier Drogba dönüyor 

     Jose Mourinho’nun takımın başına geçmesinden bu yana sadece 1 kez yenilen Chelsea, Charlton deplasmanında favori... Geçen hafta takımda büyük eksikler olmasına karşın, Bolton gibi güçlü bir takımla berabere kalan Londra temsilcisinde sakatların iyileşmesi yüzleri güldürdü. Uzun süredir formasından ayrı kalan Didier Drogba’nın yanı sıra Makelele, John Terry ve Paulo Ferreira da hazır durumda bulunuyor. Chalton’da ise savunmanın belkemiği Chris Perry belindeki rahatsızlık nedeniyle oynamayacak. 
     
     United’da Giggs sevinci 

     Son haftalarda üst üste aldığı galibiyetlerle çıkışa geçen Manchester United’da hafif sakatlığı bulunan Ruud van Nistelrooy, Roy Keane ve Ryan Giggs’in West Bromwich karşısında forma giyeceği açıklandı. Ancak hasta olan Gary Neville, Phil Neville ve Eric Djemba Djemba’nın oynamasının zor olduğu öğrenildi. Newcastle - Everton karşılaşmasında ise ev sahibi ekipte Kluivert, Jenas, Johnsen, Dyer ve Robert takımdaki yerlerini alacak. Everton’da Gravesen’in oynaması şüpheli... 
     Son dakika 
     
     Real’de Zıdane Şoku 

     Bayer Leverkusen maçında ayağına aldığı darbeyle sakatlık geçiren Fransız yıldız Zinedine Zidane’ın Levante karşısında oynamasının zor olduğu açıklandı. Başarılı oyuncunun yerine Solari’nin forma giymesi bekleniyor. 
     
     Henry Liverpool’a Karşı Oynuyor 

     Arsenal’in PSV Eindhowen’la 1-1 berabere kaldığı maçta sakatlanan Thierry Henry’nin Liverpool karşılaşmasında forma giymesine engel olacak bir durumun bulunmadığı bildirildi. Henry bu sezon İngiltere Premier Ligi’nde 11 gol attı. 
     
     Sheva’ya Kaka Eşlik Edecek 

     Milan’da Tomasson ve Filippo Inzaghi’nin yokluğunda forvette Andriy Shevchenko ve Kaka görev yapacak. Teknik direktör Carlo Ancelotti’nin son idmanda iki oyuncusunun performansından memnun kaldığı öğrenildi. 
     
     Middlesbrough Yorgun 

     Tottenham - Middlesbrough karşılaşması öncesinde konuk ekip, UEFA Kupası’nda perşembe günü oynadığı maçın yorgunluğunu taşıyor olabilir. Arsenal’e 4 gol atan Tottenham’da eksik bulunmuyor. 

     
</TEXT>
</DOC>
