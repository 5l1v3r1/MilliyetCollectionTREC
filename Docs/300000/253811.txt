<DOC>
<DOCNO> 253811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/soneko12.html </URL>
<DATE> 2004/07/08/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
BM ve Dünya Bankası, KKTC'ye yardıma hazırlanıyor... 
</HEADLINE>
<TEXT>

     Avrupa Birliği AB Komisyonu'nun, KKTC'nin ekonomik izolasyonunu kaldırma kararı vermesinin ardından, Dünya Bankası da, Birleşmiş Milletler BM ile birlikte KKTC'ye teknik ve mali yardım yapmaya hazırlanıyor. 
     Dünya Bankası yetkililerinden alınan bilgiye göre, AB'nin tavrı ve KKTC'deki siyasi yapının netleşmesini bekleyen Banka, BM ile birlikte KKTC'ye belirli bir teknik ve mali yardım yapacak. 
     Dünya Bankası'nın daha çok, KKTC'nin ekonomik reformlarını gerçekleştirmesine katkıda bulanacak bir teknik ve mali yardımda bulunacağı belirtiliyor. 
     Bu arada BM'nin yanı sıra ABD'nin de, AB'nin ardından, Dünya Bankası ve BM tarafından gerçekleştirilecek mali yardım hareketine katılacağı vurgulanıyor. 
     Dünya Bankası yetkilileri, uluslararası kuruluşların, KKTC'ye yardım konusundaki görüşmelerinin bir süreden buyana devam ettiğini, KKTC'de, desteklenmesi halinde, özellikle turizm sektörünün itici sektör olabileceğini vurguluyorlar. 
     AB, KKTC'ye 3 yıl için 259 milyon euro tutarında mali yardım yapacağını açıklamış ve doğrudan ticaretin yolunu açmıştı. 
     
</TEXT>
</DOC>
