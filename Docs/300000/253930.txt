<DOC>
<DOCNO> 253930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sontur19.html </URL>
<DATE> 2004/07/08/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
2 gün önce öldürülen yaşlı adamın evini tinerciler yakmış .. 
</HEADLINE>
<TEXT>

     Bursa'da, 71 yaşındaki Mustafa Beleli'yi boğarak öldürdükten sonra, delilleri yok etmek için evini ateşe verdikleri iddiasıyla 3 kişi daha gözaltına alındı. 
     Bursa Emniyet Müdürlüğü'nden yapılan açıklamaya göre, Ulu Mahalle'de, yalnız yaşayan Mustafa Beleli'nin öldürüldükten sonra delillerin yok edilmesi amacıyla evinin kundaklandığı ortaya çıktı. Olay, vicdan azabı duyan tinerci çocuklardan A.Ç'nin 18 polise başvurusu üzerine aydınlandı. 
     Güvenlik güçleri, A.Ç'nin ifadesi doğrultusunda yaşları 16 olan S.K, M.Ş. ve E.Ç.'yi de gözaltına aldı. Zanlılar, Çocuk Şubesi'ne teslim edilirken, A.Ç. adliyeye sevk edildi. 
     Mustafa Belli, Ulu Mahalle Mutlu Çıkmazı'ndaki evinde çıkan yangının Bursa Büyükşehir Belediyesi itfaiye ekiplerince kontrol altına alınmasının ardından ölü bulunmuştu. 
     
</TEXT>
</DOC>
