<DOC>
<DOCNO> 258425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/spor/spo04.html </URL>
<DATE> 2004/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İşi gırgıra vurmak yok 
</HEADLINE>
<TEXT>


Trabzonspor, yarın Skonto Riga ile yapacağı Şampiyonlar Ligi ikinci ön eleme ilk maçı için Letonya'ya gitti. Teknik Direktör Ziya Doğan, "Karşımızda Barcelona varmış gibi oynayacağız" diye konuştu 


"Parola galibiyet" 
ŞAMPİYONLAR Ligi ikinci ön eleme ilk tur ilk maçında yarın deplasmanda Skonto Riga ile karşılaşacak olan Trabzonspor'da hedef mutlak galibiyet. Bordo - Mavililer, dün Başkan Atay Aktuğ ve yönetim kurulunun büyük bölümünün de yer aldığı toplam 60 kişilik bir kafile ile Letonya'ya uçtu. Teknik Direktör Ziya Doğan, rakibi hafife almadıklarını söyledi. Tecrübeli hoca, "Bizim içeride ve dışarıda parolamız galibiyet" ifadesini kullandı. 

"10-0'ı kovalamalıyız" 
EN ciddi maçlarından birini oynayacaklarını kaydeden Ziya Doğan, "Rakibimiz Avrupa takımı. İyi savunma yapıyorlar. Bizi baraj maçında eleyen Letonya Milli Takımı'nın yüzde 70'ini oluşturuyorlar. Skonto Riga'yı asla küçük görmüyoruz, ancak gözümüzde de büyütmüyoruz. 7-0 olsa bile 10-0'ı kovalamalıyız. İşi gırgıra vurursak rakibimize saygısızlık olur" dedi. Trabzonspor'un hocası, "Karşımızda Barcelona var gibi oynayacağız" yorumunu yaptı. 

"Söz şimdi oyuncuların" 
LETONYA liglerinin devam ettiğini ve rakiplerinin hazır durumda olduğunu hatırlatan Ziya Doğan, sözlerini şöyle sürdürdü "Biz en iyi şekilde hazırlanmaya çalıştık. Artık sahada futbolcular konuşacak. İşin bilincindeler. Yenip, tur için avantajlı bir şekilde döneceğimizi umuyoruz" diye konuştu. Kasetlerden izlediği Skonto'nun zaaflarını belirlemeye çalışan Doğan'ın, özellikle duran toplardan gol arama talimatı verdiği öğrenildi. 

Trabzonspor'un k busu 

Skonto Riga maçı öncesi Volkan, Erdinç ve Selim'in sakatlıkları Karadeniz ekibinin en büyük handikapı 

TRANSFERDE sadece üç oyuncu ile kadrosunu takviye eden Trabzonspor, en büyük sıkıntıyı sakatlıklar nedeniyle yaşıyor. Fatih ve Tolga yeni yeni eski performanslarını yakalarken, sakatlıkları devam eden Volkan ve Erdinç'in yanı sıra köprücük kemiği kırılan Selim, Riga karşısında görev alamayacak. 
ZİYA Doğan, Erdinç'in tam olarak 5-6 hafta sonra hazır duruma geleceğini, Volkan'dan ise rövanşta yararlanmak istediklerini söyledi. Doğan, "Ancak yerlerine forma giyecek oyuncularımdan da onlar kadar faydalanacağımızı düşünüyoruz" dedi. Milli takımda bulunan Emre Aygün de Letonya'ya götürülmedi. 

Soğuk rüzg rlar 

Aktuğ'a tepki 
SEZON açılışı öncesi yapılan Trabzonspor'un yönetim kurulu toplantısında Başkan Atay Aktuğ'a çeşitli eleştiriler geldi. Daha önce ağırlığını koyarak Lemi Çelik'in altyapının başına getirilmesini sağlayan Aktuğ'un, İbrahim Ege hakkındaki karar daha yönetimde görüşülmeden "Maradona dahi olsa kulüpte tutmayız" açıklamasını yapması tartışmaların odak noktasını oluşturdu. 

Yılmaz'a destek 
GENEL Sekreter Yusuf Ziya Yılmaz'ın, "Hiç kimse tek başına karar veremez. Kararlar yönetimde alınır" sözleriyle iyice açığa çıkan rahatsızlık toplantıya da yansıdı. Aktuğ'un, Yılmaz'a sitem ettiği, ancak Asbaşkan Nevzat Şakar ve bazı yöneticilerin de genel sekretere destek verdiği bildirildi. Aktuğ'a, "Açıklamalarınız bazen bizleri zor durumda bırakıyor" mesajı verildi. 


</TEXT>
</DOC>
