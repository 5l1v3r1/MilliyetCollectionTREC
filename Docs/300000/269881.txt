<DOC>
<DOCNO> 269881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/ekonomi/eko07.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı pozisyon kapattı, yerli açtı 
</HEADLINE>
<TEXT>


Yabancı bankalar açık pozisyonlarını kapatarak artıya geçerken özel bankalar pozisyonlarını açıyor 

TARIK YILMAZ 

Türkiye'deki yabancı bankalar temmuzda 588 milyon dolara kadar yükselttikleri döviz açık poziyonlarını ağustosun ikinci yarısında kapatıp artıya dönerken özel bankaların açık pozisyonları 1 milyar dolara yaklaştı. 
Bankacılık Düzenleme ve Denetleme Kurumu'nun BDDK açıkladığı verilere göre, yabancı bankalar dövizdeki pozisyon açıklarını döviz yükümlülüklerinin döviz varlıklarının üzerinde olması hızla kapatıp artıya döndü. 
Bültene göre yabancı bankaların mayıstan 20 Ağustos'a kadar geçen dört aylık sürede bilanço içi döviz pozisyonları ilk kez fazla verdi. En son 14 Mayıs'ta 25 milyon dolar dövizde fazla pozisyon veren yabancılar bu tarihten sonra açık pozisyona geçtiler. 16 Temmuz'da 588 milyon dolarla yılın en yüksek açık pozisyonunu veren yabancılar 13 Ağustos'ta 208 milyon dolar olan eksi bakiyelerini 20 Ağustos'ta 52 milyon dolar artışa çevirdiler. 
Türkiye'de kurulu özel bankalar ise ağustos başında 620 milyon dolara kadar düşürdükleri bilanço içi açık poziyonlarını 294 milyon dolar artırarak 914 milyon dolara çıkardı. Ancak açık pozisyondaki bu düzey şubattaki 1.6 milyar dolarlık açık pozisyonun çok altında. 
Öte yandan yabancı bankalarla birlikte kalkınma bankalarının pozisyon fazlası vermeye başlaması sektörün bilanço içi açık pozisyonlarını düşürüyor. 13 Ağustos'ta 811 milyon dolar olan sektörün açık pozisyonu 20 Ağustos'ta yüzde 45 geriledi ve 447 milyon dolara indi. 

Yabancılar TL'ye dönünce açık pozisyon düştü milyon dolar Tarih Özel bankalar Yabancı bankalar Bankacılık sistemi 2 Ocak -522 -73 -465 30 Ocak -770 -90 -409 27 Şubat -1.609 -310 -1.634 26 Mart -1.594 -369 -1.901 30 Nisan -927 7 -649 28 Mayıs -479 -31 -272 25 Haziran -1.222 -142 -1.108 2 Temmuz -1.281 -549 -1.726 9 Temmuz -1.293 -144 -1.129 16 Temmuz -1.313 -588 -1.711 23 Temmuz -1.152 -196 -1.054 30 Temmuz -880 -392 -1.085 6 Ağustos 620 -133 -439 13 Ağustos -816 -208 -811 20 Ağustos -914 52 -447 
Kaynak BDDK 
Not Verilen rakamlar bankaların bilanço içi açık pozisyonlarıdır. 


</TEXT>
</DOC>
