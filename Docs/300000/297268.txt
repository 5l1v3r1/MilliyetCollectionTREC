<DOC>
<DOCNO> 297268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sonsiy05.html </URL>
<DATE> 2004/12/13/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Meclis AB için mesai yapacak 
</HEADLINE>
<TEXT>

     Türkiye Büyük Millet Meclisi, bu hafta yoğun Avrupa Birliği mesaisi yapacak. 
     Ceza ve güvenlik tedbirlerinin infazı yasa tasarısı, bugün Genel Kurul'dan geçirilmeye çalışılacak. Yarın da, Avrupa Birliği konusunda genel görüşme yapılacak. 
     Genel Kurul'da bugün ceza ve tedbirlerin infazını yeniden düzenleyen, cezaevlerinin yapılanmasını belirleyen yasa tasarısı görüşülecek. 
     Genel Kurul, tasarı yasalaşıncaya kadar çalışacak. 
     
     CHP'nin öngörüşme talebi değerlendirilecek 

     CHP'nin istediği Avrupa Birliği konulu genel görüşmenin öngörüşmesi de yarın yapılacak. Dışişleri Bakanı Abdullah Gül'ün Avrupa Birliği konusunda bilgi vermesinin ardından gruplara söz verilecek. 
     
     Üyeliğe tam destek bildirisi yayımlancak 

     Genel görüşmenin ardından da Meclis, yayımlayacağı bildiri ile Türkiye'nin AB üyeliğine tam destek verecek. 
     Geçtiğimiz hafta, Genel Kurul'da görüşmeleri yarım kalan, 'tarım ürünleri lisanslı depoculuk yasa tasarısı' ile 'tohumculuk yasa tasarıları' da bu hafta ele alınacak. 
     Ele alınacak diğer konular ise şöyle 
     Hafta boyunca ihtisas ve araştırma komisyonları da gündemlerindeki konuları görüşmeyi sürdürecek. 
     Sanayi komisyonu, sıvılaştırılmış petrol gazları piyasası kanun tasarısını ele alacak. 
     Tarım komisyonu, tarım sigortaları kanun tasarısını, içişleri komisyonu da polis yükseköğretim kanununda değişiklik öngören tasarıyı görüşecek. 
     Sokak çocukları için kurulan araştırma komisyonu ise salı günü toplanıp bazı bakanlık yetkililerini dinleyecek. 
     Meclis'te bu hafta bir de sempozyum düzenlenecek. Türkiye İsrafı Önleme Vakfı ile Başkent üniversitesinin organize ettiği 'israfı önleme sempozyumu'na Meclis Başkanı Bülent Arınç, Başbakan Erdoğan ve CHP Genel Başkanı Deniz Baykal katılacak. 
     
</TEXT>
</DOC>
