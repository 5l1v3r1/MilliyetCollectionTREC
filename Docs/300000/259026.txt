<DOC>
<DOCNO> 259026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/soneko36.html </URL>
<DATE> 2004/07/29/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa günü yüzde 0.49'luk artışla tamamladı... 
</HEADLINE>
<TEXT>

     İMKB Bileşik Endeksi, 2. seansı 12.59 puan artarak 19,111.36 puandan tamamladı. 
     Hisse senetleri 2. seansta ortalama yüzde 0.07 oranında değer kazandı. 
     İlk seanstaki 80.14 puanlık artış dikkate alındığında, Borsa endeksi günün tamamında 92.73 puan yükseldi. Hisse senetlerinin günlük ortalama değer artışı yüzde 0.49 oldu. 
     Endeks 2. seansa, 14.43 puan düşerek 19,084.34 puan seviyesinde başladı. Seansın ilk yarısını 19,049.70 puandan geçen endeks, seans içinde en düşük 18,990.96 puana kadar gerilerken, en yüksek olarak 19,154.16 puana ulaştı. 
     2. seans kapanışında, mali endeks 19.03 puan düşerek 26,571.32 puana gerilerken, sanayi endeksi 20.73 puan artarak 16,887.76 puana, hizmetler endeksi de 41.94 puan artarak 10,217.63 puana yükseldi. 
     Böylece ilk seansa göre mali grup hisseler ortalama yüzde 0.07 oranında gerilerken, sanayi grubu hisseler ortalama yüzde 0.12 oranında, hizmet grubu hisseler de ortalama yüzde 0.41 değer kazandı. 
     2. seansta işlem gören toplam 296 hisse senedinden 81'i değer kazandı, 129'u değer yitirdi, 86'sının fiyatında değişiklik olmadı. 
     Seansta, 383 trilyon 727 milyar 498 milyon liralık işlem hacmi kaydedildi. Günlük işlem hacmi 759 trilyon 950 milyar 759 milyon lira olarak hesaplandı. 
     2. seansta Doğan Holding, Yapı ve Kredi Bankası, Ereğli Demir Çelik, İş Bankası C ve Kardemir D en çok işlem gören hisse senetleri olarak belirlendi. 
     
</TEXT>
</DOC>
