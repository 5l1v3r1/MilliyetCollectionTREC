<DOC>
<DOCNO> 287941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/yasam/yas09.html </URL>
<DATE> 2004/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir ailenin dehşet gecesi 
</HEADLINE>
<TEXT>


BURSA DHA 

Bursa'nın Karacabey ilçesinde fırıncılık yapan Rıdvan Canbaz 39 , evine giren 2 kişi tarafından 40 yerinden bıçaklanarak öldürüldü. Canbaz, dün sabaha karşı zilin çalması üzerine kapıyı açtı. Karşısında bıçaklı 2 kişiyle karşılaşan Canbaz, kapıyı kapatmak istedi ancak başaramadı. Canbaz'ı yatak odasına götüren zanlılar, eve hırsızlık amacıyla geldiklerini söyledi. Canbaz'ın eşi Sevda Canbaz'ı da tehdit eden zanlılar, genç kadını bağladı. Zanlılardan biri dolapları karıştırırken, diğeri de Canbaz'ı bıçaklamaya başladı. Çığlıklar üzerine apartman yöneticisi Semih Yolcu, kapıyı çaldı. Sevda Canbaz'ın sırtına bıçak dayayarak kapıyı açtıran ve 'Bu ses bizden gelmiyor' dedirten zanlılar, daha sonra evden kaçtı. Olay, Canbaz ailesinin çocukları Ceren ve Cemre uyandıklarında babalarının cesedi ve elleriyle ağzı bağlanmış anneleriyle karşılaşmasıyla ortaya çıktı. 



</TEXT>
</DOC>
