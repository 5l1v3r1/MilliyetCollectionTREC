<DOC>
<DOCNO> 275682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sonspo26.html </URL>
<DATE> 2004/09/28/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Denizlispor Fenerbahçe'den 3 puan alacağız... 
</HEADLINE>
<TEXT>

     Denizlispor Basın Sözcüsü Osman Vural Yapıcı, deplasmanda oynayacakları Fenerbahçe maçından 3 puan alacaklarını iddia etti. 
     Yapıcı, düzenlediği basın toplantısında, son 2 haftada aldıkları 6 puanla yeniden yükselişe geçtiklerini, galibiyet serisine Fenerbahçe maçıyla devam etmek istediklerini söyledi. 
     Şampiyon adayı Fenerbahçe'den puan alacak güçte olduklarını kaydeden Yapıcı, ''Rakibimiz şu anda Trabzonspor ile ligin zirvesini paylaşıyor. Yenilgisi yok ve en çok gol atan iki takımdan biri. Ancak, biz de ligin iyi futbol oynayan ve deplasmanda iyi sonuçlar alan takımıyız. Bu özelliğimizi sürdürerek, İstanbul'da Fenerbahçe'den 3 puan alacağız'' dedi. 
     Yapıcı, Fenerbahçe maçının galibiyet primini 5 milyar lira olarak belirlediklerini de açıkladı. 
     Öte yandan, yeşil-siyahlı futbolcular, bir günlük tatilin ardından Fenerbahçe maçının hazırlıklarına başladı. Futbolcular, teknik direktör Giray Bulak yönetiminde ilk çalışmayı Şemikler Tesisleri'nde yaptı. 
     
</TEXT>
</DOC>
