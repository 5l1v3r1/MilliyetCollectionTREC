<DOC>
<DOCNO> 259422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/son/sontur51.html </URL>
<DATE> 2004/07/30/ </DATE>
<TIME> 19.27 </TIME>
<AUTHOR>  </AUTHOR>
<HEADLINE>
Sakarya'daki tren kazasını heyet araştırıyor. 
</HEADLINE>
<TEXT>

     Işık Üniversitesi öğretim üyesi Prof. Dr. Sadık Binboğa Yarman, Sakarya'daki tren kazasının olduğu bölgede yaptığı incelemenin ardından, ''Buradaki raylar, Avrupa standartlarında'' dedi. 
     Çeşitli üniversitelerden oluşturulan heyetle geldikleri kaza bölgesinde, ilk incelemeleri tamamladıklarını vurgulayan Binboğa, ölçümlere önümüzdeki günlerde başlayacaklarını söyledi. 
     Rayların Avrupa standartlarında olduğunu belirten Binboğa, şunları kaydetti 
     ''İlk gözlemlerimiz, demiryollarının sağlam olduğu yönünde gerçekleşti. Görevli arkadaşlarımızın burada yapacağı teknik ölçümler büyük önem kazanacak. Kaza yerinde elektrik ve elektronik ölçümler yapılacak. Bununla birlikte ray, travers ve vagonlar değerlendirilecek. Şu an burada, Avrupa standartlarının dışında hiç bir şey yok. Hepsi normal. Vagonlar kaza sırasında trenden kopmuş. Neden koptuğu, fiziksel ve teknik ölçümlerden sonra ortaya çıkacak.'' 
     
</TEXT>
</DOC>
