<DOC>
<DOCNO> 295661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sontur31.html </URL>
<DATE> 2004/12/07/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Bir çocuk annesi kadına ormanda tecavüzle suçlanan polise tahliye 
</HEADLINE>
<TEXT>

     Samsun'da 1 çocuk annesi kadına, ormana götürerek ellerini kelepçeledikten sonra tecavüz girişiminde bulunduğu iddia edilen trafik polisi tahliye edildi. 
     Samsun 2. Ağır Ceza Mahkemesi'ndeki duruşmada, yaklaşık 3 ay önce, ormana götürdüğü bir çocuk annesi Ç.K'ya 28 ellerini kelepçeledikten sonra tecavüz etmek istediği iddiasıyla tutuklanan polis memuru Kemal Coşkun'un 43 yargılanmasına devam edildi. 
     Samsun Emniyet Müdürlüğü Trafik Şubesi'nde görevli olduğu sırada tutuklanan sanık, duruşmada suçlamaları reddederek, mağdurla uzun zamandır ilişkisi olduğunu ve kimseye zorla bir şey yapmadığını savundu. 
     Ç.K'nın katılmadığı duruşmada, delillerin çoğunun toplanmış olması ve suç vasfının değişme ihtimalini göz önüne alan mahkeme heyeti, sanığın tahliye istemini kabul ederek duruşmayı erteledi. 
     
</TEXT>
</DOC>
