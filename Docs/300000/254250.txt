<DOC>
<DOCNO> 254250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/dunya/dun01.html </URL>
<DATE> 2004/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatura CIA'ya kesildi 
</HEADLINE>
<TEXT>


YASEMİN ÇONGAR Washington 


ABD Senatosu İstihbarat Komitesi'nce hazırlanan ve George Tenet'in Merkezi İstihbarat Örgütü CIA başkanlığından ayrılmasında etkili olduğu öne sürülen bir rapor, Irak Savaşı öncesindeki istihbarat hatalarının suçunu CIA'ya yükledi. Dün yayımlanan 500 sayfalık rapora göre, Irak'ta kitle imha silahları bulunduğu dahil birçok "hatalı" istihbarat, CIA'in kaynaklarının yetersiz ve güvenilmez oluşu ile analistlerin yanlış değerlendirmelerinden kaynaklanıyor. 
Cumhuriyetçiler ile Demokratlar arasındaki görüş ayrılığı, CIA yöneticileri ile analistlerinin, ellerindeki istihbaratın belli yönlerini öne çıkarmaları ya da abartmaları için Bush yönetiminden baskı görüp görmedikleri üzerinde yoğunlaşıyor. 
Demokrat Senatör Jay Rockefeller, Irak tehdidinin abartılması için CIA üzerinde "aşırı baskı" uygulandığını savunurken, bazı CIA analistlerinin "belirli bilgileri vurgulamaları yönünde kendilerine telkin yapıldığını" söyledikleri belirtiliyor. 


</TEXT>
</DOC>
