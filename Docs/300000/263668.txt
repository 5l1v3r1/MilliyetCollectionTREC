<DOC>
<DOCNO> 263668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/dunya/axdun01.html </URL>
<DATE> 2004/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Havan saldırısı altında 'Irak Ulusal Konferansı' 
</HEADLINE>
<TEXT>


Irak'ın normalleşmesinde önemli bir adım olan konferansın düzenlendiği Yeşil Bölge civarına havan mermileri düştü 

DIŞ HABERLER SERVİSİ 


Irak'ta 2005 seçimlerine giden yolun ilk kilometre taşı olarak görülen Ulusal Konferans, dün Bağdat'ta ABD işgal ordusunun yüksek güvenlikli kararg h alanı olan "Yeşil Bölge"de başladı. Üç gün sürmesi beklenen konferansa, ülkenin dört bir yanından gelen yaklaşık 1300 temsilci katılıyor. 
Konferansın ilk günü, "Yeşil Bölge" yakınlarında düzenlenen havan topu ve roketli saldırılar yüzünden gergin geçti. Konferansın yapıldığı otelin yakınındaki bir otobüs durağına üç havan topu isabet etmesiyle 2 Iraklı öldü, 17 kişi de yaralandı. 
Sıkı güvenlik önlemleri altında Yeşil Hat'ta bir otelde düzenlenen konferansta, 100 üyeden oluşacak "Ulusal Geçici Konsey" adlı danışma - denetleme kurulunun üyeleri belirlenecek. Konsey, geçici hükümeti denetleme ve önümüzdeki ocak ayında yapılması planlanan seçimler için hazırlıklar yapmanın yanı sıra, 2005 bütçesini onaylayacak, hükümetin aldığı kararları veto edebilecek ve genel seçimlerle ilgili görüş bildirebilecek. 


</TEXT>
</DOC>
