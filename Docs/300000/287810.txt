<DOC>
<DOCNO> 287810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sonspo29.html </URL>
<DATE> 2004/11/10/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Tarım Bakanı Güçlü, Aziz Yıldırım ile görüştü... 
</HEADLINE>
<TEXT>

     Tarım ve Köyişleri Bakanı Sami Güçlü, Fenerbahçe Spor Kulübü Başkanı Aziz Yıldırım'ı makamında kabul ederek bir süre görüştü. 
     Bakan Güçlü, basına kapalı olarak gerçekleşen görüşme öncesinde, gazetecilerin, ''Sayın Yıldırım Fenerbahçe Köyü Projesi için arsa mı isteyecek '' şeklindeki soruları üzerine Bakan Güçlü, Yıldırım'ın ziyaretinin nedeni konusunda bir ön bilgisinin olmadığını söyledi. 
     Başkan Yıldırım ise aynı yöndeki sorular üzerine, ''Fenerbahçe Köyü projesi için arazi isteyecek'' şeklinde bazı gazetelerde yazıldığı gibi bir nedenle gelmediğini belirterek, şunları söyledi 
     ''Değerli medyamız bir haber yapıyor, doğru olup olmadığını sormadan da o haberi yayınlıyor. Ben Sayın Güçlü'ye bir nezaket ziyareti için geldim. Onun dışında başka bir şey yok. Arsa isteyecek olsam Sayın Bakan bu arsayı nereden bulacak Tarım arazisine ev yapılır mı Yapmayın böyle şeyler, hepimizi zor durumda bırakıyorsunuz.'' Gazetecilerin ''organik tarım yapabilirsiniz '' şeklindeki esprileri üzerine ise Yıldırım, ''Fenerbahçe organik tarım mı yapar Yapmayın Allah aşkına. Lütfen yapmayın böyle'' dedi. 
     Tarım ve Köyişleri Bakanı'nı ziyaretinin ardından basın mensuplarının aynı konudaki ısrarlı soruları üzerine Yıldırım, Ankara'ya başka bir iş için geldiğini, bunun üzerine Güçlü'ye de bir nezaket ziyaretinde bulunmak istediğini vurgulayarak, ''Arsa isteyecek olsam Sayın Mehmet Ali Şahin'den isterim. Yalan yanlış haber yapıyorsunuz, sonra gelip bana soruyorsunuz'' diye konuştu. 
     
</TEXT>
</DOC>
