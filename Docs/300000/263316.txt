<DOC>
<DOCNO> 263316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/magazin/mag05.html </URL>
<DATE> 2004/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney 'yola' çıkıyor 
</HEADLINE>
<TEXT>


İLKNUR GÜLMEZ 

Erden Kıral, senaryosunu ve yönetmenliğini üstlendiği 'Yolda' adlı sinema filminin çekimlerine pazartesi başlıyor. Halil Ergün, Yeşim Büber, Edip Taner ve Yelda Reynaud gibi isimlerin oynayacağı film, Yılmaz Güney'in hayatından bir kesiti anlatıyor. 1981 yılında, Güney'in bir cezaevinden diğer bir cezaevine nakledilişi sırasında birlikte yolculuk yaptığını belirten Kıral, "O yolculuk esnasında yaşananları senaryolaştırdım. Uzun süredir bunun üzerinde çalışıyorum. Bu bir belgesel değil, yol filmi. Yaşanmış bir hik yeyi anlatacağım" dedi. Çekimleri İstanbul, Bilecik ve Kapadokya'da yapılacak filmde Halil Ergün Güney'i, Yeşim Büber ise eşini oynayacak. 




</TEXT>
</DOC>
