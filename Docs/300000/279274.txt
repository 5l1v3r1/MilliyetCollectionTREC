<DOC>
<DOCNO> 279274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/guncel/gun01.html </URL>
<DATE> 2004/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan'a 'başbakana hakaret'ten 8 ay hapis 
</HEADLINE>
<TEXT>


Erdoğan'a hakaretten 8 ay hapse mahk m olan Cem Uzan'ın cezası, "davranışları" nedeniyle ertelenmedi 


Genç Parti GP Genel Başkanı Cem Uzan, Başbakan Erdoğan'a hakaret ettiği gerekçesiyle 8 ay hapis cezasına çarptırıldı. Uzan, partisinin 13 Haziran 2003'te Bursa'daki mitingde, Erdoğan'ın ismini vermeden, "Sen ne biçim Müslümansın. Senin gözünü korku ve hırs bürümüş. Sende Allah korkusu kalmamış. Sen Allahsız olmuşsun. Allahsız herif" dedi. Uzan'la miting tertip komitesi üyeleri Koray Kalay, Metin Daşdelen, Hasan Can Topgül, Yusuf Mıhlıoğlu, Ferdi Hürol, Mülayim Anıtsoy ve Hakan Şimşek hakkında, 'Başbakana hakaret' ve 'hükümetin manevi şahsiyetine alenen tahkir ve tezyif' suçlarından, 3 yıla kadar hapis istemiyle dava açıldı. 
Avukatı Cevat Özer, Uzan'ın beraatiını, ceza verilecekse, paraya çevrilerek ertelenmesini istedi. H kim Mustafa Öztürk, Uzan'ı 8 ay hapis ve 693 milyon 569 bin lira para cezasına çarptırırken, diğer sanıkların beraatına karar verdi. Öztürk, hapis cezasının paraya çevrilerek ertelenmesi talebini kabul etmedi. 


</TEXT>
</DOC>
