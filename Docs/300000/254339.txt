<DOC>
<DOCNO> 254339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sondun13.html </URL>
<DATE> 2004/07/10/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
BBC İstifa etmeyi düşünen Blair'i 4 arkadaşı durdurdu... 
</HEADLINE>
<TEXT>

     İngiltere'de yayın yapan BBC televizyonu, Başbakan Tony Blair'in geçen ay üzerindeki yoğun baskıya dayanamayarak istifa etmeyi düşündüğünü, ancak 4 Bakan arkadaşının ısrarları üzerine vazgeçtiğini belirtti. 
     Blair'in Kabine Bakanı John Reid, Kültür Bakanı Tessa Jowell ve Sağlık Bakanı Charles Clarke ile ayrı ayrı görüştüğünü, her üç bakanın da kendisine ''istifasını gerektirecek bir durumun olmadığını'' söylediğini kaydeden BBC televizyonu, Ticaret Bakanı Patricia Hewitt'in de Blair'e mektup yazarak, ikna çalışmalarına katıldığını bildirdi. 
     BBC muhabiri Andrew Marr'ın haberinde, özellikle geçen ayki seçim yenilgisinden sonra Blair'in ciddi olarak istifayı düşündüğü, başbakanın gelecek hafta da Irak'ın kitle imha silahları hakkında yayınlanacak raporun sonuçları yüzünden zor zamanlar yaşayabileceği savunuldu. 
     Haberde, Blair'i destekleyen kabine üyelerinde de düşüş olduğu kaydedildi. 
     
</TEXT>
</DOC>
