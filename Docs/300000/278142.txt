<DOC>
<DOCNO> 278142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sontur14.html </URL>
<DATE> 2004/10/07/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Cezaevi önünde cinayet 
</HEADLINE>
<TEXT>

     Kayseri'de bir hükümlü, tahliye olduktan sonra, cezaevi önünde tabancayla vurularak öldürüldü. Olay sırasında tahliye olan başka bir hükümlüyü bekleyen genç de kurşunlardan birinin bacağına isabet etmesi sonucu yaralandı. 
     Bıçakla yaralama suçundan hükümlü olduğu bildirilen Ercan Peker 25 , Kayseri Kapalı Cezaevi'nden tahliye olduktan sonra, cezaevi önünde silahlı saldırıya uğradı. Göğsüne isabet eden 4 kurşunla yaralanan Peker, tekrar cezaevine sığındı. Peker, daha sonra kaldırıldığı Erciyes Üniversitesi Tıp Fakültesi Hastanesi'nde kurtarılamadı. 
     Öte yandan, cezaevinin önünde tahliye olacak arkadaşı Hasan Kuru'yu bekleyen Kemal Büyükbahçeci de saldırganların Peker'e ateş açması sırasında sol bacağından vurularak yaralandı. Büyükbahçeci, SSK Kayseri Hastanesi'nde tedavi altına alındı. 
     Olaydan sonra kaçan saldırganlar Halit D. 23 , Fevzi A. 23 ve Kadir A. 23 , Cinayet Büro Amirliği ekiplerince yakalandı. 
     Cinayet sanıklarından Fevzi A, polise verdiği ifadede, ''Ercan Peker, bana sürekli hakaret edip döverdi. Cezaevi önünde karşılaşınca bana yine küfretmeye başladı. Bana saldırmasından korkup kaçarken tabancayla ateş ettim'' dedi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
