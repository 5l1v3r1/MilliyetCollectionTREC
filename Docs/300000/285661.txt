<DOC>
<DOCNO> 285661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sondun07.html </URL>
<DATE> 2004/11/03/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
ABD seçmeni kime oy verdi .. 
</HEADLINE>
<TEXT>

     Amerika Birleşik Devletleri’nde dün yapılan seçimlerde sandık başına giden seçmenler cins, ırk ve din özeliklerine göre şöyle bir oy dağılımı gösterdiler. 
     Oy kullanan erkeklerin yüzde 52’si ABD Başkanı Bush’a oy verirken, Demokrat aday John Kerry’e oy veren erkek sayısı yüzde 47’de kaldı. 
     
     Kadınlar Kerry’i tercih etti 
     Kadın seçmenler ise Demokrat aday Kerry’i destekledi. Kadınların yüzde 54’ü oyunu Kerry’e verirken, yüzde 45’i Başkan Bush’u tercih etti. 
     
     Beyazlar Bush’u siyahlar ise Kerry’e oy attı 
     Etnik gruplara göre oyların dağlımı ise şöyle gerçekleşti. Beyazların yüzde 55 oyunu Bush’a verirken, ABD’nin şimdiki başkanı siyahlardan sadece yüzde 10 oranında oy aldı. Demokrat aday Kerry ise beyazlardan yüzde 47, siyahlardan da yüzde 90 oranından oy aldı. Hispaniklerin yüzde 41’i oyunu Bush’a verirken, Demokrat aday Kerry’i tercih edenlerin oranı yüzde 56 oldu. 
     
     İnançlarına göre oy dağılımı 
     Protestanların yüzde 56’sı oyunu Başkan Bush’a atarken, Kerry’e oy veren Protestan sayısı yüzde 43’te kaldı. Katoliklerin ise yüzde 50’si Demokrat aday Kerry’i destekledi. Bush’a oy veren katolik sayısı ise yüzde 49’da kaldı. 
     
     Yahudiler Demokratları tercih etti 
     Yahudi kökenli ABD vatandaşları geleneksel olarak yine Demokratları destekledi. Demokrat Kerry’e oy veren Yahudi seçmen sayısı yüzde 78 olurken, oyunu Bush için veren Yahudiler sadece yüzde 22’de kaldı. 
     Diğer bir dine mensup ABD vatandaşlarının yüzde 21’i oyunu Başkan Bush için kullanırken, Kerry diyenlerin sayısı yüzde 75 gibi bir oranı buldu. 
     
</TEXT>
</DOC>
