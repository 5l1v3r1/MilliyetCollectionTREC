<DOC>
<DOCNO> 261695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/yasam/yas08.html </URL>
<DATE> 2004/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Eylemciye karşı 'ışın kılıcı' 
</HEADLINE>
<TEXT>


'Amerikan icadı' mikrodalga silah, vücut ısısını 55 dereceye kadar yükselttiği göstericiyi 'bitiriyor...' 

ŞENOL ÇALABAKAN Frankfurt 

ABD'li askeri araştırmacılar, saldırganlara ve protestoculara karşı ölümcül olmayan bir mikrodalga silah geliştirdi. Bir panzerin üzerine monte edilen silah, kurbanların üzerine 'tazyikli su' yerine mikrodalga ışınları fırlatıyor. Mikrodalga nedeniyle vücudundaki su ısısı kısa süre için 55 dereceye çıkan ve bu nedenle acı çeken kişiler etkisiz hale getiriliyor. Araştırmacılara göre kısa zamanda hizmete girmesi beklenen silah, ancak 250 saniye sonra kişide yanık belirtisi gösteriyor. 

'İşkencede kullanılır' 
Ancak deneklerin sadece bir iki saniye ışına dayanabildiklerini söylemesi, silahın yan etkisi üzerinde tartışma yarattı. İnsan hakları örgütleri mikrodalga ışınların insan vücudu üzerinde iz bırakmadığını belirterek, bu silahın işkence aleti olarak da kullanılabileceğine dikkati çekti. 




</TEXT>
</DOC>
