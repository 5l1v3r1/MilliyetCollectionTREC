<DOC>
<DOCNO> 292549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/spor/spo04.html </URL>
<DATE> 2004/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da grip salgını 
</HEADLINE>
<TEXT>



Gökdeniz'e serum 
KONYASPOR maçını kazanarak yara sarmak isteyen Trabzonspor'da hafta başından bu yana kendini hissettiren grip salgını can sıkıyor. Bordo - Mavili oyuncuların bir çoğunun soğuk algınlığı nedeniyle tedavi gördüğü bildirildi. İbrahim Ege, bu yüzden Konyaspor kafilesinden çıkarılırken, bitkin düşen Gökdeniz'e de iki gündür serum verildiği bildirildi. 

Doğan'ın endişesi 
TEKNİK Direktör Ziya Doğan, "Fenerbahçe yenilgisi nedeniyle takım üzerinde bir baskı oluştu. Konya maçını mutlak kazanma arzusunun takımı olumsuz etkilemesinden endişe duyuyorum" dedi. Bu arada Genç Milli Takımı'nın gözdelerinden olan 17 yaşındaki Ufuk'un performansı Doğan'ı memnun ediyor. Tecrübeli hocanın, "Büyük bir yıldız olacağına inanıyorum" dediği öğrenildi. 

Rötarlı uçtular 

Bordo - Mavililer'i taşıyan THY'ye ait özel uçak, Konya'daki kötü hava koşulları nedeniyle Trabzon'dan 1 saat 10 dakika geç havalandı. Saat 11.00'de kalkması beklenen uçak, 12.10'da uçuşa geçti. 

'Yüzümüzü güldürün' 

KARADENİZ kulübünün Başkanı Atay Aktuğ, futbolcularıyla yaptığı toplantıda hem moral verdi, hem de sitem etti. Aktuğ'un, "Fenerbahçe maçı çok önemliydi ama kazanamadık. Gerçekten çok üzüldük. Başarıları da, başarısızlıkları da sizlerle yaşadık. Bundan sonra çok daha dikkatli olmalıyız. Artık yüzümüzü güldürün. Şampiyonluk hedefine ulaşmak için hepimize büyük görev düşüyor. Trabzonspor, yenilebilir ama sahada yürekli oynar, savaşır. Sizden bunu bekliyorum" dedi. 

KONYA-TRABZON 

Kadrolar 
Konyaspor 
Özden 
Yasin 
Ömer 
Z. Demir 
E.Albayrak 
Okan 
Levent 
H. Uğur 
C. Karaca 
Z. Biryol 
Tayfun 

Trabzonspor 
Petkoviç 
Emrah 
Erdinç 
Tolga 
Hüseyin 
Hasan 
Adem 
Lee 
Gökdeniz 
Mehmet 
Celaleddin 
Fatih 

STAT Konya Atatürk, SAAT 16.00, HAKEM Kuddusi Müftüoğlu, TV TRT 1 Canlı , SAKAT Ali Uyanık, Altan, Domoraud Konya , İbrahim Ege Trabzon 


</TEXT>
</DOC>
