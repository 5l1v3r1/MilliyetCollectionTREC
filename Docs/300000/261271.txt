<DOC>
<DOCNO> 261271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/ekonomi/eko15.html </URL>
<DATE> 2004/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
KISA...KISA...KISA... 
</HEADLINE>
<TEXT>



Cheney'in eski şirketi Halliburton için en son iddia Sahtecilik EKONOMİ SERVİSİ 
Adı skandallardan kurtulmayan, ABD Başkan Yardımcısı Dick Cheney'nin eski şirketi Halliburton'a bir dava daha açıldı. Daha önce muhasebe kayıtlarındaki değişiklikleri göstermemesi ve Irak'taki yeniden yapılandırma ihalelerindeki skandallarla gündeme gelen şirket şimdi de sahtecilik davasıyla karşı karşıya. Şirketin üst düzey yöneticileri 1998 - 2001 arasında 'bir dizi sahteciliğe başvurarak hisse senedi sahiplerini zarara sokmakla' suçlanıyor. İddialar Cheney'in şirketin başında olduğu dönemi kapsıyor ancak başkan yardımcısının adı şik yet dilekçelerinde geçmiyor. Halliburton'dan yapılan açıklamada suçlamalar reddedilerek 'olayın bir grup eski hissedarın şirketten ve şimdiki hissedarlardan para sızdırma girişimi' olduğu iddia edildi. 

HSBC, doğduğu Çin'e hisse alımıyla döndü Dünyanın üçüncü büyük bankacılık grubu HSBC, temellerinin atıldığı Çin'deki varlığını ortaklık yoluyla güçlendiriyor. 1865'te Çin'de kurulan HSBC, bir dizi satın alma ve birleşme sonucunda bir dünya devine dönüştükten sonra merkezini Londra'ya taşıdı. HSBC, Çin'in Bank of Communication bankasının yüzde 19.9 hissesini 1.75 milyar dolara satın alarak doğduğu topraklardaki yerini pekiştirecek. HSBC'nin ortaklıkla birlikte kredi kartı için bir ortak girişim oluşturmayı da planladığı Bank of Communications'ın toplam aktifleri 111.9 milyar doları buluyor. 

ABD'de istihdam rakamları hayal kırıklığına neden oldu ABD'de, istihdam artışı verileri temmuz ayında beklentilerin altında gerçekleşti. ABD Çalışma Bakanlığı tarım dışı sektörlerde istihdam edilenlerin sayısının temmuz ayında beklentilerin çok altında gerçekleşerek sadece 32 bin kişi arttığını açıkladı. 
ABD'de tarım dışı sektörlerde istihdam artışı verileri ABD Merkez Bankası'nın FED faiz artışının büyüklüğüne ilişkin ipucu elde etme açısından önem taşıyor. FED, salı günü faiz oranlarına ilişkin bir açıklama yapacak. ABD'de İşsizlik oranı ise temmuzdaki yüzde 5.6'lık orandan yüzde 5.5'e geriledi. 
Haziran ayında 112 bin olarak açıklanan istihdam rakamı 78 bin olarak revize edildi. İstihdam verilerinin açıklanmasının ardından dolar euro karşısında değer kaybetti. 


</TEXT>
</DOC>
