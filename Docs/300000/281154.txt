<DOC>
<DOCNO> 281154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sondun07.html </URL>
<DATE> 2004/10/18/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Irak istihbaratı ne kadar sağlamdı 
</HEADLINE>
<TEXT>

     Eski bir Amerikan istihbarat yetkilisi, savaştan önce Irak'ta kitle imha silahlarına KİS ilişkin istihbaratın hiç de ''beton gibi sağlam olmadığını'' söyledi. 
     Amerikan Merkezi İstihbarat Servisi'nden CIA geçen Haziran ayında istifa eden James Pavitt, NBC televizyonuna konuşurken, eski CIA Başkanı George Tenet'in Başkan George Bush'u KİS konusunda ikna etmek için ''İstihbaratımız beton kadar sağlam'' dediğini anımsatarak, ''Ben olsam bu sözü kullanmazdım'' dedi. 
     CIA'den istifa etmeden önce operasyon dairesi başkan yardımcılığı görevinde bulunan Pavitt, ''Birçok toplantıya katıldım ve oralarda, savaşmak için belki birçok gerekçe bulunabileceğini anlattım'' ifadesini kullandı ve sözlerini şöyle tamamladı ''Ama KİS hakkındaki istihbaratın, müdahaleyi mazur ve meşru kılmaya yettiğini hiç düşünmedim.'' Bush yönetimi, Irak'ta KİS bulunduğu gerekçesiyle BM'nin onayını alma gereği bile duymadan Irak'a savaş başlatmıştı. 
     
</TEXT>
</DOC>
