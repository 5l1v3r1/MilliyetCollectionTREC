<DOC>
<DOCNO> 274663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sontur44.html </URL>
<DATE> 2004/09/24/ </DATE>
<TIME> 19.05 </TIME>
<AUTHOR>  </AUTHOR>
<HEADLINE>
Milletvekilinin tavuk çiftliğine saldırı... 
</HEADLINE>
<TEXT>

     Aydın AK Parti Milletvekili Ahmet Ertürk'e ait tavuk çiftliğine gelen 2 kişi, bekçiyi etkisiz hale getirip, yaklaşık 9 bin tavuğu telef etti. 
     Alınan bilgiye göre, Pamuköeren Beldesi Yöre Köyü mevkiindeki tavuk çiftliğine ''yol sorma ''bahanesiyle gelen ve kimlikleri henüz tespit edilemeyen 2 kişi, çiftlikte bekçilik yapan Hayrullah Özyiğit'i dövüp, etkisiz hale getirdi. 
     Çiftliğin elektriklerini kesen zanlılar, yaklaşık 9 bin tavuğun havasız kalarak ölmesine neden oldu. 
     Milletvekili Ertürk, AA muhabirine yaptığı açıklamada, olaydan büyük üzüntü duyduğunu söyledi. Zanlıların yakalanması için soruşturmanın sürdüğünü belirten Ertürk, ''Keşke hayvanları öldürmek yerine çalsalardı. Yazık günah bunca emeğe'' dedi. 
     
</TEXT>
</DOC>
