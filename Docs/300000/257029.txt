<DOC>
<DOCNO> 257029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/sondun07.html </URL>
<DATE> 2004/07/21/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
ABD'den itiraf Irak'ta iktidarın devrine rağmen güvenlik sağlanamadı 
</HEADLINE>
<TEXT>

     ABD yönetimi, Irak'ta iktidarın ay başında Iraklılara devredilmesine rağmen, bu ülkede hala güvenliğin sağlanamadığını belirterek, vatandaşlarına Irak'a gitmemeleri çağrısını yineledi. 
     ABD Dışişleri Bakanlığı'ndan yapılan açıklamada, ''Irak'ta Amerikan vatandaşlarının güvenliğine yönelik tehditler en üst düzeydedir ve sivillere saldırı düzenlenmesi riski bulunmaktadır'' denildi. 
     Açıklamada, bu ülkede güvenliği sağlamak için 140 bin Amerikan askeri bulunmasına rağmen, ülkenin tehlikeli olduğu bildirildi. 
     Irak'ta uluslararası koalisyon güçlerine her gün saldırı düzenlendiği ve sivillerin kaçırıldığı belirtilen açıklamada, ABD'nin Bağdat Büyükelçiliği'nin Irak'taki Amerikalılara sadece ''kısıtlı acil yardım'' sağlayabildiği kaydedildi. 
     
</TEXT>
</DOC>
