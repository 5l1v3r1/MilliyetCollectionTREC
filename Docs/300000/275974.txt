<DOC>
<DOCNO> 275974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sonspo23.html </URL>
<DATE> 2004/09/29/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Kaleci, kendisine fırlatılan muzu tuttu ve yedi 
</HEADLINE>
<TEXT>

     İsveç'in Djurgarden takımında forma giyen Gambiyalı kaleci Pa Dembo Touray kendisine fırlatılan muzu yiyerek İsveçli taraftarları şaşkınlığa uğrattı. 
     Djurgarden'in AIK Solna ile yaptığı maç esnasında yaşanan olayda rakip takımın seyircilerinden birisi İngiliz liginde de önceleri sıkça rastlandığı gibi ırkçı bir hareketle sahaya bir muz fırlattı. Bu ırkçı yaklaşımın hedefi olan Djurgarden'in siyahi kalecisi Touray ise muzu yerden aldı ve yedi. 
     Kaleci "Bunu neden yaptıklarını bilmiyordum ama eğer bana bir muz fırlatırsanız alır, yerim" dedi. 
     Arkadaşlarından ırkçı bir harekete verdiği tepki nedeniyle eleştiri alan Touray kendisini savunarak "Benimle eğlenmeye çalışıyorlardı. Ben de yaptıklarının beni zerre kadar etkilemediğini göstermeye çalıştım. Arkadaşlarıma bir sporcu olduğumu ve sadece olayı alaya almak istediğimi söyledim" diye konuştu. 
     
</TEXT>
</DOC>
