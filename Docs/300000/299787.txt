<DOC>
<DOCNO> 299787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sondun18.html </URL>
<DATE> 2004/12/22/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Uzakdoğu'da kuş gribi yeniden... 
</HEADLINE>
<TEXT>

     Japonya'da, kümes hayvanları çiftliğinde çalışan bir kişinin kuş gribine yakalandığı bildirildi. 
     Kyodo haber ajansı, Sağlık Bakanlığı yetkililerinin açıklamalarına dayanarak verdiği haberde, kimliği açıklanmayan çalışanın bu yılın başlarında kuş gribine yakalandığını duyurdu. 
     Yetkili, 4 kişinin daha kuş gribine yakalanmış olma ihtimalinin yüksek olduğunu belirtti. 
     Öte yandan Güney Kore'de bir çiftlikte kuş gribi şüphesiyle binlerce ördeğin itlaf edildiği bildirildi. 
     Tarım Bakanlığı'ndan yapılan açıklamada, karantinaya alınan çiftlikte virüsün gerçekten bulunup bulunmadığının tespit edilmesi için testler yapılması gerektiği kaydedildi. 
     
</TEXT>
</DOC>
