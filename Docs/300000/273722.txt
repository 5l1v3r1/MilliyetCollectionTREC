<DOC>
<DOCNO> 273722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sontur27.html </URL>
<DATE> 2004/09/21/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Elektrik kesildi böyle oldu .. Aliağa Rafinerisi duman saçıyor .. 
</HEADLINE>
<TEXT>

     Aliağa'da, PETKİM Holding A.Ş'de elektrik kesintisine bağlı olarak üniteler devre dışı kalınca, bacalardan çevreye yoğun duman yayıldı. 
     Petrol-İş Sendikası Aliağa Şubesi'nin PETKİM Holding A.Ş'deki İşyeri Baştemsilcisi Haydar Durgeç, sabaha karşı Helvacı Beldesi Çitlembik yakınlarında enerji nakil hattı kopunca, PETKİM Rafinerisi'nde de elektrik kesintisinin meydana geldiğini bildirdi. 
     Elektrikler kesilince bütün ünitelerin devre dışı kaldığını belirten Durgeç, bu gelişme üzerine açığa çıkan kimsayal ve basınçlı gazların, bacalardan yoğun duman çıkmasına neden olduğunu söyledi. 
     Durgeç, elektriklerin saat 11.30'da tekrar geldiğini kaydederek, üniteleri devreye alma çalışmalarının sürdüğünü ifade etti. 
     TÜPRAŞ Rafinerisi'nde de dün, bacalarından yoğun duman yayılmıştı. 
     
</TEXT>
</DOC>
