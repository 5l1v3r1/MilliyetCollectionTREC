<DOC>
<DOCNO> 271150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/son/sondun24.html </URL>
<DATE> 2004/09/12/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Powell İsyan kontrol altına alınacak 
</HEADLINE>
<TEXT>

     ABD Dışişleri Bakanı Colin Powell, ABD'nin Irak'taki isyanı kontrol altına alacağını söyledi. 
     NBC televizyonunun bir programına katılan Powell, ABD öncülüğündeki koalisyonun zor günler geçirdiğini kabul etti ve ABD yönetiminin Irak'ı istikrarlı hale getirmeye kararlı olduğunu belirtti. 
     Güçsüzlüğün değil, başlanılan işi bitirmenin zamanı olduğunu ifade eden Powell, Amerikalı komutanların Irak'ın askeri yetkilileri ve hükümetiyle birlikte Felluce ve diğer kentlerdeki isyanı bastırmak için çalıştıklarını söyledi. 
     ''İsyan kontrol altına alınacak. Bu imkansız bir şey değil'' diyen Powell, ocak ayında yapılması planlanan Irak seçimlerinin ertelenmesinin söz konusu olmadığını bildirdi. 
     
</TEXT>
</DOC>
