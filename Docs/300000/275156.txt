<DOC>
<DOCNO> 275156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/son/sonyas09.html </URL>
<DATE> 2004/09/26/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Cat Stevens, İngiliz rehinenin bırakılmasını istedi 
</HEADLINE>
<TEXT>

     Ünlü İngiliz şarkıcı Cat Stevens Yusuf İslam , Irak'ta 10 gündür rehin tutulan İngiliz Kenneth Bigley'in serbest bırakılması çağrısında bulundu. 
     İngiltere'nin Bağdat Büyükelçiliği tarafından basına dağıtılan ve 24 Eylül tarihini taşıyan mektubunda Stevens, militanlardan, Müslüman Konseyi'nin bir üyesi olarak İngiliz rehinenin serbest bırakılmasını istedi. 
     Bu arada, Bigley'in serbest bırakılması için Bağdat'a gelen İngiltere Müslüman Konseyi MCB heyeti, bugün Irak Devlet Başkanı Gazi El Yaver ile bir araya geldi. Görüşmeye ilişkin henüz bir açıklama yapılmadı. 
     Bigley, 2 Amerikan vatandaşı ile birlikte Bağdat'taki evlerinden Ebu Musab EzZerkavi'nin lideri olduğu Tevhid ve Cihad örgütü üyelerince kaçırılmıştı. 
     Amerikalıların denetimindeki Ebu Garip ve Ümmü Kasr cezaevlerindeki bütün kadın mahpusların 48 saat içinde bırakılmasını isteyen örgüt üyeleri, talepleri yerine gelmeyince Amerikalı rehineleri öldürmüştü. 
     
</TEXT>
</DOC>
