<DOC>
<DOCNO> 298917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sonspo05.html </URL>
<DATE> 2004/12/19/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
UEFA'nın 'ilk 11'ine girdik 
</HEADLINE>
<TEXT>

     UEFA Kupası'nda bu hafta içerisinde oynanan maçlar sonrası UEFA'nın ülkeler sıralaması yeniden şekillendi. Yeni oluşan sıralamada Türkiye 29.916 puanla 11. sırada yer aldı. 
     Sıralamada Türkiye'nin hemen üzerinde Belçika ve İskoçya yer alıyor. Fakat Belçika ve İskoçya'nın Avrupa kupalarında mücadele eden takımları kalmadı. Bu nedenle Türkiye'nin sezonu ülkeler sıralamasında dokuzuncu sırada tamamlama ihtimali bulunuyor. Bunun için Avrupa kupalarındaki tek Türk temsilcisi Fenerbahçe'nin UEFA Kupası'nda sekiz puan toplaması gerekiyor. 
     Çünkü toplanan puan o sezon Avrupa kupalarına katılan takım sayısına bölünüyor. Sekiz puan kazanan takımın iki puan aldığı sıralama sisteminde dört maç demek. Fenerbahçe önündeki ilk engel olan Real Zaragoza'yı elemeyi başarır ve kupada yoluna devam ederse Austria Wien ile Beşiktaş ve Trabzonspor'u UEFA Kupası'ndan eleyen Atletic Bilbao maçının galibiyle karşılaşacak. 
     Ülkeler sıralamasında ilk sırada ise 70.717 puanla İspanya var. İngiltere 57,938 puanla ikinci, İtalya ise 56.471 puanla üçüncü sırada yer alıyor. Türkiye'nin üzerinde yer alan diğer takımlar ise şöyle Almanya 4. , Fransa 5. , Portekiz 6. . Hollanda 7. ve Yunanistan 8. . Bu arada UEFA Kupası'nda yoluna devam eden 32 takım arasında Fenerbahçe 27. sırada yer alıyor. 
     
</TEXT>
</DOC>
