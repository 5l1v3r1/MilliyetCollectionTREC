<DOC>
<DOCNO> 272959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/son/sontur09.html </URL>
<DATE> 2004/09/18/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Altına kaçırınca elektrikli battaniye çarptı, öldü 
</HEADLINE>
<TEXT>

     Aydın ARSLANYILMAZ DHA 
ZONGULDAK'ın Devrek İlçesi'ne bağlı Kaypaklar Köyü'nde felç nedeniyle yatalak olan Mehmet Koca, idrarını kaçırınca elektrikli battaniyenin çarpması sonucu hayatını kaybetti. 
     Kaypaklar Köyü'nde felç nedeniyle yatalak olan babası 66 yaşındaki Mehmet Koca'yla birlikte yaşayan 28 yaşındaki Nebiye Koca, üşümemesi için babasının altına elektrikli battaniye serdi. Gece geç saatlerde idrarını altına kaçıran Koca, elektrik akımına kapılarak can verdi. 
     Sabah babasını uyandırmaya gelen Nebiye Koca, Mehmet Koca'nın cansız bedeniyle karşılaştı. Koca'nın cesedi, kesin ölüm nedeninin tespiti için Ankara Adli Tıp Kurumu'na gönderildi. Dikkatsizlik ve tedbirsizlik sonucu babasının ölümüne sebebiyet vermek suçundan gözaltına alınan Nebiye Koca, ilk sorgulamasının ardından tutuksuz yargılanmak üzere serbest bırakıldı. 
     
</TEXT>
</DOC>
