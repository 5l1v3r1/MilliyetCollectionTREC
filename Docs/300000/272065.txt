<DOC>
<DOCNO> 272065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sonspo26.html </URL>
<DATE> 2004/09/15/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Beşiktaş, yarın UEFA Kupası sınavında... İşte muhtemel 11'ler... 
</HEADLINE>
<TEXT>

     Beşiktaş, yarın UEFA Kupası 1. tur ilk maçında Norveç'in FK Bodo Glimt takımıyla deplasmanda karşı karşıya gelecek. 
     Bodo kentindeki Aspmyra Stadı'nda yapılacak ve TSİ 22.00'de başlayacak olan karşılaşmayı, Rus hakem Nikolai Ivanov yönetecek. Karşılaşmada Ivanov'un yardımcılıklarını, yine aynı ülkeden Nikolai Golubev ve Viecheslav Semenov yapacak. 
     Beşiktaş ve FK Bodo Glimt takımlarının yarınki maça şu muhtemel 11'lerle çıkması bekleniyor 
     FK Bodo Glimt Horn, Paulsen, Cato Hansen, Kjolner, Halvorsen, Runar Berg, Theting, Andre Hanssen, Ludvigsen, Johansen Olsen ve Christian Berg. 
     Beşiktaş Cordoba, Ali Güneş, Çağdaş İbrahim Toroman , Ronaldo, Juan Fran, Okan, Tayfun, Ahmet Yıldırım, İbrahim Akın, Pancu ve Carew. 
     
     DÖNÜŞTE DEĞİŞİKLİK 
     Siyah-beyazlı kafilenin İstanbul'a dönüşünde değişiklik yapıldı. Daha önce maçın hemen ardından dönecekleri belirtilen siyah-beyazlılar, 17 Eylül Cuma sabahı TSİ 09.30'da Bodo'dan özel bir uçakla İstanbul'a hareket edecek. 
     Bu arada Beşiktaş Kulübü Başkanı Yıldırım Demirören ve yöneticiler, Bodo'daki bir adada yaşayan kartalları gözlemlemek için tekneyle tura çıktı. 
     
</TEXT>
</DOC>
