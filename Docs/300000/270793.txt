<DOC>
<DOCNO> 270793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sonyas07.html </URL>
<DATE> 2004/09/10/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Sakarya Nehri'nde oltayla 118 kiloluk yayın balığı yakalandı 
</HEADLINE>
<TEXT>

     Zafer TOKUŞ DHA 
SAKARYA Nehri'nde balıkçılar oltayla 118 kilo ağırlığında 1.5 metre boyunca dev yayın balığı yakaladı. 
     Sakarya Nehri'ne her gün balığa giden balıkçı Hüseyin Duman'ın oltasına yakalanan 118 kilogram ağırlığında 1.5 metre boyundaki dev yayını nehirden çıkarmak hiçte kolay olmadı. Oltaya takılan yayın balığı ağ ve kasnak atılarak çevreden gelen balıkçıların yardımıyla oltayla güçlükle tekneye çekildi. 
     5 balıkçı nehirden çıkardıkları dev yayın balığını Adapazarı katlı pazaryerindeki balık pazarına getirdiler. Balık sezonunun açılması ile tezgaha konulan dev yayın balığını vatandaşlar büyük ilgi gösterdi. Balıkçılar tarafından güçlükle tezgaha konulan dev yayın balığı Yılmaz Karadeniz'in tezgahında kilosu 10 milyon liradan satışa sunuldu. 
     Dev balığı yakalamayı başaran Balıkçı, 39 yaşındaki Hüseyin Duman, yayın balığını oltayla tutmayı başardığını ancak, balığı nehirden çıkarmanın hiçte kolay olmadığını söyledi. Dev yayın balığı balıkçı tezgahına konulduktan bir saat sonra satın alındı. 
     
</TEXT>
</DOC>
