<DOC>
<DOCNO> 269997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sondun29.html </URL>
<DATE> 2004/09/08/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Bush gaflarıyla rekora koşuyor 
</HEADLINE>
<TEXT>

     ABD Başkanı Bush, gaflarına bir yenisini daha ekledi. George Bush, sağlık sektörü üzerine konuşurken, ''kadın jinekologlar, kadın hastalarıyla aşk yaşamaya fırsat bulamıyor'' dedi. 
     ABD Başkanı Bush sağlık sektörüne ilişkin yürürlükte olan yasaları eleştirirken, "pek çok kadın doğum doktoru ülke genelinde kadın hastaları ile aşk yaşamaktan mahrum kalıyor" dedi. 
     Pek çok yetenekli doktorun işsiz olduğunu anlatan Bush, buna gerekçe olarak da, sektörde fiyatların suni olarak artmasını gösterdi. 
     ABD Başkanı, ülke çapında pek çok işsiz doktor bulunduğuna dikkat çekerken, "pek çok kadın doğum doktoru ülke genelinde kadın hastları ile aşk yaşamaktan mahrum kalıyor" deyi verdi. Sonrasında da hiçbirşey olmamış gibi konuşmasını sürdürdü. 
     
     Bush, ABD'nin en çok gaf yapan başkanı olarak biliniyor 

     Bush, en çarpıcı gaflarından birini de Pentagon'un 417.5 milyar dolarlık savunma bütçe yasasını onayladıktan sonra yapmıştı. Bush, "düşmanlarımız ABD’ye ve ABD halkına kötülük yapma yollarını aramaktan asla vazgeçmeyecek, biz de öyle" demişti. Bush'un bu sözlerini daha sonra Beyaz Saray sözcüsü düzeltmek zorunda kalmıştı. 
     
     Türkiye ile ilgili gafı da var 

     Bush'un Türkiye ile ilgili bir gafı da bulunuyor. Başbakan olduğu dönemde Beyaz Saray'a giden Bülent Ecevit ile olan görüşmesinin ardından basına açıklama yapan Bush, Türkiye’ye seyahat yasağının kaldırıldığını söylemişti. 
     Ancak ABD yönetiminin Türkiye’ye yönelik bu türden bir seyahat yasağı kararı bulunmuyordu. 

     
</TEXT>
</DOC>
