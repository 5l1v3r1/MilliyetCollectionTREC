<DOC>
<DOCNO> 252444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/soneko32.html </URL>
<DATE> 2004/07/02/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Hazine gelecek hafta ikisi tahvil, üç ihale yapacak... 
</HEADLINE>
<TEXT>

     Hazine gelecek hafta ikisi tahvil, biri bono olmak üzere üç ihale birden yapacak Hazine Müsteşarlığı'ndan yapılan açıklamaya göre, Hazine 5 Temmuz Pazartesi günü, 3 ayda bir değişken faiz ödemeli Türk Lirası cinsinden devlet tahvili ihalesi yerine getirecek. 
     İhraç tarihi 7 Temmuz Çarşamba ve geri ödemesi 14 Haziran 2006 olarak öngörülen tahvil ihalesinde satılacak kağıtların ilk kupon ödemesi, 15 Eylül 2004 tarihinde yapılacak. Kupon ödemesine esas teşkil edecek faiz oranı 16 Haziran 2004 ihraç tarihli referans bono ihalesinde belirlendi. 
     
     SALI GÜNÜ İKİ İHALE 
     Hazine 6 Temmuz Salı günü ise biri 217 gün vadeli Türk Lirası cinsinden iskontolu Hazine Bonosu, diğeri 518 gün vadeli Türk Lirası cinsinden iskontolu Devlet Tahvili olmak üzere iki ihale yapacak. 
     İhraç tarihleri 7 Temmuz Çarşamba olarak belirlenen her iki ihalede satılacak kağıtların geri ödemeleri bono için 9 Şubat 2005, tahvil için ise 7 Aralık 2005 olarak öngörüldü. 
     Hazine'nin gelecek hafta, tamamı Türk Lirası cinsinden olmak üzere 7 katrilyon 2 trilyon lira iç borç ödemesi bulunuyor. 
     Gelecek hafta yapılacak iç borç ödemesinin 6 katrilyon 1 trilyon lirası piyasaya, 722 trilyon lirası da kamu kurumlarına yapılan satışların geri ödemesi şeklinde olacak. 
     
</TEXT>
</DOC>
