<DOC>
<DOCNO> 255551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/spor/aspo.html </URL>
<DATE> 2004/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Karnaval başladı 5-0 
</HEADLINE>
<TEXT>


Son şampiyon Fenerbahçe, yeni sezon öncesindeki ilk hazırlık sınavında Mannheim önünde Murat Hacıoğlu ile farka koştu. Sarı-Lacivertli takımın yeni transferi dört asist yaparken, bir de gol attı 


Alkış aldılar 
FENERBAHÇE, Alman 4. Lig takımlarından Mannheim'ı 5 - 0 yenerek, ilk hazırlık maçında göz doldurdu. Sarı - Lacivertli takımda gol perdesini 37'de Tuncay açtı. Bu golün pasını veren Murat Hacıoğlu şova devam etti. Fenerbahçe'nin yeni transferi, 45'te farkı ikiye çıkarırken, 58'te Önder, 82. dakikada Semih ve 87'de Aurelio'nun gollerinin asistini yaparak maça damgasını vurdu. 

Maçın karnesi 
HAKEMLER S.Poloni, T.Felt, M.Brauert 
FENERBAHÇE Volkan 6 Recep Dk.57 6 - Önder Turacı 5 Serkan Balcı Dk.57 6 , Luciano 5 Fatih Dk.46 5 , Servet 5 Taylan Dk.57 5 , Fabiano 5 Mahmut Hanefi Dk.57 5 - Mehmet Yozgatlı 5 Selçuk Şahin Dk.57 6 , Deniz 6 Önder Çengel Dk.57 6 , Ümit Özat 6 Aurelio Dk.57 6 , Tuncay 6 Gökhan İnçer Dk.57 5 - Serhat 6 Semih Dk.57 5 , Nobre 4 Murat Hacıoğlu Dk.30 8 
MANNHEİM Ferhatovic 4 - Leitz 4 Mackert Dk.46 5 , Asaeda 5 , Schuster 5 , Sanchez 4 , Klaus 4 Filippo Dk.51 5 - Walter 4 Schwall Dk.46 5 , Marschlich 5 Szabo Dk.46 5 , 18 Ekoto Ivanov Dk.13 5 - Waldecker 5 Gaudino Dk.70 4 , Nuhic 4 Deniz Dk.46 5 
GOLLER Tuncay Dk.37 , Murat Hacıoğlu Dk.45 , Önder Çengel Dk.58 , Semih Dk.82 , Aurelio Dk.87 

'Ben Fener'den sorumluyum' 

Daum'dan milli yanıt 
FENERBAHÇE Teknik Direktörü Daum, Mannheim maçı sonrasında gazetecilerin Alman Milli Takımı sorularıyla karşılaştı. Kendini çok mutlu hissettiğini, çünkü 60 milyon Türk'ün Fenerbahçe'de kalmasını istediğini vurgulayan Daum, Almanya'nın başına başka bir ülkeden de antrenör getirilebileceğini belirtti. Tecrübeli çalıştırıcı, "Ben takımımdan sorumluyum" yorumunu yaptı. 

Hedef Şampiyonlar Ligi 
MANNHEİM karşısındaki Fenerbahçe'ye Alex ile Hooijdonk'un da katılacağını vurgulayan Alman hoca, "Oyuncu seçiminde zorlanacağım için seviniyorum" yorumunu yaptı. Daum şöyle devam etti "Türkiye Kupası için bir şey söyleyemiyorum, çünkü aradan 20 yıl geçmiş. Ama Şampiyonlar Ligi'nde başarı için elimizden geleni yapacağız. Gruptan çıkmak istiyoruz." 

Notlar 

NOBRE'NİN dün aldığı darbe nedeniyle sağ ayak bileği şişti. Bugün kontrolü yapılacak olan futbolcunun gerekirse MR'ının çekileceği öğrenildi. 
FENERBAHÇE, Mannheim karşısına yorgun çıktı. Bir gün önce yapılan laktak testine dün 250 kilometrelik yolculuk eklenince takım bitkin düştü. 
SARI - Lacivertli takımın ilk golünü atan Tuncay büyük bir sevinç yaşadı. Yıldız futbolcu, kulübeye koşup Mahmut Hanefi'yi kelinden öptü. 
FENERBAHÇE ikinci hazırlık maçında cumartesi günü Türkiyemspor ile karşılaşacak. Kafile bu maç için Berlin'e özel uçakla gidecek. 

Göze çarpanlar 

Fabiano Çabukluğu ve güçlü fiziğiyle sol kanatta boy gösterdi. Şut atmayı seven, toplara düzgün vuran bir yetenek. Fenerbahçe'de deneyimi çok yeni olmasına rağmen ilk sınavında kafalarda soru işareti bırakmadı. 
Önder Turacı Sağ kanatta görev aldı. İsabetli pasları ve garanti oynama isteği artı taraflarıydı. Rakip ile mücadeleden kaçmadı. Fiziğiyle ön plana çıktı. Daum'un yeni savunmasında şans bulabileceğini gösterdi. 
Deniz Forması henüz garanti olmadığı için biraz bocalıyor gibiydi. Zaman zaman rakip kaleye atak yaparak, arkadaşlarına destek vermeye çalıştı. Ürkekliğini üzerinden atıp, alışması için zamana ihtiyacı var. 
Serkan Kısa süre şans buldu, bu yüzden kendisini yeterince gösteremedi. Kampın ilk günlerinde hastalandığı için biraz da bitkindi. Oynadığı süre içinde hücumdan çok savunmayı daha fazla düşündü. 
Murat Fenerbahçe'nin en gösterişsiz transferi dünün en kazançlı ismi olarak ortaya çıktı. Asist, gol ve orta yeteneklerini sergileme fırsatı buldu. Bu takıma büyük katkılar sergileyeceğini gösterdi. 
Önder Çengel Denenmek için İsviçre'den getirilen genç oyuncu, golle tanıştı. Daum, onda bir yetenek sezmiş olacak ki, hemen takıma koydu. Attığı golle fırsatçılığını gösterdi. Yıpratıcı bir görüntüsü vardı. 



</TEXT>
</DOC>
