<DOC>
<DOCNO> 298907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sonsiy03.html </URL>
<DATE> 2004/12/19/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Ersümer ile Çakan'ın yargılanması 21 Aralık'ta devam edecek... 
</HEADLINE>
<TEXT>

     Eski Enerji ve Tabii Kaynaklar Bakanları Cumhur Ersümer ile Zeki Çakan'ın Yüce Divan'da yargılanmalarına 21 Aralık Salı günü devam edilecek. 
     Anayasa Mahkemesi Heyeti'nin Yüce Divan olarak görev yapacağı davanın üçüncü duruşması saat 10.00'da başlayacak. 
     İlk iki duruşmada, usulü ilişkin itirazları karara bağlayan ve Soruşturma Raporu'nda yer alan, ancak soruşturma önergesinde yer almayan 9 iddiayı yargılama dışında bırakan Yüce Divan, sanıklara savunmalarını hazırlamaları için süre vermişti. 
     21 Aralık'ta yapılacak üçüncü duruşmada sanıkların, savunmalarını yapmaları bekleniyor. 
     
     İSTENEN CEZALAR 

     Cumhur Ersümer'in Yüce Divan'a sevk kararında, bakanlığı döneminde uyguladığı yanlış ve usulsüz enerji politikaları nedeniyle kamuyu zarara uğrattığı, görevini suiistimal ettiği ve yetkilerini aşıp salahiyetlerini amaç dışı kullanarak kanun ve yönetmelik hükümlerine aykırı davrandığı belirtiliyor. 
     Devlet alım, satımına ve yapımına fesat karıştırarak kamu zararına yol açtığı, ayrıca ihaleye hile karıştırma fiili ile görevi ihmal eylemini işlediği kaydedilen kararda, Ersümer'in bu eylemlerine uyan Türk Ceza Kanunu'nun TCK ''devlet alım-satımına fesat karıştırma'' suçunu düzenleyen 205 10 seneden az olmamak üzere ağır hapis , ''görevi kötüye kullanmak'' suçunu içeren 240 1 yıldan 3 yıla kadar hapis , ''rekabet koşullarını engelleme'' hükmünü düzenleyen 366 1 yıldan 3 yıla kadar hapis , ''görevi ihmal'' suçunu içeren 230. üç aydan bir yıla kadar hapis maddelerine göre yargılanması isteniyor. 
     TBMM'nin Çakan hakkındaki kararında da, Çakan'ın görevini suiistimal ettiği ve yetkilerini aşıp salahiyetlerini amaç dışı kullanarak kanun ve yönetmelik hükümlerine aykırı davranıp, devlet alım satımına ve yapımına fesat karıştırarak kamu zararını yol açtığı ifade ediliyor. Kararda, Çakan'ın bu eylemlerine uyan TCK'nın 205 ve 240. maddelerine göre yargılanması talep ediliyor. 
     
</TEXT>
</DOC>
