<DOC>
<DOCNO> 297177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sondun06.html </URL>
<DATE> 2004/12/13/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Everest'e 'çöp' tırmanışı 
</HEADLINE>
<TEXT>

     Tibetli bir grup gönüllü, dünyanın en yüksek dağı Everest'e çöp toplamak için tırmanmayı planlıyor. 
     Yeni Çin haber ajansı, gönüllülerin 3 yıl boyunca çevre koruma uzmanlarıyla çalışarak, 8850 metre yükseklikteki dağın 6500 ve 8000 metre yükseklikleri arasındaki bölgeyi çöpten arındırmaya çalışacağını bildirdi. 
     Haberde, ilk tırmanma denemelerinin yapıldığı 1920'lerden bu yana tırmanış trafiğinin de yoğunlaşmasıyla dağda çöp biriktiği, yerel yönetimin pek çok kez temizlik girişiminde bulunmasına rağmen, denemelerin, gönüllülerin bu yüksekliğe ulaşamaması nedeniyle başarısızlıkla sonuçlandığı belirtildi. 
     İlk kez Yeni Zelandalı dağcı Edmund Hillary ve dağcı rehberi Tenzing Norgay'ın 19'te ulaştığı Everest doruğuna, 1500'den fazla kişi tırmandı. Tırmanma denemeleri sırasındaysa yaklaşık 200 kişi hayatı kaybetti. 
     Everest, Nepal ve Çin sınırında yer alıyor. 
     
</TEXT>
</DOC>
