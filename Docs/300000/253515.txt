<DOC>
<DOCNO> 253515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sondun11.html </URL>
<DATE> 2004/07/07/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Aşiret çatışması 70 kişinin hayatına maloldu 
</HEADLINE>
<TEXT>

     Sudan'ın Darfur bölgesinde Afrikalı ve Arap aşiretler arasında bu hafta meydana gelen çatışmalarda en az 70 kişinin öldüğü, onbinlerce kişinin evlerini terk etmek zorunda kaldığı bildirildi. 
     Darfur bölge parlamentosu üyesi Halil Ahmed Abdullah, başkent Hartum'da Reuters'a yaptığı açıklamada, kişiler arasındaki bir anlaşmazlığın aşiret çatışmasına dönüştüğünü söyledi. 
     Abdullah, son 4 gündür devam eden çatışmalarda evlerini terk etmek zorunda kalan 35 bin kişiden sadece 14 bininin yerini tespit edebildiklerini, geri kalanının nerede olduğunun bilinmediğini söyledi. 
     Abdullah, çatışmalara Darfur'daki Afrikalı gerillalar ve CanCavid denilen, hükümetin desteklediği Arap milislerin karışmadığını söyledi. 
     Sudan hükümet kuvvetleri, dört çatışma bölgesinden birinde durumu kontrol altına aldı. 
     
</TEXT>
</DOC>
