<DOC>
<DOCNO> 268696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sondun09.html </URL>
<DATE> 2004/09/03/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Rehin Fransız gazeteciler başka bir örgüte teslim edildi 
</HEADLINE>
<TEXT>

     Irak'ta kaçırılan ve iki haftadır rehin tutulan iki Fransız gazetecinin, serbest bırakılacağı yönündeki umutlar arttı. 
     Fransız Le Figaro gazetesinin bir editörü, gazetecilerin, kendilerini serbest bırakma taraftarı olan bir muhalif örgüte teslim edildiğini belirtti. 
     Konuyla ilgili ayrıntılar henüz açıklanmadı. 
     İki gazeteci, Fransa'da devlet okullarında başörtüsü ve dini sembollar takılmasını yasaklayan yeni bir yasanın geri çekilmesini isteyen bir örgüt tarafından kaçırılmıştı. 
     Yasa, bugün yürürlüğe girdi. 
     Ülkede yeni öğretim yılının ilk gününde öğrencilerin çoğunun, yasağa uyduğu görüldü. 
     Irak'ta iki Fransız gazetecinin rehin alınması ve eylemcilerin Fransa'daki yasağın kaldırılmaması halinde gazetecileri öldüreceklerini söylemesi, yasayı bir kez daha gündeme taşımıştı. 
     BBC muhabiri Caroline Wyatt, bu meselenin, Irak'ta yaşanan gelişmelerin kurbanı olduğunu söylüyordu. 
     Muhabirimize göre, bazı gruplar kızlardan okula başörtüleriyle gitmelerini, yasağa meydan okumalarını istemişti. 
     Ama Irak'taki İslamcı bir örgütün iki Fransız gazeteciyi kaçırıp, başörtüsü yasağı kalkmazsa öldüreceklerini söylemesi ardından çoğu fikir değiştirmişlerdi. 
     Fransız radyosu RFI'den Christian Chesnot ve Le Figaro gazetesinden Georges Malbrunot, iki hafta önce Suriyeli şoförleri Muhammet El Culip'le birlikte kaçırılmıştı. 
     
</TEXT>
</DOC>
