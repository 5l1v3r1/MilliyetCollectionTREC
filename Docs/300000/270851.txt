<DOC>
<DOCNO> 270851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/siyaset/siy02.html </URL>
<DATE> 2004/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkanın sözleri delil sayılacak 
</HEADLINE>
<TEXT>


Alınan önsoruşturma kararında Özkaya'nın Çakıcı dosyasıyla ilgili bilgi verdiğini açıklaması da etkili oldu 

GÖKÇER TAHİNCİOĞLU Ankara 


Yargıtay 1. Başkanlık Kurulu'nun, Yargıtay Başkanı Eraslan Özkaya hakkında ön soruşturma kararını 8'e karşı 1 oyla aldığı öğrenildi. Kararın alınmasında, Özkaya'nın MİT'çi Kaşif Kozinoğlu'na Çakıcı dosyasıyla ilgili bilgi verdiğine yönelik açıklamalarının da etkili olduğu bildirildi. 

6-7 ana delil var 
Yargıtay 1. Başkanvekili Mater Kaban'ın başkanlık ettiği önceki günkü toplantıda, ilk kez bir Yargıtay Başkanı hakkında ön soruşturma açılması kararına varıldı. 
Toplantıda, yargının üzerine kasıtlı olarak gelindiğini söyleyen bazı üyeler, Yargıtay üyelerinin, Yargıtay Başsavcısı Nuri Ok'un, Özkaya'yı eleştiren açıklamalarından rahatsızlık duyduğunu ifade etti. 
Özkaya'nın tek klasörden oluşan dosyasında 6 - 7 ana delil bulunduğu kaydedildi. Kararın alınmasında Kaban'ın, "Bu iş, Özkaya işi değil. Arkadaşımızla ilgili bir konu olmaktan çıktı. Soruşturma açılmazsa Yargıtay yara alır" sözlerinin de etkili olduğu vurgulandı. Yapılan oylamada, 8 üyenin soruşturma açılması yönünde, Yusuf Uluç'un ise, Özkaya lehine oy kullandığı belirtildi. 


</TEXT>
</DOC>
