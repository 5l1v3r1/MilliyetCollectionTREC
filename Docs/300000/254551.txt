<DOC>
<DOCNO> 254551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/son/sondun05.html </URL>
<DATE> 2004/07/11/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Tel Aviv'deki saldırıyı El Aksa Şehitleri Tugayı üstlendi... 
</HEADLINE>
<TEXT>

     Tel Aviv'de bir otobüs durağı yakınlarındaki patlamanın nedeninin bombalı saldırı olduğu bildirildi. 
     İsrail polisinden yapılan açıklamada, durağa yakın yerde bulunan bir otobüsünün camlarının patladığı, bombanın yol açtığı patlamada biri ağır olmak üzere en az 10 kişinin yaralandığı ve bütün yaralıların olay yerinden tahliye edildiği belirtildi. 
     Polis açıklamasında, bombanın otobüs durağının kenarına yerleştirildiğinin sanıldığı, polislerin köpeklerin yardımıyla bölgede başka patlayıcı bulunup bulunmadığını araştırdığı kaydedildi. 
     Çok sayıda kurtarma ekibinin olay yerinde bulunduğu belirtiliyor. 
     Bu arada, saldırıyı Filistin lideri Yaser Arafat'ın El Fetih örgütüne bağlı silahlı grup El Aksa Şehitleri Tugayı üstlendi. 
     AFP'nin Nablus'taki bürosuna telefon ederek, saldırının El Aksa Şehitleri Tugayı tarafından düzenlendiğini söyleyen kişi, ''Saldırı, İsrail'in kısa süre önce Nablus ve Gazze Şeridi'ndeki kanlı operasyonlara cevaben düzenlenmiştir'' dedi. 
     Adının açıklanmasını istemeyen kişi, ilerleyen saatlerde örgütten yazılı bir açıklama yapılacağını da kaydetti. 
     
</TEXT>
</DOC>
