<DOC>
<DOCNO> 297510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sondun39.html </URL>
<DATE> 2004/12/14/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Prensin gayri meşru bir çocuğu daha ortaya çıktı 
</HEADLINE>
<TEXT>

     Hollanda Kraliçesi Beatrix'in bu ay başında ölen babası Prens Bernhard'ın 93 gayri meşru bir çocuğunun daha olduğu ortaya çıktı. 
     Prens Bernhard, ölümünün ardından De Volkskrant gazetesinde yayımlanan mülakatında, ABD'de yaşayan gayri meşru bir kızı olduğunu açıkladı. 
     Alexia 37 adında Fransa'da yaşayan gayri meşru bir kızı olduğu bilinen Bernhard'ın bu son mülakatla, Alicia 50 adında, peyzaj mimarı olan ve ABD'de yaşayan bir kızının daha olduğu ortaya çıktı. 
     Beatrix'in annesi Juliana'dan Beatrix'in yanı sıra 3 kızı daha olan Bernhard, 260 milyon dolar civarındaki mirasının 6 çocuğu arasında eşit olarak paylaştırılacağını söyledi. 
     Prens Bernhard, mülakatında ayrıca, 1976 yılında Amerikan Lockheed uçak firmasından bir milyon doların üstünde rüşvet aldığını yineledi, ancak bu parayı kendisi için kullanmadığını, hayırsever kurumları destekleyenlere verdiğini kaydetti. 
     De Volkskrant gazetesi, mülakatın 2001 ile 2004 baharı arasında Prens Bernhard ile yapılan 4 uzun görüşmenin sonucu olarak hazırlandığını, Prens'in yazıyı okuduğunu ve onayladığını belirtti. 
     
</TEXT>
</DOC>
