<DOC>
<DOCNO> 289008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sonspo02.html </URL>
<DATE> 2004/11/15/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Chelsea farklı, Manchester Newcastle'ı devirdi, Arsenal sonunda güldü 
</HEADLINE>
<TEXT>

     İngiltere Premier Ligi'nde 13. hafta geride kalırken zirvedeki takımlar deplasmanda güldü. Lider Chelsea Fulham'da farka gitti, Manchester United Newcastle'ı kendi evinde devirdi, üç haftadır kazanamayan Arsenal ise nefesleri kesen maçta Tottenham'ı 5-4 yendi. 
     Arsenal'in üst üste puan kaybetmesiyle liderlik koltuğuna oturan Arsenal, Fulham deplasmanında Lampard, Robben, Gallas ve Tiago ile sonuca gitti 1-4. Ev sahibinin tek sayısı ise Diop'tan gelirken, Chelsea bu sonuçla puanını 32'ye çıkardı. 
     3 haftadır kazanamayan Arsenal ise bu hafta galibiyet hasretine son verdi. Arsenal ezeli rakibi Tottenham Hotspurs'ı gol düellosu şeklinde geçen maçta 5-4 devirmeyi başardı. White Harte Lane’deki Kuzey Londra derbisinde konuk ekibin Henry, Lauren Pen , Vieira, Ljunberg ve Pires ile bulduğu gollere ev sahibi Naybet, Defoe, King ve Kanoute ile cevap verdi. Arsenal, 30 puanla Chelsea'nin 2 puan ardından ikinci sıradaki yerini korudu. 
     
     Zafer Manchester'ın 
     İngiltere'de haftanın en önemli maçında ise Newcastle United ve Manchester United karşı karşıya geldi. 7. dakikada Wayne Rooney ile öne geçen Manchester United, ev sahibi ekibin golcüsü Shearer'ın 70. dakikadaki golüne engel olamadı. Bu golün 4 dakika sonrasında Manchester'ı Nistelrooy penaltıdan tekrar öne geçirirken, Rooney 90'da sonucu ilan etti 1-3. 
     Premier Lig'de son sırada bulunan Blackburn Rovers ise haftayı beraberlikle kapadı. Tugay’ın 71 dakika görev aldığı maçta Blackburn deplasmanda M.City ile 1-1 berabere kaldı. 
     Premier Lig'de toplu sonuçlar şöyle 
     
     
Southampton 2 1 Portsmouth Bolton Wanderers 1 2 Aston Villa Charlton Athletic 4 0 Norwich City Liverpool 3 2 Crystal Palace Birmingham City 0 1 Everton West Bromwich A. 1 2 Middlesbrough 
     
</TEXT>
</DOC>
