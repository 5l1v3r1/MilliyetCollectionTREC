<DOC>
<DOCNO> 252365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/yasam/axyas01.html </URL>
<DATE> 2004/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Organ nakli ekibine 'transfer' yolu açıldı 
</HEADLINE>
<TEXT>


Sağlık Bakanlığı'ndan karaciğer nakli iznini alan Florence Nightingale Hastanesi, Ege Üniversitesi organ nakli ekibini toptan transfer etmek üzere 

NESRİN COŞKUN İzmir DHA 

Canlıdan karaciğer nakilleriyle Avrupa'nın en büyük merkezi haline gelen Prof. Dr. Yaman Tokat başkanlığındaki Ege Üniversitesi Organ Nakli Merkezi ekibinin, Kadir Has Üniversitesi Florence Nightingale Hastanesi'ne transferinde en önemli engel aşıldı. Sağlık Bakanlığı, Florence Nightingale Hastanesi'ne karaciğer nakli yapma izni verince, gözler ekibin kararına çevrildi. 
Kadir Has Üniversitesi, adı karaciğer nakilleriyle özdeşleşen Tokat ve ekibini İstanbul'a çekmek için aylar önce harekete geçti. Prof. Tokat, önce 'konuk öğretim üyesi' sıfatıyla haftada bir gün İstanbul'da tıp fakültesi öğrencilerine ders vermeye başladı. Bu sırada da kendisine transfer teklifinde bulunuldu. Ancak bunun için öncelikle, Sağlık Bakanlığı'ndan Florence Nightingale Hastanesi Organ Nakli Merkezi'nde karaciğer nakillerine izin verilmesi gerektiği anlaşldı. 

Tokat Sıcak bakıyoruz 
Kadir Has Üniversitesi yetkilileriyle Tokat arasında görüşmeler sürerken, bakanlıktan izin çıktı. 
Daha fazla bağış organa ulaşabilmek için İstanbul transferine sıcak bakan Tokat, 'iki yerde de çalışma' formülü aradıklarını söyledi. Tokat, 10 yıl önce başladıkları kadavra ve canlıdan canlıya karaciğer nakillerinde elde ettikleri başarılarla Avrupa Karaciğer Nakli Birliği'ne kabul edildiklerini de dile getirerek şunları söyledi 
"Güçlü bir ekibiz. Daha önce yurtdışından teklifler gelmişti, ama Türkiye'de hizmet etmek istediğimiz için reddettik." 


</TEXT>
</DOC>
