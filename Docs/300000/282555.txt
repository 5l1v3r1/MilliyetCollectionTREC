<DOC>
<DOCNO> 282555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sontur32.html </URL>
<DATE> 2004/10/22/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Açtığı ateşle bir çocuğu ölümüne neden olan polis tahliye oldu... 
</HEADLINE>
<TEXT>

     Trabzon'un Maçka İlçesi'nde, açtığı ateş sonucu, çaldıkları minibüsle kaçmaya çalışan 2 çocuktan birinin ölümüne neden olan polis memuruna 8 yıl ağır hapis cezası verildi. 
     Trabzon Ağır Ceza Mahkemesi'ndeki duruşmaya, ''görevi sırasında kastı aşarak adam öldürmek'' suçundan tutuklu yargılanan polis memuru Ali Taşdemir 28 ile şikayetçiler Ahmet ve Neriman Topalak katıldı. 
     Sanık Ali Taşdemir, olayın üzüntüsü içinde olduğunu belirterek, ''Ben böyle olmasını istemezdim. Ölen çocuğun ailesinin üzüntüsünü tahmin edebiliyorum. Mağdurum ve tahliyemi istiyorum'' dedi. 
     Mahkeme heyeti, sanık Ali Taşdemir'e, ''katil kastı olmaksızın etkili eylem sonucu ölüme sebebiyet vermek'' suçundan 8 yıl ağır hapis cezası verdi. 
     Maktul Muhammet Topalak'ın arkadaşı M.Y. ile il merkezinden çaldıkları minibüsle, Maçka İlçesi'ne gittiğini, burada polisin ''dur'' ihtarına uymayarak, barikatı hızla aşıp görevli polis memurlarını paniğe sevk edecek şekilde hareket ettiğini belirten mahkeme heyeti, sanığın bu psikolojiyle silahını kullandığını, ancak ''zaruretin tayin ettiği hudut''un aşıldığını ifade etti. 
     Bu nedenle Taşdemir'in cezasında 5 6 oranında indirim yapan mahkeme heyeti, sanığın iyi halini de göz önünde bulundurarak, tahliyesine karar verdi. 
     Trabzon'un Maçka İlçesi'nde 10 Ağustos 2004'de arkadaşı M.Y. 14 ile çaldıkları minibüsle kaçmaya çalışan Muhammet Topalak 16 , polis memurlarının açtığı ateş sonucu ölmüştü. Olayın ardından polis memurlarından Ali Taşdemir tutuklanmıştı. 
     
</TEXT>
</DOC>
