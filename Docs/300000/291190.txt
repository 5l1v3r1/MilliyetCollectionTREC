<DOC>
<DOCNO> 291190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sontur06.html </URL>
<DATE> 2004/11/22/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Yolcu otobüsü şarampole yuvarlandı 1 ölü, 11 yaralı... 
</HEADLINE>
<TEXT>

     Erzincan'da bir yolcu otobüsünün şarampole yuvarlanması sonucu 1 kişi öldü, 11 kişi yaralandı. 
     AA muhabirinin aldığı bilgiye göre, İstanbul'dan Iğdır'a gitmekte olan sürücüsünün kimliği henüz belirlenemeyen 34 BS 3941 plakalı yolcu otobüsü, Erzincan-Sivas karayolunun 14. kilometresinde şarampole yuvarlandı. 
     Kazada, kimliği henüz belirlenemeyen 1 kişi öldü, Ali Erdoğan, Ördek Kutluay, Mükerrem Dal, Mustafa Yücel, Mehmet Reşit Kutluay, Bekir Kutlu, Emür Aktaş, Ekrem Kal ile yabancı uyruklu Zeynep Allahverdiyeva, Bekir Şekerov ve Abbas Rahimov yaralandı. 
     Yaralılar hastanelere kaldırıldı. 
     
     KAZADA ÖLEN YOLCUNUN KİMLİĞİ BELİRLENDİ 

     Erzincan'da bu sabah yolcu otobüsünün şarampole yuvarlanması sonucu meydana gelen trafik kazasında ölen yolcunun, Kübra Akdemir 21 olduğu belirlendi. 
     Alınan bilgiye göre, 1 kişinin öldüğü, 11 kişinin yaralandığı trafik kazasının, hatalı sollama yüzünden meydana geldiği tespit edildi. İstanbul'dan Iğdır'a gitmekte olan İbrahim Yıldırım yönetimindeki 34 BS 3941 plakalı otobüsün, başka bir otobüsü hatalı şekilde sollarken şarampole yuvarlandığı bildiren yetkililer, kazada ölen yolcunun isminin, Kübra Yıldırım olduğunu açıkladı. Kazada, Ali Erdoğan, Ördek Kutluay, Mükerrem Dal, Mustafa Yücel, Mehmet Reşit Kutluay, Bekir Kutlu, Emür Aktaş, Ekrem Kal ile yabancı uyruklu Zeynep Allahverdiyeva, Bekir Şekerov ve Abbas Rahimov yaralanmıştı. 
     
</TEXT>
</DOC>
