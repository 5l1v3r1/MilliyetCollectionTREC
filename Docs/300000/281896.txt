<DOC>
<DOCNO> 281896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonspo11.html </URL>
<DATE> 2004/10/20/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Fenerbahçe'ye Fransızlardan geçit yok .. 
</HEADLINE>
<TEXT>

     Avrupa kupalarında Fransız takımlarına karşı genelde başarılı olamayan Fenerbahçe, daha önce 2 kez mağlup olduğu Olympique Lyon'a yine yenildi. 
     Olympique Lyon ile 2001-2002 sezonunda Avrupa Şampiyonlar Ligi 1. turunda aynı grupta yer alarak 2 maçta da rakibine yenilen sarı-lacivertliler, dün gece de aynı sonu yaşadı. 
     Sarı-lacivertliler, daha önceki eşleşmede Kadıköy'deki maçı 1-0, deplasmandakini ise 3-1 kaybetmişti. 
     
     12 MAÇTA 8 YENİLGİ 

     Sarı-lacivertliler, Avrupa kupalarında Fransız temsilcilerine karşı 12. maçında 8. yenilgisini aldı. 
     12 maçtan sadece 3'ünü kazanan sarı-lacivertli ekip, 1 maçta da eşitliği bozamadı. 
     
     ''DEVLER LİGİ''NDE 11. YENİLGİ 

     Fenerbahçe 3. kez katıldığı Avrupa Şampiyonlar Ligi'nde 15. maçında 11. yenilgisini aldı. 
     Sarı-lacivertliler, 15 maçta 3 galibiyet, 1 de beraberlik elde edebildi. 
     1996-97 sezonunda grup maçlarında 2 galibiyet 1 beraberlik elde eden Fenerbahçe, bu sezon ilk 3 maçtan henüz 1'ini kazandı, 2 kez yenildi. Fenerbahçe 2001-2002 sezonundaki mücadelesinde ise 6 maçı da kaybetmişti. 
     
</TEXT>
</DOC>
