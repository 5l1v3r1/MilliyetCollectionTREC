<DOC>
<DOCNO> 281621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sontur11.html </URL>
<DATE> 2004/10/19/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Arkadaşların tecavüz davası 
</HEADLINE>
<TEXT>

     İsmail AKDUMAN SAMSUN, DHA 

SAMSUN'da kardeşine tecavüz ettiği iddiasıyla 10 yıllık arkadaşı Ferhat Bekdemir'i 21 5 yerinden bıçaklayarak yaralayan Murat Çamoğlu 20 , 4 yıl 5 ay 10 gün hapis cezasına çarptırıldı. 
     Kale Mahallesi'nde 7 ay önce meydana gelen olayda, inşaat işçisi olarak çalışan Murat Çamoğlu, lokantada garson olan arkadaşı Ferhat Bekdemir'i kızkardeşine tecavüz ettiği iddiasıyla çıkan kavgada bıçakladı. Olay sonrası polise teslim olan Çamoğlu, tutuklanarak cezaevine gönderildi. Adam öldürmeye teşebbüs' suçundan 24 yıl ağır hapis cezasıyla tutuklu yargılanan Murat Çamoğlu, Samsun 2'inci Ağır Ceza Mahkemesi'nde dün yapılan duruşmada "Ferhat'ın telefonunda kızkardeşimden gelen mesajı gördüm. Önce kardeşime sordum. O da bana, Ferhat'ın kendisine tecavüz ettiğini söyledi. Sonra Ferhat'ın yanına giderek, kardeşimle aralarında ne olduğunu sordum. İnkar edince, kardeşime tecavüz etmişsin' dedim. Bu kez de, senin kardeşin zaten o..... diye konuşunca sinirlendim ve onu bıçakladım. Çok pişmanım'' diye konuştu. 
     S.Ç.'ye tecavüz ettiği iddiasıyla tutuksuz olarak Samsun 1'inci Ağır Ceza Mahkemesi'nde yargılanan Ferhat Bekdemir ise sanığın yalan söylediğini ifade ederek, "Kızkardeşi bana, sen beni sevmesen de ben seni seviyorum' diye mesaj çekti. Murat'a bu mesajı göstererek, kardeşiyle konuşmasını ve beni rahat bırakmasını söylemesini istedim. Ancak o bir gün sonra gelip beni bıçakladı'' diyerek şikayetçi oldu. Mahkeme, Murat Çamoğlu'nun ağır tahrik altında cinayet işlemek kastiyle hareket ettiğine kanaat getirerek, sanığa 4 yıl 5 ay 10 gün hapis cezası verdi. 
     
</TEXT>
</DOC>
