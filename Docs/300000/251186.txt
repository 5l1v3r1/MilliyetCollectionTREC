<DOC>
<DOCNO> 251186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/siyaset/axsiy01.html </URL>
<DATE> 2004/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Bush Türkiye'de 
</HEADLINE>
<TEXT>


ABD Başkanı Bush ve eşi dün Ankara'ya geldi. Air Force One'ın inişinden 3 saat önce yoğun güvenlik önlemleri alındı. Başkentte adeta hayat durdu... 

ANKARA Milliyet 


Haftalardır Türkiye ziyareti beklenen ABD Başkanı George Bush, dün eşi Laura Bush ile birlikte saat 21.30'da Ankara'ya geldi. Bush için başta Esenboğa Havalimanı olmak üzere başkentin büyük bölümünde hayat adeta durdu. 
Bush'un inişinden 3 saat önce Esenboğa'da yoğun güvenlik önlemleri alındı. Uçağın yanaşacağı şeref salonunun içi ve dışı uzman köpeklerce kontrol edildi. 

Gazeteciler çıkarıldı 
Gazeteciler uçağın inişine bir saat kalana kadar terminal dışında bekletildi. Bush'u taşıyan Air Force One'den kısa süre önce ABD'li diğer yetkililer ve gazetecileri taşıyan Air Force 2 havaalanına indi. 
Bush, eşi, ABD Dışişleri Bakanı Colin Powell ve Ulusal Güvenlik Danışmanı Condoleezza Rice'ı İrlanda'dan getiren uçağa ilk giren de ABD'nin Ankara Büyükelçisi Eric Edelman ve eşi oldu. 
Uçaktan inen Bush, Devlet Bakanı Beşir Atalay ile eşi Gazi Üniversitesi Tıp Fakültesi öğretim üyesi Yıldız Atalay ile kısa süre sohbet etti. Bush Yıldız Atalay'ın elindeki çiçeği göstererek "Keşke ben de size çiçek sunabilseydim", Beşir Atalay'a da "Burada olmaktan çok mutluyum" dedi. Bush çifti uçağın kapısına yanaşan ve plakaları dahi birbirinin aynı limuzinlerden birine binerek havaalanından ayrıldı. 

Sürpriz ziyaretçi 
Yoğun önlemlere karşın, dünya liderleriyle fotoğraf albümü bulunan 13 yaşındaki Erdin Özer'in şeref salonuna rahatlıkla girmesi herkesi şaşırttı. Hilton Oteli'ndeki görevlilerin "Havaalanına git" sözleri üzerine THY servisiyle Esenboğa'ya gelen Özer, kendisini fark eden emniyet görevlilerince uzaklaştırdı. 

Kredi de konuşulacak 
Türkiye'yi ziyaret eden dördüncü ABD Başkanı olan George Bush'a, bugün yapılacak görüşmelerde şu mesajlar verilecek 
"Kıbrıs Türkleri üzerindeki ambargolar kalkmalı. Ercan Havaalanı'na doğrudan uçuş yasağının kalkması için ilk adımı sizden bekliyoruz. PKK'nın Kuzey Irak'tan tasfiyesi sözlerinizi tutun. Mahmur kampının kapatılması için üzerinize düşeni yapın. BOP için model olmayız ama işbirliğine hazırız. 8.5 milyar dolarlık kredi karşılığı 'Kuzey Irak'a girmeme' şartını kaldırın. Bu şart olduğu sürece krediyi istemeyiz." 

NOTLAR 
Polis telsizinden 'çıt' çıkmadı... 

TOLGA ŞARDAN Ankara 

George Bush'u taşıyan ABD Hava Kuvvetleri'ne ait Air Force One uçağına, Türk hava sahasına girişinden Ankara'ya ininceye kadar iki F - 16 uçağı eşlik etti.Air Force One Türk hava sahasına girinceye kadar Ankara'daki kuleye bilgi verilmedi. Uçağın gelişinden 2 saat önce hava sahası uçuşlara kapatıldı. Uçuş kulesinde de ABD'li bir görevli uçuşu izledi. Bush'un 21.36'da Esenboğa'dan ayrılmasından Hilton Oteli'ne geçtiği zamana kadar da polis telsizlerinden hiçbir anons yapılmadı. Polis cep telefonlarıyla iletişim kurdu.Bush'un geçeceği güzerg htaki mazgal ve kanalizasyonlarda arama yapılırken, Esenboğa Havalimanı ile Hilton arasında belirlenen üç ayrı güzerg hta koruma ekipleri ring yaptı. Bush, Konya yolu üzerinden Hilton'a ulaştı.Bush'un gelişi öncesi şeref salonunun önündeki bayrak direklerine çekilen Türk bayrakları, ABD bayraklarından büyük olduğu için değiştirildi.ABD'li uzmanlar, aprona çıkan gazetecileri ve kameralarını köpeklere koklatmak istedi. Türk yetkililer ve gazetecilerin itirazı üzerine yalnızca kameralar ve fotoğraf makineleri köpek kontrolünden geçti. Türk gazeteciler ABD'lilere alkışlarla tepki gösterdi.Bush'un uçağının yaklaştığı büyük şeref salonu önüne, içinde 6 kişilik özel operasyon timi ve özel teknik takip cihazlarının bulunduğu "observasyon" aracı geldi. Bu araç, Bush alandan ayrılana kadar çevrede yapılan tüm mobil iletişimi keserken, içinde "Bush" kelimesi geçen bütün görüşmeleri kayda aldı. ABD konvoyu Hilton Oteli'ne giderken, bir helikopterde havadan konvoya eşlik etti. Karşılama sırasında, Türkiye'nin Washington Büyükelçisi Faruk Loğoğlu'nun eşi Mevhibe hanımın takdimi sırasında, Bush, "Bayan Loğoğlu'nu tanıdığını ve kendisinin çok güzel bir eş olduğunu" söyledi. 


</TEXT>
</DOC>
