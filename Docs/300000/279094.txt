<DOC>
<DOCNO> 279094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/soneko12.html </URL>
<DATE> 2004/10/11/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
IMF Heyeti Ankara'da... 
</HEADLINE>
<TEXT>

     Türkiye Masası Şefi Rıza Moghadam başkanlığındaki Uluslararası Para Fonu IMF heyeti, ikinci tur görüşmeler çerçevesinde, Hazine Müsteşarlığı'nda çalışmalarına başladı. 
     Edinilen bilgiye göre, Moghadam başkanlığındaki heyetin, öncelikle bütçe ve vergi reformu konuları üzerinde yoğunlaşması bekleniyor. 
     Bütçe çalışmalarında, cari harcamalar, yatırımlar, faiz dışı denge ve vergi reformu çerçevesindeki vergi gelirlerinin ele alınması bekleniyor. 
     IMF heyeti, Türkiye ile imzalanması düşünülen 3 yıllık yeni stand-by anlaşmasıyla ilgili müzakereler kapsamında temaslarda bulunurken, görüşmeler kapsamında son ekonomik gelişmeler ve yapısal reformlarda kaydedilen ilerlemeler değerlendirilecek. Hazırlıkları süren 2005-2007 yıllarına ait Ekonomik Program'a dönük hedefler ile uygulanacak politikalar ve ekonomik programın finansman ihtiyacı ele alınacak. 

     
</TEXT>
</DOC>
