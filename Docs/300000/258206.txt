<DOC>
<DOCNO> 258206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sondun25.html </URL>
<DATE> 2004/07/26/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Putin'den Vali Tıkaçev'e Ne zaman görsem Türkler'e saldırıyorsun 
</HEADLINE>
<TEXT>

     Rusya Devlet Başkanı Vladimir Putin, Rus turistlerin Türkiye'ye gitmesine karşı çıkan Krasnodar Valisi Aleksandır Tıkaçev'e, ''Sayın Aleksandır Tıkaçev'i ne zaman görsem, Türklere saldırıyor'' karşılığını verdi. 
     Nezavisimiya gazetesinin haberine göre Putin, geçen hafta sonu ziyaret ettiği Kırım'ın doğusundaki Krasnodar bölgesinde, ''Rus turistlerin Türkiye'ye gitmesini engellemek için Türklerle mücadele etmeliyiz'' diyen Tıkaçev'i eleştirdi ve turizm alanında Türkiye ile rekabet etmeleri gerektiğini söyledi. 
     Haberde, Putin'in Krasnodar valisinin sözlerine, ''Sayın Aleksandır Tıkaçev'i ne zaman görsem, Türklere saldırıyor'' şeklinde gülümseyerek karşılık verdiği belirtildi. 
     Gazetenin haberine göre Tıkaçev, Rus turistlerin Türkiye'ye gitmesini engellemek için kendi bölge bütçelerinden 1 milyon dolar ayırdıklarını ve Türkiye'ye giden turist sayısında yüzde 15-20 oranında azalma olduğunu söyledi. 
     
</TEXT>
</DOC>
