<DOC>
<DOCNO> 288645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/ekonomi/eko06.html </URL>
<DATE> 2004/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyonla mücadele kredibilitesi arttı 
</HEADLINE>
<TEXT>



Uluslararası Para Fonu IMF uzmanları, Türkiye'nin enflasyonla mücadele kredibilitesini araştırdı. 2000 yılı başında başlayan ilk program sürecinde Kasım 2000 ve Şubat 2001 krizleriyle Mayıs 2001'de 35'e kadar gerileyen Türkiye'nin enflasyonla mücadele kredibilitesinin, Mart 2004'te 85'e kadar çıktığı belirlendi. 
IMF tarafından yayınlanan çalışmada Bayes yaklaşımını uygulanarak Türkiye'de enflasyonla mücadele programının kredibilitesi ve bunun 2001 yılından bu yana nasıl bir seyir izlediği değerlendirildi. IMF çalışması, Türkiye'nin istikrar programının kredibilitesinin, 2001 krizinden bu yana önemli ölçüde iyileştiği ve programın uygulamasına, siyasi belirsizliğe ve dış şoklara cevap verdiğini ortaya koyuyor. Çalışmanın sonuç bölümünde, "Enflasyondaki düşüş şimdiye kadar çok dramatik oldu ve başarının devamı, diğer bazı şeylerin yanı sıra enflasyonla mücadelenin ne kadar inandırıcı göründüğüne bağlıdır" denildi. 
Enflasyonla mücadele kredibilitesi 18'inci yüzyılda yaşayan din adamı ve matematikçi Thomas Bayes'in geliştirdiği yöntemle hesaplanıyor. 


</TEXT>
</DOC>
