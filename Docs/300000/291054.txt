<DOC>
<DOCNO> 291054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sondun36.html </URL>
<DATE> 2004/11/22/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Ve AB Komisyonu görevine başladı 
</HEADLINE>
<TEXT>

     Portekizli Jose Manuel Durao Barroso başkanlığındaki yeni AB Komisyonu, görevi Romano Prodi ekibinden devraldı. 
     Yeni AB Komisyonu, bugünden itibaren görevi Romano Prodi ekibinden devralırken sıkıntılı bir başlangıç yapıyor. 
     Barroso ekibinin Fransız üyesi AB Komisyonu Başkan Yardımcısı Jacques Barrot'nun 67 geçmiş bir adli sorununun ortaya çıkarılması, istifasının istenmesine yol açıyor. 
     Avrupa Parlamentosu'nun ''kötümser'' kanadında yer alan İngiliz parlamenter Nigel Farage, geçen hafta Fransız Demokratik Birlik Partisi UDF üyesi Barrot'nun, Fransa'da 1999 yılında, siyasi partiye yasadışı para sağlamak suçuyla mahkum edildiğini ve bir aftan yararlandığını açıklamıştı. 
     Barrot'nun, geçen nisan ayında Prodi Komisyonu'nda Fransız üye Michel Barnier'nin yerini alması sırasında adli geçmişi hakkında bilgi vermediği, yeni Komisyon Başkanı Barroso'yu da bu konuda aydınlatmadığı belirlendi. 
     İngiliz Farage'nin açıklamalarına ilk aşamada sert tepki gösteren Avrupa Parlamentosu siyasi grupları, ithamların doğru olduğunun anlaşılması üzerine tavır değiştirdiler. Avrupa Parlamentosu Liberal Grup Başkanı Graham Watson, Barrot'nun geçmişini kabul edilemez bir şekilde sakladığını söyleyerek, görevden alınması çağrısında bulundu. 
     AB Komisyonu'nun yeni Basın Sözcüsü Françoise Le Bail, günlük olağan basın toplantısında konuya ilişkin soruları yanıtlamakta güçlük çekerken, ''Bu tartışmalar, Komisyon göreve başlamadan önce yapılsaydı daha iyi olurdu'' demekle yetindi ve Başkan Barroso'nun Barrot'ya desteğinin sürdüğü mesajı verdi. 
     Sözcü, Fransız hukukuna göre söz konusu mahkumiyetin ve sabıkanın kayıtlardan silindiğini anlattı. 
     Fransız Barrot, Avrupa Parlamentosu Başkanlığı'na yazdığı bir mektupta, konuya ilişkin her türlü bilgiyi verebileceğini ve AB Komisyonu bünyesindeki görevini ''dürüstçe ve saydam bir şekilde'' yerine getireceğini belirtti. 
     Brüksel'de gözlemciler, Barroso Komisyonu'nun Barrot'dan kaynaklanan sıkıntılarının artarak devam edeceğini ve Avrupa Parlamentosu ile gerginlik yaşanacağını belirtiyorlar. 
     
     ÜYELERİN TAM LİSTESİ 

     Hükümetlerin önerileriyle belirlenen, 7 kadın ve 17 erkekten oluşan yeni Komisyon üyeleri şöyle 
     Jose Manuel Durao Barroso 48 Portekiz AB Komisyonu Başkanı. 
     Margot Wallström 49 İsveç Başkan Yardımcısı, kurumsal ilişkilerden ve iletişim stratejisinden sorumlu üye. 
     Günter Verheugen 60 Almanya Başkan Yardımcısı, şirketler ve endüstriden sorumlu üye. 
     Jacques Barrot 67 Fransa Başkan Yardımcısı, taşımacılıktan sorumlu üye. 
     Siim Kallas 55 Estonya Başkan Yardımcısı, yönetim ve yolsuzluklara karşı mücadeleden sorumlu üye. 
     Franco Frattini 48 İtalya Başkan Yardımcısı, adalet, güvenlik ve özgürlüklerden sorumlu üye. 
     Vivane Reding Lüksemburg basın ve enformasyondan sorumlu üye. 
     Stavros Dimas 63 Yunanistan çevreden sorumlu üye. 
     Joaquin Almunia 56 İspanya mali, ekonomik ve parasal işlerden sorumlu üye. 
     Danuta Huebner 56 Polonya bölgesel politikalardan sorumlu üye. 
     Joe Borg 52 Malta balıkçılık ve denizcilik koordinasyonundan sorumlu üye. 
     Dalia Grybauskaite 48 Litvanya maliye ve bütçe planlamasından sorumlu üye. 
     Janez Potocnik 46 Slovenya bilim ve araştırmadan sorumlu üye. 
     Jan Figel 44 Slovakya eğitim, gençlik, spor, siviltoplum ve kültürden sorumlu üye. 
     Markos Kipriyanu 44 Kıbrıs Rum kesimi kamu sağlığından sorumlu üye. 
     Olli Rehn 42 Finlandiya genişlemeden Romanya, Bulgaristan, Hırvatistan, Türkiye'den oluşan aday ülkelerden ve Balkanlardan sorumlu üye. 
     Louis Michel 56 Belçika gelişme ve insani yardımdan sorumlu üye. 
     Laszlo Kovacs 65 Macaristan enerjiden sorumlu üye. 
     Neelie Kroes-Smit 63 Hollanda rekabette nsorumlu üye. 
     Else Mariann Fischer Boel 61 Danimarka tarım ve kırsal kesimden sorumlu üye. 
     Benita Ferrero Waldner 55 Avusturya dış ilişkilerden, ortak dış politika ve güvenlikten sorumlu üye. 
     Charlie Mccreecy 54 İrlanda iç pazardan sorumlu üye. 
     Vladimir Spidla Çek Cumhuriyeti istihdam ve sosyal işlerden sorumlu üye. 
     Peter Mandelson 50 İngiltere ticaretten sorumlu üye. 
     Andris Piebalgs 47 Letonya enerjiden sorumlu üye. 
     
</TEXT>
</DOC>
