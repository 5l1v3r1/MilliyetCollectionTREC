<DOC>
<DOCNO> 271496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonyas01.html </URL>
<DATE> 2004/09/13/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Yaz yeniden... Havalar ısınıyor 
</HEADLINE>
<TEXT>

     Sonbaharın ilk günlerini yağışlı ve soğuk geçiren Türkiye, yeni haftaya yazdan kalma havalarla giriyor. 
     Devlet Meteoroloji İşleri Genel Müdürlüğü'nden alınan bilgiye göre, önümüzdeki üç gün boyunca yurdun kuzeydoğu kesimleri parçalı bulutlu, diğer yerler az bulutlu ve açık geçecek. 
     Poyrazla birlikte azalan hava sıcaklığı ise yurdun kuzey ve iç kesimlerinde hissedilir derecede olmak üzere tüm yurtta artacak. 
     Yağışlar bugünden itibaren yurdu tamamen terkediyor. Yeni haftanın ilk 4 günü gökyüzü açık ve güneşli olacak, hava sıcaklığı kuzey ve iç kesimlerde hissedilir derecede olmak üzere tüm yurtta artacak. 
     Akdeniz ve Ege'de sıcaklıklar yeniden 30 derecenin üstüne çıkarken, Perşembe günü Antalya'da 35 dereceyi görecek. Hava sıcaklığı Perşembe günü İstanbul'da 27, Ankara'da ise 28 dereceye kadar yükselecek. 
     Bugün akşama kadar Doğu Karadeniz ile Erzurum-Kars çevresinde gökyüzü parçalı bulutlu, diğer yerlerde açık ve güneşli... 
     Önümüzdeki 3 günün hava raporu şöyle 
     Salı 
     Yalnızca Doğu Karadeniz parçalı bulutlu, diğer bütün bölgelerimiz az bulutlu ve açık bir gökyüzüne sahip olacak... 
     Çarşamba 
     Yine sadece Doğu Karadeniz'de gökyüzü parçalı bulutlu, diğer yerler az bulutlu ve güneşli... 
     Perşembe 
     Doğu Karadeniz'in kıyı kesimi yağışlı, yine Doğu ve Orta Karadeniz parçalı bulutlu, diğer kesimlerin tamamı az bulutlu ve açık... 

     
</TEXT>
</DOC>
