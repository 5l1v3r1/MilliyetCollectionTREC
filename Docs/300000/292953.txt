<DOC>
<DOCNO> 292953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/spor/axspo03.html </URL>
<DATE> 2004/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
10 numara Sousa 
</HEADLINE>
<TEXT>


Galatasaray, Hannover 96'dan Ricardo Sousa'ya talip oldu. Guimaraes Başkanı Machados, bu oyuncu için Cim-Bom ile yarıştıklarını söyledi 

MEHMET ÇİFTÇİ 


Sadece 5 maça çıktı 
CİM - BOM, Alman 1. Ligi takımlarından Hannover 96'nın 10 numaralı futbolcusu Ricardo Sousa'ya talip oldu. Geçen sezon Boavista forması altında 14 golü bulunan, bu yılın başında Almanya'ya transfer olan Portekizli oyuncu, sadece 5 maçta Hannover formasını giyebildi. Yeterli şansı bulamadığı gerekçesiyle Almanya'dan ayrılmak isteyen milli oyuncu için Galatasaray ile Guimaraes'in yarış içine girdiği öğrenildi. 

Guimaraes iddialı 
PORTEKİZ'İN Guimareas Kulübü Başkanı Manuel Machados, Ricardo Sousa'yı almak için Sarı - Kırmızılılar ile kıyasıya bir yarışa girdiklerini açıkladı. Sousa'yı transfer etmek için ellerindeki her türlü imkanı kullanacaklarını belirten Machados, Alman kulübünün Souza'yı kiralık olarak vermeyi kabul ettiğini, bu oyuncunun aylık 25 bin Euro'ya imza atacağını da iddia etti. 

Sousa kimdir 
DOĞUM TARİHİ 11.01.1979 
BOY 1.75 m. KİLO 71 kg. 
FORMA GİYDİĞİ TAKIMLAR 
CD Santa Clara 
FC Porto 
Os Belenenses 
SC Beira Mar 
Boavista Porto 
Hannover 96 

Büyükten küçüğe 

Hakan Şükür, Hakan Ünsal'a destek verdi, "Kenarda kalmasına üzüldüm. Burada hepimiz hatalıyız" dedi 

ERHAN TELLİ 

'O çok iyiydi' 
HAKAN Şükür'den, adaşı Hakan Ünsal'a destek geldi. Bundan önce oynadıkları iki maçta sadece Ünsal'ın değil, tüm takımın kötü oynadığını belirten Kral, "Onun Ankara'da kenarda kalmasına üzüldüm. Çünkü o sezon başından beri çok iyi bir performans çiziyordu. Bu tabloda hepimizin hatası vardı" dedi. 

Sevincini paylaştı 
GOLCÜ, Ankaragücü karşısında golü attıktan sonra Hakan Ünsal'a koşmasının da bundan kaynaklandığını belirtti. Şükür şöyle söyledi "Biz bir takımız ve bu takımın yedek kulübesindekilere de ihtiyacı var. Hakan'a gittim. Çünkü o, sezon başından beri çok iyiydi." 

Mesai başlıyor 

ANKARAGÜCÜ maçının ardından iki gün izin yapan Galatasaray, Gençlerbirliği deplasmanı hazırlıklarına bugün başlayacak. Futbolcular, bu sabah Florya Metin Oktay Tesisleri'nde bir araya gelecek. Sakatlıkları süren Hasan Şaş, Elvir Baliç ve Ankaragücü maçında sakatlanan Hakan Şükür'ün tedavilerine devam edilecek. 


</TEXT>
</DOC>
