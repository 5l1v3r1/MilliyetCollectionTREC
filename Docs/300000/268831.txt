<DOC>
<DOCNO> 268831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sontur25.html </URL>
<DATE> 2004/09/03/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Pakistan'da yakalanan Türk Selefi örgütü üyesi olmaktan sabıkalı 
</HEADLINE>
<TEXT>

     Emniyet Genel Müdürlüğü Sözcüsü Ramazan Er, Pakistan'da yakalanan Mehmet Yılmaz'ın daha önce Selefi örgütünden sabıkalı olduğunu açıkladı. 
     Emniyet Genel Müdürlüğü'nde düzenlenen basın açıklamasında soruları yanıtlayan Er, Mehmet yılmaz'ın daha önce de Emniyet tarafından izlenen bir kişi olduğunu kaydetti. Dini örgütlere ilişkin soruları da yanıtlayan Er, Türkiye'de şu ana kadar 22 ayrı dini örgütün deşifre edildiğini, bunlara yönelik çalışmaların da aralıksız yürütüldüğü belirtti. Ramazan Er, Pakistan'da yakalanan diğer Türk'ün kimliği hakkında Pakistan İçişleri Bakanlığı tarafından bir açıklama yapılmadığının altını çizerek, Bakanlık tarafından yalnızca iki Türk vatandaşının yakalandığına ilişkin bir bilgi verildiğini vurguladı. 
     Er, Irak'ta yapılan infazlarda arkada Türkçe konuşmaların geçmesine yönelik soruları da, "Dışişleri Bakanlığı ile eştabanlı bir toplantı yapılmıştır. Tevhid ve Cihad adlı iki örgütten bahsedilmektedir" diye yanıtladı. 

     
</TEXT>
</DOC>
