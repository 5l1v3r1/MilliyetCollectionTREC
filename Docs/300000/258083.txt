<DOC>
<DOCNO> 258083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/son/sontur21.html </URL>
<DATE> 2004/07/25/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Polise teslim olmamak için kızkardeşini rehin aldı... 
</HEADLINE>
<TEXT>

     Konya'nın Ereğli İlçesi'nde polisin ''teslim ol'' çağrısına arkadaşıyla birlikte silahla karşılık veren, daha sonra da kaçtığı kendi evinde, aralarında kız kardeşinin de bulunduğu 2 genç kızı rehin alan genç ile arkadaşı gözaltına alındı. 
     Edinilen bilgiye göre, çeşitli suçlardan arandıkları öğrenilen E.B. 21 ile D.K'nın 23 Şinasi Mahallesi Şinasi Caddesi'nde 42 V 7722 plakalı otomobille dolaştıkları yönünde ihbar alan polis, bu kişileri takibe aldı. 
     Takip edildiklerini anlayan E.B. ve D.K, Mimar Sinan Mahallesi Uhud Sokak'ta otomobilden inerek E.B'nin ailesiyle birlikte yaşadığı eve saklandı. Şüpheliler, kendilerine ''teslim ol'' çağrısı yapan polise, pencereden silahla ateş ederek karşılık verdi. 
     Ardından evde bulunan kız kardeşi E.B. 19 ve Ö.E'yi 19 rehin alan kişiler, olay yerine takviye kuvvetin gelmesi üzerine polise teslim oldu. Zanlılar gözaltına alındı. 
     Evde yapılan aramada ele geçirilen, biri kuru sıkı olmak üzere 2 ruhsatsız tabanca, 1 ruhsatsız av tüfeği ve 1 bıçağa el konuldu. 
     Olayla ilgili soruşturmanın sürdüğü bildirildi. 
     
</TEXT>
</DOC>
