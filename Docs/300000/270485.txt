<DOC>
<DOCNO> 270485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sontur27.html </URL>
<DATE> 2004/09/09/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Ceyhan'da tecavüz davası .. 
</HEADLINE>
<TEXT>

     Adana'nın Ceyhan İlçesi'nde, 70 yaşında bir kişinin, 6 yaşında kız çocuğuna tecavüz ettiği iddiasıyla yargılanmasına başlandı. 
     Ceyhan Ağır Ceza Mahkemesi'nde duruşmada tutuklu sanık Ali M, iftiraya uğradığını ve olay günü işleri dolayısıyla Osmaniye'de olduğunu ifade ederek, tahliyesini talep etti. 
     Tecavüze uğradığı iddia edilen F.B'nin babası Murat B. ise olay günü komşusu Ali M'nin evine gittiğinde, kızını ve yaşlı adamı uygunsuz vaziyette gördüğünü söyledi. Kızının kendilerine anlattıklarının tecavüz iddialarını desteklediğini ifade eden Murat B. ''Sanıktan şikayetçiyim cezalandırılmasını istiyorum'' dedi. 
     Duruşma, sağlık raporunun beklenmesi ve eksik evrakın tamamlanması için ertelendi. 
     
</TEXT>
</DOC>
