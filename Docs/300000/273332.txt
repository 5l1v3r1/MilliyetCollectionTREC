<DOC>
<DOCNO> 273332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sondun41.html </URL>
<DATE> 2004/09/20/ </DATE>
<TIME> 18.27 </TIME>
<AUTHOR>  </AUTHOR>
<HEADLINE>
Blair "İngiltere, Irak'taki şiddet karşısında metin olacak" 
</HEADLINE>
<TEXT>

     İngiltere Başbakanı Tony Blair, Irak'taki sürekli şiddet karşısında ülkesinin metin olacağını söyledi. 
     Blair, Hindistan Başbakanı Manmohan Singh ile görüşmesinin ardından düzenlediği basın toplantısında, Irak'ın savunma birliklerini yapılandırmasının önemini vurguladı. 
     Irak'taki kaçırılma olaylarını da kınayan Blair, şunları söyledi 
     ''Tabii bu tür durumlar çok korkunç. Ama buna yanıtımız yetersiz olmamalı. 'Irak savaşıyla ilgili görüş farklılıkları ne olursa olsun bu konularda net bir doğru ya da yanlış var ve bu demokratların yanında teröristlerin karşısında olmak' demek için, yanıtımız metin durmak olmalı.'' Hindistan Başbakanı Singh ise ülkesinin Irak'a asker göndermeyeceğini vurguladı, ancak Irak polisinin eğitilmesine yardım etmeye hazır olduklarını ve yeniden yapılandırma çabalarına 30 milyon dolar sözü verdiklerini kaydetti. 
     
</TEXT>
</DOC>
