<DOC>
<DOCNO> 265130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/dunya/axdun01.html </URL>
<DATE> 2004/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ebu Gıreyb işkencesinde doktorlar da rol oynadı 
</HEADLINE>
<TEXT>


DIŞ HABERLER SERVİSİ 


Irak'taki Ebu Gıreyb Cezaevi'ndeki kötü muamele ve işkence konusunda hazırlanan bir rapor, Amerikalı subayların bu olaylara karışmadığını ancak işkence için gerekli şartları hazırladığını ortaya koydu. Adlarının açıklanmasını istemeyen Amerikalı askeri yetkililer, Amerikalı General George Fay tarafından kaleme alınan rapora dayanarak, istihbarat görevlisi, sözleşmeli sivil, CIA uzmanları ve sağlık personelinden en az 20 kişinin görevlerini kötüye kullandıklarını belirttiler. 
Amerikalı yetkililer, hazırlanan raporun Iraklı mahk mlara yapılan işkence ve cinsel aşağılamaların askeri sorgulama dışında yapıldığını gösterdiğini ifade ettiler. 
ABD'de yayımlanan USA Today gazetesi, raporun gelecek hafta başında Kongre'ye sunulacağını ve cuma gününden itibaren yayımlanabileceğini belirtti. 
Iraklı bir mahk ma taktığı tasmayı tuttuğu sırada çekilen görüntüleriyle tanınan kadın asker Lynndie England, tutsaklara kötü muameleden çirkin davranışlarda bulunmaya kadar çeşitli suçlarla itham ediliyor. 21 yaşındaki England'ın her biri 5 yıl hapsi öngören toplam 19 suçlamayla yargılanması bekleniyor. Ebu Gıreyb Cezaevi'ndeki skandala karışan 7 kişiden sadece England'ın yargılanması ABD'de yapılıyor. England, işkence fotoğraflarının yayımlanmasının ardından, kendisinin sadece emirleri yerine getirdiğini söylemişti. 


</TEXT>
</DOC>
