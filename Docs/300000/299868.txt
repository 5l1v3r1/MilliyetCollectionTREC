<DOC>
<DOCNO> 299868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/soneko31.html </URL>
<DATE> 2004/12/22/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Migros Genel Müdürü Vergi indirimi dür gelirliye ferahlatacak 
</HEADLINE>
<TEXT>

     Migros Genel Müdürü Aziz Bulgu, vergi indiriminin, düzelen ekonomik ortama son derece olumlu katkısı olacağını, özellikle dar gelirli tüketiciler açısından bütçelerde belli bir ferahlamaya yol açacağını bildirdi. 
     Bulgu, hükümetin açıkladığı gıdayla ilgili vergi düzenlemesi uygulaması başlar başlamaz bu indirimin doğrudan fiyatlara yansıyacağını belirterek, ''Dolayısıyla tüketici mevcut Migros kampanyaları üzerine, bu ürünleri yüzde 10 daha da ucuza satın almış olacak'' dedi. 
     Satın alma gücüne direkt katkı sağlayacak bu olumlu kararın, zincir mağazalar ve üreticiler tarafından da aynı Migros'da olduğu gibi tüketiciye yansıtılmasını beklediğini ifade eden Bulgu, ilgili ürünlerde bir miktar daha rahat alışveriş yapılacağını veya buradan artan kaynakla başka ürünlerin de sepete gireceğini, sepeti zenginleştireceğini düşündüğünü kaydetti. 
     Bulgu, vergi indiriminin düzelen ekonomik ortama son derece olumlu katkısı olacağını, özellikle dar gelirli tüketiciler açısından bütçelerinde belli bir ferahlamaya yol açacağını vurguladı. 
     Bulgu, KDV indiriminin devletin vergi gelirlerinde bir azalmaya yol açıp açmayacağı yönündeki bir soru üzerine de şöyle dedi 
     ''Bu, devletin vergi kaybı değil, tam tersine vergi kazancına yol açacaktır. Zira biliyoruz ki yüksek vergi oranları vergi kaybını arttırırken, düşük vergi oranları ise tabana yayılarak, daha çok vergi toplamayı sağlamaktadır ve kayıtsız ekonomiyi azaltmaktadır. Ayrıca kayıt dışı ekonominin azalması yolunda zaten hükümetin programında olan mücadeleyi de bu karar çok desteklemektedir.'' 
     
</TEXT>
</DOC>
