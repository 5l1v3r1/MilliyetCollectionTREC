<DOC>
<DOCNO> 265637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sondun09.html </URL>
<DATE> 2004/08/23/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Sadr'ın komutanı ABD çekilirse, Türbe'yi Şii din adamları koruyacak 
</HEADLINE>
<TEXT>

     Irak'ta ABD ordusuna direnen Şii milislerin önderi Mukteda Sadr'ın Mehdi Ordusu komutanı Şeyh Ahmed Şeybani, Amerikan ordusunun Necef'ten çekilmesi halinde, Hazreti Ali Türbesi'ni din adamlarının koruyacağını söyledi. 
     Mehdi Ordusu komutanı ve Sadr'ın başdanışmanı Şeyh Ahmed Şeybani, ''Amerikan ordusu Necef'ten çekilirse, Sadr milisleri sade vatandaşlar olacak ve Hazreti Ali Türbesi'ni tamamen din adamları koruyacak'' dedi. 
     Şeybani'nin bu açıklaması, Türbe anahtarları Irak'ın en yüksek mevkideki Şii temsilcisi Büyük Ayetullah Ali Sistani'ye 73 devredilse bile Mehdi Ordusu savaşçılarının Türbe'yi koruyacaklarına ilişkin açıklamadan farklılık gösteriyor. 
     ABD askerlerinin bu sabah Türbe kuşatması ve şiddetli ateş ardından Hazreti Ali Türbesi Camii içinde dünya ajansları temsilcilerine açıklama yapan Şeybani, ABD ordusunun çekilmesiyle bir dini kurulun Türbe'den sorumlu olacağını ve bu kurulun özel koruma elemanları olacağını belirtti. 
     Hafta sonunda, Londra'da kalp yetmezliği ameliyatından sonra tedavisi süren Sistani'ye türbe anahtarlarının teslimi konusu çözülemedi. Şeybani, Türbe anahtarları sorununun çözümünde müzakereden çekilen tarafın Sistani makamı olduğunu kaydetti. 
     
</TEXT>
</DOC>
