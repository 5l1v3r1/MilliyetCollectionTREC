<DOC>
<DOCNO> 290005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/guncel/agun.html </URL>
<DATE> 2004/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hatırlatın, bu adamı döveceğim' 
</HEADLINE>
<TEXT>


Kelebek operasyonu dosyasında, Sedat Peker ve grubunun çalışma tarzı ve Peker'in portresine ilişkin çarpıcı diyaloglar gün ışığına çıktı. Dosyaya göre Peker, evine nöbet çizelgesi asıyor. Cenaze törenlerinde adamlarının nerede duracaklarına bile karar veriyor 

Tolga Şardan - Ankara 

Organize suç örgütü lideri olduğu iddiasıyla tutuklanan Sedat Peker'e ilişkin soruşturma dosyasında, ilginç bir kişilik tasviri yapıldı. Cenazelerde adamlarının duracağı yerleri bile belirlediği vurgulanan Peker'in, evine "nöbet çizelgesi astığı" anlatıldı. 
Soruşturma dosyasında, "Sedat Peker Örgüt lideri" denildikten sonra, kimlik ve kişilik bilgileri için şu değerlendirme yapıldı 
"Örgüt üyelerinin yaptıkları her işi takip eder, adamlarının kendisinden habersiz hiçbir işe girmesine izin vermez. Kendisine daima 'Reis' olarak hitap edilir. Örgütün takip ettiği eylemlerle ilgili görüşmelerini genelde özel hattan yapar. Adamlarının cenazelerde nerede duracaklarına, kimin kimin yanında duracağına, kimin ne giyeceğine, kimin nereye katılacağına, kime ne kadar para dağıtılacağına kadar her detayda kararı olur. 

Boy boy ilanlar 
Zaman zaman adamlarıyla akşam geç saatlerde sinema salonlarını kapatmak suretiyle gizli toplantılar yapar. Ağabeyleri Vedat Peker ve Atilla Peker'e isimleriyle hitap eder, ağabeyleri ise kendisine 'Reis' olarak hitap ederler. Polise intikal eden en ufak bir eylemi dahi üzerine almayan, bu konuda yazılı medyayı kendisinin 'işadamı' olduğuna ve adını kullanarak 'suç işleyen şahıslara karşı olayın mağdurlarını suç duyurusunda bulunmaya davet eden', boy boy ilanlar vermek suretiyle kendini göstermelik olarak aklamaya çalışan, yine çeşitli cumhuriyet başsavcılıklarına zaman zaman dilekçeler vermek suretiyle kendisini adının karıştığı olaylardan aklama zemini hazırlayan bir hareket tarzı vardır. 

Askeri yaşam tarzı 
Cezaevinde yatan tutuklu ve hükümlülerden kendisinden yardım talep edenlere yardım etmek suretiyle sempatizan kazanır, doğal afetlerde yardıma muhtaçlara yardım etmek suretiyle halkın gönlünde iyi bir konuma gelme çabaları içerisinde bulunur. 
Gerek yaşamakta olduğu ikamette çalışan hizmetçilerine gece ve gündüz nöbetleri yazıp bunu nöbet çizelgesi olarak evinde bulunan panoya astırıp tebliğ yaptırarak, gerek evinin etrafına telsizli nöbetçiler yerleştirerek, gerek adamlarına sorgu eğitimi verdirerek, gerekse eskortlarla korunan makam otosu kullanarak kendisine, askeri ve emniyet kamu sistemi karışımı bir yaşam tarzı getirmiştir. 
Kendi evini mahkeme olarak kullanması, kendi yönetim ve denetiminde Türkiye Cumhuriyeti Devleti'ne alternatif bir oluşum meydana getirmek zihniyetini bizlere göstermektedir." 

'Sen bittin lan..' 

SEDAT PEKER Oğlum benim güne sinirli başlamama sebep oldun, sen bittin lan köpek, pezevenk. 
İskender Kopuz Peker'in adamlarından Özür dilerim. 
S.P. Sen bittin, özürlük falan bi iş değil bu, sen bittin, anladın 
İ.K. Nasıl emrederseniz abi 
S.P. Ağzını burnunu kırıcam köpek. 
İ.K. Nasıl uygun görürseniz reisim. 
S.P. Tabii ben nasıl uygun görürsem. Sen mi uygun görücen 
İ.K. Reisim ne haddime abi. 
S.P. Ağzı yarık... 
İ.K. Özür dilerim abi. 
S.P. S..tir, görüşecez, hadi kendine iyi bak 
İ.K. Allah razı olsun. 
S.P. Yanında bulunanlara hitaben Bu pezevengi dövücem, bana hatırlatın. 
S.P. Metin Kaya'yla görüşmesinde adamı Ali Şahin Gürman'ı kastederek Yanında oturan o piçe söyle, bir daha arabanın önünde oturmayacak o piç. 

'Beni tuvalette dövdü' 

Yaşar Durmuşoğlu S.P.' nin adamı - İbrahim adlı başka bir adamla konuşuyor. Üsküdar'da kulüpçü Mehmet varmış, bir kızı rahatsız ediyor. Bu o.... çocuğunu uyandır akıllı olsun, konu yukarıya giderse alıp ezmemiz gerekir. 
Bülent Canoğlu S.P.'nin adamı. Metin Kaya ile görüşüyor. Reis çok gergin, ben bile kaçmayı düşünüyorum. Dün de tuvalette beni dövdü, s...ceğim böyle işi. 
Merter Yusuf Akbaş S.P.' nin şoförü. SP'nin özel kalemi gibi çalışan Volkan Gezmiş'le görüşüyor. İhale bana ve İskender'e kaldı. Reis sana mesaj gönderdi, bip bip yapacağım, dedi. 
Gaffar Karademir S.P.'nin adamı Reis seni mi dövdü, İskender'i mi 
Bay X İkimizi de dövdü. Kışlık çorap almış, ben de baktım Antalya'da bulamadım, önce İskender'i dövdü, sonra beni kemerle dövdü, çok ağrıyor, böyle giderse ben ayrılırım. 

'Efendim babacım' 

Olgun Peker Peker'in çok yakını olan ve oğlum dediği adamı Efendim babacım. 
S.P. Oğlum, Aytül'ün buraya geldiğini insanlara sen mi söyledin, söylememen gerektiğini bilmiyor musun 
O.P. Kimseye söylemedim. 
S.P. Arzu'ya söylemişsin. 
O.P. Arzular zaten biliyordu orda olduğunu babacım, ben Arzu'ya bir şey demedim. 
S.P. Sinirlenerek Arzular nereden biliyordu oğlum burada olduğunu... Koyayım, ulan yoruldum yav, ulan bi adamın iş hayatı, seks hayatı, din hayatı ulan, hepsi mi bi anda kötü olur lan, Tüm aksesuvarlarla ilgilenen tüm i...lerin, hepsi mi i... olur lan, ulan alışveriş yaptığım bakkal da i...çıkıyo, dava arkadaşlığı yaptığım adam, devlet adamı da i.... çıkıyor, ulan hep mi i.... ulan siz, yok mu ulan bu ülkede bir tane adam. Sizden ekmek bekleyen yok, sizin zengin etmek istediğiniz, kurtarmak istediğiniz kimse yok, ulan sadece s...... normal insan gibi yaşayın ... koyduğumun ülkesinde. 


</TEXT>
</DOC>
