<DOC>
<DOCNO> 253295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/soneko16.html </URL>
<DATE> 2004/07/06/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Haziran'da 5.1 milyon dolarlık borç yapılandırıldı... 
</HEADLINE>
<TEXT>

     Yeniden yapılandırma programı kapsamında, Haziran ayında 5.1 milyon dolarlık borç yapılandırıldı. 
     Bankalar Birliği'nin internet sitesinde yer alan verilere göre, geçen ay küçük ölçekli 2 firma yeniden yapılandırma programı kapsamına alındı. 
     Diğer imalat ve yöneticilik faaliyetleri ile tekstil ve tekstil ürünleri sektörlerinde faaliyet gösteren söz konusu iki firmanın, toplam istihdam sayısı 342, toplam ciro hacmi 44 trilyon ve toplam ihracat hacmi 3 milyon dolar olarak bildirildi. 
     Haziran 2003'de, 3 firmanın 787 milyon dolarlık borcu yapılandırılmıştı. 
     Bu arada, yeniden yapılandırma programından, Temmuz 2002-Haziran 2004 döneminde, 34'ü grup olarak 217 büyük ölçekli firma ve 109 küçük ölçekli firma yararlandı. Söz konusu dönemde, 5 milyar 36.5 milyon doları büyük ölçekli firmalar olmak üzere toplam 5 milyar 639.3 milyon dolarlık borç yeniden yapılandırıldı. 
     
</TEXT>
</DOC>
