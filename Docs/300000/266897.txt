<DOC>
<DOCNO> 266897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sonsiy10.html </URL>
<DATE> 2004/08/27/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Orgeneral Özkök, devre arkadaşını "son yolculuğu"na uğurladı 
</HEADLINE>
<TEXT>

     Genelkurmay Başkanı Orgeneral Hilmi Özkök'ün 1959 yılı Kara Harp Okulu mezunu devre arkadaşı Topçu Kıdemli Albay Bozatlı 66 , Kocatepe Camii'ndeki cuma namazının ardından toprağa verildi. 
     Geçirdiği bir rahatsızlık sonucu yaşamını yitiren Kıdemli Albay Bozatlı'nın cenaze törenine, ailesi, yakınları, Orgeneral Özkök, yüksek rütbeli subaylar ve devre arkadaşı emekli subaylar katıldı. 
     Kıdemli Albay Bozatlı'nın cenazesi cuma namazının ardından askeri törenle Karşıyaka Mezarlığı'na kaldırıldı. 
     Askeri tören, Kocatepe Camii'nin arkasında bir apartman dairesinde meydana gelen doğalgaz patlaması nedeniyle caminin ana girişinde yapıldı. Orgeneral Özkök, devre arkadaşının naaşı top arabasına koyulurken son yolculuğuna asker selamıyla uğurladı. 
     Orgeneral Özkök, emekli devre arkadaşlarıyla tören öncesinde bir süre sohbet etti. 
     Emekli Albay Bozatlı'nın cenazesiyle birlikte bir süre önce vefat eden Emekli Albay Ali Kemal Öztunç'un da cenazesi kaldırıldı. 
     
</TEXT>
</DOC>
