<DOC>
<DOCNO> 295076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/spor/spo15.html </URL>
<DATE> 2004/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Golünü göremedi 

HİNDİSTAN'IN Dempo takımında forma giyen Brezilyalı futbolcu Lima Junior dün oynanan kupa maçında 78. dakikada galibiyet golünü attıktan sonra hayatını kaybetti. Pozisyonda kaleci ile çarpışan Lima bir daha yerden kalkamadı. 24 yaşındaki oyuncunun ölüm nedeninin belirlenemediği, yapılacak otopsi sonunda açıklama yapılacağı belirtildi. 

Schumi geçildi 

FORMULA 1'in yıldızı Michael Schumacher, Dünya Gençler Şampiyonu Heikki Kovalainen'e geçildi. Paris'deki Stade de France'da düzenlenen ve 2004'ü zirvede bitiren 16 pilotun katıldığı "Şampiyonlar Şampiyonu" yarışında Schumi, finale bile kalamazken, önce Alman sürücüyü yenen Kovalainen, finalde de Citroen'in ralli şampiyonu Sebastien Loeb'i geçerek zafere ulaştı. 

Filede dün 

Numunespor - Fenerbahçe 1 - 3 
Emlak Toplu Konut - Yeşilyurt 3 - 0 
ller Bankası - Şişli 3 - 0 
TED Kolejliler - T.Telekom 0 - 3 
Emlak Bankası - Eczacıbaşı 1 - 3 
Dicle Ü. - Şahinbey Bld. 3 - 1 

Filede bugün 

Selim Sırrı Tarcan Spor Salonu 
12.00 Çankaya Bld. - Erdemirspor 

Güreşin acı günü 

DÜNYA ve Olimpiyat Şampiyonu eski milli güreşçi Mahmut Atalay dün geçirdiği kalp krizi sonrası hayata veda etti. 1966 yılında İspanya'nın Toledo kentinde Dünya Şampiyonu olan Atalay, 1968 Mexico Olimpiyatları'nda da altın madalyaya ulaşmıştı. Atalay'ın cenazesi bugün Ankara Hacı Bayram Camii'nde kılınacak namazın ardından Türk Güreş Vakfı tarafından yaptırılan Anıt Mezar'a defnedilecek. 



</TEXT>
</DOC>
