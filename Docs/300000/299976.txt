<DOC>
<DOCNO> 299976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sontur01.html </URL>
<DATE> 2004/12/22/ </DATE>
<TIME> 02.05 </TIME>
<AUTHOR>  </AUTHOR>
<HEADLINE>
Ardahan' da 3 öğrenci okulun yolunu şaşırınca kayboldu... 
</HEADLINE>
<TEXT>

     Ardahan Yatılı İlköğretim Bölge Okulu'ndan 3 öğrenci kayboldu. 
     Ardahan YİBO'da öğrenim gören Seher Subaşı 11 , akrabası Caner Subaşı 11 ile Pınar Aydemir, idareden izin alarak öğlen tatilinde okuldan ayrıldı. 
     Öğrenciler, akşam okula dönmeyince, idare, durumu polise bildirdi. 
     
     KAYIP ÖĞRENCİLER BULUNDU 

     Ardahan'da kaybolan 3 öğrenci bulundu. Öğrenciler, okulun yolunu şaşırınca kaybolduklarını söylediler. 
     Ardahan Yatılı İlköğretim Bölge Okulu öğrencilerinden Seher Subaşı 11 ile daha önce akrabası olduğu açıklanan, ancak kardeşi olduğu öğrenilen Caner Subaşı 12 ve Pınar Aydemir 13 , öğle saatlerinde okul idaresinden izin aldıktan sonra, köylerine gitmeye çalıştıklarını söylediler. 
     Araç bulamayınca, köye gitmekten vazgeçtiklerini, karanlık olunca da kaybolduklarını anlatan öğrenciler, daha sonra Karagöl Mahallesi'nde Özer Ünal'a ait evin kapısını çalarak, kaybolduklarını bildirdiler. 
     Ev sahibi Ünal da soğukta üşüyen öğrencileri evine aldıktan sonra durumu polise bildirdi. 
     Öğrenciler, daha sonra polis tarafından Ünal'ın evinden alınarak, karakolda bir süre dinlendirilip, okullarına teslim edildiler. 
     
</TEXT>
</DOC>
