<DOC>
<DOCNO> 268925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/siyaset/siy02.html </URL>
<DATE> 2004/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yargısız infaza gitmeyiz' 
</HEADLINE>
<TEXT>


Başbakan Erdoğan, gündeme ilişkin yaptığı açıklamada MİT-Yargıtay-Çakıcı üçgeni hakkında, "Gerekirse atacağımız adımları çekinmeden atarız" dedi 

ANKARA Milliyet 


Başbakan Recep Tayyip Erdoğan, MİT üyesi Kaşif Kozinoğlu'nun Alaattin Çakıcı'nın davasının ertelenmesi için Yargıtay Başkanı Eraslan Özkaya ile görüştüğü iddialarının yargıda değerlendirildiğini, bir yargısız infaz yapmayacağını söyledi. 
ATV'de gündeme ilişkin açıklamalarda bulunan Erdoğan, şunları kaydetti 
MİT - YARGITAY - ÇAKICI Konu yargı sürecinde. Yargıtay Başsavcılığı'nın yaptığı çalışmalar var. Başbakan sadece yasama ve yürütme alanında üzerine düşeni yerine getirir. Kuvvetler ayrılığını benimsedik. Parti başkanları bunu anlayamamış. Yargıya ait bölüm bizim dışımızda yürümektedir. Yargısız bir infaza gidemeyiz. MİT müsteşarından aldığım bilgiler doğrultusunda olayı izliyorum. Kalkıp da herhangi bir müdahaleye girmenin anlamı yok. Gerekirse atacağımız adımları çekinmeden atarız. Türkiye'de bir kurum şahısla ilgili bir şey çıktığında "Hurra" diyorlar. İnsan kolay yetişmiyor. İnceleyelim. Yargıtay, MİT bizim için önemli kurumlar. Bu kurumların başındaki insanlar vuruşturuluyor. İSRAİL ZİYARETİ Bize İsrail'le ilişkiler konusunda bir uyarı gelmedi. İsrail'den davet geldi. Ben de arkadaşlarıma '2 tarafa gitmek suretiyle davete icabet edilirse gidebilirsiniz' dedim. İsrail sadece 'Bize gelin' derse kabul etmeyiz. Filistin'le bağlarımızı koparamayız. IRAK - PKK Türkiye'nin Afganistan'da olduğu gibi Irak'ta da avantajları olabilirdi. Ama Sayın Genelkurmay Başkanı'nın Irak'ın Vietnam'a dönüşmesi benzetmesine katılıyorum. PKK ile ilgili maalesef ABD şu ana kadar h l ciddi yaklaşımını ortaya koymuş değil. Dışişleri yetkilileri büyükelçilik kanalıyla ilettiler." 
Başbakan Erdoğan, Yunanistan - Türkiye milli maçını izlemek için Atina'ya gitmeyi düşündüğünü de söyledi. 



</TEXT>
</DOC>
