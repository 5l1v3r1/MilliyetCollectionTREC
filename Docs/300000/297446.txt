<DOC>
<DOCNO> 297446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/yasam/axyas01.html </URL>
<DATE> 2004/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Formula 1'den önce motokroslar sahnede 
</HEADLINE>
<TEXT>


Hezarfen Havaalanı, dünyanın en çok izlenen yarışlarından Avrupa Motokros Şampiyonası'na ev sahipliği yapacak. İlk yarış 29 Mayıs'ta 

MURAT ÖZTÜRK 

Türkiye, Formula 1'den önce, 16. Avrupa Motokros Şampiyonası'na ev sahipliği yapacak. 
10 ayrı etaptan oluşan şampiyonanın bir ayağı 2005'te Hezarfen Havaalanı'nda gerçekleştirilecek. Motokros yarışlarının yapılabilmesi için parkurların A lisansı alması şartı da, yerine getirildi. Yarışın yapılacağı 1.8 kilometrelik pisti inceleyip A lisansı vererek parkuru onaylayan Uluslararası Avrupa Motosiklet Birliği, Türkiye ayağının yapılacağı tarihi de belirledi. 125 cc yarışı 29 Mayıs, 65-85 cc yarışları da 26 Haziran'da gerçekleşecek. 

Avrupa izleyecek 
Yarışlar bugüne dek Belçika, Fransa ve İtalya'nın başını çektiği hemen hemen tüm Avrupa ülkelerinde yapıldı. Yarışlarda Türkiye'yi Hollanda'da yetişen Armağan Malak'ın yanı sıra Ata Nurcan ve Sinan Memnun temsil edecek. İlk 15'e giren yarışmacılara para ödülü verilecek. Birinci en az 3 bin 500 euro alırken, 15. yarışmacıya verilecek ücret 200 euro'ya kadar düşüyor. Ödül alan yarışmacıların tamamına toplam 16 bin euro dağıtılacak. Yarışların Türkiye için tanıtım imk nı yaratacağını belirten Türkiye Motosiklet Federasyonu Asbaşkanı Süleyman Memnun, şunları söyledi "Aslında büyük yatırım lazım. Ancak Hezarfen'de hazır tesis var. Sadece parkur için 60 milyar lira harcayacağız. Avrupa'da birçok televizyon kanalı yarışmayı verecek. Milyonlarca Avrupalı Türkiye'yi izleyecek." 


</TEXT>
</DOC>
