<DOC>
<DOCNO> 291216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sontur33.html </URL>
<DATE> 2004/11/22/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Uzan'ın çiftliğinde misafirlerin kaydının tutulduğu bir defter bulundu .. 
</HEADLINE>
<TEXT>

     Genç Parti Genel Başkanı Cem Uzan ve 22 koruması tarafından basılmasının ardından derinleştirilen araştırmalar sonrasında, TMSF tarafından el konulan, Uzan Ailesi'nin Sakarya'nın Pamukova'daki eski çiftliğinde, misafirlerin kaydının tutulduğu defter ile 3 gizli kamera daha bulundu. 
     Alınan bilgiye göre, TMSF Satış Komisyonu Başkanı Fethi Çalık'ın başkanlığındaki ekibin yürüttüğü ve İstanbul Emniyet Müdürlüğü'nden bir uzmanın da katıldığı arama çalışmaları sonucunda, gizli bir bölmede, çiftliğe gelen misafirlerin kaydının tutulduğu bir defter bulundu. Ayrıca odalara yerleştirilmiş 3 gizli kamera daha ortaya çıkarıldı. 
     Çiftlikteki arama çalışmalarının bir hafta daha sürdürüleceği bildirildi. 
     
     ÇALIŞMALARI İZLEMİŞLER 

     Çiftlikte yapılan ayrıntılı incelemelerde bacaya gizlenmiş 360 derece dönebilen uydu bağlantılı iki gizli kamera daha bulundu. Böylece çiftlikte bugüne kadar ele geçirilen kamera sayısı 17'ye yükseldi. 
     Bugünkü çalışmalar sırasında bulunan ve bacaya yerleştirilen gizli kameralar vasıtasıyla, TMSF tarafından çiftliğe el konulmasından sonra içeride yapılan tüm çalışmaların, uydu aracılığıyla internetten izlendiği tespit edildi. 
     
</TEXT>
</DOC>
