<DOC>
<DOCNO> 285922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/guncel/gun08.html </URL>
<DATE> 2004/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat'ın serveti paylaşılamıyor 
</HEADLINE>
<TEXT>


Paris'te tedavi gören Yaser Arafat'ın katrilyonluk servetinin ailesine bırakılması ihtimali Filistin yönetimini telaşlandırdı 

DIŞ HABERLER SERVİSİ 

Filistin Devlet Başkanı Yaser Arafat'ın rahatsızlanmasının ardından tartışılmaya başlanan "Filistin'in yeni lideri kim olacak ", "Ölürse nereye gömülecek " gibi sorulara bir yenisi eklendi Ölürse serveti ne olacak Fransa'nın başkenti Paris yakınlarındaki askeri bir hastanede tedavi gören Arafat'ın, vasiyetnamesinde, 4.2 - 6.5 milyar dolar yaklaşık 6.3 - 9.7 katrilyon lira arasında olduğu sanılan muazzam servetinin kontrolünü ailesine bıraktığı öne sürüldü. El Cezire televizyonunun internet sitesinde yer alan habere göre, Arafat'ın bu girişimi, servetin hazineye ait olduğunu düşünen Filistin yönetiminin üst düzey yetkililerini telaşlandırdı. 

Sayısız hesap ve hisse 
Aralarında eski Filistin Başbakanı Mahmud Abbas'ın da bulunduğu bir grup, Arafat ölürse servetin yönetime devredilmesini istiyor. Arafat'ın ilk gizli banka hesabını, Kuveyt Emiri'nden aldığı 50 bin dolarlık bir çekle 1965'te açtığını söyleyen İsviçreli yatırım danışmanı Jean - Claude Robard, İsviçre, Avusturya, Lüksemburg ve Cayman Adaları'ndaki bankalarda sayısız hesapları olduğunu belirtti. İspanya, İtalya, Fransa, İsviçre ve Avusturya'da çok sayıda otel ve tatil merkezinde hissesi bulunan Arafat'ın, Tunus ve Cezayir'deki 2 telefon şirketinde de hissesi var. 

Yoğun bakımda 

Tedavi amacıyla Fransa'ya götürülerek müşahade altına alınan Arafat'ın sağlık durumunun ciddi biçimde kötüleştiği bildirildi. Paris'te bir Filistinli yetkili, Arafat'ın yoğun bakım ünitesine kaldırıldığını açıkladı. Ayrıntılı bilgi vermeyen yetkili, İsrail Kanal - 2 televizyonunun, "Arafat'ın sağlık durumu çok kötü" haberinin doğru olduğunu söyledi. İsrailli yetkililere göre, Arafat ciddi bir enfeksiyon geçiriyor ya da kanser. 


</TEXT>
</DOC>
