<DOC>
<DOCNO> 297506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sondun35.html </URL>
<DATE> 2004/12/14/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Avusturya 'ucu açık' müzakere istiyor 
</HEADLINE>
<TEXT>

     Avusturya Başbakanı Wolfgang Schüessel, Türkiye ile müzakerelerin 'ucu açık' olması gerektiğini söyledi. Schüessel, ''müzakereler başlamalı, ancak ucu açık olmalı'' dedi. 
     AB dönem başkanı Hollanda Başkakanı Jan Peter Balkenende ile görüştükten sonra açıklama yapan Schüessel, Türkiye’ye tam üyelik dışında başka bir alternatif sunulması çağrısında bulundu. 
     
     Schüessel "Başka alternatifler de düşünülmeli" 
     Hollanda Başbakanı Balkenende, 25 üyeli Avrupa Birliği’nin Türkiye ile tam üyelik müzakerelerine başlaması görüşünü dile getirirken, Avusturya Başbakanı Schüessel, Türkiye’nin üyeliği için başka alternatifler üzerinde de düşünülmesi gerektiğini belirtti. 
     
     Avusturya, Türkiye’yi AB’de istemiyor 
     Avrupa Birliği ülkeleri arasında Avusturya, Türkiye’nin tam üyeliğine karşı çıkan ülkelerin başında geliyor. Avusturya’da yapılan kamuoyu araştırmalarında, halkın büyük bir çoğunluğunun Türkiye’yi AB içinde istemediği ortaya çıktı. 
     Avusturya ile birlikte Fransa ve Danimarka da Türkiye için başka formüller bulunması görüşünü dile getiriyorlar. 
     
</TEXT>
</DOC>
