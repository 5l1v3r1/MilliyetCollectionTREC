<DOC>
<DOCNO> 286695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sonspo33.html </URL>
<DATE> 2004/11/06/ </DATE>
<TIME> 22.14 </TIME>
<AUTHOR>  </AUTHOR>
<HEADLINE>
Samsunspor 1 - Gaziantepspor 3 maç sonucu 
</HEADLINE>
<TEXT>

     Karşılaşmanın uzatma dakikalarında Erhan, orta alandan aldığı topla sağ taraftan ceza alanına girdikten sonra sert vurdu, meşin yuvarlak ağlara gidince maçın skoru da belli oldu 3-1. 
     
     İLK YARI 

     3. dakika Celil'in sol taraftan ceza alanına gönderdiği topla buluşan Kais sert vurdu top direğin yanından dışarı çıktı. 
     7. dakikada ceza alanı içinde topla buluşan Cenk, uygun durumda olmasına rağmen kötü vurunca top üstten dışarı gitti. 
     18. dakikada defanstan dönen topu önünde bulan Celil ceza alanı dışından sert vurdu, kaleci topu kornere attı. 
     20. dakikada Serkan'ın ağlara giden topu ofsayt olarak değerlendirilerek geçerli sayılmadı. 
     21. dakikada Tarek'in ara pasıyla bir andan defansın arkasına sarkan Jaziri, kaleci Kerem'den sıyrılmak isterken Kerem'in müdahalesiyle kendini yerde bulunca hakem penaltı noktasını gösterdi. Pozisyonu 'bariz gol şansı' olarak değerlendiren Metin Aydoğan, Kerem'i kırmızı kartla oyun dışında bıraktı. 
     26. dakikada penaltı atışını kullanan Lazarov Shorunmu'nun sağından topu filelere göndererek, takımını 1-0 öne geçirdi. 
     32. dakikada ani gelişen Gaziantepspor atağında defansın hatasından yararlanan Jaziri, ceza alanda topla buluştuğu anda sol çaprazdan vurdu, meşin yuvarlak ağlara gidince durum 2-0 oldu. 
     35. dakikada Cenk'in ceza alanı dışından kullandığı serbest vuruşta top direkten döndü. Serkan ağlara gönderdiği top bu futbolcunun vuruş öncesi pozisyonu nedeniyle ofsayt olarak değerlendirildi. 
     42. dakikada Kirita'nın pası ile bir anda kaleci ile karşı karşıya kalan Kais kötü bir vuruşla topu yandan dışarı attı. 
     İlk yarının uzatma dakikalarında Mehmet'in vuruşunda top kaleciden dönünce ilk devre konuk ekibin 2-0 üstünlüğü ile sona erdi. 
     
     İKİNCİ YARI 

     53. dakikada ceza alanı sağ çaprazında topla buluşan Devran'ın vuruşunda top yan ağlarda kaldı. 
     59. dakikada Samsunspor'un golü geldi. Tamer'in sağ taraftan ceza alanı ön çizgisine gönderdiği topla sol çaprazda buluşan Celil ceza alanına girdikten sonra sert vurdu, meşin yuvarlak kalecinin solundan ağlara gidince durum 2-1 oldu. 
     68. dakikada Serkan ceza alanı ön çizgisi üzerinden kaleyi karşıdan gören bir noktadan vurdu, top yandan dışarı gitti. 
     82. dakikada ani gelişen Gaziantepspor atağında Erhan, topu, sol kanatta taç çizgisine yakın bir yerden Shorunmu'nun boşalttığı kaleye gönderdi, yetişen Erman tehlikeyi uzaklaştırdı. 
     85. dakikada kale sahasına gönderilen topta Bouazizi'in ters kafa vuruşunda Caner, önüne düşen meşin yuvarlığı kaleye gönderemedi. 
     KÜNYE 
     

SAMSUNSPOR 1 - GAZİANTEPSPOR 3 Stat 19 Mayıs Hakemler Metin Aydoğan xxx, Selçuk Kaya xxx, Muhittin Gürses xxx Samsunspor Kerem x, Erman xx, Kirita xx, Kais xx Dk. 74 Caner x , Celil xx, Serkan xx, Adnan x, Ali Akdeniz x Dk. 25 Shorunmu xx , Cenk xx, Tamer xx Dk. 80 İvanov x , Şenol xx Gaziantepspor Kaya xx, Mehmet xx, Andrea Macanga xxx, Jaziri xxx, Lazarov xx Dk. 73 Hasan Yurt xx , Bouazizi xxx, Tarek Ettayep xxx Dk. 83 Sedat , Gökhan xx, Bekir xx, İlhan xx, Devran xx Dk. 63 Erhan xx Goller Dk. 26 Lazarov Penaltıdan , Dk. 32 Jaziri, Dk. 59 Celil, Dk. 90 Erhan Sarı Kartlar Dk. 28 Kirita, Dk. 44 Cenk Samsunspor , Dk. 37 Jaziri, Dk. 70 Bekir, Dk. 78 Macanga Gaziantepspor Kırmızı Kart Dk. 21 Kerem Samsunspor      
</TEXT>
</DOC>
