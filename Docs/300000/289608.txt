<DOC>
<DOCNO> 289608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sontur25.html </URL>
<DATE> 2004/11/17/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Yeşilırmak'ta balık ölümleri... 
</HEADLINE>
<TEXT>

     Amasya kent merkezi, Yeşilırmak sahilinde yaklaşık 1 ay önce meydana gelen balık ölümleri tekrar yaşanmaya başladı. 
     Edinilen bilgiye göre, yaklaşık 1 ay önce ölü balıklara rastlanmasının ardından sabah saatlerinden itibaren sahilde balık ölümleri tekrar gözlendi. 
     Yapılan araştırmada, balık ölümlerine ırmağa karışan atıkların ve su seviyesinin düşmesi sonucu sudaki oksijenin azalmasının neden olduğu belirlenmişti. 
     Daha önce de yaşanan benzeri bir olay nedeniyle ırmağa atık bıraktığı gerekçesiyle Çevre ve Orman İl Müdürlüğü tarafından Turhal Şeker Fabrikası'na 50 milyar lira para cezası uygulandığını bildiren yetkililer, olayla ilgili araştırma yapılacağını kaydettiler. 
     TEMA Amasya İl Temsilcili Turgut Umur, her yıl bu aylarda benzer olaylar yaşandığını belirterek, atıklarla ilgili tedbir almasını istedi. 
     
</TEXT>
</DOC>
