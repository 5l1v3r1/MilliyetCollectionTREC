<DOC>
<DOCNO> 258525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sonsiy07.html </URL>
<DATE> 2004/07/27/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
DYP Duble yollar da incelenmeli 
</HEADLINE>
<TEXT>

     DYP Genel Başkan Yardımcısı Celal Adan, "duble yollar"ın da incelenmesini istedi. 
     Adan, yaptığı açıklamada iktidarın halk gözünde itibarını yitirdiğini savundu. "Her icraatının odak noktası sadece siyasi kazanç olan bu iktidarın tüm yapıp ettiklerinin soruşturulması gerekir" diyen Adan, şöyle devam etti 
     "Biz, sorgulamalarda ilk adım olarak, duble yolların bağımsız bilimsel heyetlerce incelenmesini talep etmekteyiz. 
     Çünkü, bu konuda hem yoğun şikayetler almaktayız, hem de iktidarın siyasi anlayışı dolayısıyla ciddi endişelere sahibiz." Adan, hızlandırılmış facianın faturasını birkaç memura keserek kapatmanın mümkün olmadığını söylerken, "Asıl sorun, siyasi kazanç sağlayabileceği her tür projeye, bilimsel olup olmadığına bakmaksızın 'evet' diyebilecek bir siyasi heyetin ülkenin başında bulunuşudur" dedi. 
     "Bir tren projesini gerçekleştiremeyen iktidarın, AB gibi büyük bir projeyi başarması mümkün müdür " diye soran Adan, Başbakan'ın milletin hukukunun savunulmasına karşı gösterdiği "düşmanca" tavrın kabul edilemez olduğunu belirtti. 
     
</TEXT>
</DOC>
