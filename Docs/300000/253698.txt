<DOC>
<DOCNO> 253698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sonyas14.html </URL>
<DATE> 2004/07/07/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Bir saat fazla uyku zayıflatıyor 
</HEADLINE>
<TEXT>

     Ne sıkı diyetler, ne yorucu spor seansları bir saat fazla uyuyarak zayıflamak mümkün. 
     ABD Ulusal Ruh Sağlığı Enstitüsü, kişilerin uyku süresi ile kiloları arasında bir ilişki olup olmadığını araştırdı. Uzmanlar, 27-40 yaşlarında 500 kişiyi 13 yıl izlediler. Bu süre içerisinde deneklerin ortalama uyku sürelerinin kadınlarda 7.7 saatten 7.3 saate, erkeklerde de 7.1 saatten 6.9 saate düştüğü ve ortalama kilolarının yaklaşık iki kilo arttığı görüldü. En çok kilo alanların altı saatten az uyuyanlar olduğu dikkat çekti. 
     Dr. Gregor Hasler, az uyuyanların daha çok kilo almasında çeşitli faktörlerin etkili olduğunu söylüyor Kişiler ne kadar çok uyanık kalırlarsa, o kadar çok yemek yiyor. Ayrıca uykusuzluk çeken, kötü uyuyan kişilerin daha çok karbonhidrat ve yağ içeren yiyecekleri tüketmeye meyilli oldukları biliniyor. Fakat az uykunun kilo yapmasında kimyasal faktörler de söz konusu. 
     Uyku sırasına leptin adlı bir hormon salgılanıyor. Leptin, vücutaki yağ oranı üzerinde belirleyici. Az uyku uyuyanlarda leptin seviyesinin de belirgin oranda daha düşük olduğu saptandı. 
     
</TEXT>
</DOC>
