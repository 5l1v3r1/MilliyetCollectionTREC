<DOC>
<DOCNO> 275536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sondun03.html </URL>
<DATE> 2004/09/28/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Schwarzenegger, hapishanelerde sigara içilmesini yasakladı 
</HEADLINE>
<TEXT>

     Kaliforniya Valisi Arnold Schwarzenegger, eyalet hapishanelerinde sigara içilmesini yasaklayan yasa teklifini imzalayarak yürürlüğe koydu. 
     Yeni tütün yasağı, hapishaneler ve islaha evlerinde sigara içilmesinin yasaklanmasını, yasağı ihlal edenlere ise para cezası getirilmesini öngörüyor. 
     Yasağı destekleyenler, tütün yasağının eyaletin sağlık harcamalarından tasarruf sağlayacağını ve 160 bin mahkumun sağlık durumunu iyileştireceğini savunuyor. 
     Kaliforniya eyaletinin, geçen yıl tütün vergilerinden 1 milyon dolar ve tütün ürünlerinin satışından 370 bin dolar gelir sağladığı belirtiliyor. 
     Söz konusu yasa teklifini yapan Cumhuriyetçi Parti'den Tim Leslie, Kalifoniya hapishanelerindeki mahkumlarını yarısının sigara içtiğini, bunun sağlık harcamalarına maliyetinin 280 milyon doları bulduğuna işaret etti. 
     
</TEXT>
</DOC>
