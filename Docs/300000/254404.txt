<DOC>
<DOCNO> 254404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sonspo03.html </URL>
<DATE> 2004/07/10/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Trabzonspor, Ankaragücü'nden Adem Koçak ile de anlaşamadı... 
</HEADLINE>
<TEXT>

     Trabzonspor, İstanbulsporlu Musa Büyük'den sonra Ankaragücü'nden Adem Koçak ile de anlaşamadı. 
     Trabzonspor'un resmi internet sitesinde yapılan açıklamada, daha önce prensip anlaşmasına varıldığı duyurulan ve bugün Trabzon'a gelmesi beklenen Adem Koçak'ın gelişinin, işlemlerindeki bir takım pürüzler sebebiyle ileriki bir tarihe ertelendiği belirtildi. 
     Bordo-mavili takımdan dün yapılan açıklamada, Adem Koçak'ın bugün Trabzon'da sağlık kontrolünden geçirildikten sonra, saat 12.00'de Mehmet Ali Yılmaz Tesisleri'nde sözleşme imzalayacağı bildirilmişti. 
     Öte yandan aynı şekilde İstanbulsporlu Musa Büyük için de Trabzon'a gelerek sözleşme imzalayacağı açıklanmış ve daha sonra bu imza töreni iptal edilmiş, ardından da Musa Büyük'ün transferinden vazgeçilmişti. 
     
</TEXT>
</DOC>
