<DOC>
<DOCNO> 258574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sontur13.html </URL>
<DATE> 2004/07/27/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Hızlı tren kazasında ölenlerin sayısı 38'e yükseldi... 
</HEADLINE>
<TEXT>

     Sakarya'nın Pamukova İlçesi'nde meydana gelen tren kazasında yaralanan kaldırıldığı Toyotasa Acil İlk Yardım Hastanesi'nde yaşamını yitiren Serap Sarıköse'nin 19 cenazesi, memleketi Eskişehir'de toprağa verildi. 
     Adapazarı'ndaki hastanede hayatını kaybeden Serap Sarıköse'nin cenazesi, yakınları tarafından Eskişehir merkeze bağlı Muttalıp Beldesi'ne getirildi. 
     Sarıköse'nin cenazesi, Muttalıp Merkez Camii'nde kılınan namazın ardından, belde mezarlığına defnedildi. 
     Cenaze töreninde, iki çocuklarını tren kazasında kaybeden anne Havva ve baba Fikret Sarıköse, fenalık geçirdi. 
     Serap Sarıköse, İstanbul'da bulunan Yıldız Teknik Üniversitesi son sınıf öğrencisi ağabeyi Selçuk Sarıköse'nin 22 yanına, halası Rahime Okur, kuzenleri Tuğba ve Mustafa ile gitmişti. 
     Serap Sarıköse, ağabeyi Selçuk Sarıköse, halası Rahime Okur, kuzenleri Tuğba ve Mustafa, memleketleri Eskişehir'e gelmek için İstanbul'dan hızlı trene binmişti. 
     Pamukova İlçesi'nde kaza yapan trende bulunan ağabey Selçuk Sarıköse olay yerinde ölmüş, ağır yaralanan Serap Sarıköse Toyotasa Acil İlk Yardım Hastanesi'ne, yaralanan halası Rahime ile kuzenleri Tuğba ve Mustafa Okur ise Osmangazi Üniversitesi OGÜ Tıp Fakültesi Hastanesi'ne kaldırılmıştı. 
     Rahime ile çocukları Tuğba ve Mustafa Okur'un tedavileri, OGÜ Tıp Fakültesi Hastanesi'nde devam ediyor. 
     
     BİR SUÇ DUYURUSU DAHA 

     Hür Ulaşım-Sen, Sakarya'daki tren kazasıyla ilgili olarak Ulaştırma Bakanı Binali Yıldırım ve 15 TCDD yöneticisi hakkında Ankara Cumhuriyet Başsavcılığı'na suç duyurusunda bulundu. 
     Hür Ulaşım-Sen Genel Başkanı Sıdık Aksoy, Ankara Adliye Sarayı önünde yaptığı basın açıklamasında, raylı taşıt işletmeciliğinde hız, konfor, emniyet ve dakikliğin önemli bir amaç olduğunu ifade etti. Aksoy, Ankara-İstanbul hattında hızlandırılmış tren projesini olumlu karşıladıklarını, ancak yapılan çalışmaların bu amacı karşılamayacağını belirtti. 
     TCDD'nin yol standartlarının saatte en yüksek 120 kilometre sürate izin verdiğini savunan Aksoy, bu hızın üzerine çıkılmasının standartların değiştirilmesiyle mümkün olduğunu kaydetti. 
     Gerekli teknolojik alt ve üstyapı sağlanmaması halinde kurumun zararına yol açacak sonuçlar ortaya çıkacağına işaret eden Aksoy, toplu taşım araçlarında insanların güvenliğinin hızdan daha önemli olduğunu söyledi. 
     TCDD yönetimine de seslenen Aksoy, ''Uyarı ve temennilerimizi dikkate almaksızın bir deneme seferi yapmakta ısrarlı iseniz, bu işin olabileceğine inananların dışında hiç kimseyi bu deneme seferine katmayınız'' dedi. 
     Sıdık Aksoy, daha sonra beraberindeki sendikalılarla birlikte Ankara Cumhuriyet Başsavcılığı Müracaat Savcılığı'na gelerek, suç duyurusu dilekçesini verdi. Dilekçede, Ulaştırma Bakanı Yıldırım, TCDD Genel Müdürü Süleyman Karaman ve diğer TCDD yöneticileri hakkında ''görevi ihmal'' suçundan yasal işlem yapılması talep edildi. 
     Sakarya'daki tren kazasıyla ilgili olarak dün da Tüketici Haklarını Koruma Derneği, ÖDP, Halkevleri ve Ankara 78'liler Birliği üyeleri suç duyurusunda bulunmuştu. 

     
</TEXT>
</DOC>
