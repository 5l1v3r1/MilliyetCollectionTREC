<DOC>
<DOCNO> 264639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/yazar/cetiner.html </URL>
<DATE> 2004/08/19/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
"Çek yüzde 20'lik bir zam daha " 
</HEADLINE>
<TEXT>


Sigaraya yapılan son zam, bizim mazlum, masum, parayı asıl sıkıntı içinde ödeyecek olan içicimizden çok, yabancı dev şirketleri ayaklandırdı .. Adamlar coşkuyla kükrüyor, hatta söylemesi ayıp, tehdit de ediyorlar .. 
"Hükümetin vergi politikaları karşısında bu ilk aşamadaki asgari tepkimizdir" buyuruyorlar .. Yani, açıkçası, şimdi hafiften ihtar ediyoruz, söz dinlemezseniz daha neler yaparız neler .. Vay vay 
Eğer sigara tüketicisi olsaydım, vallahi göğsümü gere gere tabii kendi adıma 
- Yap yüzde yirmilik bir zam daha Demli olsun diye hükümete çağrı yapardım... 
Yahu bu ne biçim ticaret böyle .. Ülkemize gelmişler para kazanıyorlar .. Benim vergim inmiş çıkmış.. Sen ne karışıyorsun, benim ağzım yok mu .. Ben gereğini yaparım, söylerim, ne söyleyeceksem .. Çek git işine .. 
Amma benim gibi düşünenlerin çoğunlukta olduğunu biliyorum... 
İlaçta da bu böyle... Deterjanda da... "80 milyonluk ilacı sen 230 milyona alacaksın" diyorlar ama, ne oluyor, foyaları çıkıyor meydana... Elbette kuzu kuzu fiyatları düşürecekler... Bizimkiler eğer işi iyi yönetebilirlerse .. 

Ya zarar ederlerseymiş 
Adamlar bir kere girdiler ya içimize... bazılarına elimizi veriyor, kolumuzu alamıyoruz .. Bu satırların yazarı yıllardır yabancı sermayenin ülkemize gelmesini savunmuştur. 
Hoş geldiler, yenilikler getirdiler, iyi güzel ama, bizim iç politikamızdan, dış politikamızdan onlara ne Hadi, IMF değiller ki borç para verdiler diyelim...Yasaların koruması altında hizmet edip para kazanıyorlar ülkemizde... 
Ve zannetmeyin ki şu son zamlar için "Oh ne güzel oldu " diye iktidara yağ basıyorum... Yok öyle şey .. Halkımızın ne kadar sıkıntı çektiğini görüyorum ama bir yabancı sigara şirketinin Türkiye Cumhuriyeti hükümetine karşı kullandığı üslubu kabullenmem mümkün değil .. Winston, Camel, Monte Carlo sigaralarının üreticisi ürünlerinin satışını artırmak için paket başına 100 bin liralık indirim yapmış, Maliye'nin bu yüzden vergi kaybı oluyor... Bunun üzerine ÖTV oranlarında yeni bir düzenlemeye gidilmiş... Sigara şirketi de yeni bir fiyat ayarlaması yapmış... 
Şimdi efendim, bu marka sigara fiyatı yükseldi diye ya az satarsaymış .. 
Peki, fazla kazandığın zaman kimse sana niçin fazla para kazanıyorsun diyor mu .. 
Efendim, Tekel'i korumak için yapılmışmış bu .. 
Ee yani, bu kadar da olsun .. Siz, ülkenizde hiç kendinizi korumuyor musunuz Kim bilir nasıl .. 
Aa... Bu dev şirketlerin ülkesi, milliyeti filan yok ki Unutmuşum 

Burası sömürge mi 
Pazar günü Radikal'de Neşe Düzel'in eski Çalışma Bakanı Yaşar Okuyan'la nefis bir söyleşisi vardı... Acı gerçek işte orada ayatıyor... Yaşar Okuyan soygun çarkını anlatıyor, diyor ki 
"Pfizer firmasının temsilcileri bana geldiler. SSK'da eşdeğer uygulamasından vazgeçmezseniz, biz de Türkiye'ye 80 milyon dolarlık yatırımdan vazgeçeriz dediler... Hemen Başbakan'a telefon ettim, bakan arkadaşlarla konuştum, 'Bize sıkıntı verir' cevabını aldım... O günler IMF ile görüşmeler yapılıyordu. Arkadan IMF işe karıştı, Amerikan Büyükelçisi geldi... Siyasetçiler, bürokratlar filan..." 
Ne o SSK filanca yerden, falanca fiyata ilaç almalıymış 
İşte böyle bir başkası da, 80 milyonluk ilacı 230 milyona satar fırsatı bulunca .. Mesele, bu açığı vermemekte... Adamlar, baksanıza havagazı gibi sızıyorlar .. 
Eğer, Sosyal Sigortalar'ın açığı olmasaydı, şu bitmeyen borcumuzun yüzde 80'i yoktu .. 
Eski bakanın manşeti de bu bence .. 


</TEXT>
</DOC>
