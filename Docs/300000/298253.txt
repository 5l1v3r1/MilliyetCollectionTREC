<DOC>
<DOCNO> 298253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sonspo20.html </URL>
<DATE> 2004/12/16/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Fenerbahçeli taraftarlardan futbolculara çikolata 
</HEADLINE>
<TEXT>

     Fenerbahçe, ligde ilk yarının son haftasında sahasında Konyaspor ile oynayacağı maçın hazırlıklarını bu akşam yaptığı antrenmanla sürdürdü. 
     Samandıra Tesisleri'nde gerçekleştirilen antrenmana sakatlıkları nedeniyle tedavileri süren Serhat, Kemal ve Deniz'in yanı sıra Hollanda'da bulunan Van Hooijdonk katılmadı. 
     Konyaspor maçı için ilk 11 arayışlarını sürdüren Teknik direktör Christoph Daum, çift kale maçta, dün olduğu gibi savunmanın sağında Ümit'i görevlendirirken, solda Fabiano'ya şans verdi. 
     Bu arada Sabancı Üniversitesi'nden gelen bir grup taraftar, futbolculara çikolata ikram etti. 
     Sarı-lacivertliler, Konyaspor maçı için son hazırlık çalışmasını yarın akşam yaparak, maç için kampa girecek. 
     
     YÖNETİCİLER YARIN NYON'A GİDECEK 
     Fenerbahçeli yöneticiler, UEFA Kupası kura çekimi için yarın Nyon'a gidecek. 
     Yöneticilerden Mahmut Uslu, Hakan Bilal Kutlualp ve İlhan Ekşioğlu'nun kura çekiminde Nyon'da hazır bulunacakları bildirildi. 
     
</TEXT>
</DOC>
