<DOC>
<DOCNO> 293364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sondun47.html </URL>
<DATE> 2004/11/30/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
AİHM'de Türkiye davaları... 4 dava karara bağlandı 
</HEADLINE>
<TEXT>

     Avrupa İnsan Hakları Mahkemesi AİHM , Türkiye aleyhinde açılan dört ayrı davayı bugün karara bağladı. 
     AİHM, Mahmut Şahindoğan'ın yaptığı başvuruda, Avrupa İnsan Hakları Sözleşmesi'nin AİHS adil yargılanma hakkıyla ilgili 6. maddesinin ihlal edildiği kararına vardı, ancak maddi tazminata gerek görmedi. 
     Türkiye, bununla birlikte Şahindoğan'a mahkeme masrafı olarak 2 bin euro yaklaşık 3,8 milyar lira ödeyecek. 
     AİHM, Zübeyir Özkaya'nın açtığı davada, AİHS'nin 6. ve düşünce özgürlüğüyle ilgili 10. maddelerinin ihlal edildiğine hükmetti. Karar gereği, Özkaya'ya 5 bin 500 euro ödenecek. 
     Şemsettin Gümüştepe'nin açtığı davada, AİHS'nin 6. maddesinin ihlal edildiğine, Türkiye'nin mahkeme masrafları dahil 14 bin euro ödemesine karar verildi. 
     Adları baş harfleriyle A.K. ve V.K. olara verilen iki vatandaşın yaptığı başvuruda ise adli soruşturmanın yeterli ölçüde yapılmadığı gerekçesiyle AİHS'nin 2. ve mağduriyetin karşılanma hakkıyla ilgili 13. maddelerinin ihlal edildiği sonucuna varan mahkeme, Türkiye'nin toplam 18 bin 500 euro maddi tazminat ödemesine karar verdi. 
     
</TEXT>
</DOC>
