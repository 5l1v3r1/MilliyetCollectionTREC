<DOC>
<DOCNO> 288073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sonsiy14.html </URL>
<DATE> 2004/11/11/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Babacan, Anayasa Mahkemesi'ne açıklama yaptı... 
</HEADLINE>
<TEXT>

     Devlet Bakanı Ali Babacan, yabancılara taşınmaz satışını öngören yasa hükümlerinin iptali istemiyle açılan davada Anayasa Mahkemesi Heyeti'ne sözlü açıklamalarda bulundu. 
     Anayasa Mahkemesi Heyeti, Ali Babacan ile birlikte Avrupa Birliği Genel Sekreteri Murat Sungar ve Tapu Kadastro Genel Müdürü Zeki Adlı'nın açıklamalarını yaklaşık 1 saat süreyle dinledi. 
     Babacan, mahkemeden ayrılırken gazetecilere yaptığı açıklamada, Maliye Bakanlığı'nın geçen yılın ortalarında özellikle yabancıların gayrimenkul alımlarına ilişkin yaptığı düzenlemelerle ilgili Anayasa Mahkemesi'ne bir başvuru olduğunu belirterek, ''Biz bu konuda Anayasa Mahkemesi Başkanı ve üyelerini bilgilendirdik'' dedi. 
     
</TEXT>
</DOC>
