<DOC>
<DOCNO> 254360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sondun34.html </URL>
<DATE> 2004/07/10/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Irak'ta rehin tutulan Filipinli serbest bırakıldı... 
</HEADLINE>
<TEXT>

     Filipinli yetkililer, Irak'ta rehin tutulan Filipinli kamyon şoförünün serbest bırakıldığını açıkladı. 
     Çalışma Bakanı Patricia Santo Tomas, Angelo de la Cruz'un Bağdat'ta bir otele getirileceğini, ardından ülkeye döneceğini söyledi. 
     Santa Tomas, Devlet Başkanı Gloria Macapagal Arroyo'nun, serbest bırakılan Angelo dela Cruz'un eşini arayarak haberi ilettiğini belirtti. 
     El Cezire televizyonu, Filipinli rehine Angelo de la Cruz'un ülkesine, militanların isteklerini yerine getirmesi ve askerini Irak'tan çekmesi çağrısında bulunduğu bir kaset yayınlamıştı. 
     Filipinli yetkililer, rehinenin serbest bırakılmasından kısa süre önce, Irak'ta barış gücü görevi yapan 51 askerin 20 Ağustos'ta ülkeye döneceğini, bunların yerine yeni bir birlik gönderilip gönderilmeyeceğinin BM Güvenlik Konseyi kararına göre belirleneceğini kaydetmişti. 
     
</TEXT>
</DOC>
