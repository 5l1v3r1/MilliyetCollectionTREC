<DOC>
<DOCNO> 295110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sondun12.html </URL>
<DATE> 2004/12/06/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Independent Chirac, Türkiye'yi destekliyor 
</HEADLINE>
<TEXT>

     BBC 

İngiliz gazetelerinden Independent Fransa Cumhurbaşkanı Chirac'ın Türkiye'nin Avrupa Birliği üyelik girişimine destek verdiğini yazıyor. 
     Gazeteye göre Chirac şahsen Türkiye'nin girişimini destekliyor ancak kendi partisi içindeki bazı isimler de dahil olmak üzere kamuoyunun baskısı altında. Bu yüzden de Türkiye'ye desteğini ortaya koymadan önce, kamuoyunu yatıştırabilmek için bazı kilit koşullarda ısrar ediyor. 
     Gazete Fransa'nın taleplerinden birinin, Türkiye ile görüşmelerin başlamasının, Fransa'da Avrupa anayasası için yapılacak halkoylamasından sonraya ertelenmesi olduğunu yazıyor. 
     Independent Fransa dışişleri bakanının şu sözlerini aktarıyor "Türkiye'nin üyeliğine karşı olanlar anayasa konulu halkoylamasını Türkiye'ye karşı bir halkoylamasına dönüştürmeye çalışıyor eğer Türkiye ile anayasa arasında bir bağlantı kurulursa, halkoylamasını kaybederiz"... 
     
</TEXT>
</DOC>
