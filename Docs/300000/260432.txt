<DOC>
<DOCNO> 260432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/yazar/akyol.html </URL>
<DATE> 2004/08/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Irak'ta sağcı, solcu niye yok 
</HEADLINE>
<TEXT>


IRAK deyince hep etnik ve dinsel grupları duyuyoruz. Araplar, Kürtler, Sünniler, Şiiler, falanca fişmanca kabileler... 
Neden sağcılar, solcular, liberaller, sosyalistler, sosyal demokratlar, muhafazakarlar gibi 'siyasi' gruplar yok 
Yeşiller, feministler, hayvan hakları savunucuları gibi "postmodern" akımlardan vazgeçtik sağ ve sol siyasi akımlar bile yok 
Irak ve birçok Ortadoğu ülkesi, sosyolojik bakımdan 'aşiret' yapılarını h l aşamadıkları için, kentli orta sınıfların siyasi felsefelerini, yani liberalizm, sosyalizm, muhafazak rlık gibi modern siyasi akımları üretemiyorlar. 
Toplum, "doğuştan" sahip olduğu dinsel ve etnik özelliklerin ötesinde siyasi felsefelere ihtiyaç duyacak düzeyde gelişmiş, çeşitlenmiş ve açılmış değil. 
Afrika'da da kabile barbarlıkları yaşanmıyor mu 
Hem sosyal gerilik, hem Baas tipi 'ilerici' diktatörlükler sosyal çeşitlenmeyi ve siyasi kültürün gelişmesini engellediği için, sağcılar, solcular yok 

SİYASET ister istemez dinsel, etnik ve kabilevi aidiyetlerin çatışmasına dönüşüyor. Yahut da zorba bir diktatör herkesi susturarak düzeni sağlıyor ama o zaman da ekonomik ve sosyal gelişme, kültürel zenginleşme mümkün olmuyor. 
Liberalizm, sosyalizm, muhafazakarlık, sosyal demokrasi gibi büyük siyasi felsefeler Batı'da da sanayileşme ve modernleşme aşamasında ortaya çıkmıştı. Köylülükten çıkıp şehirleşen, tüccarlaşan, sanayici ve işçi haline gelen, eğitimi yükselen Avrupa'nın eski köylü ve feodal düşüncelerle yetinmesi mümkün müydü 
Ortadoğu toplumları ise kurak coğrafyaları ve 'yönetilmiş' tarihleri yüzünden bu sosyal gelişmeyi yapamadılar. Düşünce dünyaları etnik, dinsel, kabilevi aidiyetlerle sınırlı kaldı. İşte siyaset deyince kimliklerin çatışmasını anlıyorlar 
Orada 'milliyetçilik' bile modern 'millet'i değil, 'bizlerin cemaati'ni ifade ediyor 
Merkezi otorite, hukuk, düzen kavramları da özgürlük, bireylik, uzlaşma kavramları da gelişmiş değil. 
Bir de faciaların bu aidiyetleri kamçıladığını düşünün Dün 'sosyalist' Ebu Nidal'ler, bugün 'İslamcı' Bin Ladin'ler, Zarkavi'ler ortaya çıkıyor. 
Sorun dinle değil, toplumsal ve kültürel yapıyla ilgili. 

EBU Musab El Zarkavi'nin Filistinli olması bir tesadüf değil... 
Filistinliler... Yarım asırdır yurtları çalınmış, mülteci edilmiş, öldürülmüş, öldürmüş insanlar topluluğu... İslamcı denilen her terörün, her teröristin Filistin faciasıyla mutlaka kuvvetli bir bağı var kan veya ruh bağı... 
Filistin örgütleri yarım asırdır çarpışıyor bazen Arap milliyetçiliği, bazen Arap sosyalizmi, bazen İslam bayrağıyla... 
Sonra, İsrail ve ABD hedeflerine karşı bazen gerilla, bazen barbar metotlarıyla saldırılar... 
Sonra, 'El Fetih gerillaları'nın 'intihar eylemcileri'ne dönüşmesi... 
Sonra, Arap ülkelerinin içinde hoşlanmadıkları rejimlere karşı ihtilal planları, saldırılar... 
Sonra, El Kaide ve El Ensar gibi şemsiye örgütler... 
Ne liberal, ne sosyalist, ne muhafazak r... 
Talihsiz 'kabileciliğin' korkunç dramı... Ortadoğu'nun işi zor, insanlığın Ortadoğu'yla işi zor 



</TEXT>
</DOC>
