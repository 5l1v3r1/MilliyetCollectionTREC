<DOC>
<DOCNO> 285295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/spor/bnba.html </URL>
<DATE> 2004/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk yıldızları sahnede 
</HEADLINE>
<TEXT>


NBA bu gece yarısı, 59. kez perdelerini açacak. Dünya'nın en çok ilgi gören liginde, milli oyuncularımız Hidayet Türkoğlu, Mehmet Okur ve İbrahim Kutluay da boy gösterecek. Normal sezon 20 Nisan'da bitecek 

NBA'ye yakın plan - METE AKTAŞ 


Dünyanın en büyük spor organizasyonlarından biri olan Amerikan Profesyonel Basketbol Ligi NBA, bu gece perdelerini 59. defa açıyor. 82 maç sürecek normal sezon 20 Nisan'da sona erecek ve 5.5ayda 1230 maç oynanacak. NBA'in en yeni takımı Charlotte Bobcats'in lige katılmasıyla takım sayısının 30'a yükselmesi, Doğu ve Batı Konferansları'ndaki gruplarda değişiklik yapılmasına yol açtı. Daha önce 2 konferansta 4 grup bulunurken, bu sezondan itibaren grup sayısı 6'ya yükseldi. Yeni sisteme göre gruplarında ilk sırayı kapan takımlar doğrudan play - off vizesi alırken, play - off'a kalacak diğer takımlar normal sezonda aldıkları galibiyet - mağlubiyet oranlarına göre belirlenecekler. 

Türk istilası 
2004 - 05 sezonunun Türk basketbolseverler için ayrı bir önemi olacak, çünkü Milli Takım Kaptanı İbrahim Kutluay, bu yıl Utah Jazz'da forma giyecek olan Mehmet Okur ve NBA'deki 3. takımı Orlando Magic'de ter dökecek Hidayet Türkoğlu ile birlikte 3. Türk oyuncu olacak. 30 yaşında NBA'e Seattle Supersonics forması ile adımını atan İbrahim Kutluay, NBA tarihindeki en yaşlı 3. çaylak olarak da tarihe geçti. 
2003 - 04 sezonunda Detroit Pistons ile NBA şampiyonluğu kazanan Mehmet Okur, bu yaz 6 yıl karşılığında 50 milyon dolarlık bir sözleşme imzaladığı Utah Jazz'da ilk beş başlayacak ve takımın hedef olarak koyduğu play - off'a ulaşabilmesi için elinden geleni yapacak. 
Orlando Magic ile 6 yıllığına 36 milyon dolarlık bir kontrat imzalayan Hidayet Türkoğlu ise Grant Hill'in sakatlığının geçmesi ile 6. adam rolüne soyunacak. Çok yönlü oyunu ile coach Johnny Davis'in joker olarak kullanmayı düşündüğü Hidayet'in iyi bir sezon geçirmesi için en önemli şart oyununda istikrar yakalaması olacak. 
Yıllardır Avrupa'nın en önemli skorerlerinden biri olan İbrahim Kutluay, bir çaylak olarak sınırlı dakikalar alacak ve Seattle gibi dış atıcısı bol bir takımda keskin nişancılığı ile farkını ortaya koymaya çalışacak. 

Detroit iddialı 
2003 - 04 sezonunu NBA şampiyonu olarak mutlu sonla noktalayan Detroit Pistons, çoğunluğunu koruduğu kadrosuyla yine şampiyonluğun en önemli adayları arasında yer alıyor. Mehmet Okur'un boşluğunu sakatlığı geçen eski All - Star Antonio McDyess ile dolduran Pistons, takım oyunu ve boğucu savunmasıyla bu yıl yine aşılması zor bir takım olarak göze çarpıyor. 
Doğu şampiyonluğu için Detroit ile çekişecek iki takım var. Tıpkı Pistons gibi kadrosunu korumayı başaran Indiana Pacers ve Shaquille O'Neal'ı alarak büyük sükse yapan Miami Heat. Indiana, Miami'den daha iyi bir takım olarak göze çarpsa da tek kişilik takım Shaquille O'Neal'ın varlığı tüm takımları korkutmaya yetiyor. 

Yeni bir hanedan 
Batı Konferansı'nda ise ön plana çıkan takımlar San Antonio Spurs, Minnesota Timberwolves ve Houston Rockets. Sakin bir transfer sezonu geçiren Spurs ve Timberwolves süper yıldızları Tim Duncan ve Kevin Garnett ile zirveye çıkmaya çalışırken, Houston Rockets 2.26'lık Çinli Pivot Yao Ming ve yeni süper transferleri olan son iki yılın sayı kralı Tracy McGrady ile yeni bir hanedanın temellerini atmayı hedefleyecek. 
Her zaman zirveye oynarken görmeye alıştığımız NBA'in en popüler takımı Los Angeles Lakers ise çok farklı bir kadro ile mücadele edecek. 2000'li yıllarda kazanılan üç şampiyonluğun başmimarları olan coach Phil Jackson ve Shaquille O'Neal'ın dışında geçen seneki kadrodan Derek Fisher, Karl Malone, Gary Payton ve Rick Fox'ı kaybeden Lakers artık tamamen Kobe Bryant'ın takımı. Yeni coach Rudy Tomjanovic ile arası iyi olduğu söylenen Kobe Bryant'ın maç başına 30 sayı atma şansı oldukça yüksek, ama Lakers'ı tek başına nereye kadar taşıyabileceği meçhul. 

İlk günün programı TSİ 

03 00 Detroit Pistons - Houston Rockets 
03 30 Dallas Mavericks - Sacramento Kings 
05.30 LA Lakers - Denver Nuggets 

ŞAMPİYONLAR 

03-04 Detroit Pistons 
02-03 San Antonio Spurs 
01-02 Los Angeles Lakers 
00-01 Los Angeles Lakers 
99-00 Los Angeles Lakers 
98-99 San Antonio Spurs 
97-98 Chicago Bulls 
96-97 Chicago Bulls 
95-96 Chicago Bulls 
94-95 Houston Rockets 
93-94 Houston Rockets 
92-93 Chicago Bulls 
91-92 Chicago Bulls 
90-91 Chicago Bulls 
89-90 Detroit Pistons 
88-89 Detroit Pistons 
87-88 Los Angeles Lakers 
86-87 Los Angeles Lakers 
85-86 Boston Celtics 
84-85 Los Angeles Lakers 
83-84 Boston Celtics 
82-83 Philadelphia 76'ers 
81-82 Los Angeles Lakers 
80-81 Boston Celtics 
79-80 Los Angeles Lakers 
78-79 Seattle SuperSonics 
77-78 Washington Bullets 
76-77 Portland Trail Blazers 
75-76 Boston Celtics 
74-75 Golden State Warriors 
73-74 Boston Celtics 
72-73 New York Knicks 
71-72 Los Angeles Lakers 
70-71 Milwaukee Bucks 
69-70 New York Knicks 
68-69 Boston Celtics 
67-68 Boston Celtics 
66-67 Philadelphia 76'ers 
65-66 Boston Celtics 
64-65 Boston Celtics 
63-64 Boston Celtics 
62-63 Boston Celtics 
61-62 Boston Celtics 
60-61 Boston Celtics 
59-60 Boston Celtics 
58-59 Boston Celtics 
57-58 Saint Louis Hawks 
56-57 Boston Celtics 
55-56 Philadelphia 76'ers 
54-55 Syracuse Nationals 
53-54 Minneapolis Lakers 
52-53 Minneapolis Lakers 
51-52 Minneapolis Lakers 
50-51 Rochester Royals 
49-50 Minneapolis Lakers 
48-49 Minneapolis Lakers 
47-48 Baltimore Bullets 
46-47 Philadelphia Warriors 

En Değerli Oyuncu MVP 

55-56 B.Pettit St. Louis 
56-57 B.Cousy Boston 
57-58 B.Russell Boston 
58-59 B.Pettit St. Louis 
59-60 W.Chamberlain Philadelphia 
60-61 B.Russell Boston 
61-62 B.Russell Boston 
62-63 B.Russell Boston 
63-64 O.Robertson Cincinnati 
64-65 B.Russell Boston 
65-66 W.Chamberlain Philadelphia 
66-67 W.Chamberlain Philadelphia 
67-68 W.Chamberlain Philadelphia 
68-69 W.Unseld Baltimore 
69-70 W.Reed New York 
70-71 K.AbdulJabbar Milwaukee 
71-72 K.AbdulJabbar Milwaukee 
72-73 D.Cowens Boston 
73-74 K.AbdulJabbar Milwaukee 
74-75 B.McAdoo Buffalo 
75-76 K.AbdulJabbar L.Angeles 
76-77 K.AbdulJabbar L.Angeles 
77-78 B.Walton Portland 
78-79 M.Malone Houston 
79-80 K.AbdulJabbar L.Angeles 
80-81 J.Erving P.Delphia 
81-82 M.Malone Houston 
82-83 M.Malone P.Delphia 
83-84 L.Bird Boston 
84-85 L.Bird Boston 
85-86 L.Bird Boston 
86-87 M.Johnson L.A Lakers 
87-88 M.Jordan Chicago 
88-89 M.Johnson L.A Lakers 
89-90 M.Johnson L.A Lakers 
90-91 M.Jordan Chicago 
91-92 M.Jordan Chicago 
92-93 C.Barkley Phoenix 
93-94 H.Olajuwon Houston 
94-95 D.Robinson S.Antonio 
95-96 M.Jordan Chicago 
96-97 K.Malone Utah 
97-98 M.Jordan Chicago 
98-99 K.Malone Utah 
99-00 S.O'Neal L.A Lakers 
00-01 A.Iverson Philadelphia 
01-02 T.Duncan S.Antonio 
02-03 T.Duncan S. Antonio 
03-04 Kevin Garnett Minnesota 

BATI KONFERANSI 

GÜNEYBATI TAHMİNİ 
1-SAN ANTONIO SPURS 
2-HOUSTON ROCKETS 
3-DALLAS MAVERICKS 
4-MEMPHIS GRIZZLIES 
5-NEW ORLEANS HORNETS 

PASİFİK TAHMİNİ 
1-SACRAMENTO KINGS 
2-LOS ANGELES LAKERS 
3-PHOENIX SUNS 
4-L.A.CLIPPERS 
5-GOLDEN STATE WARRIORS 

KUZEYBATI TAHMİNİ 
1-MINNESOTA TIMBERWOLVES 
2-DENVER NUGGETS 
3-UTAH JAZZ 
4-PORTLAND TRAIL BLAZERS 
5-SEATTLE SUPERSONICS 

DOĞU KONFERANSI 

ATLANTİK TAHMİNİ 
1-NEW YORK KNICKS 
2-BOSTON CELTICS 
3-PHILADELPHIA 76'ERS 
4-NEW JERSEY NETS 
5-TORONTO RAPTORS 

MERKEZ TAHMİNİ 
1-DETROIT PISTONS 
2-INDIANA PACERS 
3-CLEVELAND CAVALIERS 
4-MILWAUKEE BUCKS 
5-CHICAGO BULLS 

GÜNEYDOĞU TAHMİNİ 
1-MIAMI HEAT 
2-ORLANDO MAGIC 
3-WASHINGTON WIZARDS 
4-ATLANTA HAWKS 
5-CHARLOTTE BOBCATS 

ENLER 

En fazla sayı kariyer 38.387 Kareem AbdulJabar Milwaukee Bucks, L.A.Lakers 
En fazla sayı 1 maç 100 Wilt Chamberlain Philadelphia 
En fazla asist kariyer 15.177 John Stockton Utah Jazz 
En fazla asist 1 maç 30, Scott Skiles Orlando Magic 
En fazla ribaund kariyer 23.924, Wilt Chamberlain Philadelphia, L.A.Lakers 
En fazla ribaund 1 maç 55, Wilt Chamberlain Philadelphia 
En fazla blok kariyer 3830, Hakem Olajuwon Houston Rockets, Toronto Raptors 
En fazla blok 1 maç 17, Elmore Smith L.A.Lakers 
En fazla şampiyonluk kazanan takım Boston Celtics, 16 
En fazla şampiyonluk kazanan oyuncu Bill Russell Boston Celtics , 11 
En fazla MVP ödülü kazanan oyuncu normal sezon Kareem AbdulJabbar L.A.Lakers 
En fazla MVP ödülü kazanan oyuncu playoff 6, Michael Jordan Chicago Bulls 
En fazla şampiyonluk kazanan antrenör 9, Red Auerbach B.Celtics , Phil Jackson C.Bulls, L.A.Lakers 
En uzun oyuncu Shawn Bradley 2.28 - Dallas Mavericks 
En kilolu oyuncu Shaquille O'Neal 148 kilo - Miami Heat 
En çok kazanan oyuncu Bir Sezon Shaquille O'Neal 29.4 milyon dolar - Miami Heat 
En Değerli Takım Los Angeles Lakers 426 milyon dolar 


</TEXT>
</DOC>
