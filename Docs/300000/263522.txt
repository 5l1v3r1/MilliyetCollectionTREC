<DOC>
<DOCNO> 263522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/spor/spo06.html </URL>
<DATE> 2004/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğa ucuz kurtuldu 0-0 
</HEADLINE>
<TEXT>


Sarı-Siyahlılar, Ankaragücü deplasmanında bir puanı kaleci Oğuz'un müthiş performansıyla aldı. Ev sahibi ekip uzatma dakikalarında Yılmaz ile penaltı vuruşundan yararlanamadı 


Bir topu direkten döndü 
ANKARAGÜCÜ kısmet tepti. Ligin ikinci haftasında İstanbulspor'u ağırlayan Sarı - Lacivertli takım, doksan dakika boyunca daha baskılı göründüğü karşılaşmada sayısız pozisyonlar harcadı. Maçın uzatma bölümünde kazanılan penaltı atışını ise Yılmaz gole çeviremedi. Aynı futbolcunun penaltı pozisyonu öncesi kullandığı serbest vuruşta da top direkten döndü. 

Kapsal memnun 

ANKARAGÜCÜ Teknik Direktörü Reha Kapsal, "Hücumda ve savunmada elimizden geleni yaptık. Pozisyonlara girdik. Çağdaş ve pozitif oyun, ilerisi için umut verici. Futbolcularımı kutluyorum. Böyle oynasınlar, mağlup olsunlar önemli değil" dedi. İstanbulspor'un hocası Erol Tok ise "İyi oynadığımız söylenemez ama çok iyi mücadele ettik. Kısıtlı bir kadromuz var. Oyuna sonradan giren futbolcularımız ellerinden geleni yapıyor ama bu kadar" ifadelerini kullandı. 


</TEXT>
</DOC>
