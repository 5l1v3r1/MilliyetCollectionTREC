<DOC>
<DOCNO> 253732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/siyaset/siy01.html </URL>
<DATE> 2004/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türklerden daha Avrupalısı yok 
</HEADLINE>
<TEXT>


Le Point dergisi, "1909 Türk meclisi Strasbourg meclisi gibiydi. 60 Arap, 27 Arnavut, 26 Rum, 14 Ermeni, 10 Slav, 4 Yahudi vardı" diye yazdı... 

HABER MERKEZİ 


Fransız "Le Point" dergisi yazarlarından Patrick Besson, Türklerden daha Avrupalı bir halk olmadığını kaydetti. Besson'un, ironik bir üslupla kaleme aldığı ve 1 Temmuz'da Le Point'de yayımlanan yazı şöyle 
"Türkler Avrupalı değilmiş, öyle mi Adları Osmanlıyken yüzyıllarca Avrupa'yı işgal etmiş Türkler bunu öğrenince şoke olmuştur herhalde. Atinalı, Belgradlı, Bükreşli olmuşlar. Sofya'da yaşayanlara ne denir, Sofyalı mı Türkler de Sofya'da yaşamıştı. Yaşamak ne demek, yönettiler düpedüz. 
Peki ya Bosna, o da mı Avrupa'da değil Ama ben öyle hatırlamıyorum, 1996'da Avrupa seçimlerinde bir Saraybosna listesi bile olmuştu Ya işte, Saraybosna da Türklerin işgali altındaydı. Hem de yüzlerce yıl. Bunun kanıtı da orada inşa ettikleri camiler. 
Bir bakıma Türklerden daha Avrupalı halk yok, ne de olsa diğer tüm Avrupalılardan daha fazla Avrupa'da yaşamışlar. Almanları istisna sayabiliriz, ama onlar başka ülkelerde 5 yıl yaşamış 1940 - 1945 , Türklerse 600 yıl 1314 - 1918 . 1909'da Türk meclisi nasıldı dersiniz 147 Türk, 60 Arap, 27 Arnavut, 26 Rum, 14 Ermeni, 10 Slav, 4 Yahudi. Neredeyse Strasbourg meclisi 

Ya Avrupalı, ya Türk 
Avrupalı değilse nedir Türkler Asyalı mı O kadar sarı değiller. Afrikalı mı Yeterince siyah değiller. Amerikalı Lisedeki coğrafya bilgilerimi pek iyi hatırlamasam da, öyle olduklarını sanmıyorum. Geriye iki çözüm kalıyor Türkler ya Avrupalı ya da Türk. Aslında tek başlarına bir kıta yaparlardı, o zaman onlara Türklüler demek gerekirdi. Türkiye artık diğer ülkelerden biri olmayıp dünyanın ortasında çölün ortasındaki bir ağaç gibi duran bir özerk varlık halini alırdı. 
'Türkler Avrupalı olursa Avrupa'da Müslüman sayısı birdenbire çok fazla artacak' diyorlar. Yugoslavya bölündükten sonra Sırpların kullandığı argüman da aynen buydu. Bunu tekrarlamak bana düştüğü için üzgünüm, ama İslam da diğerleri gibi bir din işte. France 2 kanalında her pazar sabahı 'Islam magazine' programı var. Bağcılar ve kasaplar hariç kimi rahatsız ediyor, anlamıyorum. 
Türkleri kendimizden uzak tutmayalım Ne de olsa Amerikalılar saldırınca çok işimize yarayacaklar Onları ön saflara süreceğiz. Kime inanmayı tercih edersiniz Eschyle'ye mi, Philippe de Villiers'e mi 1. François'ya mı, Jean Marie Le Pen'e mi Bana mı, Alain Juppe'ye mi " 


</TEXT>
</DOC>
