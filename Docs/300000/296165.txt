<DOC>
<DOCNO> 296165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sondun15.html </URL>
<DATE> 2004/12/09/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Litvanya'da gayrimeşru çocuk patlaması 
</HEADLINE>
<TEXT>

     Eda BERKBAYRAK DHA 

LİTVANYA'da gayrimeşru cocukların sayısında 2000-2003 yılları arasında yüzde 7 artış olduğu ortaya çıktı. 
     İstatistik Departmanı tarafından hazırlanan Litvanya Çocukları Değerlendirme Raporu'na göre 2000 yılında yüzde 23 olan gayrimeşru çocuk sayısı 2003 yılında yüzde 30'a yükseldi. 1990'da bu oran sadece yüzde 7 idi. 
     Raporda Litvanya'nın kanayan yarasının sosyal risk içeren aileler olduğu, özellikle alkol tüketiminin çok olduğu ülkede sağlıklı yapıya sahip olmayan aile sayısının da büyük bir artış olduğu belirtildi. 
     Raporda ülkede sayıları her geçen gün artan çocuklara yönelik sosyal aktivite merkezlerinin, aileden kaynaklanan risk etkisini azalttığı da raporda yer aldı. Sosyal Güvenlik ve Çalışma Bakanlığı verilerine göre 2002 yılına kadar riskli ailelerin sayısında artış görülüyordu, ancak 2003 yılından itibaren pozitif değişim görülmeye başlandı. Buna göre 2003 yılı sonunda riskli ailelerin sayısı 625 azalarak, 17 bin 900'e indi. Buna bağlı olarak riskli aile grubunda yer alan çocuk sayısında da 734 azalarak 39 bin 200'e geriledi. 
     
</TEXT>
</DOC>
