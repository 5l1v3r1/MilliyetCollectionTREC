<DOC>
<DOCNO> 260965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/ekonomi/eko02.html </URL>
<DATE> 2004/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF yeni programda 6 konuya odaklandı 
</HEADLINE>
<TEXT>


Yeni program görüşmelerinde makro çerçeve, ödemeler dengesi, bütçe, borç finansmanı, bankacılık reformu ve para politikaları üzerinde duruluyor 

ANKARA Milliyet 

Uluslararası Para Fonu IMF Türkiye Masası Şefi Rıza Moghadam başkanlığındaki heyet ile sürdürülen teknik görüşmeler makro çerçeve, ödemeler dengesi, bütçe politikaları, bütçe finansmanı, bankacılık reformu ve para politikaları olmak üzere altı düzeyde gerçekleştirildi. Maliye, Hazine, Devlet Planlama Teşkilatı DPT , Merkez Bankası ve Tasarruf Mevduatı Sigorta Fonu TMSF uzman yetkililerinden oluşan altı ekip IMF'deki muhataplarıyla son iki gün içinde ayrı ayrı görüştü. Önceki gece Devlet Bakanı Ali Babacan başkanlığında Hazine'de yapılan toplantıda bütün ekiplerin bir araya gelerek iki günlük çalışmaların değerlendirmesini yaptı. 
Toplantıların son turları dün gece Maliye Bakanlığı ile Hazine Müsteşarlığında yapıldı. Devlet Bakanı Ali Babacan, Maliye Bakanı Kemal Unakıtan ile bürokratlar, dün akşam saat IMF heyetiyle biraraya geldi. İki saatlik görüşme sonrasında açıklama yapılmadı. 

Maliye'de 'sus' genelgesi ANKARA Milliyet 
Maliye Bakanı Kemal Unakıtan, bürokratların basın organlarıyla temas etmesini, bilgi, belge vermelerini genelgeyle yasakladı. Bakanın günlük programlarının ilgili genel müdürlere dağıtımı da durduruldu. Unakıtan imzalı 2004 3 sayılı 28 Temmuz tarihli genelgede "bazı personelin yetkili olmadığı veya izin almadığı halde basına kamu görevlerine ilişkin bilgi ve belge verdiği" belirtildi. Bu davranışların bakanlık faaliyetlerinin kamuoyuna doğru yansımasını engellediği belirtilen genelgede, bürokratların basınla temas etmesinin mevzuata da aykırı olduğu kaydedildi. 


</TEXT>
</DOC>
