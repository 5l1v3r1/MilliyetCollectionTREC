<DOC>
<DOCNO> 291813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sontur10.html </URL>
<DATE> 2004/11/24/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
'Küfürlü konuşmayın' diye uyardı, öldürüldü 
</HEADLINE>
<TEXT>

     Cem BAKIRCI ERZURUM, DHA 

ERZURUM'daki çay bahçesinde Küfürlü konuşmayın' uyarısı yapan işyeri sahibi 48 yaşındaki Ömer Lütfü Morkoç'u tabanca ile vurarak öldürdükleri iddia edilen 5 kişinin, 24'er yıl hapis cezası istemiyle yargılamasına başlandı. 
     Olay 23 Temmuz 2004 günü Atatürk Üniversitesi girişi kavşağındaki 100'üncü Yıl Aile Çay Bahçesi'nde meydana geldi. Çay bahçesine kız arkadaşları D.A. ile oturmaya gelen 20 yaşındaki Sezai Saydam ile 21 yaşındaki Mete Hamutçu yüksek sesle ve küfürlü konuşunca çevredekiler rahatsız oldu. 
     İşletme sahibi Ömer Lütfü Morkoç, "Küfürlü konuşmasınlar, müşteriler rahatsız oluyor'' diyerek garsonlarla olara haber gönderdi. Ancak yapılan uyarıya tepki gösterenlerle, işletle sahibi arasında kavga çıktı. Daha sonra tarafların yakınladrı da kavgaya katılınca tabanca, bıçak ve av tüfeği kulanıldı. Olayda, işyeri sahibi Ömer Lütfü Morkoç, tabanca ile vurularak öldürüldü. 
     Malkoç'un öldüğü, 3 kişinin yaralandığı olayla ilgili 9 kişi tutuklandı. Erzurum 1'inci Ağır Ceza Mahkemesi'nde amca çocukları Lokman Saydam, Ataman Saydam, Mikail Saydam, Sezai Saydam, Savaş Saydam hakkında adam öldürmek suçundan 24'er yıl ağır hapis istemiyle dava açıldı. 
     İlk duruşmada dinlenen, bazı görgü tanıkları, "Lokman Saydam'ın elinde tabanca vardı. O ateş etti'' dedi. Ölen işyeri sahibinin oğlu, tutuklu sanıklar arasında bulunan Onursal Morkoç ise "Babamın üzerine yürüyen ve ateş açan Lokman Saydam'dı'' diye konuştu. 
     Hakkında 24 yıl hapis cezası istenen Lokman Saydam ise, "Amcamın oğlu Sezai Saydam telefon açarak Bizi dövdüler' deyip yardım istedi. Çay bahçesine kalabalık gittik. Kavga sırasında üzerimde taşıdığım ruhsatsız tabanca ile rastgele ateş açtım. O sırada karşı taraftakiler de ateş ediyordu. Ama kim vurdu, bilemiyorum'' dedi. 
     Mahkeme heyeti, tutuklular arasında bulunan ölen işyeri sahibi Morkoç'un oğlu Onursal Morkoç ile karşı gruptan İlker Saydam, Ayhan Kılıç, Mete Hamutçu'yu tahliye ederek, duruşmayı erteledi. 
     
</TEXT>
</DOC>
