<DOC>
<DOCNO> 253548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sondun44.html </URL>
<DATE> 2004/07/07/ </DATE>
<TIME> 21.46 </TIME>
<AUTHOR>  </AUTHOR>
<HEADLINE>
Irak'ta bir Filiistinli rehin alındı 
</HEADLINE>
<TEXT>

     Irak'ta çalışan bir Filipinli kaçırıldı. 
     El Cezire televizyonu, silahlı 3 kişinin Filipinli rehineyle çekilen görüntülerini yayınladı. 
     Görüntülerde, rehinenin silahlı kişilerin önünde oturduğu, arka plandaki bir pankartta da örgütün adının, ''Irak İslam Ordusu - Halid Bin El Valid Kolordusu'' yazılı olduğu belirtildi. 
     Görüntülere, rehinenin kimlik kartı yansıtılırken, Filipinlinin adının Hafız Amer olduğu kaydedildi. 
     Iraklı grup, Manila yönetiminden Irak'taki askerlerini 72 saat içinde çekmesini isteyerek, aksi takdirde rehineyi öldürecekleri tehdidinde bulundu. 
     Örgüt, Amerikan güçleriyle çalışan bir Suudi şirketinde görev yapan Filipinliyle birlikte olan bir Iraklı güvenlik görevlisini öldürdüğünü de bildirdi. 
     Filipinler'in Irak'ta 50 kadar askeri personeli bulunuyor. 
     
</TEXT>
</DOC>
