<DOC>
<DOCNO> 283064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/yasam/yas02.html </URL>
<DATE> 2004/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Mutlu yuva'yı kediler yıktı 
</HEADLINE>
<TEXT>


ANKARA Milliyet 

Viyana'da yaşayan Semra B., kedi tüyüne alerjisi olduğunu bilmesine rağmen kendisini kedilerle aynı evde yaşamaya zorladığı gerekçesiyle 20 yıllık kocası Süleyman B. hakkında boşanma davası açtı. 
Ankara 10. Aile Mahkemesi'nde açılan davanın dilekçesinde, kedi tüyüne alerjisi olan Semra B.'nin bu nedenle 2 kez astım krizi geçirdiği belirtildi. Dilekçede, Semra B.'nin bir astım krizi sırasında kocası Süleyman B.'nin kendisini hastaneye götürmek yerine "Kediler burada kalacak, sen istediğin yere git" dediği iddia edildi. Verdiği dilekçesinde, hakkındaki suçlamaları reddeden, bir bakanlıkta çalışan Süleyman B., işi nedeniyle Türkiye'ye döndüğünü, eşinin ise, Viyana'da lüks bir hayat içinde yaşadığını belirtti. Semra B.'nin 12 Ekim'deki duruşmada tanık olarak gösterdiği oğlu Affan B. şunları söyledi "Annem astım krizi geçirdiği halde babam kedilerle odada oturmaya devam etti. Bu ilişki yürümez" dedi. Duruşma, aralık ayına ertelendi. 



</TEXT>
</DOC>
