<DOC>
<DOCNO> 275421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sonyas01.html </URL>
<DATE> 2004/09/27/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Fahişelerden oluşan futbol takımına yasak 
</HEADLINE>
<TEXT>

     Orta Amerika ülkelerinden Guatemala'da, hayat kadınlarının oluşturduğu bir futbol takımı, 'oyuncularının gerçek meslekleri' ortaya çıkınca katıldıkları turnuvadan ihraç edildi. 
     Estrellas de la Linea Yol Yıldızları takımı, öğrenci kızların oluşturduğu 'Mavi Şeytanlar' takımına 5-2 yenildikten sonra turnuva yetkilileri, organizasyonda yer alamayacaklarını belirtti. 
     Yetkililer, Yol Yıldızları'nın, taraftarlarının yaptığı kötü tezahüratlar nedeniyle çıkarıldıkları açıklamasını yaptılar. Takım ismini, başkentGuatemalaCity'ninortasından tren geçen Demiryolu semtinden alıyor. Takımın oyuncuları, bu bölgede çalışan yaklaşık 200 hayat kadınının arasından seçiliyor. 
     
     Kötü tezahüratlar 

     Takım kaptanı Valera olayla ilgili yaptığı açıklamada, "Hayat kadını olduğumuz için toplum bizi dışlıyor. Bizler kadın ve anne olarak haklarımızı kullanmak istiyoruz. Tek istediğimiz başka bir takımla futbol oynamak. Hayat kadını olmamız şiddet yanlısı olduğumuzu göstermez çünkü bizler çok disiplinliyiz" dedi. 
     Turnuva yetkilileri ise tersini düşünüyor. Maçların oynandığı Futeca Stadı'nın müdürü Eduardo Navas, tribünlerdeki 'Bir, iki, üç, sür k' şeklindeki tezahüratlardan diğer taraftar ve takımların rahatsız olduğunu belirterek, "Bu statlarda çocuklarımız oynuyor ve böyle şeyler duymaları hiç de hoş değil" dedi. 
     Kaptan Valera, küfürlü tezahürat iddialarını kesin bir dille reddederek, "Bizim hayat kadını olduğumuzu fark ettiler ve bizi kullanılmış k ğıt mendil gibi attılar. Bu, büyük bir suç" dedi. Valera ve diğer hayat kadını arkadaşları, itirazlarını yaptıktan sonra 'resmi' işlerine dönerek hayatlarına devam etti. 

     
</TEXT>
</DOC>
