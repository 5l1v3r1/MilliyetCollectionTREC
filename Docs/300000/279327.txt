<DOC>
<DOCNO> 279327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/yasam/yas07.html </URL>
<DATE> 2004/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bildik antibiyotik kansere ilaç oldu 
</HEADLINE>
<TEXT>


DIŞ HABERLER SERVİSİ 

Yaygın olarak kullanılan 'Doxycyline' isimli antibiyotiğin, kanser oluşumunu önlediği tespit edildi. Sonuçları BBC'nin internet sitesinde yayımlanan araştırmaya göre, 'Doxycyline' kanseri tetiklediği bilinen Myc isimli genin çalışmasını engelliyor. ABD'deki Stanford Üniversitesi'nin laboratuvarlarında kobaylar üzerinde yapılan çalışmada, hayvanların karaciğer hücrelerindeki Myc geni sürekli kanserli hücre üretecek şekilde değiştirildi, yani kobayların hızla kanser olması sağlandı. Ardından 'Doxycyline' verilen hayvanlarda kanserin durduğu, hatta kanserli hücrelerin normale döndüğü tespit edildi. Araştırmada yer alan Dr. Dean Felsher, "Şaşırtıcı olan kanser hücrelerinin normale döndüğünü tespit etmemiz" dedi. 


</TEXT>
</DOC>
