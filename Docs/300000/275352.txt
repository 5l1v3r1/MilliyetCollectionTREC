<DOC>
<DOCNO> 275352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sonspo16.html </URL>
<DATE> 2004/09/27/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Türkiye, UEFA'dan en çok ceza alan ülke... 
</HEADLINE>
<TEXT>

     Türkiye, Avrupa Futbol Federasyonları Birliği'nden UEFA en çok ceza alan ülke oldu. 
     Türkiye Futbol Federasyonu'ndan yapılan açıklamada, UEFA tarafından verilen disiplin ve ceza raporları sonuçlarına göre Türkiye en çok ceza verilen ülkelerin başını çekti. 
     Milli takımlar arasında yapılan değerlendirmede ilk sırayı 200 bin İsviçre Frangı cezayla Türkiye alırken, Yunanistan ikinci, İtalya ise üçüncü sırada yer aldı. 
     
     KULÜPLERDE BEŞİKTAŞ VE GALATASARAY İLK 5'TE 
     Kulüpler bazında yapılan bir diğer değerlendirmede ise ilk 5 içine 2 Türk takımı girdi. 
     Yunanistan'ın AEK takımının 190 bin İsviçre Frangı ile ilk sırayı aldığı listede, Beşiktaş 158 bin frank ile 4., Galatasaray ise 147 bin frank ceza ile 5. sırada yer buldu. 
     Kulüplere verilen cezalarda en büyük oranı kart cezaları alırken, bunu taraftar taşkınlıkları ve statlardaki düzensizlikler takip etti. 
     UEFA raporlarına göre son 3 sezonda gözlemlenen cezalardaki artış trendi geçen sezon da sürdü ve 2003-04 sezonunda yüzde 9'luk bir fazlalaşma kaydedildi. 
     
</TEXT>
</DOC>
