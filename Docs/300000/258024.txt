<DOC>
<DOCNO> 258024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/son/sondun24.html </URL>
<DATE> 2004/07/25/ </DATE>
<TIME> 21.07 </TIME>
<AUTHOR>  </AUTHOR>
<HEADLINE>
Kuveyt firması "7 rehine serbest bırakılacak" 
</HEADLINE>
<TEXT>

     Irak'ta kaçırılan Kenyalı, Hintli ve Mısırlı 7 rehinenin serbest bırakılacağına ilişkin güvence alındı. 
     7 rehinenin çalıştığı Kuveyt firmasının İngiliz Reuters ajansına gönderdiği faks bilgisine göre, ''7 yabancı çalışanı kaçıran kişilere, Irak'ta sadece nakliyat ve taşımacılık işi dışında Amerikan yönetimiyle ilintili hiçbir iş yapılmadığı bildirildi.'' Bunun üzerine rehineleri elinde tutan örgütten olumlu yanıt alındığı kaydedildi. 
     Bu haber, Irak Aşiret Reisleri Milli Teşkilatı Başkanı Şeyh Hişam El Dulaymi'nin ''Kara Sancak'' örgütünce elçiliklerle görüşmek için arabulucu seçildiğinin bildirilmesinden kısa süre sonra geldi. 
     Dubai'nin El Arabiye kanalı, Şeyh Dulaymi'nin, Kenya, Hindistan ve Mısır büyükelçiliklerinin yanı sıra Kuveytli şirketle temas halinde olacağını bildirmişti. 
     
</TEXT>
</DOC>
