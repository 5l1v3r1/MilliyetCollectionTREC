<DOC>
<DOCNO> 283932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/ekonomi/eko04.html </URL>
<DATE> 2004/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'den Türkiye ekonomisine övgü 
</HEADLINE>
<TEXT>


AB Komisyonu, Türkiye'nin büyüme performansında en hızlı AB üyelerini bile geride bıraktığını belirtti 


Avrupa Birliği AB Komisyonu, Türkiye ekonomisinin performansından övgüyle söz ederken büyümenin artarken enflasyonun düşeceği tahmininde bulundu. 
AB Komisyonu'nun ekonomik tahminlerine göre, 2004'te yüzde 10 civarında büyüyecek Türkiye ekonomisi gelecek yıl yüzde 5, 2006'da da yüzde 5.3'ün üzerinde gelişme gösterecek. 
Enflasyon konusunda da olumlu tahminde bulunan AB Komisyonu'na göre Türkiye gelecek yıldan itibaren tek haneli enflasyonu yakalayacak. Komisyona göre 2006 yılındaki enflasyon oranı ise yüzde 7.3'ü geçmeyecek. 
AB'nin yeni üyesi ülkeler arasında en hızlı büyüyenler ise yüzde 7.5 ile Letonya ile yüzde 7.1 ile Litvanya. Bu yıl yaklaşık yüzde 10 oranında büyüme bekleyen Türkiye'nin büyüme oranı ise en hızlı büyüyen bu iki ülkenin ortalamasından daha yüksek düzeyde bulunuyor. 
Komisyon tahminlerine göre 2007'de tam üye olması beklenen Bulgaristan'ın 2005'te yüzde 6, 2006'da yüzde 4.5 büyümesi beklenirken Romanya'da büyümenin 2005'te yüzde 5.6, 2006'da da yüzde 5.1 olması bekleniyor. AB'ye yeni üye olan 10 ülkenin toplam gayri safi yurtiçi hasılasının GSYİH yarısı oranında bir GSYİH'ye sahip olan Polonya ise gelecek yıl yüzde 4.9, 2006'da da yüzde 4.5 büyüyecek. Komisyona göre euro bölgesinde büyüme oranı 2005'te yüzde 2, 2006'da yüzde 2.2 olacak. 

FT En önemli kazanım borçlardaki düşüş Financial Times FT gazetesi, Türkiye'nin krizden bu yana sağladığı en önemli başarının kamu borç stokunun gayri safi yurt içi hasılaya GSYİH oranındaki düşüş olduğu yazdı. Vincent Boland imzalı haberde, Türkiye'nin 210 milyar dolar borcu olduğuna dikkat çekilerek, "Buna karşın, krizden bu yana sağlanan en kayda değer başarılardan biri, kamu borçlarının GSYİH'ya oranındaki düşüş" denildi. 
Ekonomist Sonal Desai'nin 2001'de yüzde 95 olan borçların GSYİH'ya oranının yüzde 65'e ineceği beklentisine dikkat çeken gazete, Desai'nin, "Böyle bir düşüş, borçlarını ödeyen yükselen bir piyasada pek rastlanmaz" değerlendirmesini de yansıttı. 


</TEXT>
</DOC>
