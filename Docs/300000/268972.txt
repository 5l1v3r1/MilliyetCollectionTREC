<DOC>
<DOCNO> 268972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/son/sondun02.html </URL>
<DATE> 2004/09/04/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Rehine operasyonunda ölü sayısı en az 322... 
</HEADLINE>
<TEXT>

     Kuzey Osetya'nın Beslan kentindeki bir okulu basıp binden fazla kişiyi rehin alan teröristlere müdahale edilmesinin ardından 155'i çocuk 322 kişi hayatını kaybederken, birçok aile tedirgin bir halde kayıp olan çocuklarından haber almaya çalışıyor. 
     Yetkililer, okul enkazından şu ana kadar 322 ceset çıkarıldığını belirtirken, bu sayısının daha da artması bekleniyor. Tam bir karmaşanın hakim olduğu kentte aileler, çocuklarından haber alabilmek için bütün hastanelerin morglarını ve yaralıların bulunduğu bölümleri araştırıyor. 
     İtar-Tass'a bilgi veren görgü tanıklarından biri, ''Bir kadını 2 ölü çocuğun başını kaldırıp yüzlerine bakarken gördüm. Kadının ağlayacak kuvveti bile yoktu'' dedi. 
     Okulda rehin tutulanların yakınları geceyi ölü ve yaralı listelerini taramakla geçirirken, hastaneler yaralılara müdahaleyle meşgul olduğu için, tedavi altındakilerin adlarını açıklayamıyor. 

     
</TEXT>
</DOC>
