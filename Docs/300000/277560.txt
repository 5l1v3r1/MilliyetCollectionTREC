<DOC>
<DOCNO> 277560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sontur54.html </URL>
<DATE> 2004/10/05/ </DATE>
<TIME> 18.56 </TIME>
<AUTHOR>  </AUTHOR>
<HEADLINE>
Bavyera Eyaleti temsilcileri Diyarbakır'da... 
</HEADLINE>
<TEXT>

     Almanya'nın Bavyera Eyaleti Bölgesel Sorunlar ve İç Güvenlik Komisyonu'ndan 15 kişilik heyet, incelemelerde bulunmak üzere Diyarbakır'a geldi. 
     Gabriel Goltz başkanlığındaki heyet, Vali Efkan Ala'yı makamında ziyaret etti. 
     Vali Ala, meclis üyelerinin Diyarbakır gezilerini rahat ve huzurlu tamamlamaları için üzerlerine düşeni yapacaklarını söyledi. 
     Heyet Başkanı Goltz ise yerel yönetimlerin verdiği hizmetleri ve köylerde yaşanan gelişmeleri yerinde görmek için Diyarbakır'a geldiklerini belirtti. 
     İstanbul ve Ankara'da yaptıkları görüşmelerin olumlu geçtiğini kaydeden Goltz, ''Hepimiz mecliste iç siyaset ve güvenlikle ilgili komisyonlarda görevliyiz. Bölgeye özellikle yerel yönetimlerin verdiği hizmetler ve köylerde yaşanan gelişmeleri yerinde görmek için geldik. Vali Ala'dan güvenlik ve suçun önlenmesi konusunda bilgi almak istiyoruz'' dedi. 
     Görüşme, daha sonra, basına kapalı devam etti. 
     
</TEXT>
</DOC>
