<DOC>
<DOCNO> 290439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sonsiy03.html </URL>
<DATE> 2004/11/20/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
DYP'de "ANAP'la bütünleşme Mesut Yılmaz'a takıldı" iddiası 
</HEADLINE>
<TEXT>

     DYP-ANAP arasında başlayan ancak, ANAP Genel Başkanı Nesrin Nas'ın istifası tartışmasına odaklanan bütünleşme girişiminin tıkanmasında DYP faturayı Mesut Yılmaz'a kesti. 
     Bir ayı aşkın bir süre önce DYP Genel Başkanı Mehmet Ağar ile ANAP Genel Başkanı Nas'ın Ayrancı'da bir büroda sürpriz bir şekilde biraraya gelmesiyle DYP-ANAP arasında başlayan bütünleşme serüveni, son aşamada "çatı" sorununda kilitlenirken ANAP'ı da karıştırdı. 
     DYP cephesindeki iddialara göre, daha önce iki partinin bütünleşmesi konusunda "müsbet" olan eski ANAP Genel Başkanı Mesut Yılmaz'ın tutumu süreç içinde değişti. 
     
     "NAS GELECEK" SENARYOLARI 
     Yılmaz'daki söz konusu tutum değişikliğinin gerekçesi DYP'liler arasında "Yüce Divan'da aklanarak siyasete yeniden dönme ihtimali" olarak dile getirilirken, Yılmaz'ı da yakın ekibinin bu çerçevede yönlendirmeye çalıştığı ileri sürüldü. 
     
     NAS DYP YOLCUSU MU 
     Öte yandan yine DYP'de Nesrin Nas'ın ANAP liderliğinden olası istifası üzerine de yeni senaryolara dikkat çekiliyor. 
     Buna göre, istifa etmesi durumunda Nas'ın bir süre bekleyeceği ve 2005 ilkbaharında yapılacak Büyük Kongre'de bir grup arkadaşıyla birlikte DYP'ye geçebileceği öne sürülüyor. 
     
</TEXT>
</DOC>
