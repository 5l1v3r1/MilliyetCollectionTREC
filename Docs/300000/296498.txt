<DOC>
<DOCNO> 296498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sondun16.html </URL>
<DATE> 2004/12/10/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Şaron'un partisinden koalisyona yeşil ışık 
</HEADLINE>
<TEXT>

     İsrail Başbakanı Ariel Şaron'un Likud Partisi geçtiğimiz hafta Şinui Partisi’nin koalisyondaki görevine son verilmesinin ardından hükümetin yeniden kurulması için oylamaya gitti. Parti üyeleri, Peres liderliğindeki İşçi Partisi’yle koalisyon kurulmasına yeşil ışık yaktı. 
     Şaron, erken seçimlere gitmemek için parti üyelerinin Meclis'te 22 sandalyesi bulunan İşçi Partisi’yle kurulacak koalisyon hükümetine destek vermesini istiyordu. 
     
     Delegelerin yüzde 62’i evet’ dedi 

     Likud delegeleri, İşçi Partisi’yle koalisyon kurulmasına yüzde 62 oyla yeşil ışık yaktı. Şaron, bu hamlesiyle İşçi Partisi’ni yanına alarak Gazze'den çekilme planını uygulama konusunda önemli bir müttefik kazanıyor. 
     
     Şaron, Şinui partili bakanları görevden almıştı 

     İsrail Başbakanı Şaron, geçtiğimiz hafta yaşanan bütçe tartışmaları sonrasında Şinui partili bakanların görevine son vermişti. 
     Şaron hükümeti, 120 sandalyeli parlamentodaki çoğunluğunu kaybettikten sonra, erken seçim olasılığı gündeme gelmişti. 
     
</TEXT>
</DOC>
