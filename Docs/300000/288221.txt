<DOC>
<DOCNO> 288221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/guncel/gun04.html </URL>
<DATE> 2004/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kantini okul aile birliği işletecek 
</HEADLINE>
<TEXT>


Okullara ait olan kantin, salon gibi mek nları işletme yetkisini okul aile birliklerine veren tasarı yasalaştı 

SALİHA ÇOLAK Ankara 

Okul aile birliklerine, ihtiyaçların karşılanabilmesi için okullara ait mek nları kiraya verme ve işletme yetkisi tanıyan tasarı, önceki gece yasalaştı. Milli Eğitim Komisyonu'nda da bağışların önünü kesmek amacıyla düzenleme yapıldı. Bu tasarı da yasalaşırsa, veliler hiçbir surette bağış yapmaya zorlanamayacak. 
Yasa, okul aile birliklerine, okulların ihtiyacını karşılamak üzere "ayni ve nakdi bağışları kabul etme, sosyal ve kültürel etkinlikler, kampanyalar düzenleme, kantin, açık alan, salon ve benzeri yerleri işletme veya işlettirme" yetkisi tanıyor. Görüşmeler sırasında CHP Denizli Milletvekili Mustafa Gazalcı, "Bu tasarı çoğunluğunuza dayanarak çıkmış olursa, paralı eğitime biraz daha adım atılacak, velilere bu yük yüklenecek, bir yandan da eğitim işleriyle uğraşan bir kuruluş ticari bir şirket gibi iş görecektir" dedi. Gazalcı, "Kirası 7 milyar lira olan kantin var. Okullar ticarethane değil, eğitim kurumu ama bu düzenlemeyle para işleri ön plana çıkacak" diye konuştu. 


</TEXT>
</DOC>
