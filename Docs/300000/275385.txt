<DOC>
<DOCNO> 275385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sontur13.html </URL>
<DATE> 2004/09/27/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Bağ-Kur'dan borçlu sigortalılara "ödemeye çağrı" tebligatı... 
</HEADLINE>
<TEXT>

     Bağ-Kur, prim ve gecikme zammı taksitlendirilen, ancak bu borçlarını da ödemeyen sigortalılara ''ödemeye çağrı'' tebligatı gönderdi. 
     Bağ-Kur Genel Müdür Vekili Saner Güngör, konuya ilişkin yaptığı yazılı açıklamada, 1479 sayılı Esnaf ve Sanatkarlar ve Diğer Bağımsız Çalışanlar Sosyal Sigortalar Kurumu Kanunu ile 2926 sayılı Tarımda Kendi Adına ve Hesabına Çalışanlar Sosyal Sigortalar Kanunu'na göre sigortalı olanlardan 30 Haziran 2003 tarihi itibariyle prim ve gecikme zammı borcu bulunanların bu borçlarını yapılandırma çerçevesinde taksitler halinde ödemeleri amacıyla belirlenen asgari ödeme tutarlarının ödenmesi için borç ödeme planlarının çıkarılması ve bu taksitleri 3 ay art arda ödememeleri halinde ise taahhüdün ihlal edilmiş sayılacağı hususunda karar alındığını bildirdi. 
     Güngör, 2004 Temmuz ayı sonuna kadar ek süre verildiği halde ödeme yapmayan sigortalıların yapılandırma taleplerinin iptal edildiğini belirterek, 30 Eylül 2004 tarihi itibariyle tahakkuk eden borç tutarlarını ödemeleri, aksi taktirde kanuni işlemlere başvurulacağının bilinmesi amacıyla bu kişilere ''ödemeye çağrı'' tabligatları gönderildiğini bildirdi. 
     
</TEXT>
</DOC>
