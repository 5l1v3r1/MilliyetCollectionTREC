<DOC>
<DOCNO> 284890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sonspo24.html </URL>
<DATE> 2004/10/31/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Aktuğ Trabzonspor büyük takım olmanın yanında, büyük kulüp olmalıdır 
</HEADLINE>
<TEXT>

     Trabzonspor Kulübü Başkanı Atay Aktuğ, Trabzonspor'un büyük takım olmanın yanında, büyük kulüp olması gerektiğini söyledi. 
     Aktuğ, Trabzonspor Olağan Divan Kurulu Toplantısı'nda yaptığı konuşmada, kulübün kurumsal bir yapıya kavuşması için mücadele verdiklerini belirterek, ''Yönetim kurulunda görev alan arkadaşlarımla bu doğrultuda çalışmalar yapıyoruz. Şirketlerin kurulması, Trabzonspor'un kurumsal yapıya dönüşmesi hep bu doğrultudadır. İnşallah bunları biz veya bizden sonraki yöneticiler gerçekleştirir. Trabzonspor büyük takım olmanın yanında büyük kulüp olmalıdır'' dedi. 
     Aktuğ, Trabzonspor'un borsaya girmesiyle elde edeceği gelirin çok yüksek rakamlara ulaşacağını da kaydetti. 
     
</TEXT>
</DOC>
