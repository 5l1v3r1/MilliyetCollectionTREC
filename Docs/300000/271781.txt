<DOC>
<DOCNO> 271781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sontur16.html </URL>
<DATE> 2004/09/14/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Üniversitelere kayıtlar yarın sona eriyor... 
</HEADLINE>
<TEXT>

     Üniversitelerde 6 Eylül Pazartesi günü başlayan kayıtlar yarın sona erecek. 
     Adaylar, ÖSS yerleştirme sonuç belgelerinde belirtilen tarihte, kazandıkları bölüme kayıt yaptıracaklar. Belirlenen süre içinde kayıt yaptırmayan adaylar haklarını kaybedecek. 
     Kayıt sırasında adaylardan şu belgeler isteniyor 
     - ÖSYS sonuç belgesi, - Adayın mezun olduğu okuldan aldığı diplomanın aslı ya da yeni tarihli mezuniyet belgesi, - Aday 0.8 katsayısından veya ek puandan yararlanarak ya da sınavsız geçişle yerleştirilmiş, ancak alan kol veya bölümü diplomasında veya mezuniyet belgesinde belirtilmemişse, hangi okul ve alan kol bölümden mezun olduğunu gösterir resmi belge, - Nüfus cüzdanının onaylı örneği, - İkametgah belgesi, - 1982 ve daha önceki yıllarda doğmuş erkek adaylar için askerlik şubelerinden alınacak Askerlik Durum Belgesi, - 12 adet 4.5 cm x 6 cm boyutunda fotoğraf Fotoğraflar son 6 ay içinde önden, başı açık, adayı kolaylıkla tanıtabilecek şekilde çekilmiş olacak , - Katkı payının ödenmesiyle ilgili belge, - Kayıttan önce belirlenip üniversite tarafından ilan edilecek diğer belgeler. 
     Üniversitelere kayıtlar ile ÖSYM'nin yaptığı merkezi yerleştirme sonucunda boş kalan kontenjanlara ek yerleştirme yapılacak. ÖSYM, ek yerleştirme takvimini daha sonra açıklayacak. 
     
</TEXT>
</DOC>
