<DOC>
<DOCNO> 287422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/soneko18.html </URL>
<DATE> 2004/11/09/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Rusya'dan rekor dış ticaret fazlası... 
</HEADLINE>
<TEXT>

     Rusya'nın dış ticaret fazlası, yılın ilk 9 ayında 75 milyar dolara ulaşarak rekor kırdı. 
     İnterfaks ajansının gümrük idaresinden aldığı bilgiye göre, 2003'ün Ocak-Eylül döneminde 56.4 milyar dolar olan Rusya'nın dış ticaret fazlası, bu yılın aynı döneminde yüksek petrol fiyatlarının da olumlu etkisiyle 74.7 milyar dolara çıktı. 
     Bu dönemde Rusya'nın ihracatı, 2003'ün ilk 9 ayına göre yüzde 32.2 artışla 127.7 milyar dolar olurken, yüzde 31.5 artan ithalat milyar dolarda kaldı. 
     Rusya'nın en çok ticaret yaptığı 6 ülke, 16.8 milyar dolarla Almanya, 11.6 milyar dolarla Hollanda, 10.8 milyar dolarla İtalya, 10.7 milyar dolarla Çin, 6.7 milyar dolarla ABD ve 5.9 milyar dolarla Türkiye oldu. 
     Bu ülkeler içinde yılın ilk 9 ayında ticaretini yüzde 46.2 artıran Türkiye, yüzde 65.1 artış kaydeden Hollanda'nın ardından Rusya ile ticaretini geçen yıla göre en çok artıran 2'nci büyük ticaret ortağı oldu. 
     
</TEXT>
</DOC>
