<DOC>
<DOCNO> 288378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/son/sonspo04.html </URL>
<DATE> 2004/11/12/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
TRT'nin Avrupa'dan futbola ödediği para meclis gündemine geldi... 
</HEADLINE>
<TEXT>

     Türkiye Radyo Televizyon Kurumu'nun TRT geçen sezon Avrupa'dan futbol yayınlarına ne kadar ücret ödediği Türkiye Büyük Millet Meclisi TBMM gündemine geldi. 
     CHP Antalya Milletvekili Feridun Baloğlu, Devlet Bakanı Beşir Atalay'ın yanıtlaması istemiyle verdiği yazılı önergesinde, 2003-2004 sezonunun 2. yarısında İspanya ve Almanya futbol liglerinden yapılan canlı ve bant yayınlar için ne kadar ücret ödendiğini sordu. 
     TRT Genel Müdürü Şenol Demiröz imzasıyla verilen cevap yazısında, ''Active Media Management'' şirketinden, İspanya ve Avrupa liglerinden futbol yayınları ile ilgili özel paketin, 20 eşit taksitle ödemek üzere, KDV hariç 600 bin Euro'ya KDV hariç yaklaşık 1 trilyon 140 milyar lira alındığı bildirildi. 
     Demiröz'ün cevap yazısında, TRT'nin İspanya liginden 42 maçı canlı, Almanya liginden 4 maçı canlı, 24 maçı ise banttan yayınladığı ifade edilirken, TRT'nin zarara uğratılmasının söz konusu olmadığı belirtildi. 

     
</TEXT>
</DOC>
