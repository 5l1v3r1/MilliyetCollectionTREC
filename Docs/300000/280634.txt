<DOC>
<DOCNO> 280634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sondun45.html </URL>
<DATE> 2005/03/15/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
İnternet ve telefon kayıtları 1 yıl saklanacak .. 
</HEADLINE>
<TEXT>

     Teröre karşı önlem almak üzere İspanya'da bir araya gelen İngiltere, Fransa, Almanya, İtalya ve İspanya'nın içişleri bakanları, terörle ilgili durumlarda, telefon ve internet kayıtlarının 1 yıl saklanması gerektiği konusunda ilke olarak anlaştılar. 
     Almanya İçişleri Bakanı Otto Schilly, Granada kentinde yapılan toplantıdan sonra düzenlenen basın toplantısında, ''Bilginin 1 yıl saklanması gerektiğine inanıyoruz. Bu tür verinin, terör suçlarının kovuşturulması için kesinlikle yaşamsal olduğunu biliyoruz'' dedi. 
     Bakanların, 2 gün süren toplantının sonunda, terör şüphelileriyle ilgili delillerin paylaşılması ile patlayıcı ve diğer tehlikeli maddelerin çalınması durumunda birbirlerini haberdar edecek bir ''erken uyarı sistemi''nin kurulması konusunda da anlaştıkları belirtildi. 
     Eskiden radikal dinci örgütlere katıldıkları bilinen, ancak Avrupa'da suç işlememiş şüphelilerin ülkelerine gönderilmeleri konusunda ise tam bir anlaşmaya varılamadığı ifade edildi. 
     
</TEXT>
</DOC>
