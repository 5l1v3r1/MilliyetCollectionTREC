<DOC>
<DOCNO> 251951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sonspo09.html </URL>
<DATE> 2004/06/30/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
FIBA Avrupa Ligi'nde Türkiye'den üç takım... 
</HEADLINE>
<TEXT>

     FIBA'nın geçen sezon ilk kez uygulamaya soktuğu FIBA Avrupa Ligi'nde FEL Türkiye, bu yıl üç takımla temsil edilecek. 
     Basketbol Federasyonu'nun internet sitesinde yapılan açıklamada, ilk olarak Beşiktaş'ın bu kupaya katılacağının açıklamasından sonra, Fenerbahçe ve Tuborg'un da gelecek sezon FEL'de mücadele edeceği bildirildi. 
     Açıklamada, FIBA'nın diğer organizasyonlarında ise toplam 3 Türk takımının yer alacağı kaydedildi. Geçen yıl Tuborg'un final four oynadığı FIBA Europe Cup'ta ECM ligin yeni takımı Banvitspor, aynı kupanın bayanlar ayağında ECW ise Fenerbahçe ve Ceyhan Belediyesi ekipleri mücadele edecek. 
     Bu arada, Basketbol ULEB Euroleague'de Efes Pilsen ve Ülkerspor, ULEP Cup'ta ise Türk Telekomspor ve Darüşşafaka'nın mücadele edeceği öğrenildi. 
     
</TEXT>
</DOC>
