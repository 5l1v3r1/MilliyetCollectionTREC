<DOC>
<DOCNO> 292784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/yazar/theper.html </URL>
<DATE> 2004/11/28/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Gelişme kötü 
</HEADLINE>
<TEXT>


Geçen hafta içinde İstanbul ve Ankara'da YÖK'ü protesto adı altındaki sokak çatışmaları ile Konya'da, Beşiktaş maçı öncesi sokak olaylarını ibretle izledim. Aklıma gençlerin siyasete yabancı kaldığı, siyasete girmeleri gerektiği, eski duyarlılıklarının olmadığı uyarıları geldi. Gençler siyasete çağrılıyor. 
1980 öncesi gençler siyasetin içindeydi. 1980 sonrası gençlere tam aksi söyleniyor, önce tahsil deniliyordu. Tahsilinizi bitirin, meslek sahibi olarak siyasete girmek sizin hakkınız. 
Şimdi ne oldu da gençler siyasete davet edildi ve davetin ardından Ankara ve İstanbul'daki sokak çatışmaları geldi 
Bir maç öncesi yine sokak çatışmaları ve TV ekranında bir gencin öldüresiye dövülmesine adeta seyirci kalan bir polis görüntüsü, çok geçmeden İstanbul'da maçta bıçaklanıp öldürülen bir genç. Gençlerin dinamiğini yararlı noktalara kaydıramazsanız, gençler enerjisini bir yolla harcar. YÖK'ü protesto adı altında da çatışır, kulüp taraftarı adı altında da, hele hele bu olaylara seyirci kalan görevliler de olursa. Öteki tarafta her gün yeni bir değişiklik ile suçlulara yepyeni imk nlar tanınırsa, endişe verici günlerin geldiği anlaşılır. 
Örnek mi istiyorsunuz, işte örnek. 
Yeni ceza yasamızda asla tasvip etmeyeceğim bir hüküm var. 
"Hırsızlık suçunun ağır ve acil bir ihtiyacı karşılamak için işlenmesi halinde, olayın özelliğine göre verilecek cezada indirim yapılabileceği gibi ceza vermekten de vazgeçilebilir." 
Bir vatandaşın 3 milyon TL parası ve cep telefonunu almak için demir çubukla dövüldüğü olayda sanık, işsiz ve parasız olduğu için bu işi yaptığını savundu. Biz hukukçular ceza kanununu daha kullanmadan sanıklar kullanmaya başladı bile. 



</TEXT>
</DOC>
