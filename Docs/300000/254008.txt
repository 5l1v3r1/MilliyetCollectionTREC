<DOC>
<DOCNO> 254008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/magazin/axmag02.html </URL>
<DATE> 2004/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Emrah'a nafaka artırma davası 
</HEADLINE>
<TEXT>


NAİL KAHRAMAN Bursa DHA 

Babalık davasını kaybeden sarkıcı Emrah'a, yine mahkeme yolu göründü. Ebru Çolak, Emrah'ın, 13 yaşındaki çocukları Tayfun'a her ay ödediği 500 milyon lira nafakanın 1.5 milyar liraya çıkarılması için dava açtı. Çolak'ın avukatı Süreyya Bilir, "Nafakanın, tarafların görüşüp anlaşarak belli bir miktarda artırılması gerekir. Ancak, Emrah nafakayı artırmadığı için dava açtık" dedi. Emrah'ın oğlu olduğu mahkeme kararıyla kanıtlanan Tayfun Engin Erdoğan'a her ay verdiği 500 milyon liralık nafakanın 1.5 milyar liraya çıkarılması için Bursa 1. Aile Mahkemesi'ne dava açıldı. Bilir tarafından açılan davanın görüşülmesine önümüzdeki günlerde başlanacak. 

'3 yıldır artırmadı' 
Emrah'ın 2000'de oğlu için açılan aylık 300 milyon liralık iştirak nafakasını, bir yıl sonra 500 milyon liraya çıkardığını söyleyen Bilir, "Aradan geçen sürede nafakayı artırmadı. Okul masrafları ve yaşam koşullarının güçleşmesi, Tayfun'un giderlerini artırdı. Bu zamana kadar oğluyla 5 kez görüşen Emrah, nafakanın artırılmasına yanaşmayınca, biz de konuyu yargıya taşıdık. Emrah'ın oğluna her ay 1.5 milyar lira vermesi için dava açtık" diye konuştu. 




</TEXT>
</DOC>
