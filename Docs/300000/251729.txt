<DOC>
<DOCNO> 251729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sontur17.html </URL>
<DATE> 2004/06/29/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Gürpınar'da şehit olan 1 uzman çavuş ile 2 er için tören düzenlendi 
</HEADLINE>
<TEXT>

     Van'ın Gürpınar İlçesi'nde teröristlerce pusuya düşürülerek şehit edilen 1 uzman çavuş ile 2 er için tören düzenlendi. 
     Jandarma Asayiş Kolordu Komutanlığı'nda düzenlenen törene, şehitlerin aileleri, Vali Hikmet Tan, Asayiş Komutanı Korgeneral Erdal Ceylanoğlu, Emniyet Müdürü Tacettin Kurt, askeri yetkililer katıldı. 
     Basına kapalı yapılan uğurlama töreninin ardından şehit Jandarma Uzman Çavuş Gökhan Börkçüoğlu Osmaniye , Jandarma erler Serhat Dağdelen Ordu ve Ali Bezik'in Adana Türk bayrağına sarılı naaşları, ambulanslara konularak Ferit Melen Havaalanı'ndan uçakla memleketlerine gönderildi. 
     Bu arada, Van Askeri Hastanesi'nde tedavi altına alınan Jandarma Başçavuş Hanifi Fırtına ile Jandarma erler Orhan Karaca ve Abdussamet Han'ın sağlık durumlarının iyi olduğu bildirildi. 
     Dün, Gürpınar Jandarma Komutanlığı'na bağlı aracın, Yalınca Karakolu'ndan ilçe merkezine dönüşü sırasında, terör örgütü PKK Kongra-Gel üyelerinin yola döşediği mayının patlaması sonucu, 2 asker ile 1 uzman çavuş şehit olmuş, 1 başçavuş ve 2 er de yaralanmıştı. 
     
</TEXT>
</DOC>
