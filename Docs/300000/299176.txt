<DOC>
<DOCNO> 299176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sonsiy15.html </URL>
<DATE> 2004/12/20/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
ABD'li yetkiliden ''not ettik'' tepkisi ''Tam bir saçmalık'' 
</HEADLINE>
<TEXT>

     ANKARA ANKA 

Irak'ta, 5 Türk polisin şehit edildiği saldırı nedeniyle ABD'nin suçlanmasına ABD Büyükelçiliği'nden tepki geldi. 
     Polislere Musul yakınlarında düzenlenen ve 1. Ordu Komutanı Orgeneral Hurşit Tolon'un "Biz de bunu not ediyoruz" dediği saldırıdan büyük üzündüğü duyduklarını belirten bir büyükelçilik yetkilisi, başsağlığı dileğinde bulundu. Yetkili, "ABD'nin, Türk polislerinin trajik ölümünden bir biçimde sorumlu olduğunu ima etmek tam bir saçmalıktır" dedi. Irak'ta bugüne kadar 1200'den fazla ABD'linin öldüğüne dikkat çeken yetkili, "ABD'nin sorumlu olduğu nasıl öne sürülebilir" diye konuştu. Irak'ta insanları öldüren asi ve teröristler bulunduğunu kaydeden yetkili, "Irak'ın tehlikeli bir yer olduğu kanıtlandı. Sadece dün 62 kişi öldürüldü" ifadesini kullandı. 
     Irak'taki güvenlik sorununun ciddi bir boyutlarda olduğunu kaydeden yetkili, ABD ve Irak güçlerinin Felluce gibi yerlere girmelerinin nedeninin "bu tür insanlardan kurtulmak" olduğunu vurguladı. 

     
</TEXT>
</DOC>
