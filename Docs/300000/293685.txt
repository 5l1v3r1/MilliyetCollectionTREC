<DOC>
<DOCNO> 293685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/yasam/axyas02.html </URL>
<DATE> 2004/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şeytan' misafiri 
</HEADLINE>
<TEXT>


Kapılarını çalan bir adamı misafir eden aileye, bu iyilik pahalıya patladı. Adam, ailenin kızıyla kayıplara karıştı 


Batman'da, tanımadığı bir aileye misafir olan kişi, ertesi gün "Elbise alacağım" diyerek evden çıkarttığı kızla ortadan kayboldu. 
Huzur Mahallesi'nde oturan baba Abdulvahap Acar, polise başvurarak, 3 gün önce evine misafir ettiği bir kişinin kızını kaçırdığını belirtti. Kızının hayatından endişe ettiğini kaydeden Acar, şöyle dedi "Daha önce hiç görmediğim 55 yaşlarındaki kişi, Ahmet Tüzün adlı yakınını aramak için Almanya'dan geldiğini söyledi. Ben de böyle birini tanımadığımı söyledim. 'Tanrı misafiri kabul etmez misiniz' diyen bu kişiyi misafir ettim." 

"Kuran'a el bastı" 
Yemek ikram ettiği bu kişinin gördüğü misafirperverliğe karşılık vermek istediğini anlatan Acar, şunları söyledi 
"12 yaşındaki kızım Leyla'ya elbise almak istediğini belirtti. Gerek olmadığını söyledim. Israr etti. Benim gelmemi istemedi. Kuran'a, elbise aldıktan sonra kızımı getireceğine yemin etti. Akşama kadar kızımı getirmeyince komşumla adamı ve kızımı aradık. Ama bulamadık. Keşke göndermeseydim." 




</TEXT>
</DOC>
