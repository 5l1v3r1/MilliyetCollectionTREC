<DOC>
<DOCNO> 272085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sontur05.html </URL>
<DATE> 2004/09/15/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Kayınpederine kurşun yağdırdı... 
</HEADLINE>
<TEXT>

     DHA 
KAYSERİ'de, ailesinin evinde kalan ayrı yaşadığı eşini almaya giden Metin Karamancı 34 , tartıştığı kayınpederi Zeynel Alayurt'a 57 kurşun yağdırdı. Ayağından 5 kurşunla yaralanan Alayurt, tedavi altına alınırken, damat Metin Karamancı, ortadan kayboldu. 
     Bir süredir eşi Sibel Karamancı'dan ayrı yaşayan oto tamircisi Metin Karamancı, dün sabah kayınpederi Zeynel Alayurt'un Sivas Caddesi Uzay Sitesi E Blok'taki evine gitti. Eşini, evlerine geri götürmek isteyen Metin Karamancı ile kayınpederi Zeynel Alayurt arasında tartışma çıktı. Metin Karamancı, evin dışında da tartışmaya devam ettiği Zeynel Alayurt'a, yanında getirdiği ruhsatsız tabancayla ateş etmeye başladı. Sol bacağına 5 kurşun isabet eden Alayurt yaralandı. Erciyes Üniversitesi Tıp Fakültesi Gevher Nesibe Hastanesi'ne kaldırılan Zeynel Alayurt tedavi altına alındı. 
     Olay yerinde, inceleme yapan polis, 10 boş mermi kovanı buldu. Olaydan sonra kaçan Metin Karamancı'nın yakalanması için araştırma başlatıldı. 
     
</TEXT>
</DOC>
