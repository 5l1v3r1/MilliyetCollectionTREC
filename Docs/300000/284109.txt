<DOC>
<DOCNO> 284109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sonspo14.html </URL>
<DATE> 2004/10/28/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Sahada ölüm .. Brezilyalı futbolcu kalp krizi geçirdi... 
</HEADLINE>
<TEXT>

     Brezilya Birinci Futbol Ligi takımlarından Sao Caetano'nun defans oyuncusu Paulo Sergio de Oliveira Silva, maç sırasında yaşama veda etti. 
     Dün akşam yapılan Sao Caetano-Sao Paulo birinci lig maçının 2. yarısında, Sergio'nun kalp krizi geçirerek olduğu yere yığılmasının ardından maç iptal edildi. 
     Sağlık ekiplerinin acil müdahalede bulunmasının ardından hastaneye kaldırılan 30 yaşındaki futbolcunun, tüm müdahalelere rağmen kurtarılamadığı açıklandı. Sergio'nun 30. yaşgününü 8 gün önce kutladığı belirtildi. 
     Öte yandan, futbolda ''canlı yayında ölüm'' örneklerinden biri daha gerçekleşmiş oldu. 
     Geçen yıl Kamerun-Fransa Konfederasyon Kupası maçında ölen Kamerunlu Marc-Vivien Foe ve bu yıl ocak ayında Portekiz Birinci Ligi'nde Benfica-Vitoria Guimaraes arasındaki mücadelede yaşamını yitiren Macar futbolcu Miklos Fehrer'in ardından, Silva'nın ölümünün de canlı yayın sırasında televizyon ekranlarına yansıması derin üzüntü yarattı. 
     
</TEXT>
</DOC>
