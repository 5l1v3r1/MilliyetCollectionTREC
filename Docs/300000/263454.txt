<DOC>
<DOCNO> 263454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/son/sontur15.html </URL>
<DATE> 2004/08/14/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Tekirdağ'da freni patlayan kamyon 5 kişinin ölümüne neden oldu 
</HEADLINE>
<TEXT>

     Tekirdağ'da bir kamyonun freninin boşalması sonucu meydana gelen zincirleme trafik kazasında 5 kişi öldü, 10 kişi yaralandı. 
     Edinilen bilgiye göre, Malkara'dan Tekirdağ'a gelen Ramazan Öküzcü idaresindeki 59 HF 549 plakalı hurda yüklü kamyon, Tepe mevkiinde freninin boşalması sonucu eğimli yolda hızlanarak, Altınova Kavşağı'ndaki trafik ışıklarında bekleyen Yıldıray Kurt 24 yönetimindeki 55 K 2260 plakalı tuğla yüklü kamyona çarptı. 
     Kamyon da İmdat Ülker'in 55 kullandığı 59 M 1548 plakalı minibüs ile Haşim Özdemir'in kullandığı 59 LK 940 plakalı otomobile çarparak dereye uçtu. Kazada, kamyon şoförleri Ramazan Öküzcü ve Yıldıray Kurt ile minibüste bulunan yolculardan Münire Tekalan 58 ile oğlu Hasan Tekalan 10 olay yerinde Meliha Üçkırık ise Tekirdağ Devlet Hastanesi'nde öldü. 
     Yaralanan Soner Kurt, Buse Özel 17 , Kadriye Mantar 24 , Olcay Bahadır 15 , Volkan Güney 14 , Erhan Orhan 17 , Şaban Çorbacı 55 , Vasfiye Çorbacı 19 , İmdat Ülker 55 ve Mustafa Yılmaz 62 , hastanelerde tedavi altına alındılar. 
     
</TEXT>
</DOC>
