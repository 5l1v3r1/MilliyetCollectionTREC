<DOC>
<DOCNO> 298151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sondun03.html </URL>
<DATE> 2004/12/16/ </DATE>
<TIME> 02.16 </TIME>
<AUTHOR>  </AUTHOR>
<HEADLINE>
Yunanistan'da otobüs kaçıran eylemci teslim oldu 
</HEADLINE>
<TEXT>

     Yunanistan'ın başkenti Atina yakınlarında bir otobüsü kaçıran eylemcilerin teslim olduğu, 6 rehinenin serbest bırakıldığı bildirildi. 
     Yetkililer, Atina yakınlarındaki Maratonas sahil kasabasında bu sabah bir otobüsü 24 yolcusuyla kaçıran ve daha sonra rehineleri gruplar halinde serbest bırakan eylemcilerin teslim olduğunu, rehineleri de serbest bıraktıklarını söyledi. 
     
     1 milyon euro istemişti 

     Yunanistan'ın başkenti Atina yakınlarındaki Maratonas sahil kasabasında, bu sabah 24 yolculu otobüsü kaçıran 2 eylemciden, adının ''Hasan'' olduğunu söyleyen saldırgan, bir Yunan televizyonunda canlı yayına çıkarak, sabaha kadar kendisine 1 milyon Euro getirilmezse otobüsü havaya uçurmakla tehdit etti. 
     Bozuk bir Yunanca ile konuştuğu dikkat çeken ve Rus uyruklu olduğunu iddia eden saldırgan, otobüste bulunan 2 erkek 4 kadın toplam 6 rehineden birisini bile para gelmeden bırakmasının söz konusu olmadığını söyledi. 
     Bu arada, eylem başlangıcında otobüsü bırakarak kaçan şöförün, Atina 2004 Olimpiyatları sırasında antiterör eğitimi aldığı ve bu eğitim çerçevesinde otobüsten kontak anahtarını alarak kaçtığı bildirildi. 
     
</TEXT>
</DOC>
