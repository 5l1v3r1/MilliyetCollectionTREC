<DOC>
<DOCNO> 273275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/yasam/yas01.html </URL>
<DATE> 2004/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
SAT'ın dehşeti 
</HEADLINE>
<TEXT>


SAT komandosu astsubay Mustafa Karaçol, ayrılmak isteyen eşi, kayınpederi, kayınvalidesi ve baldızının canlarını aldı 

MUSTAFA KURTARAN, DİNÇER ŞEREF İstanbul 

İstanbul Fatih'te, bir SAT komandosu astsubay, ailesini katletti. Sualtı Taarruz Timleri'nde SAT görevli Deniz Astsubay Başçavuş Mustafa Karaçol'un 40 eşi Arzu Karaçol 31 , maddi sıkıntı ve şiddetli geçimsizlik nedeniyle yaklaşık 10 gün önce Levent'te oturdukları askeri lojmandan ayrılarak babası Fikret Köstek'in evine geldi. Karaçol da, önceki gece 12 yaşındaki ilkokul öğrencisi oğlu Mert'i dayısına bırakıp, eşi ve ailesiyle konuşmak için kayınpederinin Kocamustafapaşa'daki evine gitti. Karaçol, evde baldızının nişanlısı Deniz Sönmez ile eşinin teyzesi Ayşe Sarıkaya'dan, konunun aile meselesi olduğunu belirterek odadan çıkmalarını istedi. 
Daha sonra eşi, kayınpederi Köstek 56 , kayınvalidesi Saliha Köstek 50 ve baldızı Aslı Köstek'i 26 evin salonuna toplayan Karaçol kapıyı kilitledi. 

'Bunları öldürdüm ' 
Kısa bir tartışma sonrası Karaçol, bu 4 kişiyi beylik tabancasıyla vurarak öldürdü. Ardından mutfakta bulunan misafirlerin yanına giden Karaçol, "Dayımı arayın, bunları öldürdüm" dedikten sonra son kurşunu kafasına sıktı. Karaçol'un, bir süre önce eşiyle kurduğu şirketin batması nedeniyle borcu olduğu, kredi kartı borçlarını dahi ödeyemediği öğrenildi. 
Arzu Karaçol'un teyzesinin eşi Ali Sarıkaya, 5 yıl önce bir aracın bilinçli olarak çarptığı Karaçol'un psikolojisinin bozulduğunu iddia etti. Sarıkaya, "Oğulları Mert'in 6 milyar liralık okul masrafını karşılayamadı. Parayı Aslı verdi. Ne olduysa ondan sonra oldu. Arzu da boşanmakta kararlıydı" dedi. 




</TEXT>
</DOC>
