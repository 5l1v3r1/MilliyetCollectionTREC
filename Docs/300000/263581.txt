<DOC>
<DOCNO> 263581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/son/soneko03.html </URL>
<DATE> 2004/08/15/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Hazine yarın devlet tahvili ihalesi düzenleyecek... 
</HEADLINE>
<TEXT>

     Hazine Müsteşarlığı tarafından yarın, Çarşamba günü valörlü ve 21 Mart 2007 itfa tarihli 945 gün vadeli, 6 ayda bir kupon ödemeli, değişken faizli ABD Doları cinsinden devlet tahvili ihalesi düzenlenecek. 
     İhalesi yarın yapılacak söz konusu tahvil ''TRT210307F19'' tanımlı senedin yeniden ihracı olacak. 
     İlk kupon ödemesi 22 Eylül 2004 tarihinde gerçekleştirilecek olan söz konusu tahvilin kupon ödemesine esas alınacak faiz oranı ise Hazine'nin daha önce açıkladığı gibi yüzde 1,85 olacak. 
     Öte yandan Hazine, 17 Ağustos 2004 Salı günü, 18 Ağustos 2004 Çarşamba valör ve 23 Şubat 2005 itfa tarihli, 189 gün vadeli Türk Lirası cinsinden iskontolu Hazine Bonosu ihalesi yapacak. 
     Hazine Müsteşarlığı tarafından, yine salı günü, çarşamba valör ve 22 Şubat 2006 itfa tarihli, 5 gün vadeli Türk Lirası cinsinden iskontolu devlet tahvili ihalesi yapılacak. Söz konusu tahvil ise ''TRT220206T14'' tanımlı senedin yeniden ihracı olacak. 
     
</TEXT>
</DOC>
