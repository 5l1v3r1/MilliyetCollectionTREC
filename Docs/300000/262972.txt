<DOC>
<DOCNO> 262972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/guncel/axgun01.html </URL>
<DATE> 2004/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Niye şik yet edeyim' 
</HEADLINE>
<TEXT>


Yargıtay Başkanı Özkaya, kendisinden 'Çakıcı dosyası'nın bekletilmesini isteyen MİT'çi Kozinoğlu için, "Çakıcı'yı kurtarma amacı yoktu ki. Devletin görevlisi" dedi 

Gökçer Tahincioğlu Ankara 

MİT Dış Operasyonlar Daire Başkanı Kaşif Kozinoğlu'nun, Alaattin Çakıcı'nın dosyasının bir süre bekletilmesi için kendisiyle görüştüğünü açıklayan Yargıtay Başkanı Eraslan Özkaya, bu müdahale için neden suç duyurusunda bulunmadığı sorusunu "devlet görevi"ne bağladı. Özkaya, "Devletin görevini yapıyor, devlet görevlisi diye o aşamada şik yet etmedim. Niye şik yet edeyim ... Ama şimdi, bütün bunlar anlaşılsın diye çok sayıda suç duyurusunda bulunacağım" dedi. Yargının sürekli olarak yıpratılmaya çalışılmasından dolayı olan bitenin sürpriz sayılamayacağını savunan Özkaya, Milliyet'e şu açıklamayı yaptı 
AMAÇ MEMLEKETE HİZMET Yazlığın tadilatını yapan müteahhit, bana bina hakkında bilgi verirken, "Benim bir arkadaşım var, gözünü daldan, budaktan esirgemez. Bütün amacı memlekete hizmet etmek falan" diye hayranlıkla arkadaşından bahsederdi. Bir gün "Sizinle tanışmak istiyor" dedi. "Uygun bir zamanda tanışırız" diye geçiştirdim. Sonra bu adamla Kozinoğlu bir gün tanıştık. Ondan sonra müteahhit yokken yanıma geldi ve istişari mahiyette Çakıcı'yla ilgili konuyu anlattı."KARAR DÜZELTME" GİRİŞİMİ Dedi ki, "Bu adam kaçarsa, hapse girerse elindeki bilgilere ulaşamayız. Bir iki ay lazım bize. Bir şey yapılabilir mi " Bunun da mümkün olmadığını kendisine söyledik. O arada karar verilmişti zaten. "Karar düzeltme bu davada bizim işimize yarar bir sonuç doğurur mu" mealinde bir soru soruldu. "Bunun karar düzeltmesi de mümkün değil" dedim. İş anlaşıldı, bırakıp gittiler.BİZİ İSTİSMAR ETMEDİ Kozinoğlu, bizi istismar eden veya Çakıcı yararına girişimde bulunan bir kişi değil ki. O kendi vazifelerini yapma amacı peşindeydi. "Devletin yararına bilgilere nasıl ulaşabiliriz, çok mühim bilgiler var elinde" diyordu. O aşamada niye suç duyurusunda bulunayım Çakıcı'yı kurtarma amacı yoktu ki. Devletin görevlisi.CEZASI BİZİ İLGİLENDİRMEZ Çakıcı'yı himaye etmek, Çakıcı'ya yardım etmek istemiyorlardı. Bilakis diyorlardı ki, "Ne ceza çekerse çeksin bu bizi ilgilendirmez." Ama öbür tarafta nedir, ne değildir Kooperatif, bu şekilde çarpıtılıp da nasıl bu hale geldi Çirkin şeyler, beni ve benim şahsımda yargıyı yıpratan şeyler fevkalade üzücü.O ANDA KOVARDIM Bu kooperatif hissesi hiç yüzünü görmediğim Antepli birinin vekilinden alındı. Bir eczacıdan alındı. Çakıcı'yla ne ilgisi olabilir Banka dekontları, bankadan çektiğim kredi, hepsi kayıtlı. Tadilatı parasız yaptırır mıyım Bu müteahhidi de araştırdık, sorduk. "Devletle bir kuruşluk işim yok" dedi. Adam sadece beni tanıştırmak istedi. Müteahhit, Çakıcı namına bana bir şey söylese onu o anda kovarım. Amacım emekliliğimde bir iki ay gideceğim bir yer. 11. ayın 18'inde, 24 milyar 700 milyonu Antep'e yolladım. Hiç Neşter ortada yokken. Neşter'e bağlanıyor. Ne ilgisi var MİT VE BEN BULAŞTIRILDIK Bu kadar titiz, sağlam hareket eden bir kişi olarak buna nasıl sokulmak istendiğimi bir türlü anlamıyorum. Tanınmayabilirim ama biraz araştırılsa, olmayacağı anlaşılır. Ben vazifemi yapıyorum, MİT vazifesini yapıyor. Hem ben, hem MİT bulaştırılmaya çalışılıyoruz. HER ŞEY ANLAŞILSIN Yanlış yapan cezasını çeker. Artık ben bunu yargıya havale edeceğim. Suçlular kimse çıkacak. ANKA'ya Kozinoğlu'na Devletin üst düzey örgütüsünüz, başka şekilde halledin' dedim. Bu MİT'çinin Çakıcı'yı kaçıracak kadar organize olduğunu sanmıyorum. Benim bir kusurum varsa neticesine hazırım. Soruşturma açılsın, engellemem. 

'Dosyadaki isim benim' 

Özkaya, Milliyet'in dünkü son baskılarında yayımlanan demecinde, İstanbul Başsavcılığı'nın dosyasında adı geçen yargı mensubunun kendisi olduğu bilgisini doğruladı. Erkaya, Bodrum'daki yazlığının tadilatını yaptırdığı Çakıcı ile bağlantılı müteahhit Hakkı Süha Şen'in aracılığıyla görüştüğü MİT görevlisi Kaşif Kozinoğlu'nun kendisinden Çakıcı dosyasında kararı geciktirmelerini istediğini açıkladı. Özkaya, özetle şu bilgileri vermişti "Kozinoğlu bana MİT Müsteşarı Şenkal Atasagun'un izniyle geldiğini söyledi. Sonradan kulağıma müteahhitle ilgili bazı şeyler çalındı, işi kestim. İstanbul Savcılığı müteahhiti sorgulamış. Çakıcı ile bağlantıları varmış. Benimle yaptığı işi sormuşlar." 


</TEXT>
</DOC>
