<DOC>
<DOCNO> 291363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sondun13.html </URL>
<DATE> 2004/11/23/ </DATE>
<TIME> 21.23 </TIME>
<AUTHOR>  </AUTHOR>
<HEADLINE>
İtalyan bakan Türkiye'nin Avrupalılığı tartışılmalı 
</HEADLINE>
<TEXT>

     
     Mehmet ÇİFTÇİ BARCELONA, DHA 

     

KADINLAR ve homoseksüeller üzerine yaptığı açıklamalarla Avrupa Birliği Komisyonu üyeliğinden atılan İtalyan Bakan Rocco Buttiglione'nin Türkiye'nin Avrupalılığı'ın tartışılması gerektiğini öne sürdü. 
     İtalyan Hükümeti'nin Avrupa Birliği politikasından sorumlu Bakanı Rocco Buttiglione Katolikler ve Halk yaşamı' adlı konferans için bulunduğu İspanya'nın başkenti Madrid'te ABC gazetesine görüşlerini anlattı. Avrupa'nın geçmişte olduğu gibi günümüzde de anti Hıristiyan kuşatma tehdidi ile karşı karşıya kaldığını öne süren İtalyan Bakan Rocco Buttiglione, AB Anayasası'ndan AB'nin Hıristiyan köklerinden doğduğuna değinilmemesinin başlangıç olduğunu ifade etti. Buttiglione, Türkiye'nin ne kadar Avrupalı olduğunun da tartışmaya açılmasını isteyerek bunun Rusya ile aynı kategoride değerlendirilmesi gerektiğini vurguladı. 
     Bakan Buttiglione, Bulgaristan, Hırvatistan ve Romanya'yı birer Balkan ülkesi olarak görerek bu ülkelerle ortak değerler taşıdıklarını ve AB'ye üye olmayı hak ettiklerini ancak, Türkiye'ye karşı AB'nin çok dikkatli hareket etmesi gerektiğini savundu. 
     Türkiye'yi bir İslam ülkesi olarak AB içinde yeteri kadar tartışılmadığına inanan İtalyan Bakan Rocco Buttiglione, bundan önce herkesin başını önüne koyarak AB'nin ne kadar Hıristiyan, ne kadar Müslüman olduğunu bilmesi gerektiğini, bu yüzden AB'nin Türkiye kararında bir refleksiyona ihtiyaç duyduğunu belirtti. 
     İtalyan Bakan Rocco Buttiglione, homoseksüeller ve kadınlar üzerindeki görüşlerinin yanlış anlaşıldığını da öne sürerek, asıl amacının Avrupa'nın din ve cinsiyetler arasında ayrım yapmayan bir kıta olmasını ancak bunun şartının da inançtan geçmesi gerektiğini ifade etti. 
     
     KUZEY BİRLİĞİ'NİN YÜRÜYÜŞ KARARI KOALİSYON ORTAKLARI ARASINDA TEPKİYE NEDEN OLDU 

     İtalya'daki Silvio Berlusconi hükümetinin koalisyon ortağı Kuzey Birliği Partisi KBP , Türkiye'nin Avrupa Birliği'ne AB girişinin engellenmesi için yürüyüş düzenlemeyi kararlaştırması, koalisyon ortakları arasında tepkiye neden oldu. 
     KBP'li Reform Bakanı Roberto Calderoli'nin ''Türkiye'nin AB'ye girişiyle ilgili olarak düzenlenecek bir referandumla halkın görüşü alınmalı. Bu nedenle, Türkiye'nin AB'ye girişine hayır demek, Avrupa'nın Hıristiyan kökenlerini vurgulamak için meydana inme kararı aldık'' açıklamasının ardından Berlusconi'nin koalisyon ortaklarından Hıristiyan Demokratlar ve Merkez Demokratlar Birliği HDMDB , KBP'nin Türkiye konusundaki yaklaşımına tepki gösterdi. 
     HDMDB'nin Avrupa Parlamentosu'ndaki milletvekili Lorenzo Cesa, KBP'yi, İtalya'da merkez sağ partileri bünyesinde toplayan Özgürlük Evi İttifakı'nı zayıflatmaya çalışmakla suçladı. 
     Cesa, ''KBP Türkiye'nin AB'ye girişine hayır denilmesi için yürüyüşe hazırlanırken Başbakanımız Berlusconi'nin defalarca tam tersi görüş belirtmiş olması, Özgürlük Evi bünyesindeki kargaşanın göstergesidir. Dış politika, öteden beri koalisyonun en güçlü olduğu konulardan biri olmuştur. Bu çizginin zayıflatılmaya çalışılması vahim bir gelişmedir'' dedi. 
     Calderoli'nin dün yaptığı yazılı açıklama, İtalyan basınının sayfalarına da yansıdı. 
     Calderoli, Türkiye'nin AB'ye alınmasına hayır kampanyası çerçevesinde, KBP tarafından 19 Aralık 2004 tarihinde Milano'da bir yürüyüş düzenleneceğini duyurmuştu. 
     Türkiye'nin AB'ye girişi konusundaki muhalefetlerini, yürüyerek dile getireceklerini belirten Calderoli, KBP Genel Sekreteri Umberto Bossi'nin de bu eylemi desteklediğini kaydetmişti. 
     Calderoli, Türkiye'nin AB'ye alınması konusunda referanduma başvurulmasından yana olduklarını ifade ederek, ''Böylesine önemli kararlar, sadece iktidar saraylarındaki görüşmelerle alınamaz. Bu konuda vatandaşın görüşüne başvurulmalı. Genel Sekreterimiz Umberto Bossi de bu kanaattedir'' demişti. 
     
</TEXT>
</DOC>
