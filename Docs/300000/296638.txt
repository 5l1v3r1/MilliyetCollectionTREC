<DOC>
<DOCNO> 296638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sontur10.html </URL>
<DATE> 2004/12/10/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İlköğretim öğrencileri el bombalarını görünce... 
</HEADLINE>
<TEXT>

     Cenap ELMAS DHA 

KOCAELİ'nin Derince İlçesi'ndeki Necatibey İlköğretim Okulu öğrencileri, rehberlik öğretmenleriyle birlikte ziyarete gittikleri Kocaeli Emniyet Müdürlüğü'nde tüm birimleri gezerken, içleri boşaltılmış el bombalarını incelerken heyecanlandılar. 
     Necatibey İlköğretim Okulu 8 A ve 8 B sınıflarında öğrenim gören 80 öğrenci, rehberlik öğretmenleri Yeliz Aktaş, Fatih Dişli ve Ceyhun Polat ile birlikte Kocaeli Emniyet Müdürlüğü'nü ziyaret etti. Emniyet haber merkezi başta olmak üzere tüm birimlerini gezen öğrencilere, görevliler çalışma sistemleriyle ilgili aydınlatıcı bilgi verdi. Öğrencilere ayrıca burada bazı silahların da tanıtımı yapıldı. Öğrenciler, içi boşaltılmış el bombalarıyla yakından ilgilenirken, bunları ellerine altıklarında heyecanlandı. Polisler ayrıca öğrencilere otomotik silahları da tanıttı. Bazı öğrencilere, bomba imha elbisesi de giydirildi. 
     Yaklaşık 4 saat süren ziyarette ayrıca rehber öğretmenlere atış poligonunda otomatik silahlarla atış yaptırıldı. 
     
</TEXT>
</DOC>
