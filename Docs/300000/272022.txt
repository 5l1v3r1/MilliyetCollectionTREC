<DOC>
<DOCNO> 272022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sonsiy06.html </URL>
<DATE> 2004/09/15/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Babacan 2005 için ihtiyatlı bir büyüme hedefliyoruz 
</HEADLINE>
<TEXT>

     Devlet Bakanı Ali Babacan, Türkiye'nin düşen enflasyonla yüksek büyümeyi aynı anda yaşadığını belirterek, 2005 yılına ilişkin yüzde 5'lik ihtiyatlı bir büyümeyi 
     hedeflediklerini belirtti. Babacan, önümüzdeki 3 yıla ilişkin resmi büyüme hedeflerini ekim ayında açıklayacaklarını duyurdu. Babacan NTV'de gündeme ilişkin soruları yanıtladı. Türkiye ekonomisinin tarihinin hiçbir dönemiyle karşılaştırılamayacak değişim ve dönüşüm süreci yaşadığını belirten Babacan, "Artık buna Türkiye için Türkiye'nin yeni ekonomisi deniyor. Ne değişiyor Öncelikle şimdiye kadar olamaz denilen, hızlı düşen enflasyonla yüksek büyümeyi aynı anda yaşıyoruz ve kaç yıl arka arkaya yaşıyoruz" dedi. "Bugün için işi sıkı tutuyoruz ki yarının Türkiye'sinin siyasi geleceği için bu sıkıntılara katlanıyoruz" diyen Babacan, şunları söyledi "Önümüzdeki dönemde iki tane önemli dış unsur var, bir yüksek ve dalgalı seyredecek petrol fiyatları, iki dolar faizlerinin yükseliş trendinde olacağı. Çünkü Amerikan Merkez Bankası bunu açık açık söylüyor. Yeni ekonomik program bunlara karşı korunaklı olmak zorunda. Bir başka önemli konu da kamu finans konusunda ne kadar etkili olacak. Şimdi biz diyoruz ki bankalarımızın bilançosundaki devlet iç borçlanma senetlerinin toplam aktifleri oranı düşmeye devam etsin. Bir başka konu da piyasadaki likidite, artık Merkez Bankamız yavaş yavaş borç alan bir Merkez Bankasından borç veren bir Merkez Bankası durumuna geçecek." 
     
     CARİ AÇIKTAN KORKMAMAK LAZIM 
     Devlet Bakanı Babacan, makine ve teçhizat alımından kaynaklı bir cari açıktan korkmamak gerektiğini belirterek, "Makine teçhizat ithalatı vadeli geliyor. Bu, uzun vadeli sakin bir finansman içinde olmaktadır" dedi. 
     Önümüzdeki 3 yıla ilişkin bir başka önemli konunun da Hazine'nin borç çevirme rasyosu olduğuna değinen Babacan şöyle devam etti 
     
     PARA POLİTİKASI ŞEFFAF OLACAK 
     "Yani Hazine piyasaya ne kadar borç ödüyor ne kadar geri borçlanıyor. 2003'te yüzde 93'tü bu, 2002'de yüzde 102'ydi. Bu sene yüzde 88. 
     3 yıllık programda para politikaları ile ilgili 
     kararların daha şeffaf bir yapı içerisinde alınması da büyük önem arz ediyor. Yeni programda bunun olmasına gerek yok çünkü Merkez Bankamız bu konuda çalışmaya başladı. O geçiş programının şu anda planlaması yapılıyor ancak bu konu da şeffaf olacak. Bu şeffaflaşma sürecinde biz Merkez Bankası'na tam destek vereceğiz." 
     
     VATANDAŞ PARASININ ÜSTÜNÜ SON KURUŞUNA KADAR ALACAK 
     TL'nin değerini koruyan, değerli bir para olduğunu belirten Babacan, YTL'nin ise bunun altı sıfır atılmış hali olduğunu söyledi. Babacan, şu anda fiyatların yuvarlanmış olduğuna değinerek, yeni sistemde vatandaşın parasının üstünü son kuruşuna kadar alacağına vurgu yaptı. Babacan, "Önümüzdeki dönem artık küçük rakamların önemli olduğu bir dönemdir" dedi. 
     Sosyal sigortalarda üç kurumun birleştirilmesinin önemine değinen Babacan, bunun emeklilik, sağlık hizmetleri ve sigortacılık konuları olarak ayrılması gerektiğini belirtti. 
     
</TEXT>
</DOC>
