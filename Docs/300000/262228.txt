<DOC>
<DOCNO> 262228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/dunya/axdun02.html </URL>
<DATE> 2004/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Talat Önce bizi kurtarın 
</HEADLINE>
<TEXT>


KKTC Başbakanı, Avrupa Birliği'nin aralıkta müzakere tarihi vermesi durumunda Türkiye'nin Kıbrıs üzerindeki etkinliğinin azalacağını, elinin zayıflayacağını öne sürdü 

SEFA KARAHASAN Lefkoşa 


KKTC Başbakanı Mehmet Ali Talat, Türkiye'nin Avrupa Birliği'nden AB aralıkta alacağı muhtemel müzakere tarihiyle Kıbrıs üzerindeki etkinliğinin azalacağına işaret ederek, Türkiye'ye tarih verilmeden önce Kıbrıs Türk halkı üzerindeki tecritin kaldırılması gerektiğini söyledi. Talat, AB'nin Türkiye'ye tarih vermesi gerektiğini de vurguladı ve "Türkiye üzerine düşeni yerine getirmiştir" dedi. 
Türk Ajansı'na TAK açıklamalarda bulunan Talat, "Türkiye, Kıbrıs konusunda herhangi bir gelişme olmadan aralıkta tarih alırsa Kıbrıs Türklerini ne bekliyor " sorusunu şöyle yanıtladı 
"Türkiye tarih aldığında Kıbrıs sorunu çözümlenmiş olmayacak ve ondan sonra yeni bir safhaya girilecek. Bu yeni safhada ne yazık ki, Türkiye'nin eli çok güçlü olmayacak. Çünkü artık Türkiye AB yolunda ilerleyecek. Bu süreçte Rum tarafının günahları sineye çekilirse bu durum Türkiye'nin AB sürecinde ilerlemesi için Türk tarafı aleyhine kullanılabilir." 
Yeni süreçte çözüm için topun Rum tarafında olduğuna dikkat çeken Talat, Rum lideri Tasos Papadopulos'un hayal gördüğünü ifade ederek, Kıbrıs konusunda yanlış hesaplar içinde olduğunu söyledi. Talat, "Papadopulos bazı isteklerini Türkiye'nin tarih almasının ön koşulu yapacağını sanıyor. Türkiye'ye tarih verilirken daha başka şeylerin istenmesi söz konusu değil" diye konuştu. 


</TEXT>
</DOC>
