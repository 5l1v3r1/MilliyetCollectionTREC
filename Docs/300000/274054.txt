<DOC>
<DOCNO> 274054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sontur37.html </URL>
<DATE> 2004/09/22/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
İmamoğlu ve Kozan'da "köle" olarak kullanılanlar anlatıyor... 
</HEADLINE>
<TEXT>

     Adana'nın İmamoğlu ve Kozan İlçesi'nde, 2'si akli dengesi yerinde olmadığı belirlenen 4 kişiyi yıllardır yanlarında alıkoydukları ve zorla çalıştırdıkları gerekçesiyle 3 köylü gözaltına alındı. Olayla ilgili 2 kişi de aranıyor. 
     Jandarma yetkililerinden alınan bilgiye göre, Hüsamettin M. 52 ve Serhat M'nin 32 , tarla işlerinde ve çoban olarak Niyazi Polat'ı , Ahmet T'nin 54 de aynı şekilde Hüseyin Zeytun'u 52 zorla çalıştırdığı, tehdit ettiği ve şiddet uyguladığı ihbarı üzerine ekipler, İmamoğlu'nun Sokutaş Köyü'ne operasyon düzenlediler. 
     Operasyonda, Ferhat M. yakalandı, Niyazi Polat ve Hüseyin Zeytun kurtarıldı. Diğer 2 zanlının ise yakalanmasına çalışılıyor. 
     Niyazi Bolat'ın, ifadesinde, yıllar önce ailesiyle Diyarbakır'dan tarım işçisi olarak geldiğini ve kendisinin kalarak bu bölgede çalışmayı sürdürdüğünü söylediği belirtildi. Bolat'ın, ''20 yıldır zorla çalıştırılıyorum. Bana herhangi bir ücret ödemiyorlar. Gitmek istediğimi söylediğimde, şiddete maruz kalıyordum. Sürekli tehdit ediyorlardı'' dediği bildirildi. 
     Hüseyin Zeytun'un da ifadesinde, aynı şekilde 7 yıldır çalıştırıldığını, tek odalı toprak yapıda kaldığını, sadece yemek ve giyecek ihtiyacının karşılandığını söylediği belirtildi. 
     Zanlı Ferhat M'nin ise sorgulamasında, Zeytun'u muhtaç olduğu için yanına aldığını, ihtiyaçlarını karşıladığını ve sağlık başta olmak üzere tüm sorunlarını giderdiğini belirterek, iddiaları kabul etmediği kaydedildi. 
     Kozan'ın Işıklı Köyü'nde aynı kapsamda düzenlenen operasyonda da Ömer T. 51 , akli dengesi yerinde olmadığı belirlenen Gaziantep doğumlu Kemal Tatlıdil'i 15 , Doğan T. 58 de yine akli dengesi yerinde olmayan Fatma Erdoğan'ı 24 alıkoyduğu ve zorla çalıştırdığı iddiasıyla gözaltına alındı. 
     Her iki olayda da ''insan ticareti'', ''alıkoyma ve zorla çalıştırma'' gerekçesiyle yakalanan zanlıların, sorgulamalarının tamamlanmasının ardından adliyeye sevk edilecekleri bildirildi. 
     
</TEXT>
</DOC>
