<DOC>
<DOCNO> 252746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/dunya/axdun02.html </URL>
<DATE> 2004/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kürtlerle aramız iyi' 
</HEADLINE>
<TEXT>


DIŞ HABERLER SERVİSİ 


İsrail Başbakanı Ariel Şaron, Haaretz gazetesine verdiği demeçte, İsrail'in bir süreden beri Kürt liderler Mesud Barzani ve Celal Talabani ile ilişkisi olduğunu söyledi. Ancak İsrail Başbakanı, Kürtlere askeri destek verdikleri yönündeki haberleri yalanlayarak, bunun söz konusu olmadığını savundu. 
Ariel Şaron, özellikle Türkiye ile ilişkiler dikkate alındığında, Kürtlere verilecek desteğin ne kadar hassas bir konu olduğunu bildiklerini de belirtti. 
Bir süre önce Amerikan New Yorker dergisinde yer alan haberlerde, İsrail'in Kuzey Irak'taki faaliyetleriyle Kürt milislere komando eğitimi verdiğinden söz edilmişti. 
İsrail'in Kuzey Irak'taki Kürtlere olan ilgi ve desteği, Irak'ın etnik temelde parçalanmasından endişe eden Türkiye'nin tepkisine neden oluyor. 


</TEXT>
</DOC>
