<DOC>
<DOCNO> 283325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/spor/spo11.html </URL>
<DATE> 2004/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Timsah nereye koşuyor 
</HEADLINE>
<TEXT>


Bursaspor, 41 yıllık tarihinin en kötü dönemini yaşıyor. Nejat Biyediç, camianın 2. Lig'i kabul edemediğinin altını çiziyor, Hüseyin Kalpar ise küfürlere isyan ediyor 

CEVDET ERGUN 

Şahin Mesajı aldık 
1963'te beş amatör kulübün birleşmesi sonrası kurulan Bursaspor, 37 yıl kaldığı Süper Lig'e veda etmesinin ardından düştüğü A Kategorisi'nde de gözyaşı döküyor. Yozgat yenilgisi sonrası taraftarın şehri birbirine katması üzerine yönetim 11 Kasım'da kongre kararı aldı. Başkan Hikmet Şahin, "Sportif başarısızlık söz konusu. Tribünden aldığım mesajlar bu yöndeydi" dedi. Beşinci haftada görevinden ayrılan Nejat Biyediç, başarısızlığı içinde bulunan olumsuz atmosfere bağlıyor. 

'Değeri bilinmiyor' 
BOŞNAK hoca, "Camia 2.Lig'i kabullenemedi. Daha ilk maçta bazı futbolculara küfür edildi" dedi. Biyediç'in yerine takımın başına getirilen Hüseyin Kalpar ise, "Yozgat maçı öncesi ısınmaya çıktık, yarım saat küfür yedik. Çocukların yüzleri sapsarı olmuş. Bu şartlarda takımı nasıl motive edebilirim ki Hoca, yönetici, değişir. Ama Bursa kalıcıdır, değeri bilinmeli. Pozitif yaklaşılmalı. Lafta seviyoruz diyorlar, vurmayla kırmayla bu işler olmaz" yorumunu yaptı. 


</TEXT>
</DOC>
