<DOC>
<DOCNO> 257324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/soneko06.html </URL>
<DATE> 2004/07/22/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Şeker Finansal Kiralama yarın İMKB'de... 
</HEADLINE>
<TEXT>

     Şeker Finansal Kiralama'nın halka arz edilen 2 trilyon 823 milyar 0 milyon lira nominal değerli 3. tertip B grubu nama yazılı hisse senetleri, halka arz fiyatı olan 1.400 lira baz alınarak ''SEKFK'' koduyla yarından itibaren İMKB İkinci Ulusal Pazarı'nda işlem görmeye başlayacak. 
     İMKB'den yapılan açıklamaya göre, Borsa Yönetim Kurulu'nun dün yaptığı toplantıda, şirketin işlem sırasına gönderilecek emirlerde maksimum lot miktarının 2.500 olarak uygulanması kararlaştırıldı. 
     Öte yandan, şirket tarafından İMKB'ye gönderilen bir başka açıklamada, Şeker Finansal Kiralama'nın halka arz satış sonuçlarında 3 yatırımcının satılan miktarın yüzde 5'inden fazlasını satın aldığı bildirildi. 
     Şeker Finansal Kiralama'nın halka arz edilen hisselerinden, Polatlı Yem Sanayi ve Servet Özer 178 milyar 571'er milyon lira nominal miktarı satın alırken, Mehmet Durucan 260 milyar lira nominal miktarı satın aldı. 
     
</TEXT>
</DOC>
