<DOC>
<DOCNO> 288666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/siyaset/axsiy01.html </URL>
<DATE> 2004/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Demokrasi kültürü topluma yayılmalı' 
</HEADLINE>
<TEXT>


ANKARA Milliyet 


Cumhurbaşkanı Ahmet Necdet Sezer, Ramazan Bayramı mesajında, Türkiye'nin, laik, demokratik yapısı ve gerçekleştirdiği atılımlarla başarılı bir gelişme modeli ve örnek bir ülke olduğunu kaydetti. Sezer, sosyal adaletsizliğin ve gelir dağılımı bozukluğunun en önemli nedenlerinden olan yolsuzlukların üzerine kararlılıkla gidilmesini de isteyerek, "Ülke kaynaklarının savurganca tüketilmesinin ve kişisel çıkarlara hizmet etmesinin önüne geçilmelidir" dedi. Demokrasi kültürünün toplumun tüm katmanlarına yayılması için çaba gösterilmesini isteyen Sezer, "Sosyal politikalara ağırlık verilmeli, toplumda sosyal adalet ve fırsat eşitliği yaratılması için çaba gösterilmelidir" dedi. 



</TEXT>
</DOC>
