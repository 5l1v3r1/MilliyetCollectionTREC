<DOC>
<DOCNO> 269101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/ekonomi/eko07.html </URL>
<DATE> 2004/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Nemada yüzde 1.9 artış beklentisi 
</HEADLINE>
<TEXT>



Enflasyonda ağustos ayı rakamlarının belli olmasının ardından nemada üçüncü taksit ödemelerinde, bir önceki taksite göre artış oranının yaklaşık yüzde 1.9 olması bekleniyor. 
Nema ödemelerinin ne kadar artacağı Hazine tarafından belirleniyor. Ancak hesaplamada yıllık yüzde 5 sabit rakam enflasyon hesabı uygulanıyor. Buna göre, son üç aylık enflasyon yaklaşık yüzde 0.67 olarak hesaplanırken, sabit rakamdan üç aylık bölüme düşen rakamın da yüzde 1.23 olması bekleniyor. Bu hesap, hak sahiplerinin nemalarını bir önceki taksite göre yaklaşık yüzde 1.9 zamlı alacağı anlamına gelirken, kesin oran Hazine'nin açıklamasının ardından netleşecek. 
Kurumsal başvurularda nema ödemeleri 8 Eylül Çarşamba günü başlayacak. Kişisel başvurularda ödemeler, tasarrufu teşvik hesap numarasının son hanesine göre sırayla yapılacak. 

Kişisel başvuruda tasarruf teşvik numarasına göre ödeme olacak Tasarruf teşvik numarasının son hanesi Nema ödeme tarihi 1 8 Eylül 2004 2 9 Eylül 2004 3 10 Eylül 2004 4 13 Eylül 2004 5 14 Eylül 2004 6 15 Eylül 2004 7 16 Eylül 2004 8 17 Eylül 2004 9 20 Eylül 2004 

</TEXT>
</DOC>
