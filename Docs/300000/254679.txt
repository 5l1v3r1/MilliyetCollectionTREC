<DOC>
<DOCNO> 254679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/guncel/gun03.html </URL>
<DATE> 2004/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Askerlerin yakalarına yeni işaretler eklendi 
</HEADLINE>
<TEXT>


Kara Kuvvetleri Komutanlığı'nın yaptığı değişiklikle, muharip ve yardımcı sınıf subaylarının sınıflarını gösteren yaka işaretlerine yenileri eklendi 

BARKIN ŞIK Ankara 

Kara Kuvvetleri Komutanlığı, subayların sınıflarını gösteren, cumhuriyet tarihiyle yaşıt yaka işaretlerinde değişikliğe gidiyor. 3 yıl önce başlatılan çalışmayla hazırlanan yeni yaka işaretleri, 30 Ağustos'ta yürürlüğe girecek. 
Muharip ve yardımcı sınıfların birbirlerini tanıması için yakaya takılan spoletlerin üzerine, sınıfların en belirgin özelliğini ön plana çıkaran işaretler eklendi. Değişiklikte, birbirine yakın renkte spolet taşıyan sınıf subaylarının, özellikle silah altındaki er ve erbaşlarla siviller tarafından karıştırılması etkili oldu. Özellikle koyu mavi "istihk m", lacivert "topçu" ve siyah "istihbarat" işaretleri karıştırılıyordu. 
30 Ağustos'tan itibaren, piyade sınıfını simgeleyen yeşil renkteki yaka işaretine çapraz piyade tüfeği, lacivert topçu sınıfına iki top ve bir füze, koyu mavi istihk m sınıfına kale burcu eklenecek. İstihbarat sınıfının siyah yaka işaretinde çanak anten ve meşale, levazımın eflatun işaretinde de buğday başağı yer alacak. 
Kurmay subaylar ve generallerle spoletleri üzerinde daha önce de simgeleri bulunan tank, muhabere, ordu donatım, personel ve askeri h kim gibi sınıfların yaka işaretlerinde ise değişiklik olmayacak. 



</TEXT>
</DOC>
