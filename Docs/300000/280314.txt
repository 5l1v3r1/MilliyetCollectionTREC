<DOC>
<DOCNO> 280314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sondun39.html </URL>
<DATE> 2004/10/15/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
ABD, Tevhid ve Cihad Grubu'nun varlıklarını dondurdu 
</HEADLINE>
<TEXT>

     ABD, Irak'ta bir dizi bombalı saldırı ve kaçırma eyleminin sorumluluğunu üstlenen Ebu Musab Zerkavi'nin lideri olduğu Tevhid ve Cihad örgütünün varlıklarını dondurması talimatı verdi. 
     ABD Hazine Bakanlığı'nın Yabancı Mal Varlıkları Kontrol Bürosu, şüpheli teröristler ve terörizmi finanse edenler listesine Tevhid ve Cihad grubunu da ekledi. 
     Tevhid ve Cihad'ın kendi adıyla banka hesabı açmayacağı bilinmesine karşın, böyle bir mal varlığını dondurma kararı, bu örgütle bağı olduğu saptanan herhangi bir kişinin mallarının dondurulmasını sağlayacak. 
     İngiltere'de de dün Maliye Bakanı Gordon Brown, Tevhid ve Cihad örgütüne ait olduğu tespit edilen tüm hesapların dondurulması emrini vermişti. 
     
</TEXT>
</DOC>
