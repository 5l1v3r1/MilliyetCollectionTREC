<DOC>
<DOCNO> 256087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sondun04.html </URL>
<DATE> 2004/07/17/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
El Kaide'yle bağlantılı örgütten İtalya'yı "kan gölüne" çevirme tehdidi.. 
</HEADLINE>
<TEXT>

     Terör örgütü El Kaide ile bağlantılı Ebu Hafs El Masri Tugayları örgütüne ait olduğu belirtilen bir bildiride, İtalya Başbakanı Silvio Berlusconi'nin görevde kalması halinde bu ülkenin ''kan gölüne'' çevrileceği tehdidinde bulunuldu. 
     İslami bir internet sitesinde yayımlanan ve İspanya'da 11 Mart'ta düzenlenen terör saldırılarının sorumluluğunu üstlenen bu örgütün bildirisinde, İtalya'da 11 Eylül 2001'de Washington ve New York'ta düzenlenen saldırılara benzer saldırılar düzenleneceği tehdidinde bulunularak, ''Ya Berlusconi'den kurtulursunuz ya da İtalya'yı gerçekten yakarız. 11 Eylül benzeri bir kan banyosu sizi bekliyor'' denildi. 
     Bu arada, bildirinin gerçek olup olmadığının henüz doğrulanamadığı bildirildi. 
     El Kaide'nin askeri operasyonlar şefi olan Ebu Hafs el Masri, 2001'de ABD birliklerince Afganistan'da düzenlenen bir operasyonda öldürülmüştü. 
     
</TEXT>
</DOC>
