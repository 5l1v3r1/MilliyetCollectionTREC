<DOC>
<DOCNO> 257910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sontur27.html </URL>
<DATE> 2004/07/24/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Tren kazasıyla ilgili inceleme yapmak için yabancı uzmanlar geliyor... 
</HEADLINE>
<TEXT>

     Sakarya'da meydana gelen tren kazasının ardından olayla ilgili inceleme yapmak üzere yurtdışından davet edilen bazı uzmanlar, Türkiye'ye gelmeye başladı. 
     Alınan bilgiye göre, bu çerçevede Alman uzmanlar bugün ülkeye geldi. Hollanda, Kore ve İspanya'dan da ekiplerin gelmesi bekleniyor. 
     TCDD yetkilileri, başka ülkelerden de katılımların olabileceğini belirterek, bu yolla kazaya ilişkin bağımsız bir inceleme yaptırmayı hedeflediklerini belirtti. 
     Öte yandan kaza bölgesindeki yapım çalışmaları tamamlanmadığı için Ankara-İstanbul hattındaki tren seferleri gerçekleştirilemiyor. 
     Seferlerin yapılamaması nedeniyle yaklaşık 4 bin 800 biletin TCDD'ye iade edildiği öğrenildi. Bazı yolcuların da biletlerini ertelettiği belirtildi. 
     
</TEXT>
</DOC>
