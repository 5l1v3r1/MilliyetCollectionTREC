<DOC>
<DOCNO> 254342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sondun16.html </URL>
<DATE> 2004/07/10/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Klestil'in cenaze töreninde Türkiye'yi Atalay temsil ediyor... 
</HEADLINE>
<TEXT>

     Eski Avusturya Cumhurbaşkanı Thomas Klestil'in cenaze töreni, başkent Viyana'da olağanüstü güvenlik önlemleri altında başladı. 
     Aralarında Rusya'nın da bulunduğu 25 ülkenin devlet başkanı düzeyinde katıldığı törende Türkiye'yi Devlet Bakanı Beşir Atalay temsil ediliyor. Cenaze törenine 35 ülkeden daha bakan katılıyor. 
     Klestil'in, Hofburg Sarayı'nda muhafaza edilen naaşı, sabah kent merkezindeki tarihi Stefan Katedrali'ne getirildi. 
     Buradaki dini ayinde, kilisenin sadece 24 Aralık Noel gecesi çalınan ''Türk Çanı'' dakikalarca çalındı. 
     Stefan Katedrali'nin 1 metre yüksekliğindeki kulesinin en üst kısmında yer alan 13 ton ağırlığındaki ''Türk Çanı'', 1683 yılındaki II. Viyana Kuşatması sırasında Merzifonlu Kara Mustafa Paşa komutasındaki Osmanlı ordusunun geri çekilirken savaş alanında bıraktığı top, tüfek ve gülle gibi savaş teçhizatından yapıldığı için bu ismi taşıyor. 
     Kuleye zarar vermemesi için yılda sadece bir kez çalınan ''Türk Çanı'', bugün Klestil'in cenaze töreninde istisnai olarak çalındı. 
     Katedraldeki dini törene, yabancı devlet adamlarının yanı sıra halktan da çok sayıda kişi katılıyor. 
     Klestil'in naaşı, Stefan Katedrali'ndeki dini törenden sonra ''güvenlik gerekçesiyle'' sadece polis eskortuyla Viyana Merkez Kabristanı'na götürülecek. 
     Cenazenin toprağa verilmesi sırasında yabancı devlet adamlarının da hazır bulunacağı ikinci bir tören yapılacak. 
     
</TEXT>
</DOC>
