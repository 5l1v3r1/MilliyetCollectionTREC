<DOC>
<DOCNO> 262584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/dunya/axdun01.html </URL>
<DATE> 2004/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İpten döndüğü an 
</HEADLINE>
<TEXT>



İran'da cinayet suçundan idam cezasına çarptırılan bir kişi infazın eşiğinden döndü. Tahran'ın 35 km batısındaki Kerej kentinde 35 yaşındaki Muharrem adlı kişi, 2 yıl önce mali sorunları bulunduğu Hodabehş adlı kişiyi boğarak öldürmekten suçlu bulunarak idama mahk m edildi. 
Kerej Cezaevi'nde önceki sabah cezası infaz edilmek üzere idam sehpasına çıkarılan Muharrem'in boynuna sicimi, Hodabehş'in büyük oğlu geçirdi ve daha sonra sehpadan inerek infazı izlemek üzere yerini aldı. 

'Allah için bağışladım' 
Hodabehş'in oğlunun, daha önce mahk mu affetmesi için yapılan birçok teklifi reddetmesine rağmen infaz yapılacağı sırada mahk mu "Allah için bağışladığını" söylemesi üzerine, infaz durduruldu. 
Hodabehş'in oğlu, niçin son anda mahk mu affettiğine ilişkin, "Ölümün nasıl bir duygu olduğunu hissetmesi için bekledim" ifadesini kullandı. Muharrem ise idamdan kurtulmanın şaşkınlığıyla diz çökerek gözyaşları içinde öldürdüğü kişinin ailesine kendisini affettiği için teşekkür etti. İran yasalarına göre, bir katil, öldürdüğü kişinin ailesi tarafından affedilmesi halinde idamdan kurtuluyor. 
İran'da cinayet, silahlı soygun, tecavüz, din değiştirme ve ciddi uyuşturucu kaçakçılığı suçlarını işleyenler idam cezasına çarptırılıyor. 


</TEXT>
</DOC>
