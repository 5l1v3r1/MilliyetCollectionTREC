<DOC>
<DOCNO> 286229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/ekonomi/eko06.html </URL>
<DATE> 2004/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan'ın Porscheleri satıldı 
</HEADLINE>
<TEXT>


LUBE AYAR İstanbul 

Tasarruf Mevduatı Sigorta Fonu, TMSF Uzanlar'ın borçlarını tahsil etmek amacıyla satışa çıkardığı 13 lüks otomobilden 9'unu 833 milyar 800 milyon liraya sattı. 
TMSF'nin Esentepe'deki satış mahallinde gerçekleştirilen açık artırma, oto galericilerinin çekişmesine sahne oldu. Bir Mercedes, bir BMW ve iki Porsche'nin de bulunduğu 9 lüks oto satıldı. Galerici Satılmış Avcı, 69 milyara 2001 model Mercedes CLK 3.20 142 milyara 2002 BMW 7.35 İA ve 218 milyara 2001 model Porsche Carrera satın aldı. Avcı, otomobilleri galerisi için aldığını belirterek fiyatların uygun olduğunu söyledi. Galerici Can Pekcan ise 132 milyarlık teklifiyle 1999 model diğer Porsche Carrera'nın sahibi oldu. TMSF, alıcı bulamadığı dört otomobil için 8 Kasım'da bir müzayede daha düzenleyecek. 
Bu arada TMSF, öğleden sonra Erol Aksoy'un borçlarına karşılık Yeniköy'deki Tahsin Bey Yalısı'ndan haczedilen eşyaları sattı. Yalıyı geçtiğimiz ay 22 trilyon 245 milyar liraya satan TMSF, Aksoy'un eşyalarından 14 milyar 25 milyon gelir elde etti. 


</TEXT>
</DOC>
