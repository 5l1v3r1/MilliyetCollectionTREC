<DOC>
<DOCNO> 251750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sontur38.html </URL>
<DATE> 2004/06/29/ </DATE>
<TIME> 19.25 </TIME>
<AUTHOR>  </AUTHOR>
<HEADLINE>
Sağlık Astsubayı banmka soymaya kalkınca yakalandı 
</HEADLINE>
<TEXT>

     Ziraat Bankası Etlik Şubesi'ni soymaya çalışan sağlık astsubayı, bankanın güvenlik görevlileri tarafından yakalandı. 
     AA muhabirinin emniyet yetkililerinden aldığı bilgiye göre, Gülhane Askeri Tıp Akademisi'nde sağlık astsubayı olarak görev yapan Uğur D. 25 , akşam saatlerinde geldiği Ziraat Bankası Etlik Şubesi'nde, gişeye yaklaşarak bankonun üzerinde bulunan yaklaşık 40 milyar lira tutarındaki para tomarını alıp kaçmak istedi. 
     Gişe görevlisinin uyarısıyla bankanın güvenlik görevlileri tarafından etkisiz hale getirilen ve silahlı olduğu bildirilen Uğur D, Etlik Polis Karakolu ekiplerine teslim edildi. 
     Daha sonra, Gasp Büro Amirliği ekipleri tarafından Ankara Emniyet Müdürlüğü'ne götürülen Uğur D.'nin ilk ifadesinde, yüklü miktarda borcu olduğu için bu işe kalkıştığını söylediği öğrenildi. 
     
</TEXT>
</DOC>
