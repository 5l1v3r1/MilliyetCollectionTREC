<DOC>
<DOCNO> 275111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/son/sonspo23.html </URL>
<DATE> 2004/09/26/ </DATE>
<TIME> 19.55 </TIME>
<AUTHOR>  </AUTHOR>
<HEADLINE>
Bayan Voleybolcularımız Romanya'yı 3 - 0 yendi 
</HEADLINE>
<TEXT>

     Voleybolda, Dünya Bayanlar ''Grand Prix'' Avrupa elemelerinde Türkiye, 5. ve son maçında, Romanya'yı 3-0 yendi. 
     Günün diğer maçlarında Hollanda Bulgaristan'ı 3-0 25-23, 25-13, 25-20 Polonya ise Almanya'yı 3-1 18-25, 25-20, 25-15, 25-23 yendi. 
     Böylece Hollanda, Polonya ve Almanya ilk üç sırayı alarak Dünya Grand Prix'sine katılmaya hak kazandı. 
     Finallere katılamamanın verdiği moral bozukluğuyla maça başlayan, ancak seyircinin desteğiyle kendini toparlayan Türk Milli Takımı, Natalia ve Bahar'ın başarılı oyunlarıyla ilk teknik molaya 8-6 önde girdi. File önünde rakibine üstünlük sağlayan Türkiye 2. teknik molaya 16-11 önde girdiği ilk seti 25-16 kazandı. 
     İkinci sette de rakibine oranla üstün bir oyun ortaya koyan A Milli Takım, ilk teknik molaya 8-4, ikinci teknik molaya da 16-8 üstün girdi. Takım halinde başarılı savunma yapan, Seda ve Natalia'nın smaçlarıyla da etkili olan Türkiye, bu seti de 25-18 kazandı. 
     Son sette çok rahat bir oyun ortaya koyan Türk Milli Takımı, ilk teknik molaya 8-7 üstünlükle girdi. Aysun'un başarılı oyunu ve rakibinin direncinin kırılmasıyla oyundaki üstünlüğünü set sonuna kadar sürdüren Türkiye, bu seti de 25-18 alarak karşılaşmadan 3-0 galip ayrıldı. 
     KÜNYE 
     

TÜRKİYE 3 - ROMANYA 0 Salon ASKİ Hakemler Fabrizio Saltalippi İtalya xx, Savas Iordanidis Yunanistan xx Türkiye Bahar xxx, Özlem xx, Aysun xxx, Natalia xxx, Deniz xx, Seda xxx Gülden xx, Gözde xx, Elif xx, Neslihan Romanya Martin x, Constantinescu xx, Herlea x, Cırstoıu xx, Hosu x, Capatani x Tolistenau xx, Antal x, Cojocaru xx, Albu x Setler 25-16, 25-18, 25-18 Süre 58 dakika 18, 20, 20      
</TEXT>
</DOC>
