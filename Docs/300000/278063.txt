<DOC>
<DOCNO> 278063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/soneko31.html </URL>
<DATE> 2004/10/07/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
AB, özelleştirmede hız istedi 
</HEADLINE>
<TEXT>

     Avrupa Birliği İlerleme Raporu'nun sonuç kısmında, ekonomik kriterler bölümünde, kamu bankalarının ve şirketlerinin özelleştirilmesine hız verilmesi istendi. 
     Raporda, finans sektöründeki dengesizlikler gibi hassasiyetlerin ortadan kaldırıldığı, Türk ekonomisinin olası şoklara karşı esnekliğinin kayda değer biçimde arttığı vurgulandı. 
     Türkiye'nin istikrar politikalarını sürdürdüğü ve yapısal reformlara yönelik adımları atmaya devam ettiği sürece AB içindeki rekabetçi baskılar ve pazardaki güçlerle baş başa çıkabilecek güce sahip olacağı vurgulanıyor. Kamu harcamaları dahil olmak üzere kamu yönetiminin etkinliği ve şeffaflığının artırılması konusunda ilerleme kaydedildiğinin altı çizildi. 
     Raporda, bütçedeki dengesizliklerin düşürülmesi ve yakalanan düşük enflasyon sürecinin sürdürülmesi gerektiği kaydedildi. 
     
     İHALE YASASINDA MÜKTESEBATLA UYUMSUZLUK VAR 
     Raporda, ihale yasasında hala müktesebatla uyumsuzluklar bulunduğu görüşüne de yer veriliyor. 
     Yasal çerçevede sağlanan ilerlemeye rağmen doğrudan yabancı yatırımların düşük kaldığı kaydedildi. 
     Raporda, dolaylı vergi konusunda sınırlı bir ilerleme kaydedildiği ancak, doğrudan vergilendirme ve yönetsel işbirliği alanında ilerleme olmadığına işaret ediliyor. 
     
</TEXT>
</DOC>
