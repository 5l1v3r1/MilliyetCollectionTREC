<DOC>
<DOCNO> 267518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sondun02.html </URL>
<DATE> 2004/08/30/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Chaba tayfunu Japonya'yı vuruyor 4 ölü, onlarca yaralı... 
</HEADLINE>
<TEXT>

     Japonya'nın güneyinde etkili olan Chaba tayfunu, ilk belirlemelere göre 4 kişinin ölümüne, 30 kişinin yaralanmasına yol açtı. 
     Polis, Miyezaki'de, kuvvetli rüzgarın etkisiyle 71 yaşındaki bir kişinin onarmaya çalıştığı çatıdan, 82 yaşındaki bir kişinin de ağacın dalını kesmeye çalıştığı sırada merdivenden düşerek hayatını kaybettiğini açıkladı. 
     Kagawa'da ise 51 yaşındaki bir kadının çatıyı onarırken düşerek öldüğünü, bir kişinin de Kigoşima nehrinde ölü bulunduğunu bildiren polis, ülkenin güneyinde 123 evin sular altında kaldığını kaydetti. 
     Yetkililer, tayfunda 30 kişinin yaralandığını, 2 kişinin kayıp olduğunu ve Tokyo'nun 900 kilometre güneybatısındaki Kyuşu adasındaki 342 bin eve elektrik verilemediği söylediler. 
     Kyodo haber ajansı, ülke çapında 195 uçuşun iptal edildiğini duyururken, NHK televizyonu önlem olarak 17 bin kişinin evlerini boşalttığını bildirdi. 
     Yerel sahil güvenlik yetkilileri, 20 kişilik mürettebatıyla Ehime açıklarında karaya oturan ''Vihan05'' adlı Vietnam kargo gemisinin yardım çağrısında bulunduğunu kaydettiler. 
     
</TEXT>
</DOC>
