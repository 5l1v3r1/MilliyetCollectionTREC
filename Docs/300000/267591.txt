<DOC>
<DOCNO> 267591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sonspo04.html </URL>
<DATE> 2004/08/30/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Cimbom'da 10 numara bombası Hagi'ye lisans çıkartılıyor... 
</HEADLINE>
<TEXT>

     Galatasaray Yönetimi’nin sürpriz hamlesi Petre gönderilebilirse, yeniden lisans çıkartılacak olan Hagi, Ocak ayına kadar 10 numara giyebilir 
     
     Gökşen de doğruladı 

     Galatasaray transfer sezonu başladığından bu yana 10 numara arayışı içindeydi.. Gündeme bir çok yıldızın ismi geldi, ama hiçbiri olmadı. Sarı-Kırmızılı yöneticiler ise Avrupa’da istediği futbolcuyu bulamayınca, ilginç bir transfer girişimine girdi. Teknik direktör Gheorghe Hagi’ye tekrar Galatasaray formasını giydirmek için düğmeye basan idareciler, Rumen teknik adamdan da olumlu yanıt aldı. Futbol şube sorumlusu Fatih Gökşen de Hagi operasyonunuö doğrulayarak şunları söyledi 
     
     Petre’de faks trafiği 

     H l ondan iyisini bulabileceğimize inanmıyorum. Teklifimizi yaptık. O da bu teklifi tebessümle karşıladı. Ama olumsuz bir cevap vermedi. Petre’yi başka bir takıma gönderirsek, yabancı kontenjanını ocak ayına kadar Hagi ile doldurmak istiyoruz.ö Rumen hocanın ise ocak ayında bir yabancı alınması şartıyla bu teklifi kabul edeceği öğrenildi. Şimdi iş, Petre’yi göndermeye kaldı. Yönetim Rumen futbolcuyu pazarlamak için Almanya, İspanya ve İngiltere’deki bazı kulüplere de faks çekiyor. 
     
     Dünyadaki Örnekler 

     Eğer Hagi, yönetimin teklifini kabul ederse, dünya futbolunda eşine ender rastlanan menacer - futbolculuk görevini yürütecek. Dünyadaki diğer örnekler ise şöyle 
     Aykut Kocaman İstanbulspor . 
     Gianluca Vialli Chelsea . 
     Roberto Mancini L.City . 
     Ruud Gullit Newcastle . 
     Mathias Sammer B.Dortmund . 
     Dennis Wise Milwall . 
     
     Romanya’ya gitti 

     Yönetimin yeniden sahalara dönmesi için teklif götürdüğü Hagi, Sakaryaspor maçından sonra soluğu ülkesi Romanya’da aldı. Özel işleri nedeniyle Bükreş’e gittiği belirtilen Galatasaray Teknik Direktörü, takıma da iki gün izin verdi. Sarı-Kırmızılılar yarın Florya’da toplanıp, Ali Sami Yen’de oynacağı Samsunspor maçının hazırlıklarına başlayacak. 

     
</TEXT>
</DOC>
