<DOC>
<DOCNO> 294359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/yazar/civaoglu.html </URL>
<DATE> 2004/12/03/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Türk nedir 
</HEADLINE>
<TEXT>


Simon Anholt, ulusların Hırvatistan, Slovenya marka tasarımcı yaratımcısı... 
"Yeni Avrupa'da Türkiye'nin markalaşması" ekseninde konuşmasına şöyle başladı 
"İtalya'nın imajı nedir 
İtalya ve İtalyan ulusunun imajı seksi olmaktır. 
İtalya'dan bir mal aldığımızda, onun seksi özelliğini kendi derimize kazınmış gibi hissederiz. 
Ferrari otomobil ya da Zegna marka bir giysi... 
..... 
Peki, benim ülkem İngiltere 
Eski kafalı, sıkıcı, metodik, yavaş ve güvenilir. 
..... 
Ya Japonya 
Yüksek teknoloji, bilgisayar, Sony elektronik, ucuz fiyatlı kalite..." 
Sonra konuya geldi 
"Türkiye'nin imajı ne 
Var olan imajdan memnun musunuz 
Değilseniz, hangi imajı çizmeli ve yansıtmalısınız " 
Güzel bir giriş yapmıştı. 
Sonrasını da iyi getirdi. 
Her yıl düzenlenmesi gelenek oluşturan "MARKA" toplantılarından bu sonuncusu da ilginçti. 
Hem konusu, hem katılanları... 

Türkiye nedir 17 Aralık öncesi Türkiye'nin karşı karşıya bulunduğu başlıca sorun, "AB toplumlarındaki olumsuz bakış..." 
AB liderlerinin önüne, "çok özel" kayıtlı dosyalar konuldu. 11 Eylül terör saldırısından sonra oluşan yeni dünya koşullarında "AB güvenliği için Türkiye'nin üyeliğinin kesin koşul olduğunu" vurgulayan raporlardan oluşuyor bu dosyalar... 
O nedenle, sanki üzerlerine sihirli değnek dokunmuşçasına, liderlerin çoğu Türkiye konusunda değiştiler. 
Olumsuz katı tavırları buharlaştı. 
Olumsuzlukta direnenler bile doğrudan ve kesin "hayır" diyemiyorlar. 
Öte yandan... Bu "çok özel raporları," halklarına açıklayamamanın sıkıntısındalar. Kamuoyunda, Türkiye'ye karşı olan çoğunluğu aşmakta zorlanıyorlar. 
Ne Kopenhag kriterleri... Ne Kıbrıs'ta Türk kesiminin referandumdaki "EVET" oy çoğunluğu, ne enflasyonun iki haneliye düşmekte oluşu... Hepsi bir yana... Ellerini asıl rahatlatacak olan şey, "Türkiye'nin imajının" AB uluslarında benimsenecek bir değişim göstermesidir. 
"Öteki ülke" olmamasıdır. 
Oysa şimdi Türkiye, "öteki" konumundadır. Avrupalılardan biri değil. Bu durum değişmezse, Türkiye'nin önüne sürekli yeni engeller üretilir 
"Ermeni kıyımının tanınması, Kürt kökenli yurttaşlara kurucu ulus söylemleri" birer işarettir. 

Sönen yıldız Simon Anholt, Türkiye'nin AB'deki imajı için şöyle bir benzetme yaptı 
"Uzayda, ışığı tükenerek ölen bir yıldız, aradaki kozmik uzaklıklar nedeniyle yıllar boyunca dünyaya ışığı sürüyormuş gibi aldatıcı yansıma yapar... Artık olmayan bir yıldızı hala varmış gibi görürüz... Işığı tükenerek tarihten yok olmuş Osmanlı imajı da h l AB ülkelerinde sürmekte. Bugünkü Türkiye, o eski Osmanlı gibi sanılmakta. 
Bu gerçeği görmek ve imajınızı değiştirmek zamanıdır." 
Ardından da "Hangi imaj... Nasıl değiştirmek " sorularının yanıtlarına odaklandı. 
Bu bir hegzagon altıgen sorunu... 
Her köşesindeki özellikler bütün halinde imajı oluşturuyor. 
Sayayım 
"- Turizm - Markalar - Dış ve iç politika - Dış sermaye ve insan gücü girişleri - Kültür - Halk profili..." 
Bunların tümü, seçilen bir modele odaklanarak devletin koordinasyonu ve devamlılıkla hayata geçirilmeli. 
..... 
İrlanda işte bu süreci başarıyla uygulayan bir ülke. 30 yıl süren kararlı bir politikayla, ABD sanayi ve hizmet sektörünün Avrupa'daki "üretim üssü" haline geldi. Olağanüstü bir dış sermaye girdisiyle zenginleşti... Hegzagonun bütün köşelerinde çıtayı yükseltti. 
Türkiye ise 30 yılda, h l , ABD'nin Ortadoğu savaşlarının askeri üssü olma ya da olmamanın duyarlı çizgisinde zorlanmakta. 
..... 
MARKA 2004 Yürekli Eğitim ve Danışmanlık, 2 ve 3 Aralık 2004. 



</TEXT>
</DOC>
