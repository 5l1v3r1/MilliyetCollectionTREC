<DOC>
<DOCNO> 251066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sondun18.html </URL>
<DATE> 2004/06/26/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
Çek Cumhuriyeti başkanı istifa etti. 
</HEADLINE>
<TEXT>

     Çek Cumhuriyeti Başbakanı Vladimir Spidla'nın istifa ettiği bildirildi. 
     Spidla'nın danışmanı Lukas Jelinek, Başbakan'ın aynı zamanda Sosyal Demokrat Parti liderliğinden de istifa ettiğini kaydetti. 
     Jelinek, Spidla'nın istifa kararını partinin yürütme kurulu toplantısında açıkladığını belirtti. 
     Spidla, partinin yönetim kurulu toplantısında bugün yapılan güven oylamasında zar zor güven oyu almıştı. Oylamada 182 parti üyesinden 103'ü Spidla aleyhine oy vermişti. Spidla'nın görevden alınmasını isteyen muhaliflerin 109 oya ihtiyacı bulunuyordu. 
     Vladimir Spidla, bu hafta başında yaptığı açıklamada, parti yönetim kurulu kendisini görevden alırsa başbakanlıktan istifa edeceğini belirtmişti. 
     11-12 Haziran'da yapılan Avrupa Parlamentosu seçimlerinde Sosyal Damokratlar'ın 24 sandalyeden 2 sandalye kazanması üzerine partide olağanüstü toplantı yapılmıştı. Seçim sonuçları, Spidla'nın koalisyondaki parti liderliğine ve politikalarına yönelik hoşnutsuzluğu artırmıştı. 
     
</TEXT>
</DOC>
