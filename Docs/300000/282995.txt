<DOC>
<DOCNO> 282995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sonyas04.html </URL>
<DATE> 2004/10/24/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Vitrinde sevişen çifte 15 bin Dolar ceza... 
</HEADLINE>
<TEXT>

     Nafiz ALBAYRAK BOSTON DHA 

ABD'nin California Eyaleti'nin Bakersfield Kenti'nde ayakkabı mağazasının vitrininde sevişen 20 yaşındaki Pauline Grace Rainware ile sevgilisi 18 yaşındaki Brandon Lee Clark, 15 bin Dolar para cezasına çarptırıldı. 
     Sağanak yağmurdan kaçmak için Hacienda Western Wear adlı ayakkabı mağazasının kapısını zorla açarak içeri giren Pauline Grace Rainware ve sevgilisi Brandon Lee Clark, mağazanın vitrinine oturup, sağanak yağmurun dinmesini beklemeye başladı. Kısa süre sonra vitrinde aşk oyunlarına başlayan çift, vitrindeki ayakkabılar arasında sevişmeye başladı. Alarm üzerine ayakkabı mağazasına gelen polis, iki sevgiliyi vitrinde çırılçıplak yakaladı. Polisin giyinmeleri için zaman verdiği iki sevgili, bir anda kaçmaya kalkınca devreye polis ekipleri girerek, Rainware be Clark'ı yakaladı. 
     Ertesi gün mahkemeye çıkarılan çift, haneye tecavüz', polise karşı direnme ve saldırmaya yeltenme' ile uluorta sex yapmak' suçlarından 7 bin 500'er Dolar para cezasına çarptırıldı. 
     
</TEXT>
</DOC>
