<DOC>
<DOCNO> 255156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sonspo33.html </URL>
<DATE> 2004/07/13/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Chelsea'den Drogba'ya 26 milyon euro 
</HEADLINE>
<TEXT>

     Dün PSV'den Kezman'ı renklerine bağlayan Chelsea, şimdi de Marsilya'nın flaş golcüsü Drogba'nın peşine düştü. 
     Transfer görüşmesi için Chelsea yöneticisi Marsilya'ya giderken, 28 yaşındaki futbolcu için 26 milyon euro teklif edilecek. 
     Bir Drogba hayranı olan Chelsea'nin çiçeği burnunda teknik direktörü Mourinho, futbolcu için "Güçlü, hızlı, ilk kontrol becerisi çok yüksek ve savaşçı ruha sahip" diye konuştu. 
     Marsilya'ya 4 milyon euroya gelen Drogba, geçen yıl 19 gol Fransa liginde, 11 gol de UEFA Kupası'nda atarak süper bir performans ortaya koymuştu. 
     Şimdi Marsilya'da hedef, Drogba'nın transferinden gelecek parayla 3 tane uluslararası çapta yıldız almak... 
     Geçen sezon transferde fırtına gibi eserek neredeyse almadık futbolcu bırakmayan Abramovich'in Chelsea'si, bu yıl şimdiye dek Porto'dan Ferreira, PSV Eindhoven'dan Robben ve Kezman'ı kadrosuna kattı. 
     
</TEXT>
</DOC>
