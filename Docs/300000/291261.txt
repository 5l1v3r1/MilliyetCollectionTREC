<DOC>
<DOCNO> 291261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonyas13.html </URL>
<DATE> 2004/11/22/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
İngilizler uyuşturucu ile savaşı kaybetti 
</HEADLINE>
<TEXT>

     İngiliz Daily Mirror gazetesi, çoğunluğun, uyuşturucuyla mücadelenin kaybedildiğini düşündüğünü yazdı. 
     Başbakan Tony Blair'in uyuşturucu sorunuyla ilgili danışmanlarının tümünün, İngiltere'de uyuşturucuyla savaşın kaybedildiğini düşündüğü belirtilen haberde, halkın yüzde 76'sının da uyuşturucu sorunun üstesinden gelinemeyeceği inancında olduğu kaydedildi. 
     Haberde, uyuşturucuyla savaşın kaybedildiğine inanan halkın, bundan hükümetin yanlış politikalarını sorumlu tuttuğu ifade edildi. 
     Başbakanın danışmanlarının, uyuşturucu satışının reçeteye bağlanarak ''yasallaştırılmasını'' önerdikleri hatırlatılan haberde, yeni uyuşturucu yasasının da yarın açıklanabileceği belirtildi. 
     
</TEXT>
</DOC>
