<DOC>
<DOCNO> 290183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sonsiy14.html </URL>
<DATE> 2004/11/19/ </DATE>
<TIME> 18.16 </TIME>
<AUTHOR>  </AUTHOR>
<HEADLINE>
Sarıgül'ün Mersin mitingi... 
</HEADLINE>
<TEXT>

     CHP İl Başkanı Mustafa Uzun, Şişli Belediye Başkanı Mustafa Sarıgül'ün yarın Mersin'de yapacağı mitingin CHP ile bir ilgisi bulunmadığını bildirdi. 
     Uzun, CHP İl Binası'nda yaptığı basın toplantısında, medyaya verilen demeçlerle kamuoyunun yanlış bilgilendirildiğini belirterek, ''CHP'yi olayın içine çekmek istiyorlar'' dedi. 
     Uzun, partili hiç kimsenin mitingle ilgilenmediğini belirterek, şunları kaydetti 
     ''Dışarıdan kaynaklı güçler, CHP'yi parçalayıp yeni bir parti kurmak istiyorlar. CHP büyük bir çınardır ve kimsenin yıkmaya gücü yetmeyecektir. Bu çınarı ayakta tutmak için yıllarını veren gerçek CHP'liler, aynı mücadeleyi sonuna kadar sürdürecektir.'' Yarınki mitinge köy, ilçe ve uzak illerden insanların getirileceğini ileri süren Uzun, bunların hiçbirinin kendi arzu ve isteği ile geleceğini sanmadığını belirterek, ''Mitinge CHP bayrakları ile katılan insanları engellemek gibi bir niyetimiz yok. CHP üyelerinin katılması halinde parti tüzüğü işletilerek gereken işlemler yapılacaktır'' dedi. 
     
</TEXT>
</DOC>
