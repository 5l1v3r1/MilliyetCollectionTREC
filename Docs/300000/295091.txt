<DOC>
<DOCNO> 295091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/yazar/akyol.html </URL>
<DATE> 2004/12/06/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Putin, hoş geldin 2 
</HEADLINE>
<TEXT>


RUSYA Devlet Başkanı Putin'e 2 Eylül tarihli yazımda da hoş geldin demiştim. Fakat Beslan'daki vahşi terör hadisesi yüzünden o ziyaret ertelenmişti şimdi bu ziyaret gerçekleşiyor. 
Putin'e ve onun şahsında "Avrasya"ya yine hoş geldin diyorum. 
Ve ziyaret tarihleri dikkatimi çekiyor 
2 Eylül'de Putin ülkemize geleceği zaman AB'nin 'İlerleme Raporu' hazırlanıyordu. Şimdi Putin geliyor ve AB konusunda 17 Aralık sürecindeyiz 
Ne demek bu Başbakanlık Başdanışmanı Prof. Ahmet Davutoğlu'nun cevabı 
- Tarihten daha önemli olan şudur Biz AB'ye tam üye olmak istiyoruz. Türk dış siyasetinin en önemli hedeflerinden biri budur. Ama aynı zamanda 'Avrasya' boyutunu da asla ihmal etmiyoruz. Putin'in ziyareti Avrasya boyutudur. NATO, yani Atlantik, AB, yani Avrupa, Rusya, yani Avrasya boyutları Türkiye için çok önemli, Türkiye olarak bunları paralel ve dengeli götürmek istiyoruz. 
Jeopolitik tablosu bu 
Belirtmeliyim ki, Prof. Ahmet Davutoğlu "Stratejik Derinlik" kitabının yazarıdır. 

RUSYA Devlet Başkanı Putin'in ülkemizi ziyareti sadece iki büyük komşunun ilişkileri olarak değil değil, aynı zamanda, Brzezinski'nin "büyük satranç" dediği "küresel jeopolitik" açısından da fevkalade önemlidir. 
17 Aralık öncesinde Putin'in ziyareti, AB sürecindeki Türkiye'nin elbette "Avrasya"ya verdiği önemin ifadesidir. "Avrasya" Moskova için de Ankara için de son derece önemli. 
Prof. Davutoğlu'nun dediği gibi, Türkiye, dünya haritasındaki 'merkezi' jeopolitiğinin gereği olarak, Atlantik, Avrupa, Asya ve Ortadoğu boyutlarını "dengeli ve paralel" götüren bir dış politika stratejisi uyguluyor. 
ABD ve AB ilişkilerimiz malum. 
Putin Türkiye'de... Dışişleri Bakanı Gül şubat ayında Çin'e gidiyor 
Türkiye İslam dünyasıyla da ilişkilerini geliştiriyor ve değişim mesajı veriyor ve değişimin örneği oluyor 

PROF. Akdes Nimet Kurat tarihte ilk Rus-Türk savaşının 1565 yılında Don ve Volga nehirleri arasındaki Erderhan seferiyle gerekleştiğini yazar. İki milletin yoğun çatışma dönemi ise, I. Petro'dan itibaren, 18. yüzyılda başlar, Soğuk Harbin sonuna kadar devam eder. 
Bu dönemde aramızda dokuz büyük savaş olmuş, ikisini Türkler, yedisini Ruslar kazanmış, hatta Mithat Paşa'nın hataları yüzünden çıkan "93 Harbi"nde Ruslar İstanbul kapısına dayanmış, doğuda Erzurum'a girmişti 
Son savaşı Birinci Dünya Harbi'nde yaptık ve en ağır zayiatı Rus cephesinde verdik, 200 bin şehit Akdes Nimet Kurat, Türkiye ve Rusya, sf. 6, vd. sf. 302, vd. 
Komünizmin çökmesiyle soğuk savaş da bitti ve milletlere yeni ufuklar açıldı. Avrasya büyük ufuklardan biridir. 
Putin de diyor ki 
- Sizi düşman görüyorduk. Tarihte pek çok savaş yaşandı ama şimdi aramızda tek bir sorun bile yok..." Milliyet, 1 Eylül 2004 
Ve Devlet Başkanı Putin, Dışişleri Bakanı Gül'ü Moskova'da kabul ettiğinde, Türk-Rus ilişkilerini "çok boyutlu işbirliği" olarak niteliyor. 
Yeni tabloyu Prof. Davutoğlu güzel özetliyor 
"Asya'da Türk-Rus rekabeti yerine, ortak çıkar alanlarının genişletilmesi..." 
Elbette hoş geldin diyorum. 



</TEXT>
</DOC>
