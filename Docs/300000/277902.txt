<DOC>
<DOCNO> 277902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/dunya/dun12.html </URL>
<DATE> 2004/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızıl Dany Sıra Boğaz mucizesinde 
</HEADLINE>
<TEXT>


GÜVEN ÖZALP Brüksel 


AB Komisyonu'nun Türkiye'ye yaktığı yeşil ışık, Avrupa Parlamentosu'nda büyük tartışmalara neden oldu. Başkanlar Konferansı'nda Türkiye'yi ve komisyonu ağır bir şekilde eleştirenlerin yanı sıra övenler de vardı. Yeşiller Eşbaşkanı Daniel Cohn - Bendit, şöyle konuştu Almanya ve Fransa arasındaki ayrılığın üstesinden geldikten sonra, Almanya ile Polonya arasındaki bölünmüşlükleri aştıktan sonra, Ren ve Oder mucizeleri geldi. Şimdi Boğaz mucizesini deneme zamanı geldi. Bunun barışa çok önemli bir katkı yapacağına inanıyorum, ancak bunun yanı sıra son derece tehlikeli bir dünyada Avrupa'nın stratejik önemini de artıracak. Pöttering'e hitap ederek Siz evlilikten yana olmayabilirsiniz ve modern bir erkek olarak birlikte yaşamayı tercih edebilirsiniz. Ama artık bu ucu açık müzakere söylemleri bırakılmalı. Türkiye, üye olmak için burada ve çocuklarımızın Türkiye'yi AB'nin bir parçası olarak görmelerini umuyorum. 


</TEXT>
</DOC>
