<DOC>
<DOCNO> 259749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/son/soneko07.html </URL>
<DATE> 2004/08/01/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Tehran Times Türkiye'nin fiyat indirimi istemeye hakkı yok 
</HEADLINE>
<TEXT>

     Türkiye'nin yasal olarak İran'dan sağlanan doğal gaz fiyatında indirim yapılmasını istemeye hakkı olmadığı öne sürüldü. 
     Tehran Times gazetesi, Türk basınındaki Türkiye ile İran arasındaki gaz anlaşmasının Türkiye'ye fiyat indirimi talep etmeye olanak vermediği değerlendirmelerine dikkat çekti. 
     İranlı gazetenin "enerji servisince" hazırlanan haberde, iki ülke arasındaki anlaşmanın sağlanan gazın fiyatı ve kalitesi konusunda birkaç defa tartışmaya yol açtığı belirtilerek "Ancak 'al veya öde' maddesini içeren kontrat, müzakere masasında Türkiye'ye bir koz bırakmıyor. 
     Bunu İranlı yetkililer, her toplantıda avantajlarına kullandılar" görüşüne yer verdi. 
     BOTAŞ'ın Ocak 2000'de ilk gaz sevkiyatı başlamayınca konuyu İran tarafı ile müzakere ettiği, sorunun ancak anlaşma süresinin 22 yıldan 25 yıla uzaltılarak çözüldüğü belirtilen haberde şöyle denildi 
     "İran, BOTAŞ'a doğal gaz satmanın yanısıra, Türkiye üzerinde Avrupa pazarlarına ulaşmak istiyor ancak Türkiye'nin önemli stratejik ve ticari ortağı Amerika, İran ile ticaret yapılmasını onaylamıyor. Buna ek olarak Amerika, Azeri gaz ile Hazar petrol ve gazı Türkiye üzerinde dünya pazarlarına ulaştıracak projeleri destekliyor." 
     
</TEXT>
</DOC>
