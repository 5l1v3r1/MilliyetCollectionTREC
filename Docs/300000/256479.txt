<DOC>
<DOCNO> 256479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sondun39.html </URL>
<DATE> 2004/07/19/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Başbakanı ölümle tehdit eden kişiye hapis 
</HEADLINE>
<TEXT>

     Hollanda Başbakanı Jan Peter Balkenende'yi ölümle tehdit eden bir kişi, 10 ayı tecilli olmak üzere toplam 2,5 yıl ağır hapis cezasına çarptırıldı. 
     Lahey Mahkemesi'nde yargılanan 35 yaşındaki Dennis K. adlı sanık, mahkeme heyeti tarafından, kişisel özgürlüğe saldırıda bulunmak ve toplumda huzursuzluk yaratmaktan suçlu bulundu. 
     Hoorn kentinde yaşayan Hollandalı sanık, Başbakan Balkenende'ye gönderdiği birden fazla e-mail mesajında, ölüm tehdidinde bulunmuştu. 
     Sanık, elektronik postayla gönderdiği tehditlerinden birine, silahla çekilmiş bir resmini de eklemişti. 
     Sanık savunmasında, içinde bulunduğu kişisel sıkıntılara dikkat çekebilmek amacıyla bu yola başvurduğunu, asıl amacının başbakanı öldürmek olmadığını söyledi. 
     Mahkeme, sanığın serbest kaldıktan sonraki 2 yıl içinde suç işlememesi kaydıyla 20 ay hapse mahkum edilmesini kararlaştırdı. İki yıl içinde suç işlediği takdirde, tecil edilen 10 ay bu cezaya eklenecek. 
     
</TEXT>
</DOC>
