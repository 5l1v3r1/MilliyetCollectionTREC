<DOC>
<DOCNO> 271676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/soneko25.html </URL>
<DATE> 2004/09/14/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Sony, MGM evliliği, teknolojiyle sinemayı birleştirdi... 
</HEADLINE>
<TEXT>

     Ermeni asıllı ABD'li yatırımcı Kirk Kerkorian'ın sahibi olduğu Hollywood film stüdyosu Metro-Goldwyn-Mayer'ı MGM yaklaşık 2.9 milyar dolara satın almak üzere anlaşan Sony, teknoloji ile sinemayı birleştirme yolunda önemli bir adım attı. 
     Sony ve yatırımcı 3 ortağından oluşan konsorsiyum, hisse başına 12 dolar önerdiği son bağımsız Hollywood stüdyosu MGM'yi satın almak için yarıştıkları Time Warner öncülüğündeki konsorsiyumun geri çekilmesiyle mücadeleden galip ayrıldı . 
     Arşivinde ''Pembe Panter'', ''Rocky'', ''Kurtlarla Dans'', ''Rain Man'', ''Yağmur Adam'', ''Annie Hall'' ve ''Batı Yakası Hikayesi'' gibi bir çok klasik film bulunan MGM'nin 4 bin 100 sineması, şimdiye dek 200'den fazla Oscar ödülü kazandı. MGM'nin 10 binin üzerinde TV dizisi de bulunuyor. 
     3 bin 500 filmine MGM arşivinin de eklenmesiyle yaklaşım 8 bin filme sahip olacak Sony'nin internetten indirme yöntemiyle film satışını hızlandırması bekleniyor. 
     Sony, daha önce müzik şirketini de Alman Bertelsmann ile birleştirerek Universal'in ardından sektörde ikinciliğe yükselmişti. 
     Sony'nin MGM için ödediği miktarı yüksek bulan yatırımcılar ise Tokyo Borsası'nda satışa geçti. Sony hisselerinin günlük değer kaybı yüzde 1.5'e ulaştı. 
     
</TEXT>
</DOC>
