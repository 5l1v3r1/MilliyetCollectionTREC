<DOC>
<DOCNO> 257288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sondun06.html </URL>
<DATE> 2004/07/22/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
11 Eylül... Hava korsanlarının görüntüleri yayınlandı... 
</HEADLINE>
<TEXT>

     11 Eylül 2001'de Pentagon'u hedef alan hava korsanlarının uçağa binmeden hemen önceki görüntüleri yayımlandı. 
     Washington'daki Dulles Havaalanı'nda, güvenlik kameralarının aldığı görüntülerde, 5 teröristten 4'ünün, metal detektörlerden geçtikten sonra ek aramaya tabi tutulduğu tespit edildi. 
     11 Eylül'de yerel saatle sabah elde edilen görüntülerde, teröristlerin, aramanın ardından serbest bırakıldığı ve Pentagon'a çarpan uçağa binmelerine izin verildiği gözlendi. 
     Görüntülere göre, teröristlerden Navaf El Hazmi, bagajının elle kontrol edilmesinin ardından, şüpheli bir şeye rastlanmaması üzerine kardeşi Selim ile beraber uçağa yöneldi. 
     Görüntülerde, teröristlerden Halid El Mihdar ile Mecid Mohed'in de olduğu ve Mohed'in, metal detektörden her iki geçişinde de alarm çaldığı ve daha sonra el dedektörü ile arandığı göze çarptı. 

     
</TEXT>
</DOC>
