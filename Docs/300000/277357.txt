<DOC>
<DOCNO> 277357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/yasam/yas05.html </URL>
<DATE> 2004/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğadan gelen şifa 
</HEADLINE>
<TEXT>


GÜLAY FIRAT Bolu 

TÜM Eczacı Kooperatifleri Birliği'nin Bolu'da düzenlediği "Fitoterapiye Genel Bakış ve Tıbbi Çay Hazırlama Teknikleri" etkinliğinde bitkiler ve özellikleri tartışıldı. Eczacıların bazı şifalı çay tarifleri şöyle 
Zayıflama 20 gr. altınotu, 10 gr. ısırganotu yaprağı, 10 gr. sinameki yaprağı, 5 gr. kuşburnu meyvesi, 5 gr. meyankökü karışımından oluşan 2 tatlı kaşığı çaya, 150 ml. kaynar su eklenip süzülür. Akşam yemeklerden 25 dakika önce bir fincan içilir. 
Regl ağrısı Mayıspapatyası, civan pelçemi otu, yabanmersini yaprağı karışımı, 2 tatlı kaşığı ölçüsünde fincana konup üzerine 150 ml kaynar su eklenir. Üzeri kapatılarak 10 dakika bekletilip süzülür. Günde 2 - 3 fincan yudum yudum, sıcak içilir. 
Soğuk algınlığı Bir çay kaşığı kekik, üzerine 2 - 3 adet ıhlamur yaprağı, kaynar fincanın üzeri kapatılarak 10 dakika beklenip, süzülür. 
Saçta kepeklenme, güneş yanığı, yüzeysel yanık, ağız boşluğunda yaralar 10 ceviz yaprağı üzerine 250 ml kaynar su dökülür, 10 dakika bekletilir, süzülür. Kompes ya da ağızda gargara yapılır. 


</TEXT>
</DOC>
