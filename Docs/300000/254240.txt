<DOC>
<DOCNO> 254240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sonyas14.html </URL>
<DATE> 2004/07/09/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Öğrenciler liseli kıza işkenceyi protesto etti 40 yaralı 
</HEADLINE>
<TEXT>

     Hindistan'ın Cammu-Keşmir eyaletinde binlerce öğrenci, polisin lise öğrencisi bir kıza işkence etmesini protesto etti. 
     Polis, Handvara kasabasının caddelerini dolduran öğrencileri dağıtmak için sopa ve göz yaşartıcı gaz kullandı, olaylarda yaklaşık 40 öğrenci yaralandı. 
     Polis, eyaletin Pakistan'a ait bölümü yakınlarındaki Handvara'da çıkan olaylar sırasında 50 kadar protestocunun gözaltına alındığını açıkladı. 
     Öğrenciler, 17 yaşındaki Hüseyna Ara'ın 2 temmuzda polis tarafından gözaltına alındığını ve işkenceye uğradığını belirtiyor. 
     Polis ise Ara'nın akıbeti hakkında açıklama yapmaktan kaçınıyor. 
     Üst düzey polis yetkilileri ise yerel hükümetin Ara'nın gözaltına alınmasıyla ilgili olarak soruşturma açtığını, iddialarının doğru çıkması durumunda genç kıza işkence eden polislerin cezalandırılacağını kaydetti. 
     
</TEXT>
</DOC>
