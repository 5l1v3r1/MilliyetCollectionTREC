<DOC>
<DOCNO> 296882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/son/sontur14.html </URL>
<DATE> 2004/12/11/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Sahte kredi kartıyla piyasayı yaklaşık 1 trilyon lira dolandırmışlar 
</HEADLINE>
<TEXT>

     İnternet ortamından kredi kartı bilgilerine ulaşarak sahte kredi kartı hazırlayan ve bu kartları kullanmak suretiyle piyasayı yaklaşık 1 trilyon lira dolandıran bir şebeke ele geçirildi. 
     Ankara Kaçakçılık ve Organize Suçlar Şube Müdürlüğü Mali Büro Amirliği ve Emniyet Genel Müdürlüğü Kaçakçılık ve Organize Suçlar Daire Başkanlığı ekipleri ile ortak bir çalışma başlattı. Bir istihbaratı değerlendiren ekipler Onur D. ve Orkun B. adlı kişilerin Amerika, Vietnam, Rusya, Mısır ve Fas gibi ülkelerde internet ortamında sohbet ederek yabancı menşeli kredi kartı bilgileri ve şifrelerine ulaştıkları saptandı. Kredi kartı başına 300 dolar ödeyerek bilgi ve şifrelerini alan söz konusu kişilerin, sahte kimliklerle aldıkları kredi kartlarının manyetik bölümünü yurt dışından aldıkları bilgi ve şifreleri yükledikleri ortaya çıktı. 
     Bu kişilerle birlikte hareket eden Fatih Ş., Süleyman A., Mehmet E., ve Erdal D. adlı kişilerde gözaltına alındı. 
     Şebekenin sahte kredi kartlarını kullanarak yaklaşık 1 trilyon liralık dolandırıcılık yaptıkları belirlendi. 
     Bu kişilerin evlerinde yapılan aramalarda kredi kartlarının kopyalandığı 3 bilgisayar, 1 leptop, 2 endocer, 1 mini bellek, sahte belgelerle alınan çeşitli bankalara ait 26 kredi kartı, 256 manyetik şeritli özel hazırlanmış plastik kart, internet ortamında bilgi aldıkları yabancılara gönderdikleri paraların dekontları, 10 banka hesap cüzdanı, çok sayıda CD ve disket ile 3 adet sahte 100'lük ABD Doları ele geçirildi. 
     
</TEXT>
</DOC>
