<DOC>
<DOCNO> 268978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/son/sondun08.html </URL>
<DATE> 2004/09/04/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Bakuba'da eski Baas partisi üyelerinden biri kaçırıldı... 
</HEADLINE>
<TEXT>

     Irak'ın kuzeyindeki Musul'da Amerikan askerleriyle direnişçiler arasında çıkan şiddetli çatışmalarda 7 kişi öldü. 
     Görgü tanıkları ve hastane yetkilileri, hala süren çatışmalarda 25 kişinin yaralandığını bildirdi. 
     Yaralananlar arasında kadın ve çocukların bulunduğu, kentin üzerinde Amerikan helikopterlerinin uçtuğu belirtildi. 
     Bu arada Irak'ın başkenti Bağdat'ın kuzeyindeki Bakuba'da, eski Baas partisi üyelerinden birinin öldürüldüğü, diğerinin ise kaçırıldığı bildirildi. 
     Polis yetkilisi Velid Mahmud, saldırının geceyarısı maskeli 3 kişi tarafından kentin el Cedide mahallesinde düzenlendiğini belirtti. 
     Mahmud, saldırıda bir kişinin de yaralandığını kaydetti. 
     
</TEXT>
</DOC>
