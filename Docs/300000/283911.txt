<DOC>
<DOCNO> 283911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sonyas12.html </URL>
<DATE> 2004/10/27/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Politikacılara uzay daveti... 
</HEADLINE>
<TEXT>

     Ünlü Rus kozmonot Albay Yuri Şargin, dünyayı neden korumaları gerektiğini öğrenmeleri için politikacıları uzaya götürmek istediğini söyledi. 
     Uluslararası Uzay İstasyonu'nda 8 gün kalan Şargin, Rusya'daki internet haber portalı ''Newsru.com''a yaptığı açıklamada, ''Politikacılarımızı uzaya götürmek istiyorum. Böylece yeryüzündeki hayatın ne kadar kırılgan olduğunu ve nasıl korunması gerektiğini öğrenirler'' dedi. 
     Uzaydan bakınca dünyadaki sorunların çok küçük göründüğünü söyleyen Şargin, ''Uzayı yeryüzünden ayıran sınırı gördüğünüzde, dünyadaki tüm yaşamın çok ince bir örtüyle kaplandığını anlıyorsunuz'' diye konuştu. 
     Şargin, uzaya yaptığı uçuş macerasını anlatırken, yerçekiminin olmadığı uzaya alışmanın dünyaya alışmaktan daha kolay olduğunu kaydetti. 
     Gennadi Padalka ve Michale Fincke ile uzayda 8 gün geçiren Şargin, pazartesi günü yeryüzüne dönmüştü. 
     
</TEXT>
</DOC>
