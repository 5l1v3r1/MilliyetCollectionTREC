<DOC>
<DOCNO> 294567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sontur37.html </URL>
<DATE> 2004/12/03/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Türkiye, "En iyi 100 Otel" listesinde ikinciliği aldı... 
</HEADLINE>
<TEXT>

     Avrupa'nın en büyük tur operatörlerinden TUI ve Thomas Cook'un ''müşteri memnuniyeti'' doğrultusunda hazırladığı ''En İyi 100 Otel'' listelerinde Türkiye'deki tesisler, İspanya'nın ardından ikinci sırada yer aldı. 
     Türkiye Otelciler Birliği'nden TÜROB yapılan yazılı açıklamaya göre, TUI ve Thomas Cook müşterilerinin oylarıyla seçilen ''En İyi 100 Otel'' listelerinde İspanya'nın ardından ikinci sırada yer alan Türkiye'den, TUI'nin listesine giren tesisler ''Robinson Club Çamyuva, Robinson Club Pamfilya, Rixos Hotel Tekirova, Talya Hotel Antalya, Adora Golf Resort, Cornelia de Luxe Resort, Gloria Golf Resort, Gloria Verde Resort Spa, Ferienanlage Grida Village, Papillon Zeugma, Barut Hotels Acanthus, Barut Hotel Arum, Barut Hotel Cennet, Melas Resort, Side Star, Sunrise Queen, Turquoise, Felicia Village, Delphin Deluxe Resort, Lykia World Village, Iberotel Sarıgerme Park'', Thomas Cook'un listesine giren tesisler de ''Hotel Xanadu Resort, Hotel Grida Village, Club Ali Bey Belek, Club Asteria, Hotel Defne Star, Club Voyage Sorgun Select, Hotel Paradise Side Beach, Hotel Hillside Beach Club, Hotel Lykia World Village'' oldu. 
     
     TÜROB BAŞKANI BARUT'UN DEĞERLENDİRMESİ... 
     TÜROB Başkanı Ahmet Barut da, ''bu listelerin Türk konaklama sektörünün hizmet kalitesinin göstergesi olduğunu'' vurgulayarak, bundan sonra hedefin birincilik olduğunu bildirdi. 
     ''Alman turistlerin turizm pazarında önemli ağırlığı olduğuna'' da dikkat çeken Barut, ''bu listelerin seyahat etmiş turistlerin görüşlerine göre hazırlanmasının ayrı bir anlam taşıdığını'' kaydetti. 
     Barut, ''Bu listelerin dikkat çekici bir diğer noktası da 'her şey dahil' sistemini uygulayan otellerin çokluğudur. 'Her şey dahil sistemi ile kalitesiz hizmet verildiği' önyargısının da, bu listelerle ortadan kalktığını düşünüyorum'' dedi. 
     
</TEXT>
</DOC>
