<DOC>
<DOCNO> 279070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sondun36.html </URL>
<DATE> 2004/10/11/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Şaron'dan Cebaliye'den çekilmeye red 
</HEADLINE>
<TEXT>

     İsrail Başbakanı Ariel Şaron'un, üst düzey ordu yetkililerinin, Gazze'de iki haftaya yakın süredir devam eden operasyonun durdurulması önerisini reddettiği bildirildi. 
     Başbakan Şaron'un, operasyonun başarıya ulaştığı ve askerlerin Cebaliye kampının dışına çekilmesi önerisini, ''Geri çekilme kararının, Filistinli militanları güçlendireceği'' düşüncesiyle kabul etmediği belirtildi. 
     Şaron'un, İsrail Ordusu'nun, operasyona aynen devam etmesini istediği de ifade ediliyor. 
     Geri çekilme önerisinin de gündeme geldiği bugünkü kabine toplantısıyla ilgili henüz bir açıklama yapılmadı. 
     Dışişleri Bakanı Silvan Şalom da kabine toplantısının ardından, İsrail Radyosu'na yaptığı açıklamada, ''Terör örgütlerinin altyapısına ciddi darbe indirdiklerini'' söyledi, ancak operasyonda son aşamaya geldiklerini belirtmesine karşın, ne zaman sona erebileceğine ilişkin bilgi vermedi. 
     
</TEXT>
</DOC>
