<DOC>
<DOCNO> 268646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/spor/spo07.html </URL>
<DATE> 2004/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent'te altın günü 
</HEADLINE>
<TEXT>


Atina'da madalya kazanan sporculara, 3.5 trilyon lira değerindeki 23 bin 850 Cumhuriyet altını ödülleri dağıtıldı. Başbakan Erdoğan, "Bu rakam bizim için yetersiz" diye konuştu 

İLHAN GÜLER 


Ata'ya ziyaret 
ATİNA'DA düzenlenen olimpiyatlarda ülkemize madalya kazandıran sporcular ödüllerini aldı. Kafile, sabah Mehmet Atalay ile birlikte Anıtkabir'i ziyaret ederek saygı duruşunda bulundu. Başarılı sporcular ve ilgili federasyon yöneticileri daha sonra Cumhurbaşkanı Ahmet Necdet Sezer tarafından Cumhurbaşkanlığı köşkünde kabul edildi. Sezer milli sporcuları başarılarından dolayı kutladı ve birer saat armağan etti. 

Erdoğan katıldı 
SPORCULAR daha sonra kendileri için organize edilen ödül törenine katıldı. Madalya kazanan isimler 23 bin 850 Cumhuriyet altını karşılığı 3.5 trilyon lira tutan ödüllerini aldı. Başbakan Recep Tayyip Erdoğan, 10 madalyanın kendileri için yeterli olmadığını belirterek, "Bu sayının arttırılması için hep birlikte çalışacağız. Kulüplerin amatör branşlara yatırım yapmaları konusunda girişimlerimiz var" dedi. 

Kimler ne kazandı SPORCU ALTIN Halil Mutlu 5.000 Nurcay Taylan 3.000 Taner Sağır 3.000 Bahri Tanrıkulu 1.500 Şeref Eroğlu 1.500 Atagün Yalçınkaya 1.500 Sedat Artuç 1.000 Aydın Polatçı 1.000 Mehmet Özal 1.000 Eşref Apak 1.000 Reyhan Arabacıoğlu 250 Aylin Daşdelen 250 Hamza Yerlikaya 250 Antrenör ve kulüpler 5.600 


</TEXT>
</DOC>
