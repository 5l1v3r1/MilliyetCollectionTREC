<DOC>
<DOCNO> 261113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/soneko29.html </URL>
<DATE> 2004/08/06/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Koç Faktor, dünyanın en iyi üçüncü ihracat faktoring şirketi seçildi... 
</HEADLINE>
<TEXT>

     Koç Faktoring Hizmetleri A.Ş. Koçfaktor , yılın ihracat faktoring şirketi sıralamasında dünyanın en başarılı üçüncü ihracat faktoring şirketi seçildi. 
     Koç Finansal Hizmetler'den yapılan açıklamaya göre, Factors Chain International'ın FCI Kanada'nın Montreal şehrindeki 36. yıllık olağan genel kurul toplantısında yapılan değerlendirmede, ilk sırayı Tayvan'dan Chailese Credit Services, ikinci sırayı ise Japonya'dan Mizuho Faktors aldı. 
     Bu ödülün verilmesinde, servis kalitesi, ihracat yapılan ülke sayısı, çalışan muhabir sayısı ve ihracat faktoring hacminin, kullanılan başlıca ölçütler olduğunun belirtildiği açıklamada, buna göre yapılan değerlendirmede Koçfaktor'un, 2003 yılında 28 muhabir faktoring şirketi vasıtasıyla 15 ülkeye gerçekleştirdiği toplam 235 milyon euroluk iki muhabirli ihracat faktoring işlemi ve verdiği hizmetin kalitesiyle, 100 üstünden 88 puan toplayarak 140 şirket arasında en başarılı 3. şirket seçildiği kaydedildi. 
     Factors Chain International FCI üyelerinin başarı ortalamasının 100 üstünden 63.90 olduğu belirtildi. 
     
</TEXT>
</DOC>
