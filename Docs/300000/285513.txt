<DOC>
<DOCNO> 285513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sontur11.html </URL>
<DATE> 2004/11/02/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Römork üzerinden geçti, bacağı kırıldı 
</HEADLINE>
<TEXT>

     Alev GÜRSOY-Harun LAÇİN SİVAS, DHA 

SİVAS'ta bindiği traktörün römorkundan düşen 5 yaşındaki Kadir Karapınar, römork tekerleklerinin altında kaldı. Karapınar, kazayı şans eseri ayağının kırılmasıyla atlattı. 
     Kangal İlçesi Bozarmut Köyü'nde yasayan Kadir Karapınar, arkadaşları ile oynarken, Mehmet Yıldırım'a ait traktörün römorkuna çıkmak istedi. Römorka tırmanmaya çalışan çocuk, o sırada traktörün manevra yapması sonucu düştü. 
     Römorkun tekerleği küçük Kadir'in sol ayağının üzerinden geçti. Ayağı kırılan Kadir Karapınar, Sivas Sultan 1'inci İzzettin Keykavus Devlet Hastanesi'nde tedavi altına alındı. 
     Anne 38 yaşındaki Hüsne Karapınar, "Evde buğday çuvallarını yerleştiriyordum. Oğlum komşu çocuklarıyla beraber traktörün arkasındaki römorka asılmış. Traktör manevra yapınca düşmüş ve romörkun lastiği sol bacağının üzerinden geçmiş. Yaklaşık 1 ay boyunca burada tedavi edilmesi gerekiyormuş'' dedi. Bacağı kırılan Kadir Karapınar'ın gelişme durumuna göre ameliyata alınabileceği belirtildi. 
     
</TEXT>
</DOC>
