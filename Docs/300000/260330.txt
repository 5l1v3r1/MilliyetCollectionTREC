<DOC>
<DOCNO> 260330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sontur24.html </URL>
<DATE> 2004/08/03/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Rize'de aşırı yağış .. 
</HEADLINE>
<TEXT>

     Rize'nin Güneysu İlçesi'nde aşırı yağışlar sonucu Güneysu Deresi'nde su seviyesinin yaklaşık 1.5 metre yükseldiği bildirildi. 
     Vali Enver Salihoğlu, yaptığı açıklamada, aşırı yağışın iç kesimlerde etkili olduğunu ifade ederek, ''İlimizde şu anda can güvenliğini tehdit edici bir durum bulunmuyor. Ancak, muhtemel sel ve heyelanlara karşı vatandaşlar dikkatli olmalı'' dedi. 
     Öte yandan, ilde dün gece başlayan ve hala devam eden sağanak yağış özellikle Güneysu İlçesi'nde etkili oluyor. 
     Yağışla birlikte Güneysu Deresi'nde su seviyesinin yaklaşık 1.5 metre yükseldiği bildirilirken, Gürgen Köyü'nün yolunun heyelan sonucu kapandığı belirtildi. 
     Rize merkezde son 24 saat içinde metrekareye 29.3 kilogram yağış düştüğü ifade edildi. 
     
</TEXT>
</DOC>
