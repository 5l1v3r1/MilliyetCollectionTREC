<DOC>
<DOCNO> 285061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sondun40.html </URL>
<DATE> 2004/11/01/ </DATE>
<TIME> 20.37 </TIME>
<AUTHOR>  </AUTHOR>
<HEADLINE>
Siyahi kadınlar Kerry'nin en büyük destekcisi 
</HEADLINE>
<TEXT>

     ABD'de yarın yapılacak başkanlık seçiminde, Demokrat Partili başkan adayı John Kerry'e en çok oy vermesi beklenen kesim, yüzde 91 ile siyah kadınlar olurken, ABD Başkanı George W. Bush'a oy vermesi beklenen seçmen grupları ise yüzde 79 ile muhafazakarlar ve yüzde 76 ile aşırı dinci evanjelik, beyaz protestanlar oldu. 
     Washington Post gazetesine göre, Kerry'ye en çok oy veren ikinci seçmen grubu, yüzde 83 ile liberaller olurken diğer seçmen grupları ise, yüzde 66 ile sendika üyeleri, yüzde 61 ilk kez oy kullananlar, yüzde 61 genç seçmen, yüzde 60 Hispanikler, yüzde 59 bekarlar oldu. 
     Gazeteye göre, Bush'u destekleyen seçmen grupları ise, yüzde 76 ile evanjelik, beyaz protestanlardan sonra, yüzde 79 muhafazakarlar, yüzde 59 kırsal kesimde yaşayanlar, yüzde 58 gaziler, yüzde 58 beyaz erkekler, yüzde 56 evli insanlar, yüzde 56 güneyliler oldu. 
     Gazete, seçimin çekişmeli eyaletleri olarak Florida, Ohio, Wisconsin, Iowa, Minnesota ve New Mexico'yu sayarken, bu eyaletlerde Kerry'nin yüzde 50 ile Bush'tan önde olduğunu yazdı. Washington Post'a göre Bush ise çekişmeli eyaletlerde yüzde 48'de kaldı. Gazeteye göre, çekişmeli olmayan eyaletlerde ise Bush yüzde 49, Kerry yüzde 48 oy aldı. 
     Washington Post gazetesi, günlük yayınladığı ankette bugün bütün eyaletlerde Bush ve Kerry'yi karşılaştırırken de, her iki adayın da yüzde 48'lik bir beraberlik içinde olduğunu yazdı. 
     
</TEXT>
</DOC>
