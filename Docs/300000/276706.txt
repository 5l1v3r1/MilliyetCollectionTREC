<DOC>
<DOCNO> 276706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/yasam/ayas.html </URL>
<DATE> 2004/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevdiklerinize bol bol sarılın 
</HEADLINE>
<TEXT>


Dünyayı güzelleştirmenin yollarını anlatan bir kitap yazan İngiliz Eugenie Harvey'e göre, fıkra anlatmak, dostlara pasta yapmak insana "iyi geliyor" 

DIŞ HABERLER SERVİSİ 

Gülümseyin 
İNGİLİZ finans uzmanı Eugenie Harvey, 5 sterline yaklaşık 13.5 milyon lira satılan "Bir Beşlikle Dünyayı Değiştirin" kitabında, dünyayı güzelleştirmek için basit yöntemler anlatıyor 
Sevdiklerinize bol bol sarılın. l Bol bol gülümseyin. Eşinizle banyo yapın. Böylece fazla su harcamamış olursunuz. 

Aile sofrası önemli 
Bozuk paralarınızı vakıflara bağışlayın. En azından bir adet iyi fıkra öğrenin. Kahkaha, mideye ve tansiyona iyi gelir.Ailenizle birlikte daha fazla yemek yiyin. Plastik bardak yerine kupa kullanın. Kan verin.Zamanı yakalayın.Arkadaşlarınız için pasta yapın. Bu, pahalı armağanlardan daha anlamlıdır. 

Yaşlılarla zaman geçirin 
Yaşlılarla zaman geçirin. Onlar sizin bilmediğiniz birçok şeyi bilir.Daha az sakız çiğneyin. Yere atılan sakızları temizlemenin maliyeti yüksek. Dişlerinizi fırçalarken musluğu kapatın.İlkyardım teknikleri öğrenin.Toplu taşıma araçlarını kullanın.Bu tavsiyeleri tanıdıklarınıza da iletin. 


</TEXT>
</DOC>
