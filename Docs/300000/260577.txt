<DOC>
<DOCNO> 260577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sonspo37.html </URL>
<DATE> 2004/08/04/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
Trabzonspor tur atladı 3-0 
</HEADLINE>
<TEXT>

     Avrupa Şampiyonlar Ligi 2. ön eleme turu rövanş maçında, Trabzonspor, Skonto Riga'yı 3 - 0 mağlup ederek tur atlayan taraf oldu. 
     
     İlk yarı 

     5. dakikada Celalettin'in kullandığı faul atışında, ceza alanı içinde Fatih iyi yükseldi. Bu futbolcunun kafa vuruşunda top, üstten auta gitti. 
     17. dakikada Emrah'ın ceza alanına gönderdiği topa Mehmet Yılmaz kafayla vurdu. Kaleci Piedels, meşin yuvarlağı kontrol etti. 
     21. dakikada Emrah'ın sağ taraftan ortasına, ceza alanı içindeki Fatih kafayla vurdu. Top, kaleci Piedels'de kaldı. 
     22. dakikada ceza alanındaki D'Haene, Nguimbats'ın ortasına ters vurdu. Meşin yuvarlak, direğin üstünden kornere gitti. 
     25. dakikada Gökdeniz'in yerden pasına, ceza alanı sağ çaprazında topla buluşan Yattara sert vurdu. Meşin yuvarlak, auta gitti. 
     30. dakikada Yattara'nın yaklaşık 28 metreden kullandığı faul atışında kaleci Piedels, topu güçlükle kornere çeldi. 
     Aynı dakikada kullanılan korner atışında, ceza alanı içersinde topla buluşan Hüseyin'in sert şutunda, Semjonovs kaleye giden topu kafasıyla çeldi. 
     Karşılaşmanın ilk yarısı golsüz berabere tamamlandı. 
     
     İkinci yarı 

     47. dakikada ceza alanı içinde topla buluşan Miholaps'ın şutunda, meşin yuvarlak direğe çarparak Buitkus'un önüne düştü. Uygun poisyondaki bu futbolcu, kötü bir vuruşla topu auta gönderdi. 
     49. dakikada Buitkus'un ceza alanı içinde kafayla indirdiği topu, Miholaps sert bir şutla kaleye gönderdi. Meşin yuvarlak, auta çıktı. 
     58. dakikada Yattara, karambol pozisyondaki Skonto Rigalı defans oyuncularından kaptığı topla ceza alanına girdi. Bu futbolcunun çapraz pozisyonda çektiği şutta top filelere gitti 1-0. 
     65. dakikada Yattara'nın sol taraftan kullandığı köşe vuruşunda Mehmet Yılmaz, ceza alanı içinde plase bir vuruşla topu filelere gönderdi 2-0. 
     74. dakikada Gökdeniz'in sol taraftan ceza alanına gönderdiği topu, Mehmet Yılmaz kafayla Fatih'e aktardı. Uygun pozisyondaki bu futbolcunun şutunda, meşin yuvarlak auta gitti. 
     80. dakikada ceza alanı içi sol çaprazında topla buluşan Visnakovs'un şutunda, kaleci Petkoviç köşeye giden topu uzanarak kornere çelmeyi başardı. 
     85. dakikada ceza alanı içindeki Mehmet Yılmaz'ın kafayla indirdiği topu önünde bulan Fatih, şık bir vuruşla meşin yuvarlağı ağlarla buluşturdu 3-0. 
     Skonto Riga'yı 3-0 yenen Trabzonspor, Avrupa Şampiyonlar Ligi 3. ön eleme turunda, Ukrayna'nın Dinamo Kiev takımıyla eşleşti. 
     
</TEXT>
</DOC>
