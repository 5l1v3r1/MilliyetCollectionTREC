<DOC>
<DOCNO> 276572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sontur05.html </URL>
<DATE> 2004/10/01/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Kadın satıcısına pompalı tüfekle infaz 
</HEADLINE>
<TEXT>

     Recep İSTEK KAYSERİ, DHA 
KAYSERİ'de kadın satmak'tan poliste kaydı bulunan İsmet Özkarcı, yönetimindeki otomobille beraberindeki kız arkadaşıyla giderken silahlı saldırıya uğradı. Vücuduna üç kurşun sıkılan Özkarcı'nın başına da pompalı tüfekle ateş edilerek öldürüldüğü belirlendi. Özkarcı'nın beraberindeki G.Y. saldırıdan yara almadan kurtuldu. 
     Olay, önceki gün saat 19.30 sıralarında Sahabiye Mahallesi, Birkan sokakta meydana geldi. Kadın satmak'tan poliste çok sayıda kaydı bulunan 25 yaşındaki İsmet Özkarcı, yönetimindeki 38 NC 892 plakalı otomobiliyle beraberindeki 15 yaşındaki G.Y. ile gezinirken silahlı saldırıya uğradı. 
     Özkarcı'nın otomobilinin önünü kesen saldırgan ya da saldırganlar önce üç el vücuduna tabancayla ateş etti. Başına pompalı tüfekle ateş ederek öldürdükleri Özkarcı'nın yanındaki G.Y.'ye dokunmayan saldırganlar kaçtı. Şoka giren G.Y. doktor gözetiminden geçirilirken, genç kızın henüz ifadesine başvurulamadığı belirtildi. 
     Olayla ilgili çok yönlü soruşturma başlatan polis, Özkarcı'nın kim ya da kimler tarafından neden öldürüldüğünün ortaya çıkarılabilmesi için çalışmaların sördürüldüğünü bildirdi. 
     
</TEXT>
</DOC>
