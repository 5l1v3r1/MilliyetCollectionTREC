<DOC>
<DOCNO> 269593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/ekonomi/eko05.html </URL>
<DATE> 2004/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğuş Otomotiv'in hızı pazarı solladı 
</HEADLINE>
<TEXT>


EKONOMİ SERVİSİ 

Doğuş Otomotiv, bu yılın ilk yarısındaki mali sonuçlarını ve performansını, düzenlediği bir toplantıyla açıkladı. Haziran ayında halka arzı gerçekleştirilen ve bünyesinde yedi marka bulunan Doğuş Otomotiv, yılın ilk altı ayında toplam 45 bin 604 adet araç satarak, pazar payını yüzde 12.2'ye ulaştırdı. Bünyesinde Volkswagen, Audi, Porsche, Seat, Skoda, Scania ve Krone TIR kasası üreticisi markalarını barındıran Doğuş Otomotiv, toplam otomotiv pazarının, geçen yılın altı aylık dönemine oranla yüzde 223.8 büyüdüğü bir ortamda, satışlarını yüzde 317.7 oranında artırdığını bildirdi. 
2004 yılının ilk dönemine yönelik 1.2 katrilyon lira ciro ve 44 trilyon lira net k r açıklayan firma, k rdaki rekor artışın, verimlilik kaynaklı olduğunu bildirdi. Toplantıda konuşan Doğuş Otomotiv Finans ve Mali İşler Koordinatörü Berk Çağdaş, 80 bin adet olan hedeflerini gerçekleştirmek için çabalarını sürdüreceklerini kaydetti. Çağdaş, öncelikli hedefin, satışların artırılması olduğunu vurguladı. 


</TEXT>
</DOC>
