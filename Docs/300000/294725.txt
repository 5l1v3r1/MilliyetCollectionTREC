<DOC>
<DOCNO> 294725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sondun29.html </URL>
<DATE> 2004/12/04/ </DATE>
<TIME> 22.20 </TIME>
<AUTHOR>  </AUTHOR>
<HEADLINE>
Tekneleri batan çifti Yunan sahil güvenliği kurtardı 
</HEADLINE>
<TEXT>

     Ege'de, tekneleri batan Türk çifti Yunan sahil güvenlik botlarının kurtardığı bildirildi. 
     Yunanistan Deniz Ticaret Bakanlığı'nın açıklamasında, bu sabah erken saatlerde Simi Adası yakınlarından gelen yardım çağrısı üzerine bölgeye giden Yunan sahil güvenlik birimlerinin, Simi Adası'na 2 deniz mili uzaklıkta plastik bir bot içerisinde biri kadın iki Türk vatandaşını kurtardıkları açıklandı. 
     Sağlık kontrolü için Simi Adası'na götürülen Türk çiftin ifadelerinde, ismi belirtilmeyen ''Endura'' tipi yelkenli teknelerinin Marmaris'ten Bodrum'a gitmekte olduğu sırada bilinmeyen nedenden ateş alarak battığını belirttikleri bildirildi. İsimleri açıklanmayan ancak 20 ile 45 yaşlarında oldukları belirtilen iki Türkün Rodos Konsolosluğu aracılığıyla Türkiye'ye gönderildikleri kaydedildi. 
     
</TEXT>
</DOC>
