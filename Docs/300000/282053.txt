<DOC>
<DOCNO> 282053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/siyaset/siy05.html </URL>
<DATE> 2004/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Emine Hanım'a 'Paris'te aşk' 
</HEADLINE>
<TEXT>




Paris'e gelen birçok ziyaretçinin aksine Erdoğan, Eyfel Kulesi yerine tarihi Notre Dame Kilisesi'ni gezdi.Kilisenin ana kapısı üzerindeki cennet - cehennem figürlerini anlatan rahibin, "Cehennemde yananlar arasında bir kral, bir rahip bir de asker var" demesi üzerine Erdoğan, "Cennette de varlar ama değil mi " diye sordu. Rahibin, "Tabii cennette de varlar" sözleri üzerine Erdoğan, "Gördüğünüz gibi ortak bir özelliğimiz var. Cennet de cehennem de ortak" yanıtını verdi.Kilisede akşam ayini yapılırken, Erdoğan, kutsal salonları gezerek bilgi aldı. Kilisenin rahibi Erdoğan'ı, "Burasını eviniz gibi kabul edin ve yine gelin" diye uğurladı. Yağmura dikkat çeken rahip, "Ama güneşli günde gelin ve lütfen ülkenizden bize güneşler gönderin" dedi.Erdoğan, Paris gezisinin bugünkü bölümünde oruç tutmayacak. OECD'nin Türkiye Raporu'nun açıklanacağı oturuma konuk olacak Erdoğan, daha sonra onuruna verilecek öğle yemeğine katılacağı için orucunu kazaya bırakacak.Erdoğan, Galeria Lafayette alışveriş merkezinden eşi Emine Erdoğan'a hediye etmek üzere Nina Ricci'nin "Paris'te Aşk Love in Paris " parfümünü aldı. Erdoğan kendisine de Guerlain marka traş losyonu aldı.Oruç tutan Erdoğan, iftarını IFRI'nın 25. kuruluş yıldönümü yemeğinde açtı. Yemekte isteyen konuklara içki ikramı da yapıldı.Erdoğan, Paris'in en turistik caddesi Champs Elysees'ye 5 dakika uzaklıktaki Raphael Oteli'nde kaldı. 


</TEXT>
</DOC>
