<DOC>
<DOCNO> 265798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sontur39.html </URL>
<DATE> 2004/08/23/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Türk Telekom'dan "Hattpuan" kampanyası... 
</HEADLINE>
<TEXT>

     Türk Telekom, sabit telefon kullanımını teşvik etmek amacıyla ''Hattpuan'' kampanyası başlattı. Kampanya ile aboneler, 750 bin lira ile 4,5 milyon lira arasında indirimden faydalanacak. 
     Türk Telekom'dan yapılan yazılı açıklamaya göre, ''çok konuşana daha fazla ödül verilmesi'' öngörülen Hattpuan kampanyası ile 1 Ağustos - 31 Aralık 2004 tarihleri arasında, Hesaplı ve Standart Hatt müşterilerine çeşitli indirimler sağlanacak. 
     HattPuan olarak adlandırılan kampanyada, 30 milyon lira ve üzerinde konuşma yapan Türk Telekom Hesaplı ve Standart Hatt müşterileri, 900 HattPuan alarak 4 milyon 500 bin liralık, 20-30 milyon lira arası görüşme yapanlar 750 Hattpuan alarak 3 milyon 750 bin liralık ve 10-20 milyon lira arası görüşme yapanlar ise 150 Hattpuan karşılığında 750 bin liralık indirim kazanacak. 
     Hesaplı ve Standart Hatt müşterilerinin, söz konusu Hattpuan'ları kazanabilmeleri için sabit ücretler dışında belirtilen meblağlarda görüşme yapmaları gerekiyor. 
     
</TEXT>
</DOC>
