<DOC>
<DOCNO> 278519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur68.html </URL>
<DATE> 2004/10/08/ </DATE>
<TIME> 19.32 </TIME>
<AUTHOR>  </AUTHOR>
<HEADLINE>
Gasp'tan yakalandı, cinayet işlediği ortaya çıktı 
</HEADLINE>
<TEXT>

     Bursa'da, ''bıçak tehdidi ile para aldığı'' iddiasıyla arkadaşıyla birlikte gözaltına alınan zanlının, resmi kayıtlara göre, yaklaşık 5 ay önce ''yüksekten düşme sonucu'' öldüğü sanılan kişiyi iterek öldürdüğü belirlendi. 
     Bursa Emniyet Müdürlüğü'nden yapılan yazılı açıklamaya göre, Santral garaj Mahallesi Merinos Fabrikası önünde 6 Ekim'de meydana gelen ''bıçak tehdidi ile para alma'' olayının zanlıları Murat Çakmak 19 ve Ö.D. 17 , olaydan kısa süre sonra Gençosman PTT Binası yakınında yakalandılar. 
     Zanlılardan Çakmak'ın ifadesinde, arkadaşı Ö.D'nin, yaklaşık 6 ay önce Tophane Gezi Yolu'nda tanımadığı bir kişiden para istediğini, ancak bu kişiyi para vermeyince demir korkuluklardan ittiğini söylemesi üzerine yapılan araştırmada, anılan bölgede 30 Nisan'da Yüksel Duran'ın 36 ölü bulunduğu, olayın resmi kayıtlara ''yüksekten düşme neticesi ölüm'' olarak geçtiği belirlendi. 
     Duran'ı iterek öldürdüğü iddia edilen, yaşının küçük olması nedeniyle, ifadesi Çocuk Şube Müdürlüğü tarafından alınan Ö.B, sorgulamasının ardından sevk edildiği nöbetçi mahkemece tutuklandı. 
     Bu arada, Ö.B. ile birlikte gözaltına alınan Murat Çakmak'ın ise ''gasp'' suçundan tutuklandığı bildirildi. 
     Yüksel Duran, 30 Nisan sabahı Tophane yamacındaki Kuruçeşme Mahallesi 2. Bayır Sokak'ta bir binanın arkasında ölü bulunmuş, nöbetçi Cumhuriyet Savcısı'nın yaptığı inceleme sonucu olay, ''Yüksekten düşme sonucu ölüm'' olarak kayıtlara geçmişti. 
     
</TEXT>
</DOC>
