<DOC>
<DOCNO> 277289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sonyas14.html </URL>
<DATE> 2004/10/04/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Sinema dünyasından bir yıldız kaydı... Janet Leigh öldü 
</HEADLINE>
<TEXT>

     Amerikalı aktris Janet Leigh, 77 yaşında öldü. 
     Yönetmen Alfred Hitchcock'un ''Sapık'' filminde, duşta uğradığı ürkütücü saldırı sahnesiyle, birçok otel müşterisinin duş almadan önce bir kez daha düşünmesine yol açan Leigh, Beverly Hills'deki evinde hayata gözlerini yumdu. 
     Leigh öldüğü sırada, yanında kocası Robert Brandt ile aktris kızları Kelly Curtis ve Jamie Lee Curtis'in olduğu belirtildi. 
     Göz kamaştırıcı güzelliğiyle Hollywood yıldızları arasında dikkati çeken Leigh, adını ilk kez, 1962'de çevirdiği ''Mançuryalı Aday'' adlı gerilim filmiyle duyurmuştu. 
     Anthony Perkins'in başrolünü oynadığı ''Sapık'' filminde, ölü annesinin yaşadığını farzeden bir şizofreni hastası tarafından otelin duşunda saldırıya uğrayan Leigh, birçok filme ilham kaynağı olan bu sahne nedeniyle artık duş almaya korktuğunu söylemişti. 
     
</TEXT>
</DOC>
