<DOC>
<DOCNO> 256619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sontur43.html </URL>
<DATE> 2004/07/19/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Vahşet... Karısını yakarak öldürdü... 
</HEADLINE>
<TEXT>

     Van'ın Özalp İlçesi'nde bir kişi, karısını yakarak öldürdü. 
     Alınan bilgiye göre, ilçenin Yukarı Yorganlı Köyü'nde oturan Ferzande Alır 30 , önceki gece henüz belirlenemeyen bir nedenle bunalıma girerek eşi Necmiye Alır 24 ile tartışmaya başladı. Necmiye Alır'ı dövmeye başlayan Ferzande Alır, eşini, ellerini ve ağzını bağlayarak evden çıkardı. Necmiye Alır'ı köyden 5 kilometre uzaklıktaki boş bir araziye götüren Ferzande Alır, eşinin üzerine benzin dökerek yaktıktan sonra olay yerinden kaçtı. 
     Daha sonra köy muhtarı Salih Agun'a telefon ederek eşini öldürdüğünü itiraf eden ve cesedin bulunduğu yeri bildiren Ferzande Alır'dan bir daha haber alınmadı. 
     Muhtar Agun'un olayı Jandarma Komutanlığı'na bildirmesi üzerine Ferzande Alır'ın tarif ettiği araziye giden Jandarma Komutanlığı ekipleri, 2 çocuk annesi Necmiye Alır'ın yanmış cesedini buldu. 
     Alır'ın cesedi, otopsi yapılmak üzere Özalp Devlet Hastanesi morguna kaldırılırken, eşini yakarak öldüren Ferzande Alır'ın yakalanması için çalışma başlatıldı. 
     
</TEXT>
</DOC>
