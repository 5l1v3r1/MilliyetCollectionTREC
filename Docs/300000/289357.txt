<DOC>
<DOCNO> 289357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sonyas08.html </URL>
<DATE> 2004/11/16/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
'Kayıp Atlantis Krallığı' Kıbrıs açıklarında... 
</HEADLINE>
<TEXT>

     BBC 

Amerikalı araştırmacılar, kayıp Atlantis krallığının Kıbrıs açıklarında olduğu yolunda inandırıcı bir kanıt bulduklarını iddia ettiler. 
     Araştırma ekibi, Akdeniz sularında Kıbrıs ile Suriye arasında 6 gün süreyle sonar teknolojisini kullanarak bir tarama yaptı. 
     Araştırmacılar, okyanus tabakasının altında bir tepede, aralarında iki tane 2 km uzunluğundaki duvarın da bulunduğu insanlar tarafından inşa edilen bazı yapılar bulunduğunu söylediler. 
     Ekibin başında bulunan Rober Sarmast, duvarların bir zamanlar Atlantis tapınaklarının durduğu düz tepeye benzer bir yerde bulunduğunu ve ünlü düşünür Eflatun'un Atlantis hakkında yazdıkları tariflerle de uyuştuğunu söyledi. 
     Sarmast, daha detaylı araştırmalar için geri dönmeden önce, denizin bir buçuk kilometre altında bulunan bölgenin 3 boyutlu görüntüsünü almak istediklerini söyledi. 
     Bununla birlikte Sarmast ve ekibi, kayıp Atlantis kentini bulduğunu düşünen ilk ekip değil. 
     Diğer araştırmacılar, Atlantis'in İsyanya kıyısında , Küba'da, İngiltere'nin güneybatısında ve Güney Çin denizinin altında olduğunu iddia etmişlerdi. 
     Eflatun, 2 bin yıl önce Atlantis'i müthiş zenginliğin, ileri uygarlığın ve doğal güzelliğin toprağı olarak tanımlamıştı. 
     
</TEXT>
</DOC>
