<DOC>
<DOCNO> 296492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sondun10.html </URL>
<DATE> 2004/12/10/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Yunan gazetesi ABD Türkiye için bastırıyor AB bocalıyor 
</HEADLINE>
<TEXT>

     Stavos Ligeros Kathimerini gazetesi 

Washington, AB'den Türkiye ile üyelik sürecini başlatması talebinde ilk kez bulunmuyor. ABD Dışişleri Bakan Yardımcısı'nın, AB dönem başkanı Hollanda nezdinde müdahil olmasındaki yeni husus, Kıbrıs Cumhuriyeti'nin tanınmasının 25'lerin şart olarak yer almamasının talep edilmesi. AB'yi küçük düşüren bir kurumsal paradoks söz konusu. 
     Amerikalılar, uzun yıllardan beri, Türkiye'yi AB'ye sokmak görevini üstlenmiş bulunuyor. Bu konuya ilişkin ilgilerinin stratejik temeli var. Amerikalılar, Avrupa'nın bütünleşmesine hiçbir zaman iyi gözle bakmadı, çünkü kendi hegemonyalarına rakip bir güç olarak gelişeceğine inanıyorlar. Amerikalılar, AB'nin hükümetler arası işbirliği statüsünden daha fazla yükselmesini istemiyor mümkünse AB'nin yine bir ortak pazar düzeyine düşmesini istiyorlar. Bu görüşe katılmakta olan Britanya'nın, Ankara'nın talebini desteklemesi tesadüfi değil. ABD, Türkiye'nin üyeliğini, AB'nin bütünleşme yönündeki girişimini sabote edeceğine inandığı için destekliyor. Londra ve Varşova'ya gelecekte Ankara da katılırsa, ABD, Avrupa'nın siyasi özgürlüğe kavuşmasının engellenmesi yönünde ek bir yetenek sağlamış olacak, çünkü AB bütçesi Türk toplumunun çağdaşlaşması için gerekli çok büyük meblağın büyük bir bölümünü ödemeye davet edilecek. 
     Kopenhag zirvesinde Avrupalılar Ankara'ya tarih vermeleri için yine ABD baskısına maruz kalmış, o dönemde bu talebi reddetmişlerdi. Oysa, bu kez, direniş yok. Amerikan diplomasisi, baskıcı 'acente memuru' rolünü oynayarak, erkenden ve çok sistematik biçimde çalıştı. 
     AB ortaklarımız Türk adaylığının sonsuzluğa kadar sürmesini tercih ediyor, ancak bu, mümkün değil. AB ortaklarımız, geçmiş yıllarda Türkiye'nin AB ailesinin üyesi olup olamayacağı konusunu tartışmaktan kaçınmış olduğu için, şimdi hayır demek yeteneklerini azaltmış oldu. Sonuç olarak, AB ortaklarımız, etkileri kendi hükümetlerini de korkutan bir karar almaya doğru sürülüyor. 
     Konu, sadece ihtiyar kıtada kamuoyunun Türkiye'nin AB üyeliğine karşı olmasıyla ilgili değil. Türk konusu, genişlemenin sınırları, bütünleşmenin derinlenmesi, özgürlük ve elbette AB-ABD ilişkileri gibi konularla ilgili Avrupa'nın kritik ikilemlerini birleştiriyor. 
     
</TEXT>
</DOC>
