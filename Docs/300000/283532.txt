<DOC>
<DOCNO> 283532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sontur12.html </URL>
<DATE> 2004/10/26/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Batman'da petrol boru hattına sabotaj girişimi... 
</HEADLINE>
<TEXT>

     Batman'ın Kozluk İlçesi'nde TPAO'ya ait petrol boru hattına sabotaj girişiminde bulundu. 
     Edinilen bilgiye göre, bir grup terör örgütü PKK Kongra-Gel mensubu, Şelmo petrol sahasından Batman'a uzanan TPAO'ya ait boru hattına Bekirhan Beldesi'ne bağlı Dövecik köyü yakınlarında, 12 kilogramlık mutfak tüpünü yerleştirdikten sonra ateşlediler. 
     Tüpün infilak etmesine rağmen, petrol boru hattında zarar meydana gelmedi. Güvenlik güçleri kaçan teröristlerin yakalaması için operasyon başlattı. 
     2 gün önce Garzan petrol sahasında TPAO'ya ait petrol boru hattına yapılan sabotajda yaklaşık 6 bin varil ham petrol çevreye yayılmıştı. 
     
</TEXT>
</DOC>
