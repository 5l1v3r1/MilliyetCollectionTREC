<DOC>
<DOCNO> 256367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/son/sonyas07.html </URL>
<DATE> 2004/07/18/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
U2'nun yeni şarkıları 'çalındı' 
</HEADLINE>
<TEXT>

     İrlandalı rock grubu U2'nun üyeleri, yeni albümlerindeki şarkıların bulunduğu bir CD'nin kaybolduğunu söylüyor. U2'nun yeni albümü Kasım ayında satışa çıkacaktı. 
     CD'nin kaybolduğu yer, Fransa'nın güneyindeki Nice kentinde bulunan bir stüdyo. 
     Bu nedenle Fransız polisinin, stüdyo çalışanlarını sorguladığı belirtiliyor. 
     U2, Nice'de yeni albümleri için fotoğraf çekimleri yapıyordu. 
     Grup üyeleri yeni albümlerini bitirmek üzere olduklarını belirtiyor. 
     Henüz adı açıklanmayan albüm, Kasım ayında satışa çıkacaktı. 
     Grubun bundan önceki albümü All That You Can't Leave Behind'ı, 2000 yılında tamamlamıştı. 
     U2'nun baş gitaristi Edge, iki yıllık çalışmalarının kaybolmasının, inanılması güç göründüğünü, ancak başlarına gelenin de bu olduğunu söyledi. 
     Grup üyelerinin, diskteki şarkıların, albümlerinin satışa çıkmasından aylar önce internette dinlenmesinden kaygı duydukları belirtiliyor. 
     Universal Müzik'in Başkanı Lucian Grainde, yaşananların kendilerini endişelendirdiğini vurguladı. 
     Yetkililer de henüz tamamlanmayan çalışmanın 'yanlış ellere geçmesinin' utanç verici olacağını söylüyor. 
     Dublin muhabirimiz de, U2'nun CD'sinin kaybolmasının, İrlanda kamuoyu ve medyasında büyük ilgi çektiğini vurguluyor. 
     Bir İrlanda gazetesinin, yaşananlarla ilgili manşeti ise grubun son albümündeki popüler bir şarkıyı hatırlatıyor 'Hala aradıklarını bulamadılar'. 
     
</TEXT>
</DOC>
