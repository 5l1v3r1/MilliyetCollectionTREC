<DOC>
<DOCNO> 258846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sontur35.html </URL>
<DATE> 2004/07/28/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Abdülhamit'in torununa bel fıtığı operasyonu... 
</HEADLINE>
<TEXT>

     Osmanlı padişahlarından Abdülhamit'in torunu Osman Nami Osmanoğlu 86 , Özel Ahu Hetman Hastanesi'nde bel fıtığı ameliyatı oldu. 
     Hastanede görevli Nöroşirürji Uzmanı Dr. Şükrü Şükrüoğlu, AA muhabirine yaptığı açıklamada, Marmaris'in Hisarönü Köyü'nde yaşayan, Abdülhamit'in oğlu Ahmet Nami Osmanoğlu ve Ayşe Osmanoğlu çiftinin oğlu Osman Nami Osmanoğlu'nun 21 Temmuz'da hastaneye geldiğini belirtti. 
     Bel ve ayak ağrısı şikayetleriyle hastaneye gelen Osmanoğlu'nun başarılı bir ameliyatla bir haftada ayağa kalkarak eski sağlığına kavuştuğunu kaydeden Şükrüoğlu, şöyle konuştu 
     ''Hastamız, şiddetli bel ve ayak ağrısı şikayetiyle bize başvurdu. Yapılan ölçüm ve röntgen çekimlerinde bel fıtığı tespit edildi. Fizik ve ilaç tedavisi cevap vermeyince tüm tetkiklerini yapıp ameliyata aldık. Mikroskobik yöntemle yaptığımız ameliyat, son derece başarılı geçti. Şu anda hastamız ayağa kalkıp yürüyebiliyor.'' 13 Ocak 1918 tarihinde İsviçre'de doğan Osman Nami Osmanlıoğlu'nun bir hafta kaldığı hastaneden Alman uyruklu eşi Ruth Rotaud Osmanoğlu'yla birlikte ayrıldığı bildirildi. 
     
</TEXT>
</DOC>
