<DOC>
<DOCNO> 283586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sonyas15.html </URL>
<DATE> 2004/10/26/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Kendisi aranıyor, romanı en çok satıyor 
</HEADLINE>
<TEXT>

     Eski Yugoslavya için kurulan BM savaş suçları mahkemesinin hakkında tutuklama emri çıkarttığı Bosnalı Sırp lider Radovan Karaciç'in romanı, Belgrad uluslararası kitap fuarında en çok satan kitap oldu. 
     Karaciç'in yayıncısı ve eski Bosnalı Sırp Enformasyon Bakanı Miroslav Toholy, Bosnalı Sırp liderin geçen Ağustos ayında bitirdiği romanı ''Gecenin Mucizevi Güncesi''nin, kendisine gizli yollarla ulaştırıldığını söyledi. 
     Toholy, bugün sona eren fuarda, Karaciç'in bin adet basılan romanının hepsinin satıldığını, kitabın fiyatının, ortalama aylık gelirin 255 dolar olduğu ülkede 17 dolar 20 cent'ten satıldığını kaydetti. 
     Şair ve psikiyatr Karaciç'i yakalamaya çalışanların amaçlarına ulaşamayacaklarını dile getiren Toholy, ''O uzakta ve güvende'' dedi. 
     ''Gecenin Mucizevi Güncesi'', Karaciç'in kısmi bir otobiyografisini içeriyor ve Bosna Savaşı'ndan önce 1980'lerde Saraybosna'da geçen hayal ürünü olayları anlatıyor. 
     Toholy, İngiliz, Alman, Yunan ve Rus yayıncıların, Karaciç'in şimdiye kadarki en iyi edebi eseri olarak nitelendirdiği kitabının bu dillere çevrilmesiyle ilgilendiğini ifade ederek, ''Fuarda 50 bin kitap olsaydı, hepsini satardık'' diye konuştu. 
     Romanın telif hakkının, Karaciç'in Saraybosna yakınındaki Pale'de yaşayan karısı Lilyana Zelen Karaciç'e ait olduğu belirtildi. 
     Bosnalı Sırp lider Radovan Karaciç, 1992-1995 yıllarındaki Bosna Savaşı sırasında Bosnalı Sırplara liderlik etmiş ve Lahey'deki mahkeme tarafından 1995'de soykırım ve savaş suçu işlemekle suçlanmıştı. 
     Bosna'da NATO'ya bağlı barış gücü askerlerinin, başına 5 milyon dolar ödül koyulan Karaciç'i yakalamak üzere düzenlediği birçok operasyon başarısızlıka sonuçlanmıştı. 
     Karaciç, saklandığı sırada çocuk şiirlerden oluşan ''Mucizeler Var, Mucizeler Yok'' dahil olmak üzere iki kitabı daha yayınlanmıştı. 
     Öte yandan, Helsinki İnsan Hakları Komitesi'nin Sırbistan'daki bürosundan yapılan açıklamada, Karaciç'in kitabının reklamının yapılmasına izin verilmesi eleştirilerek, ''Bu, savaş suçları olmadı ve bu ülkenin, BM dahil olmak üzere uluslararası kurumları hiçe sayabileceği anlamına mı geliyor'' denildi. 
     
</TEXT>
</DOC>
