<DOC>
<DOCNO> 274525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sondun43.html </URL>
<DATE> 2004/09/24/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
Kuzey Irak'ta petrol hattına sabotaj... 
</HEADLINE>
<TEXT>

     Irak'ın Kerkük kenti yakınlarında bulunan Beyci'deki petrol rafinerisini besleyen bir boru hattına sabotaj düzenlendiği bildirildi. 
     Kerkük İtfaiyesi'nden yapılan açıklamada, Kerkük'ün 40 kilometre batısındaki Beyci'de bulunan rafineriyi besleyen boru hattında bir patlama meydana geldiği belirtildi. 
     Açıklamada, sabotajın Beyci'den yapılan petrol nakliyatı üzerinde çok büyük etkisi olmayacağı ve itfaiye ekiplerinin yangını kontrol altına almaya çalıştığı ifade edildi. 
     Bu arada, Irak'ın Kuzey Petrol Şirketi'nden yapılan açıklamada, ülkenin kuzeyinden Yumurtalık terminaline petrol nakliyatında kullanılan ana boru hattındaki onarımın tamamlandığı, ancak bu hattan yeniden petrol pompalanmaya başlanmadığı kaydedildi. 
     
</TEXT>
</DOC>
