<DOC>
<DOCNO> 252529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sontur27.html </URL>
<DATE> 2004/07/02/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Yarım metrelik suda boğuldu .. 
</HEADLINE>
<TEXT>

     Antalya'nın Alanya İlçesi'nde alkollü bir kişi yarım metre derinliğindeki derede boğuldu. 
     AA muhabirinin aldığı bilgiye göre, iki günden beri kendisinden haber alınamayan Halil Demir 63 , önceki gece Dimçayı kenarında arkadaşlarıyla içki içti. Arkadaşlarının ayrılması sırasında Halil Demir'in, bir süre burada kalıp, kardeşinin evine gideceğini söylediği öğrenildi. Daha sonra kendisinden haber alınamayan Halil Demir'in cesedi, bugün Dim Çayı'nda vatandaşlar tarafından bulundu. 
     Halil Demir'in, dere kenarında yalnız kaldığı sırada, 50 santimetre derinliğindeki suda boğulduğu anlaşıldı. 
     Demir'in kardeşi Mehmet Demir, ''Kardeşim yalnız yaşıyor ve çok miktarda alkol alıyordu'' dedi. 
     Halil Demir'in cesedi, otopsi yapılmak üzere Alanya Devlet Hastanesi'ne kaldırıldı. 
     
</TEXT>
</DOC>
