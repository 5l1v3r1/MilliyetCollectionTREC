<DOC>
<DOCNO> 260390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/guncel/gunz1.html </URL>
<DATE> 2004/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIRBAŞI 
</HEADLINE>
<TEXT>



CHP Hükümet çok aciz kaldı 

ANKARA Milliyet 
CHP Grup Başkan Vekili Ali Topuz, hükümetin Irak'a mal götüren şoförlerin can güvenliğini sağlamaktan aciz olduğunu ifade ederek, "Bundan sonra Irak'ta herhangi bir Türk'ün ölümünden hükümet sorumlu olacaktır" dedi. Topuz, gerekirse Irak'a tüm ihracatın durdurulmasını da istedi. DYP Genel Başkan Yardımcısı Celal Adan da Murat Yüce'nin öldürülmesinden hükümeti sorumlu tuttu. 

Habur'dan geçen araç sayısı azaldı 

ŞIRNAK DHA 
IRAK'TA rehin alınan Murat Yüce'nin öldürülmesinin ardından Habur Sınır Kapısı'ndan geçen araç sayısının azandığını vurgulayan bir yetkili, her gün geçen kamyon sayısının 2000'den 1400'e düştüğünü belirtti. Bu arada bir güvenlik yetkilisi, Yüce'nin Türk şirketlerini Irak'taki ihalelere katılmaktan vazgeçirmek için öldürülmüş olabileceğini iddia etti. 

Irak'tan 2 üst düzey ziyaretçi 

ANKARA Milliyet 
IRAK'TAN Türkiye'ye, ağustos ve eylül aylarında 2 üst düzey ziyaret yapılması bekleniyor. AB ülkelerine yapacağı gezi öncesinde Türkiye'ye gelmek isteyen Irak Devlet Başkanı Gazi El Yaver'in ağustos sonunda Ankara'yı ziyaret edeceği kaydedildi. Irak Başbakanı İyad Allavi'nin de eylülün ilk haftasında Türkiye'de olması bekleniyor. 


</TEXT>
</DOC>
