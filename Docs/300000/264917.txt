<DOC>
<DOCNO> 264917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/yasam/yas08.html </URL>
<DATE> 2004/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekiline 'kaza' suçlaması 
</HEADLINE>
<TEXT>


AKP'li Nusret Bayraktar'ın içinde olduğu cipin Trabzon gezisinde bir kişiye çarptıktan sonra kaçtığı iddia edildi 

ALİ KORAY UZUN Trabzon DHA 

Başbakan Recep Tayyip Erdoğan'ın gezisini takip etmek için Rize'ye gelen AKP İstanbul Milletvekili Nusret Bayraktar'ın da içinde bulunduğu cipin, 3 gün önce Kazım Kopuz'a 70 çarparak ağır yaralanmasına neden olduğu ve ardından olay yerinde durmadan kaçtığı iddia edildi. Kopuz'un yakınları, Bayraktar'ın kazanın ardından hastaneye gelerek, kendilerinden özür dilediğini öne sürerek, "Madem ki milletvekiliydi, neden yaralıyı yolun ortasında bırakıp gitti " dediler. 
İddiaya göre, içinde Bayraktar'ın da bulunduğu araç, Çayeli Limanköy mevkiinde geçen salı 19.30 sıralarında yoldan karşıya geçmekte olan Kopuz'a çarparak ağır yaralanmasına neden oldu. Araç durmadan yoluna devam ederken Kopuz, ambulansla hastaneye kaldırıldı. Trabzon KTÜ Tıp Fakültesi Farabi Hastanesi'ne sevk edilen Kopuz'un hayati tehlikeyi atlatamadığı ifade edildi. 

'Duyarlı olsunlar' 
Kaza anında babasının yanında olan Binnur Beşikçi 37 , Bayraktar'ın hastaneye gelerek kendileriyle görüştüğünü öne sürdü. Beşikçi, "Aracı kullanan kişinin de yeğeni olduğunu söyledi. Yeğenini emniyete teslim ederek yanımıza geldiğini anlattı" dedi. Kopuz'un diğer kızı Funda Kopuz 24 da "Kazanın olduğu yol, mahalle arası bir yol. O yolda hız yapılmaz. Sıradan bir insan olsaydı şimdi cezaevinde olurdu. Hakkımızı arayacağız" diye konuştu. 


</TEXT>
</DOC>
