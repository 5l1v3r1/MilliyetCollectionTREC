<DOC>
<DOCNO> 293305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/yazar/akyol.html </URL>
<DATE> 2004/11/30/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa'da Türkiye tartışması 
</HEADLINE>
<TEXT>


FRANSA'DA iktidar partisinin liderliğine seçilen Nicolas Sarkozy de Türkiye'yi dışlama fikrinin şampiyonlarından biri. 
Fransızlar Türkiye'ye neden bu kadar karşı 
Mesele din ise, öteki Avrupa ülkeleriyle de dinimiz farklı. Mesele tarih ise, geçmiş asırlarda bizim Fransa'yla hiç önemli bir savaşımız olmadı, ama Germenlerle, Balkanlılarla, Doğu Avrupalılarla oldu. 
Hatta Kanuni, Germenlere karşı Fransa'yla ittifak bile yapmıştı. 
Bugün Germenler, Doğu Avrupalılar, Balkanlılar Türkiye'nin üyeliğine destek veriyor, Fransızlar karşı çıkıyor 
Demek ki, sorun Türkiye'nin tarihinden ve dininden ziyade, asıl "Fransız algılama biçimi"nden kaynaklanıyor 
"Fransız kimliği" Türkiye'nin yer aldığı "çoğulcu ve stratejik Avrupa"yı algılayamıyor. 

SARKOZY Türkiye'ye karşı çıkarken diyor ki 
"Biz Anglosakson vizyonundan farklı bir görüş taşıyoruz. Bu sebeple Türkiye'yi AB ile bütünleşmiş bir ülke olarak değil, Avrupa'yla bağlantısı olan bir ülke olarak görmek istiyoruz." 
Sarkozy Türkiye'ye karşı çıkarken, "AB'nin büyümesi sınırlarına ulaşmıştır, daha fazlası fazla olur" falan gibi 'teknik' bir dil kullanabilirdi. 
Bunu yapmamış, "Anglosakson vizyonundan farklılık" vurgusuyla meseleye 'kültürel' ve 'stratejik' açıdan baktığını ifşa etmiştir Sarkozy Türkiye'yle birlikte Anglosakson dünyasını da "öteki" olarak görüyor Belli ki, kafasından böyle "ötekileştirme"ye dayanan bir kültür ve strateji anlayışı var 
Yine Fransız eski Cumhurbaşkanı Valery Giscard d'Estaing de Türkiye'ye karşı kampanyasını kültürel ve dini farklılığa dayandırıyor ve bütün Avrupa'yı da "Türkler geliyor" diye korkutmak istiyordu 
"Türkiye üye olursa, nüfusu sebebiyle, Avrupa kurumlarında ağırlıklı bir söz sahibi olacak " 
Bunlar realiteye aykırıdır ama "Fransız bilinçaltı"nı yansıtmak bakımından önemli verilerdir. 

SON sayısında The Economist'in yazdığı gibi, Fransız itirazının temelindeki asıl duygu şudur 
"Genişleyecek bir Avrupa'nın Fransa'nın elinden çıkacağı şeklindeki popüler kaygı..." Sf. 14 
Ama diğer Avrupa ülkelerinin çoğunluğu Fransa'dan farklı düşünüyor, Türkiye'nin üyeliğini hem kendi milli çıkarlarına hem AB projesine uygun buluyor 
"Dar görüşlü" Fransız tutumu Avrupa'nın ufkunu daraltıyor. Fransa Avrupa'ya "küçük olsun, benim olsun" diye bakıyor 
Halbuki... Avrupa'nın, "medeniyetler çatışması"nın önlenmesi, dünyaya başarılı bir çoğulculuk örneği sunulması, tek kutuplu dünyada bir denge kurmak üzere AB'nin stratejik bir güç haline gelmesi ve bütün bunları gerçekleştirmek üzere "Avrupa'nın Ortadoğu'ya komşu olması" gibi tarihi ve insani bir misyonu vardır Ve Avrupa bunu ancak Türkiye'nin üye olmasıyla yapabilir. 
"Küçük Avrupa" Fransa için güzel olabilir ama öyle bir Avrupa 'cüce' kalmaya mahkumdur. 
'Devlet adamı' Chirac bunu görüyor bakalım 17 Aralık'ta bu dar görüşlülerin baskısına karşı dik durabilecek mi 



</TEXT>
</DOC>
