<DOC>
<DOCNO> 262375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sondun40.html </URL>
<DATE> 2004/08/11/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Rumsfeld Afganistan'da... 
</HEADLINE>
<TEXT>

     ABD Savunma Bakanı Donald Rumsfeld, Afganistan'da ekim ayında yapılacak devlet başkanlığı seçimleri için tahmin edilenin üzerinde seçmenin kayıt yaptırmasını memnuniyetle karşıladıklarını belirtti. 
     Rumsfeld, Afganistan Devlet Başkanı Hamid Karzai ile Kabil'de düzenlediği basın toplantısında, gelecek seçimlerin önemini vurgulayarak, ''Birkaç ay önce yaptığımız görüşmelerde 3, 4 belki de 5 milyon kayıtlı seçmen umuyorduk, ancak Afganistan Seçim Komisyonu'nun bugün bana bildirdiği kadarıyla büyük çoğunluğu kadın olan 9 milyon civarında seçmen var'' dedi. 
     Seçimler için kayıt yaptırmak isteyenlere yönelik korkutma ve caydırma girişimleri olduğunu da belirten Rumsfeld, çok sayıda seçmenin kayıt yaptırmasının Afgan halkının demokrasinin işlemesi konusundaki kararlılığının somut bir kanıtı olduğunu ifade etti. 
     
</TEXT>
</DOC>
