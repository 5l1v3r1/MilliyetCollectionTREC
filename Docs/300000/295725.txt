<DOC>
<DOCNO> 295725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/guncel/gun03.html </URL>
<DATE> 2004/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Otoyol kaçağına darbe 
</HEADLINE>
<TEXT>


Karayolları ekipleri, Bağcılar'da otoyol kenarına yaptırılan kaçak merdivenlerin yıkımına başladı 

SERHAT OĞUZ İstanbul 

Karayolları 17. Bölge Müdürlüğü yıkım ekipleri, Bağcılar Belediyesi'nin yaptırdığı beton merdivenlerin dün yıkımına başladı. Ekipler, beton ve demirden yapılan iki merdiveni kullanılamaz hale getirdi. 
0-3 yolu Vatan Caddesi Bayrampaşa bağlantı yolu üzerindeki demirden yapılmış, derme çatma merdivenler de yerinden söküldü. Ekipler bölgede bir merdiven daha buldu. Duvara kaynakla tutturulan merdiven de sökülerek kaldırıldı. Hem yol tecavüzcüleriyle, hem de hırsızlarla mücadele için ilginç yöntemler geliştirmeye başlayan yetkililer, otoyola vatandaşların girmek için yaptığı tecavüzlerden, çit, tabela, sokak aydınlatma kablolarının çalınmasından şik yetçi. Uzmanlar, otoyolların etrafındaki tel çitlerin çalınmasına karşı, kesilmesi zor ve tehlikeli olan ve daha önce askeri alanlarda kulllanılan jiletli çitleri geliştirdi. Yayaların, yasak olmasına rağmen otoyollara girmesi nedeniyle son bir yılda 131 kaza meydana geldi. Kazalarda 26 kişi öldü. 


</TEXT>
</DOC>
