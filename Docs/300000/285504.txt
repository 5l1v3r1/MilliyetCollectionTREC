<DOC>
<DOCNO> 285504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sontur02.html </URL>
<DATE> 2004/11/02/ </DATE>
<TIME> 01.20 </TIME>
<AUTHOR>  </AUTHOR>
<HEADLINE>
TTK ocağında göçük .. 7 işçi kurtarıldı, 2 işçi öldü 
</HEADLINE>
<TEXT>

     Bartın'ın Amasra İlçesi'nde, Türkiye Taşkömürü Kurumu'na TTK bağlı Amasra Müessese Müdürlüğü maden ocağında meydana gelen göçükte 6 işçinin ardından 1 işçi daha sağ kurtarıldı. 
     AA muhabirinin TTK Genel Müdürlüğü yetkililerinden aldığı bilgiye göre, dün akşam saatlerinde ocağın eksi 185 katındaki taşlı damar üretim ayağında tavan kısmından toprak kaymasıyla göçük oluştu. 
     İşçilerden Muharrem Bayrak, İzzet Odabaş, Mehmet Akgül, Ali Deniz, Mehmet Öztemur ve İsmail Demirci'den sonra Kadir Karakaş da ocaktan yaralı çıkarıldı. 
     
     2 İŞÇİ KURTARILAMADI 

     Bartın'ın Amasra İlçesi'ndeki Türkiye Taşkömürü Kurumu TTK Amasra Müessese Müdürlüğü maden ocağında meydana gelen göçükte yaşamını yitiren 2 işçinin cesedi çıkartıldı. 
     AA muhabirinin aldığı bilgiye göre, dün akşam saatlerinde ocağın eksi 185 kodundaki taşlı damar üretim ayağında tavan kısmının çökmesi sonucu göçükte kalan Hüseyin Onur 29 ile Yılmaz Mert'in 31 , cesetleri yaklaşık 8 saat sonra çıkartıldı. 
     Bu arada ölen işçilerden Hüseyin Onur'un, dün saat 16.00 sıralarında eşinin doğum yapmasının ardından çalışmak üzere ocağa girdiği öğrenildi. 
     Enerji ve Tabii Kaynaklar Bakanı Hilmi Güler, Bartın Devlet Hastanesi'nde İsmail Demirci, Kadir Karakaş ve Ali Deniz ile Bartın SSK Hastanesi'ndeki Mehmet Öztemur'u ziyaret ederek, ''Geçmiş olsun'' dileğinde bulundu ve yetkililerden sağlık durumları hakkında bilgi aldı. 
     
     ''YANIMIZDA AMİR YOKTU'' 

     Yaralılardan 5 yıl önce işe giren ve iki çocuk babası olan 29 yaşındaki Ali Deniz, gazetecilere, aniden göçüğün olmasıyla başını koruyarak oluşan boşluğa saklandığını belirterek, ''O sırada bir arkadaşımla yan yanaydık. Diğer taraftan ise bir işçinin kurtarın, kurtarın diye bağırdığını duydum. Daha sonra o ses kesildi. Yanımızda hiçbir amirimiz yoktu. Ben öldükten sonra mı gelecekler Ocakta taşın altında kalan ayaklarımı hiç oynatamıyorum'' dedi. 
     Göçük sırasında kendi çabalarıyla hafif yaralı olarak kurtulan Muharrem Bayrak, İzzet Odabaş ve Turgut Özdal ile Mehmet Akgül ise müessese müdürlüğünde ayakta tedavi olmuşlardı. 
     
</TEXT>
</DOC>
