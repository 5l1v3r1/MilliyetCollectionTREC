<DOC>
<DOCNO> 261590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sontur04.html </URL>
<DATE> 2004/08/08/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Emanet otomobille kaza yaptılar... 1 ölü, 4 yaralı 
</HEADLINE>
<TEXT>

     İzmir'in Bornova İlçesi'nde, yüksek gerilim hattı direğine çarpan otomobilde 1 kişi öldü, 4 kişi yaralandı. 
     Pınarbaşı'ndan İzmir yönüne seyreden Sezai Pınarbaşı 19 , Işıkkent Kemalpaşa Caddesi'nde, aşırı hız sonucu, kullandığı 35 HVE 45 plakalı özel otomobilin direksiyon hakimiyetini kaybetti. 
     Sürücünün denetiminden çıkan otomobil önce kaldırıma, daha sonra yol ortasındaki yüksek gerilim hattı direğine çarptı. 
     Çarpmanın etkisiyle otomobilde bulunan Sezai Pınarbaşı, arkadaşları Mustafa Özpınar 19 , Sercan Öksüz 19 , Ferhat Erol 17 ile amcasının oğlu Mehmet Ali Erol 17 araçta sıkıştılar. 
     Olay yerine gelen AKS-110 ekiplerinin çalışmalarıyla araçtan çıkarılan gençlerden, ön koltukta oturan Mustafa Özpınar 19 olay yerinde hayatını kaybetti. 
     Ege Üniversitesi Tıp Fakültesi Hastanesi'ne kaldırılarak acil serviste gözlem altına alınan diğer kazazedelerin ise hayati tehlikelerinin bulunmadığı öğrenildi. 
     Yapılan soruşturmada, elektrik direğine çarpan otomobilin Mehmet Ali Erol'un babasına ait olduğu ortaya çıktı. Gençlerin, 35 HVE 45 plakalı aracı emanet olarak aldıkları ve gezmeye çıktıkları belirlendi. 
     
</TEXT>
</DOC>
