<DOC>
<DOCNO> 289951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sontur56.html </URL>
<DATE> 2004/11/18/ </DATE>
<TIME> 18.47 </TIME>
<AUTHOR>  </AUTHOR>
<HEADLINE>
Polislerden tiyatro oyunu... 
</HEADLINE>
<TEXT>

     Emniyet Genel Müdürlüğü Trafik Hizmetleri Başkanlığı Tiyatro Grubu ''Söz mü '' adlı oyunu Adana'da sahneledi. 
     Gaziantep Emniyet Müdürü Feyzullah Arslan ile Nermin Türkmen'in yazdığı, Çetin Azer Aras'ın yönettiği oyunda, Trafik Hizmetleri Başkanlığı'nda çeşitli birimlerde ve çeşitli rütbelerde görevli polisler rol alıyor. 
     Oyunu başarıyla sahneleyen Bahadır Yüksekdağ, Erdal Karadaş, Latife Meltem Savaş, Mehmet Tuğra, Necati Doğruöz, Nermin Türkmen, Nizamettin Aydın, Ömer Ergin, Önder Türker, Rüya Arslan, Semih Arseven, Serkan Güçlü ve Sevil Büyükkarakuş'u izleyiciler uzun süre alkışladı. 
     Trafik Denetleme Şubesi'nde geçen bir günün konu edildiği oyunda, vatandaşların trafik kurallarına yaklaşımı, yaşanan sorunlar ve görevli polis memurlarının yaşadıkları, komedi türünde anlatılıyor. 
     Büyükşehir Belediyesi Tiyatro Salonu'nda sahnelenen oyunu, Adana Emniyet Müdürü Mehmet Cebe, emniyet müdürlüğü personeli ve yakınları izledi. 
     
</TEXT>
</DOC>
