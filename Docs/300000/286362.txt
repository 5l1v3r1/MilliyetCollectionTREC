<DOC>
<DOCNO> 286362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/soneko09.html </URL>
<DATE> 2004/11/05/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Beko, sermayesini 102 trilyona çıkarıyor... 
</HEADLINE>
<TEXT>

     Koç Grubu şirketleri arasında yer alan Beko Elektronik, sermayesini 102 trilyon liraya çıkarıyor. 
     Sermaye Piyasası Kurulu SPK , Beko'nun sermaye artırım başvurusunu kayda aldı. Sermayesini 87 trilyon liradan 102 trilyon liraya çıkaracak olan Beko, 15 trilyon liralık artırımın tamamını bedelli olarak yapacak. Şirket, artırıma denk gelen hisse senetlerini, ortaklarının rüçhan haklarını kısıtlayarak yurtdışında yerleşik kurumsal yatırımcılara tahsis edecek. 
     Üç şirketin sermaye artırımına da izin verildi. Ray Sigorta, sermayesini 4 trilyon 2 milyarlık bedelsiz artırımla 29 trilyon 18 milyar liraya, Plastikkart Akıllı Kart İletişim 8 trilyon 750 milyarlık bedelsiz artırımla 22 trilyon 750 milyar liraya, TSKB Yatırım Ortaklığı da 3 trilyonluk bedelli artırımla 6 trilyon liraya çıkaracak. 
     Denizbank, 23 trilyon 200 milyar liralık bedelsiz, Alcatel Teletaş ise 14 trilyon liralık bedelli artırım için Kurul'a başvuruda bulundu. 
     Bu arada, SPK, C Kredi ve Kalkınma Bankası'nın 4 trilyon lira başlangıç tutarlı B tipi tahvil ve bono fonunun kuruluşuna izin verdi. 
     
</TEXT>
</DOC>
