<DOC>
<DOCNO> 257756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sonyas13.html </URL>
<DATE> 2004/07/23/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
İngilizler'den yeni cep mesajı rekoru 
</HEADLINE>
<TEXT>

     İngilizlerin cep telefonlarıyla mesaj göndermeye yönelik ilgileri aralıksız sürüyor. Açıklanan son rakamlara göre Britanya'da, Haziran ayı içinde cep telefonları aracılığıyla yaklaşık 2 milyar 100 milyon mesaj gönderildi. 
     BBC'nin haberine göre, İngiltere'de cep telefonlarıyla gönderilen mesajların sayısı bir yılda yüzde 28 arttı ve bir ayda gönderilen 2 milyar 100 milyon mesaj yeni bir rekor anlamına geliyor. 
     Açıklanan rakamlar, son altı aydır Britanya'da cep telefonlarıyla her ay 2 milyarın üzerinde mesaj gönderildiğini gösteriyor. 
     Geçen yılın Haziran ayında göre mesaj sayısındaki artış ise yüzde 28. Britanya'da cep telefonu mesajlarının istatistikleri 1999 yılından bu yana tutuluyor. O günden bu yana her yıl mesaj sayısında artış gözlendi. Geçtiğimiz yıl ülkedeki dört büyük şirket aracılığıyla yaklaşık 20 buçuk milyon mesaj gönderildi. 
     Britanya'da özellikle, Glastonbury'deki Avrupa'nın en büyük açık hava müzik festivali gibi etkinliklerin, Haziran ayında mesaj sayısının artmasında etkili olduğu sanılıyor. 
     Artık cep telefonlarıyla mesaj göndererek bazı sanat etkinliklerine bilet alabilmek mümkün. 
     Örneğin bu yıl Edinburgh Festivali'ne gitmke isteyenler mesajla, festival etkinliklerine bilet alabiliyor. 
     
</TEXT>
</DOC>
