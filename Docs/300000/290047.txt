<DOC>
<DOCNO> 290047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/spor/ygokberk.html </URL>
<DATE> 2004/11/19/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Ayna ayna Ukrayna 
</HEADLINE>
<TEXT>



İstanbul'un içindeki bir meeting - point buluşma noktası otele taaa günler öncesi konsantrasyonları bozulmasın diye toplanan millilerin olmayan konsantrasyonlarını, aynı otele doluşan federasyoncuların bozması ne türkiş değil mi Sahadaki en iyi'nin kampa geç gelen Emre, sahadaki en golcü nün İtalya'dan tek gelen ve tek dönen, İstanbul'da kaldığı 1.5 güne de iki buçuk gol Son anda Rüştü kurtardı sıkıştıran Milan'ın Ukraynalısı olması da ne tesadüf mü 
Federasyoncular Gürcistan maçı sonrası medyaya "kurcalamayın" diyorlardı, "önümüzde Yunan maçı var". Ama önümüzde Ukrayna maçı vardı ve bu federasyonu kuranlardan kendi ifadesi Murat Aksu, federasyonun hav havlarını kendi ifadesi bile kurcalıyordu. Beşiktaş ikinci başkanıydı, babası da İçişleri Bakanı. wHadi gelde "susss"de... 

Bozuk saat bile... 
Bir ikinci başkanın olmazsa olmazlarından olan politik duruş, diplomatik ağız veya zamanlama ustalığı gibi özelliklerden herhalde bi haber olmayan Aksu, yine de bu kadar önemli bir maç öncesi bir - iki cümleyle hem Beşiktaş'ı, hem Federasyonu, hem babasını, hatta hem de Tayyip beyi nasıl da zora sokuyordu. 
İmkansızı başarıyordu Murat bey doğrusu... 
Bu federasyonun en ağır ismi olduğu söylenen Hasan Doğan, Ukrayna maçından bir iki gün önce bir gazeteye tam sayfa röportaj veriyordu ve neler diyordu, neler. Herkesin dilindeki Yanal ve altındaki antrenörler sorununu dinlendireceğine, dillendiriyor, hiç gereği yokken Yanal'ın sınırlarını hepimizin gözüne, en önemlisi Yanal'ın gözüne sokuyordu. Beşiktaş'a geçen sene yapılan operasyonla kendi deyimi ilgili vıdı vıdı yapıyor, tam soğumuş gibiyken "Şükür en büyük" filan diyor, cismini olmasa da ismini son anda Polat Otel'e sokuyor, bazı odaları gereğinden fazla ısıtıyordu... 
Bu kadar tecrübeli biri bilmiyor muydu sanki bizim bildiğimizi... Bilmiyorsa ne işi vardı orada. Bile bile söylüyorsa, hala ne işi vardı orada. 
Ve alın diyetinizi diyemeyip, susan Levent Bıçakçı...O bu diyeti sık sık ödeyecekti, belli ki. 

Seromonileri seviyoruz 
Sorun bakalım Şenes Erzik'e, batımızdaki başka hangi ülkede futbolun federasyonu, o ülkenin futbolundan daha öne çıkıyor. Federasyoncusu, futbolcusundan, üstelik bir kader maçı öncesi medyada daha çok yer alıyor. 
Şu bayramlaşmaya bakın, Allah aşkına. Bıçakçı salonun tam ortasında ve ayakta. Milli takımın tüm futbolcuları ve teknik ekibi tek sıra halinde . Sanki ülkenin Cumhurbaşkanı, ülkenin Cumhuriyet resepsiyonunda... 
Eski başkan da seviyordu bu işleri. Hakem seminerlerinin yapıldığı otelleri ziyaret ederken, MHK'nin eski peruklu presidenti , hakemlere tek tiplerini giydiriyor, traş ettiriyor, tek sıra halinde diziyordu onları otelin kapısının önüne . 

Gülme komşuna... 
Futbolcusunu, hakemini tek sıraya mahkum edenlerin, Ukrayna maçı öncesi "geldi" komutu üzerine tek sıra dizilip, Şeref Tribünü'nün merdivenlerini tek tek çıkıp, Tayyip Bey'i karşılayıp ve Şeref Tribünü'nün merdivenlerini yine tek tek inmeleri, onlara kaderin garip bir cilvesi belki de. Eski futbolcu Tayyip bey başını öne eğmişti, içeri girerken. Belli ki futbolcu başbakan bile sıkılmıştı, bu kadar bürokrasiden. 
Evet,biz bir oyuna bile astı, üstü, siyaseti, devleti vesaireyi biraz fazla karıştırıyoruz, sonra biz de karışıyoruz ve bu oyunu iyi oynayamıyoruz. Heyecanlı bir federasyon, birinci sınıf oyuncularla bu seviyede maçları hiç oynamadan erken milli takım teknik direktörü olan toy bir teknik direktör ve üçte biri milli takım oyuncusu olmayan bir milli takım. 
Kimlerden ne goller yemişiz, Ukrayna'dan üç yemişiz çok mu 

Aloo Turgay Demirel 

Alooo Turgay Demirel 
Ben Seçim öncesi bir pazar Pivot'a gelir misin 
O Benim gündemimde seçim yok. Seçim sizin gündeminizde. 
Ben 
O Benim gündemimde 2010 Dünya Şampiyonası var. 
Ben Peki seçimi gündemine aldığında... 
O Dedim ya, gündemimde yok... Toplantıdayım... 
Ben Böyle konuşacaksan eğer, zırt pırt aramayayım ben de bir daha... Sen haber verirsin. 
Sonra iyi duyamadım ama olur veya peki gibilerinden birşeyler söyledi Demirel. Sonra da kapattım zaten... 
Herkesin gündeminde olan ve mutlaka yapılacak olan seçim, federasyon başkanının gündeminde acaba niye yok Kim bilir, belki de Demirel'in aday olmaya niyeti yok... 

Şu zırt pırt dediğim de, hani geçen sene topu topu iki kere aradıysam Demirel'i... Birisi zırtsa işte, diğeri de pırt dı işte 
Üstelik ikisi de en çok eleştirildiği dönemde gelip, cevap verip, içini boşaltsın diyeydi. Beş senelik Pivot'ta, iki hafta arka arkaya Pivot'a çıkan iki kişiden biriydi Demirel. Diğeri de Aydın Örs .İki hafta arka arkaya Pivot'a çıkıp, 'İcraatın İçinden' yapan da tek kişi. 

Pivot'tan 
Bu Pazar 15.10'da Basketbol Federasyonu başkan adaylarından Mahmut Kulein bana geliyor. Haberiniz olsun. 

Bilgin'den 
.... 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 





</TEXT>
</DOC>
