<DOC>
<DOCNO> 250028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sontur10.html </URL>
<DATE> 2004/06/22/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Korsan yayına suçüstü .. 
</HEADLINE>
<TEXT>

     Ankara Emniyet Müdürlüğü'ne bağlı ekipler, piyasaya korsan kitap ve CD süren iki kişiyi gözaltına aldı. 
     Ankara Güvenlik Şube Müdürlüğü ekipleri, bir istihbaratı değerlendirerek, Mamak Bucak Sokak'ta bir apartman dairesine baskın düzenledi. Adli makamlardan alınan arama kararı ile dairede yapılan aramada, 11 yayınevine ait 2 bin 358 adet bandrolsüz korsan kitap ve 4 bin adet kitap kapağı bulundu. Olayla ilgili Turgut S. adlı kişi gözaltına alındı. 
     Bir başka ihbar üzerine ise Gençlik Caddesi'ndeki bir işyerinde yapılan aramada, 750 bin adet CD film kapağı ele geçirildi. Bu olayla ilgili olarak da Hakan K. adlı kişi gözaltına alındı. 
     Ele geçirilen korsan yayın ve materyallere el konulurken, gözaltına alınan kişilerin savcılığa sevkedileceği bildirildi. 
     
</TEXT>
</DOC>
