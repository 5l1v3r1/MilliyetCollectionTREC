<DOC>
<DOCNO> 276206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/soneko22.html </URL>
<DATE> 2004/09/30/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Babacan Memur zammında bütçe dengeleri de gözönüne alınıyor 
</HEADLINE>
<TEXT>

     Devlet Bakanı Ali Babacan, memur maaşlarındaki artışın hem memurların yaşam koşullarını, ihtiyaçlarını gözönünde bulundurarak ama öte yandan da bütçe dengeleri gözönünde bulundurularak tespit edilmesi gereken bir konu olduğunu bildirdi. 
     Babacan, ''Çünkü bütçe dengelerimiz 70 milyon insanı ilgilendiriyor. Bütçeyle ilgili dengelerde eğer hedefleri tutturamazsak, eğer bütçe ile ilgili ileriki dönemlerde sıkıntımız olursa, bu sadece birkaç milyon kişiyi değil, 70 milyon kişinin geleceğini etkileyecek sonuçlar getirir'' dedi. 
     Devlet Bakanı Babacan, IMF-Dünya Bankası güz dönemi toplantıları için New York'a hareketinden önce, Atatürk Havalimanı'nda basın toplantısı düzenledi. Babacan, gazetecilerin sorularını yanıtlarken, 2005 yılı bütçesi üzerinde çalışmalarının ileri bir noktaya geldiğini söyledi. 

     
</TEXT>
</DOC>
