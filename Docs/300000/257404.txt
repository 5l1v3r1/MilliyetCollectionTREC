<DOC>
<DOCNO> 257404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sontur01.html </URL>
<DATE> 2004/07/22/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
İşte Türkiye'nin suç haritası... 
</HEADLINE>
<TEXT>

     Türkiye'nin genelinde ceza mahkemelerine son 15 yıl içinde en çok dava Marmara Bölgesi'nde, en az ise Doğu Anadolu Bölgesi'nde açılırken, dava sayısının en yüksek rakama çıktığı yıl 2001 oldu. 
     Adalet Bakanlığı Adli Sicil ve İstatistik Genel Müdürlüğü, Türkiye genelinde ceza mahkemelerinde 1989-2003 yılları arasında açılan dava sayısını belirledi. 
     Buna göre, ceza mahkemelerinde açılan dava sayısı 1989 yılında 866 bin 734 iken, 2003'de bu sayı 1 milyon 628 bin 127'ye çıktı. Dava sayısı, 1990 yılında 902 bin 248, 1991 yılında 1 milyon 40 bin 371, 1992 yılında 1 milyon 34 bin 201, 1993 yılında 1 milyon 121 bin 521, 1994 yılında 1 milyon 297 bin 870, 1995 yılında 1 milyon 200 bin 70, 1996 yılında 1 milyon 251 bin 379, 1997 yılında 1 milyon 235 bin 543, 1998 yılında 1 milyon 500 bin 892, 1999 yılında 1 milyon 736 bin 671, 2000 yılında 1 milyon 749 bin 8, 2001 yılında 2 milyon 279 bin 760, 2002 yılında 1 milyon 864 bin 308, 2003 yılında 1 milyon 628 bin 127 oldu. 
     Ceza mahkemelerinde 1989 yılında açılan 866 bin 734 davadan, 286 bin 341'i Marmara Bölgesi'nde, 160 bin 797'si Ege Bölgesi'nde, 150 bin 372'si İç Anadolu Bölgesi'nde, 97 bin 400'ü Akdeniz Bölgesi'nde, 93 bin 199'u Karadeniz Bölgesi'nde, 39 bin 400'ü Doğu Anadolu Bölgesi'nde, 39 bin 225'i Güneydoğu Anadolu Bölgesi'nde görüldü. Marmara Bölgesi'nde açılan dava sayısı 2003 yılında 543 bin 879'a çıkarken, bunu 273 bin 883 ile Ege Bölgesi izledi. Aynı yıl içinde, İç Anadolu Bölgesi'nde 262 bin 907, Akdeniz Bölgesi'nde 208 bin 7, Karadeniz Bölgesi'nde 147 bin 187, Doğu Anadolu Bölgesi'nde 101 bin 382, Güneydoğu Anadolu Bölgesi'nde 90 bin 136 dava açıldı. 
     Türkiye genelinde en çok dava 2001 yılında açıldı. Ceza mahkemelerinde 2 milyon 279 bin 760 davanın açıldığı 2001 yılında, Marmara Bölgesi'nde 847 bin 506, Ege Bölgesi'nde 390 bin 483, İç Anadolu Bölgesi'nde 433 bin 555, Akdeniz Bölgesi'nde 236 bin 450, Karadeniz Bölgesi'nde 185 bin 6, Doğu Anadolu Bölgesi'nde 95 bin 739, Güneydoğu Anadolu Bölgesi'nde 90 bin 491 dava görüldü. 
     Ceza mahkemelerine 15 yıl boyunca açılan dava sayısının bölge nüfuslarına göre yıllık ortalaması alındığında Marmara, en çok dava açılan bölge olurken, Doğu Anadolu Bölgesi ise sonuncu sırada yer aldı. Marmara Bölgesi'nde 100 bin kişiye yılda ortalama olarak 2 bin 957 dava düşerken, Güneydoğu Anadolu Bölgesi'nde bu sayı bin 51, Doğu Anadolu Bölgesi'nde ise 978 oldu. 
     
</TEXT>
</DOC>
