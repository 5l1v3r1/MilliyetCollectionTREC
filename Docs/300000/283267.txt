<DOC>
<DOCNO> 283267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/astro/index.html </URL>
<DATE> 2004/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezgilere kulak verin 
</HEADLINE>
<TEXT>


Gizli şeyleri ortaya çıkarmak, sezgilerle hareket etmek için ideal bir gündeyiz. Farklı bir yaklaşım geliştirmek ve duygusal alanda kendimizi yenilemek açısından dikkat çekici şeyler yapabiliriz.Koç'lar oldukça dikkat çekecekleri bir gündeler. Uzun zamandır düşündükleri konularda yeni başlangıçlar yapabilirler. Boğa'lar kafalarını karıştıran konularda temkinli hareket etmeye çalışmalılar. Geçmişle ilgili meseleler dikkat çekebilir. İkizler pozitif enerjilerle birlikteler. Yeni düşünceleri konusunda kendilerine güvenerek hareket edebilirler. Sosyal alanda ise canlılık söz konusu. Yengeç'ler iş hayatında bekledikleri gelişmelere olumlu bakabilecekler. Kendilerinde mücadele edecek gücü bulmaları halinde başarı var ancak duygusal kararlardan da uzak kalınmalı. Aslan'lar bugün hareketli ve hevesli görünüyorlar. Yabancılarla ilgili konulara yapıcı yaklaşımları olumlu neticeler verebilir. Başak'lar planlarını ve düşüncelerini artık ortaya koyabilirler. Duygusal olarak kendilerini ifade etmeye çalışmalılar. Terazi'ler iletişim ve hareketliliğin yoğun olacağı bir gündeler. Ortaklaşa alanda ve ilişkiler konusunda ani fikirlerle hareket etmek yerine düşünceli adımlar atmalılar. Akrep'ler bugün işlerindeki yoğunluğun üstesinden gelmeye çalışmalılar. Sorumluluklarını unutmadan hareket etmek ve sonuca gitmek gerekiyor. Çabuk karar almaları gereken konular bulunuyor. Yay'lar iyimser ve heyecanlı bir gündeler. Yaratıcı konular ve sosyal çevredeki canlılık onları motive ediyor. Oğlak'lar eve ait uğraşlar ve güvenlikle ilgili konuların içinde olacaklar. Bu alanda çabuk hareket etmeleri ve yapıcı olmaları zorunlu olabilir. Kova'lar olumlu düşünceler içerisinde. Daha sık yolculuk yapabilir ve hızlı karar vermeleri gereken konulara eğilebilirler. Balık'lar maddi konularda ani kararlara kapılmak yerine tutarlılık içinde olmaya çalışmalı. Birikimleri konusunda faydalı gelişmeleri de gözden kaçırmamak gerekiyor. 

</TEXT>
</DOC>
