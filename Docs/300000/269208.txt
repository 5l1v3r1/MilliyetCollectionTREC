<DOC>
<DOCNO> 269208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/son/soneko02.html </URL>
<DATE> 2004/09/05/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Dünya Türk işadamları Ankara'da toplanıyor... 
</HEADLINE>
<TEXT>

     Dünya Türk İşadamları 5. Kurultayı 30 Eylül-1 Ekim tarihleri arasında Ankara'da, Bilkent Otel ve Konferans Merkezi'nde toplanacak. 
     A.A muhabirinin edindiği bilgiye göre, kurultaya yaklaşık 40 ülkeden bin işadamının katılması bekleniyor. Ancak kurultaya katılmak için şu ana kadar 400'ü Türkiye'den, 60'ı yurtdışından olmak üzere yaklaşık 460 işadamı başvuruda bulundu. 
     Başbakan Recep Tayyip Erdoğan'ın himayesinde gerçekleştirilecek kurultayın organizasyonunda Dışişleri Bakanlığı, KOSGEB, Türkiye Odalar ve Borsalar Borsalar Birliği TOBB , Dünya Türk İşadamları Vakfı ile Türk Dış Ticaret Vakfı yer alıyor. 
     Kurultay ilk gününde çalışmalarına, Dünya Türk İşadamları Vakfı Mütevelli Heyeti Başkanı Ali Akkanat İle Dünya Türk İşadamları 5. Kurultay Başkanı ve Odalar Birliği Başkanı Rifat Hisarcıklıoğlu'nun konuşmaları ile çalışmalarına başlayacak. 
     Kurultay'ın açılışında Başbakan Recep Tayyip Erdoğan'da bir konuşma yapacak. Erdoğan, kurultay kapsamında düzenlenen fuarın açılışını da gerçekleştirecek. 
     Kurultay'ın ilk gün öğleden sonraki bölümünde yer alan ''Soru Platformun''a katılacak olan Devlet Bakanı ve Başbakan Yardımcısı Abdüllatif Şener, Devlet Bakanları Ali Babacan, Kürşad Tüzmen, Maliye Bakanı Kemal Unakıtan, Sanayi ve Ticaret Bakanı Ali Coşkun ile Kültür ve Turizm Bakanı Erkan Mumcu katılımcıların sorularını yanıtlayacak. 
     Kurultay'ın ikinci gününde ise bilişim, dayanıklı tüketim malları-elektronik sanayi, Deri-ayakkabı-saraciye, gıda sanayi-tarım ve işlenmiş tarım ürünleri, ilaç sanayi, KOSGEB Teşvikleri, mobilya Sanayi, müteahhitlik, tekstil, doğal Kaynaklar, kimya, konfeksiyon ve hazır giyim sanayi, kuyumculuk ve mücevherat, makine imalat sanayi, otomotiv ve otomotiv yan sanayi, seramik mamulleri ve toprak ürünleri sanayi, taşımacılık ve lojistik ile turizm olmak üzer toplam 18 ana konuda sektör toplantıları gerçekleştirilecek. 
     İkinci gün toplantıya katılacak işadamları OSTİM'i ziyaret ederek ikili görüşmelerde bulunacaklar. Aynı gün 1. ve 2. Meclis binaları ziyaret edilecek, akşam ise Devlet Konukevi'nde Ankara Ticaret Odası'nın ATO ev sahipliğinde bir akşam yemeği verilecek. Yemeğin sonunda Devlet Klasik Sanat Müziği Korosu Atatürk'ün sevdiği şarkılardan oluşan bir konser verecek. 
     
     KURUTAY YAKLAŞIK 500 BİN DOLARA MAL OLACAK 
     Kurultay'a yaklaşık bin işadamının katılması beklenirken, hiçbir işadamına isme davet yapılmadığı öğrenildi. Kurultay'ın duyurusu internet, Dışişleri Bakanlığı, basın yayın organları ve dernekler aracılığı ile yapılırken, yurtdışından kurultaya katılmak isteyenlerin 300 dolar veya 250 euro, yurtiçinden ise 450 milyon lira katılım ücreti ödemeleri gerekiyor. 
     Yine katılımcılar konaklama ile geliş-gidiş masraflarını da kendileri karşılayacak. Kurultay'ın ana sponsorluğunu TOBB yaparken, İMKB, UPS, Ankara Ticaret Odası ATO , Ziraat Bankası, Akkanat Holding, Vakıfbank, OSTİM, Sabah Gazetesi ile Aras Kargo'da diğer sponsorlar arasında yer alıyor. 
     
     KURULTAYIN AMACI 
     Bu yıl 5.'si gerçekleştirilecek olan Kurultay'ın amacı, ''Türk'ten Türk'e ticarete'' dikkat çekilmesinin yanı sıra, AB Komisyonu tarafından açıklanacak müzakere raporu öncesinde Türk işadamları arasındaki dayanışma sağlayarak AB'ye ortak bir mesaj yollamak ve raporun olumlu çıkması için çaba harcamak da yer oluyor. 
     
     KURULTAY BAŞKANI HİSARCIKLIOĞLU 
</TEXT>
</DOC>
