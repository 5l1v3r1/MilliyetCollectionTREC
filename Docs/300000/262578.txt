<DOC>
<DOCNO> 262578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sonyas21.html </URL>
<DATE> 2004/08/11/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Tom Cruise, film çekimi için göl kenarına yerleşiyor 
</HEADLINE>
<TEXT>

     Amerikalı sinema yıldızı Tom Cruise'nin ''Mission Impossible 3'' Görevimiz Tehlike adlı yeni filminin çekimleri sırasında Berlin yakınlarındaki Wannsee adlı gölün kenarında ikamet edeceği bildirildi. 
     Babelsberg stüdyosu sözcüsü Felix Neunzerling, göl kenarında Cruise için 3 villayla eski bir otel binasının ve helikopter pisti bulunan bir bahçenin hazır tutulduğunu belirtti. 
     Cruise'nin yeni filminin çekimleri için Babelsberg stüdyosunda hazırlıkların sürdüğünü kaydeden Neunzerling, ''Hazırlıkları şimdilik 60 kişilik az bir personelle sürdürüyoruz. Çünkü henüz filmin rejisörü belli değil. Yeni rejisörün özel istekleri olabilir. Paramount şirketi tarafından yeni rejisör açıklandığında biz de çekimlere ne zaman başlayacağımızı söyleyebiliriz'' dedi. 
     Berliner Morgenpost gazetesi, filmi çekmesi için daha önce seçilen rejisör Joe Carnahan'ın, ''sanatsal anlaşmazlıklardan'' dolayı filmi çekmeyeceğini açıkladığını hatırlattı ve filmin çekimlerine Ekim ayı başında başlanabileceğini yazdı. 
     
</TEXT>
</DOC>
