<DOC>
<DOCNO> 282884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/yazar/tamer.html </URL>
<DATE> 2004/10/24/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Enerjide Yeşiller'e çoook uzağız 
</HEADLINE>
<TEXT>

Avrupalı Yeşiller, AB yolunda en büyük destekçimiz olsa da AKP, enerjide Avrupalı muhafazak rlarla el ele 

AKP hükümeti, Avrupalı Yeşiller'in 3 günlük İstanbul zirvesinin son gününde hayli kötü bir sınav verdi. 
Perşembe günü sabah oturumunda enerji, tarım ve çevre konuları ele alınacaktı. Elimizdeki programa göre bu oturumda devleti Enerji Bakanı Hilmi Güler temsil ediyordu. Çok önce verilmiş önemli bir randevum olduğu için toplantıyı kaçıracağıma nasıl hayıflandım bilseniz... Neyse ki asistanım Özlem Sönmez toplantıyı izleyecek ve beni bilgilendirecekti. Ancak Güler toplantıya ne kendi katıldı, ne de kendisini temsilen Enerji Bakanlığı'ndan herhangi bir katılım oldu. 
Güler'in yerine hükümeti, sıkı durun Tarım Bakanlığı'ndan Dr. Ahmet Bayaner temsil etti ve tabii ki enerji yerine tarımla ilgili soruları yanıtladı. Ayrıca çok haklı olarak "Toplantıya katılacağını son anda öğrendiği için hazırlanma fırsatı bulamadığını" belirtti. Anlayacağınız tarım politikasıyla ilgili sorular da havada kaldı. 

Rüzg rdan... 
Enerji Bakanı Güler'in işi geçekten çok zor. İktidara geldiği günden beri enerji politikasında yenilenebilir enerjiyi öne çıkartırken, 3 - 5 ay önce 180 derecelik ani bir dönüşle nükleer enerjiye yelken açan bir hükümetin bakanı olmak kolay değil Başbakan Tayyip Erdoğan, günlerden bir gün ansızın nükleer enerjiyi gündemine aldı ve hazırlıkları son aşamasına gelen, fizibiliteleri yapılmış rüzgar santralları rafa kalkıverdi... Nedenini de halen öğrenebilmiş değiliz. Çevre dostu yenilenebilir enerjiden riski de maliyeti de yüksek nükleer enerjiye savrulmanın nedenini anlatmak herhalde çok müşkül olmalı ki, AB üyeliği yolunda en büyük destekçileri Yeşiller'in önünde bu konuyu tartışmaktan kaçındılar. 

Bakan niye yok 
Özlem'den o oturumla ilgili bilgi aldım. Avrupa Parlamentosu Yeşiller Grubu Başkan Yardımcısı Claude Turmes bakanı göremeyince, "Enerji Bakanı gelmediğine göre devletin enerji politikasını anlatabilecek biri var mı " diye başlamış söze ve salonda epey gülüşmeler olmuş. 
Turmes konuşmasında 2010 yılında AB ülkelerinde yenilenebilir enerjinin, toplam enerji üretiminin 12'sini oluşturmasının kararlaştırıldığını ve Avrupa Parlamentosu'nda tüm partilerin bu karara destek verdiklerini hatırlatmış. 

Nükleer, terördür 
Turmes nükleer enerji konusunda bakın neler demiş 
"Türkiye için nükleer enerji konusunda söylenecek bir şey yok, çünkü Türkiye'de nükleer santral yok. Biz Yeşiller olarak diğer Avrupa ülkelerinin yaşadıklarını yaşamayın diyoruz. Nükleer büyük bir problemdir. Nükleer enerji, geleceğin terörüdür." 
Toplantının konuşmacılarından Greenpeace'ten Özgür Gürbüz, Avrupalı Yeşiller'in aksine, Türkiye'de 30 yıldır işbaşına gelen her hükümetin nükleer santrallar kurmayı denediğini adı gibi biliyor. Bilmeyenlere de anlatmış zaten o toplantıda Başbakan Erdoğan'ın temmuzdaki Fransa gezisi sırasında nükleer santral ihalesinin nasıl pazarlık unsuru olarak kullanıldığını. Hatta bizim Milliyet'in o günlerdeki "Nükleer rüşvet" manşetini de göstermiş katılımcılara. Ve genç Gürbüz, sözlerini şu temenniyle noktalamış "İnşallah ben ölmeden önce, Greenpeace'le devletin buluşmasını görebilirim " Salonda yine gülüşmeler olmuş. 

Enerjide siyahız 
Yeşiller'in İstanbul zirvesiyle ilgili yazılarımı noktalarken, Avrupalı Yeşiller'in Başkanı Daniel Cohn Bendit'in toplantının 2. günü Dışişleri Bakanı Abdullah Gül'e sorduğu hınzır soruya yeniden dönelim 
"Bu toplantıdan sonra AKP, Avrupa'da hıristiyan demokratlara mı, Yeşiller'e mi katılacak " Gül'ün yanıtı "Biz içerde muhafazak r bir parti olduğumuz halde, Avrupa'da Yeşiller'e, sosyal demokratlara, liberallere daha yakınız" olmuştu. 
Sahiden öyle miyiz sayın Gül 
Özellikle de çevre ve enerji politikasında... 



</TEXT>
</DOC>
