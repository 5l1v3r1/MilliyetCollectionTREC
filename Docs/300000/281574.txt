<DOC>
<DOCNO> 281574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonspo01.html </URL>
<DATE> 2004/10/19/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Galatasaray tarih yazıyor 
</HEADLINE>
<TEXT>

     Sezon başında şüpheyle bakılan Hagi'nin Galatasaray'ı, 9. hafta sonunda tarihi bir performansa ulaştı. 
     
     1987-88-2001-02’den sonra 
     Galatasaray Gheorghe Hagi önderliğinde başarılı sonuçlar almaya devam ediyor. 100. yılında mutlak şampiyon olabilmek için sezon başında kadrosunu yenileyen Sarı-Kırmızılılar, dokuzuncu hafta sonunda önemli bir performansa ulaştı. Yedi galibiyet, bir beraberlik, bir yenilgiyle 22 puan toplayan Cim Bom, tarihinin en iyi başlangıçlarından birini yapmayı başardı. Aslan, bu performansıyla dokuzuncu haftalar sonundaki en iyi üçüncü performansına ulaştı. 
     
     Başarı oranı yüzde 83.3 
     1987-88 ve 2001-02 sezonlarında, dokuz hafta sonunda kazanılan yedi galibiyet, ve elde edilen iki beraberlikle en iyi derecelerini yapan Galatasaray, 1999-00, 1990-91, 1996-97, 1961-62, 1991-92 sezonlarında da yedi galibiyet, bir beraberlik, bir yenilgi almış ancak 21 golün altında atmıştı. Bu sezon 21 kez ağları sarsan, kalesinde yedi gol gören Sarı-Kırmızılı ekip, yüzde 83.3’lük bir başarı oranı yakalayarak, sözkonusu diğer sezonları da geride bıraktı. 
     
</TEXT>
</DOC>
