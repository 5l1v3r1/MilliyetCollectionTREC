<DOC>
<DOCNO> 285424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/soneko32.html </URL>
<DATE> 2004/11/02/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
İşçi emeklileri de aylıklarını bayram öncesi istiyor... 
</HEADLINE>
<TEXT>

     Türkiye İşçi Emeklileri Derneği Yönetim Kurulu, memurlar gibi emekli, dul ve yetimlerin aylıklarının da bayram öncesi ödenmesini istedi. 
     Türkiye İşçi Emeklileri Derneği'nden yapılan açıklamaya göre, emekli, dul ve yetimlerin aylıklarının bayram öncesinde ödenmesine ilişkin olarak Başbakan Recep Tayyip Erdoğan'a mektup gönderildi. 
     Mektupta, ''Mübarek Ramazan ayının bereketi ile açlık ve sıkıntı çekmeyen, ama bütün bir yıl içinde içerisinde çok büyük elemler ve sıkıntılar yaşayan topluluğumuzun yüzünün biraz olsun gülebilmesi için zatialinizden, Kasım ayı aylıklarımızın Ramazan Bayramı öncesi avans olarak ödenmesini talep etmekteyiz'' denildi. 
     İşçi emeklileri, önceden talep ettikleri gibi ''bayram ikramiyesi'' verilmesini de istediler. 
     
</TEXT>
</DOC>
