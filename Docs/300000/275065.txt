<DOC>
<DOCNO> 275065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/son/soneko13.html </URL>
<DATE> 2004/09/26/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Lüks otomobillere olan talep arttı... 
</HEADLINE>
<TEXT>

     Porshe, Ferrari ve BMW gibi lüks otomobil satışları, bu yıl Ocak-Ağustos döneminde geçen yılın aynı dönemine göre artış gösterdi. 
     Otomotiv Distribütörleri Derneği'nden edinilen bilgiye göre, otomobil sektörünün canlanması için getirilen uygulamalar, faiz oranlarının düşmesi gibi etkenlere bağlı olarak bu yıl otomobil satışlarında ciddi artışlar gerçekleşti. 
     2004 yılının Ocak-Ağustos döneminde geçen yıla göre satışlarını önemli oranda artıran Renault'un 54 bin 724 adetle ilk sırayı aldığı Türkiye'deki otomobil satışlarında, ikinci sırayı 36 bin 727 adetle Opel, 32 bin 126 adetle Ford aldı. 
     Geçen yıl Ocak-Ağustos döneminde 95 bin 410 adet yapılan toplam otomobil satışları, artışa bağlı olarak bu yılın aynı dönemde 302 bin 791 adet olarak gerçekleşti. 
     Bu dönemde lüks otomobillere olan ilgi de satışların paralelinde artış gösterdi. 2003 yılının Ağustos ayı sonuna kadar 55 adet satış yapabilen Porshe, bu yıl yüzde 47 oranında artışla 81 adete ulaştı. 
     Aynı şekilde geçen yıl 4 adet satışta kalan Ferrari bu yıl 6 adet, 1644 adet satış yapabilen BMW ise 2004 yılının 8 aylık döneminde 2 bin 56 adet satış gerçekleştirdi. 
     2004 yılı içinde Ağustos ayının sonuna kadar Jaguar 66 adet, Mercedes 1818, Maserati 3, Chrysler 657 adet satış rakamına ulaştı. 

     
</TEXT>
</DOC>
