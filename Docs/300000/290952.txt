<DOC>
<DOCNO> 290952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/guncel/agun.html </URL>
<DATE> 2004/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Koğuşlar sınıf oldu 
</HEADLINE>
<TEXT>


Çocuk tutukevleri ve ıslahevleri, eğitim yuvası oluyor. Çocuklar artık koğuşlarda bilgisayar kullanacak, resim çizecek, saz çalacak 

PINAR AKTAŞ İstanbul 

Yönetim kurulu başkanlığını Dina Topbaş'ın yaptığı Semiha Şakir Vakfı, Adalet Bakanlığı ile imzalanan protokol gereği, 5 yıl içinde 7 çocuk tutukevi ve ıslahevini eğitim yuvasına dönüştürecek. 
Proje ilk olarak Bayrampaşa'daki İstanbul H Tipi Kapalı Cezaevi Çocuk Tutukevi'nde uygulanmaya başladı. Cezaevi Savcısı Metin Şentürk ve Çocuk Tutukevi Müdürü Sedat Tekin'le eğitimin verileceği koğuşları gezdik. Proje için 5 koğuş boşaltılarak eğitim alanı olarak tahsis edildi. 
Odalardan birinde 13 - 18 yaş arasındaki çocuklar ilk olarak özbakım ve hijyen eğitimi alıyorlar. Öğrencilere bunun için diş fırçası, macun, sabun, şampuan, tuvalet k ğıdı, iç çamaşırı dağıtılıyor. 
Kanada'daki çocuk ıslahevlerinde uygulanan yöntemle öfkeyle mücadele etmeyi öğrenecek olan çocuklar, madde kullanımı, cinsellik, güvenli davranış eğitimi ve suçu önleme konularında eğitilecek. Marmara Üniversitesi Beden Eğitimi Spor Yüksek Okulu eğitmenleri, çocuklara spor yapmayı öğretecek. 

Duvarlar boyanacak 
Proje kapsamında, tutukevindeki havalandırmalar boyanacak. Bu proje için Mimar Sinan Üniversitesi devreye girecek. Proje Koordinatörü Erhan Yavuz, proje için 4 bin ton boya gerektiğini belirterek sponsor aradıklarını söyledi. 
Yeni yılda faaliyete başlayacak eğitim ve öğretim merkezinin her birinin kuruluş maliyeti yaklaşık 31 bin dolar 45 milyar lira . Merkezin 1 yıllık işletme ve eğitim maliyeti ise yaklaşık 72 bin dolar 104 milyar lira olacak. 




</TEXT>
</DOC>
