<DOC>
<DOCNO> 289969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sonyas14.html </URL>
<DATE> 2004/11/18/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Brad Pit'in rolünü "bay Matrix" kaptı... 
</HEADLINE>
<TEXT>

     ''Matrix'' filminin ünlü aktörü Keanu Reeves, Brad Pitt'in polis rolünü kaptı. ''The Night Watchman'' adlı film için görüşmelerde bulunan Pitt'in yerine yönetmen Spike Lee başrolü Reeves'e verdi. 
     Internetteki ''variety'' sitesinin haberine göre, Spike Lee'nin yöneteceği filmdeki ''polis'' rolünde Pitt'in yerine Keanu Reeves kamera karşısına geçecek. 
     New York polis teşkilatında çalışan bir polisin departmanındaki rüşvet ve yolsuzluk olaylarını farkederek ''tek kişilik bir ordu'' gibi kurumdaki suçlulara savaş açmasını konu alan filmin senaryosunu James Ellroy kaleme aldı. 
     ''Malcolm X'' filmiyle tanınan ünlü yönetmen Spike Lee'nin 1990'lı yıllarda gerçekleştirmeyi düşündüğü, ancak çeşitli sebeplerle rafa kaldırılan proje için Reeves'in yanı sıra başka ünlü oyuncuların da kapısını çalarak filmin kadrosuna katması bekleniyor. 
     Brad Pitt, 1994 yılında ''Yedi-Seven'' adlı filmde azılı bir seri katili yakalamaya çalışan polisi canlandırmıştı. 
     Ünlü aktör Keanu Reeves'in rol aldığı ''Constantine'' adlı film, Şubat ayında seyirciyle buluşacak. Oyuncunun ''A Scanner Darkly'' adlı çekimleri sona eren filminin de gelecek yıl izleyici karşısına çıkması planlanıyor. 
     
</TEXT>
</DOC>
