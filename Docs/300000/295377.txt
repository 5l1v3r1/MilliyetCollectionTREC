<DOC>
<DOCNO> 295377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/ekonomi/eko09.html </URL>
<DATE> 2004/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdemir, yabancı görücüye çıkıyor 
</HEADLINE>
<TEXT>



ÖİB, Erdemir'i 'görücüye' çıkarıyor. Dünyadaki 39 demir çelik üreticisi Erdemir özelleştirmesi konusundaki görüşlerini belirtmek üzere bu hafta İstanbul'a davet edildi. Söz konusu firmalara davet mektubu gönderilirken belirli bir üretim kapasitesinin üstündeki üreticilerin seçildiği ifade ediliyor. 
Halen yüzde 46.12'si ÖİB'in elinde bulunan Erdemir için, yeteri kadar derinliği bulunması nedeniyle yeni bir halka arzın güç olacağı ifade ediliyor. Bu nedenle Erdemir'in ÖİB'nin elinde bulunan hisselerinin blok olarak satışı öngörülüyor. Erdemir özelleştirmesinin danışman firmaları tarafından düzenlenen organizasyona henüz kaç firmanın katılacağı ise kesinleşmedi. Erdemir'in blok satışı için öncelikle piyasa araştırması yapılması ve bu toplantılarda piyasa oyuncularından alınacak görüşlerle ihale şartnamesine son şeklinin verilmesi hedefleniyor. 


</TEXT>
</DOC>
