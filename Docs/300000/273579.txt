<DOC>
<DOCNO> 273579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sondun04.html </URL>
<DATE> 2004/09/21/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Çin'de vahşet .. Otobüs şoförü, 25 ilkokul öğrencisini bıçıkladı .. 
</HEADLINE>
<TEXT>

     Çin'in doğusundaki Şindong kentinde bir otobüs şoförü, 25 ilkokul öğrencisini bıçaklayarak yaraladı. 
     Şinhua haber ajansı, son iki ay içinde 3. kez çocukların hedef alındığı olayda, 37 yaşındaki şoförün, mutfak bıçağıyla saldırdığı çocukları kol ve yüzlerinden yaraladığı bildirdi. 
     Saldırganın, 1 numaralı ilkokulda meydana gelen olayda, çocukları bıçakladıktan sonra 9 yaşındaki bir kız çocuğunu rehin aldığı belirtildi. Polis tarafından ikna edilen saldırganın, rehineyi serbest bıraktıktan sonra teslim olduğu kaydedildi. 
     Çinli şoförün, bölge sakinlerinden biriyle kavga ettiği ve öcünü almak için yakınındaki okulda bulunan çocuklara saldırdığı ifade edildi. 
     Suzhou kentinde bu ay içinde meydana gelen başka bir olayda da Çinli bir saldırgan bıçak ve el yapımı bombalarlarla bir kreşteki çocukları hedef almış, olayda 28 çocuk yaralanmıştı. 
     Pekin'de, 4 Ağustos'ta bir başka kreşteki çocuklara da mutfak bıçağıyla saldırılmış, olayda bir çocuk ölmüştü. 
     
</TEXT>
</DOC>
