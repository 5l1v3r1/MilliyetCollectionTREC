<DOC>
<DOCNO> 284088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sonsiy12.html </URL>
<DATE> 2004/10/28/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
CHP'den bono mağdurları için önerge... 
</HEADLINE>
<TEXT>

     CHP İzmir Milletvekili Ahmet Ersin, izinsiz satış yapan Türkiye İmar Bankası'ndan iç borçlanma senedi aldığı için mağdur olanlara ödeme yapılabilmesine ilişkin yasa önerisini TBMM Başkanlığı'na sundu. 
     Ersin ve arkadaşları tarafından imzalanan öneride, bankacılık işlemleri yapma ve mevduat kabul etme izni kaldırılan Türkiye İmar Bankası'ndan, Devlet İç Borçlanma Senedi aldığı belgelenenlere, Merkez Bankası'nca 3 Temmuz 2003 tarihinde Resmi Gazete'de ilan edilen Devlet İç Borçlanma Senetlerinin günlük değerleri esas alınarak hesaplanacak tutar üzerinden TMSF aracılığıyla ödeme yapılması hükmüne yer verildi. 
     Teklifin gerekçesinde, İmar Bankası'nın söz konusu Devlet İç Borçlanma Senetlerini gizlice değil, ülke genelinde ilanlarla ve yazılı ve görsel basında, büyük ve ciddi raklamlar yaparak sattığı kaydedilerek, ''Bankaları denetlemekle sorumlu olan devletin kurumları ise satılan Devlet İç Borçlanma Senetlerinin karşılığının olmadığını bildikleri halde, duruma müdahale etmemiş ve görevlerini yapmamışlardır'' denildi. 
     
</TEXT>
</DOC>
