<DOC>
<DOCNO> 252046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/guncel/gun08.html </URL>
<DATE> 2004/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kandil Dağı'nda eğitim 
</HEADLINE>
<TEXT>


DIŞ HABERLER SERVİSİ 

Reuters Haber Ajansı, Kuzey Irak'taki Kandil Dağı'nda bulunan terör örgütü PKK KONGRA - GEL militanlarıyla ilgili bir makale yayınladı. Seb Walker imzalı makalede PKK militanlarının, eskiye göre daha fazla politik ve kültürel eğitim aldığı belirtiliyor. Militanların savaşmaya hazır olmalarına rağmen, artık cepheye dönmek yerine eğitim programlarına devam etmek istediği kaydediliyor. 28 yaşındaki Helin Garza adlı bir kadın militan, "Biz düşüncelerimizi değiştirmeye çalıştık, yeterince kan aktığına karar verdik" dedi. Garza, "Savaşmak istemiyoruz. Eğer Türkiye haklarımızı verirse geri döneriz" dedi. 27 yaşındaki Nevzad Aro isimli militan da "görevlerinin Kürtlerin haklarını savunmak olduğunu, gerekirse yine savaşacaklarını belirtti. 


</TEXT>
</DOC>
