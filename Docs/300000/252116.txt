<DOC>
<DOCNO> 252116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sondun28.html </URL>
<DATE> 2004/07/01/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
'Avrupa Yolunda Türkiye' kitabı Almanya'da yayınlandı 
</HEADLINE>
<TEXT>

     Alman hükümetinin insan hakları sorumlusu Claudia Roth, gazeteci Jürgen Gottschlich'in yazdığı ''Avrupa Yolunda Türkiye'' adlı kitabın tanıtımını yaptı. 
     Roth, Christoph Links yayınevi tarafından yayımlanan ve ''Tageszeitung'' ile ''Der Standart'' adlı gazetelerin İstanbul muhabiri olarak görev yapan Jürgen Gottschlich tarafından kaleme alınan kitabın tanıtımı sırasında yaptığı konuşmada, gerçekleri yansıttığını belirttiği kitabın piyasaya çıkmasından duyduğu memnuniyeti dile getirdi. Roth, ''Bu kitap Türkiye'deki gelişmeleri tanımadığımız yönüyle anlatıyor'' dedi. 
     ''Türkiye Avrupa'ya mı ait'' sorusuna cevap aranan kitapta, Avrupa'nın kültürel temellerinin Türkiye'de yattığı ifade ediliyor. 
     Avrupa'daki Hıristiyan kültürünün köklerinin Türkiye'ye kadar uzandığı belirtilen kitapta, ağırlıklı olarak Osmanlı İmparatorluğu'ndan Türkiye Cumhuriyeti'ne kadar yaşanan siyasi gelişmelere yer veriliyor. 
     
</TEXT>
</DOC>
