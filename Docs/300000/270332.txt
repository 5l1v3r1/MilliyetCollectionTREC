<DOC>
<DOCNO> 270332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sondun12.html </URL>
<DATE> 2004/09/09/ </DATE>
<TIME> 01.15 </TIME>
<AUTHOR>  </AUTHOR>
<HEADLINE>
Kuzey Osetya hükümeti istifa ediyor 
</HEADLINE>
<TEXT>

     Kuzey Osetya lideri, Beslan kentinde yarısı çocuk 300'ü aşkın kişinin öldüğü rehine krizi ardından bölgesel hükümetin istifa etmeye karar verdiğini açıkladı. 
     Rehin krizinin kanlı biçimde sona ermesinden bu yana, öfkeli aileler yüzlerce yakınının cenazesi kaldırmaya devam ederken, Kuzey Osetya hükümetine yönelik istifa çağrıları da gün be gün arttı. 
     Kuzey Osetya lideri Alexander Dzasokhov'un makamı önüne yürüyen yaklaşık 3000 kişi, güvenlik güçlerini suçlayan öfkeli sloganlar atarak 'istifa' diye bağırdı. 
     Ölenlerin aileleri, militanların bölgedeki faaliyetleri neden izlenmiyordu diye soruyor. 
     Bazıları, rehine krizinin kanlı şekilde sonuçlanmasından da yetkilileri sorumlu tutuyor. 
     Kuzey Osetya hükümetinin başkanı, 'şayet hatalar yapıldıysa, rütbesine bakmadan herkesin cezalandırılacağını' söyleyerek, hükümetinin haftasonundan görevden ayrılacağını ilan etti. 
     Alexander Dzasokhov, kendisinin de istifa edip etmemesi gerektiğini düşündüğünü kaydetti. 
     Kuzey Osetya'nın başkenti Vladikavkaz'da bu açıklamada yapılırken, Beslan kentinde yaklaşık 1200 kişinin rehin aldığı okul binasının çöken spor salonu ve çevresi acı içinde ziyaretçilerin bıraktığı çiçek ve oyuncak eşyalarla kaplanıyor. 
     Muhabirler, Beslanlıların yetkililerden duyduğu düşkırıklığının çok büyük olduğuna işaret ediyor. 
     Yeni cenazeler çarşamba günü de kaldırılmaya devam ederken, Rusya ordusu dünyanın neresinde olursa olsun teröre karşı önleyici saldırıda bulunma hakkına sahip olduklarını duyurdu. 
     
</TEXT>
</DOC>
