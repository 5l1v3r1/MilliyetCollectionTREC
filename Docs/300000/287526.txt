<DOC>
<DOCNO> 287526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sontur16.html </URL>
<DATE> 2004/11/09/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Annesini döven amcasını av tüfeğiyle vurdu 
</HEADLINE>
<TEXT>

     DHA 

KÜTAHYA'da annesi Fatma Uyanık'ı döven amcası Ahmet Uyanık'ı av tüfeğiyle vurarak öldüren Mevlit Uyanık tutuklandı. Uyanık ifadesinde, şikayet etmelerine rağmen amcasına ceza verilmediği için kendisinin cezalandırdığını söyledi. 
     Çavdarhisar İlçesi'ne bağlı Çamköy'de önceki gün meydana gelen olayda, 56 yaşındaki Ahmet Uyanık'ın ortadan kaybolması üzerine yakınları durumu jandarmaya bildirdi. Aramalar sonucu Ahmet Uyanık'ın cesedi, Kocaçam mevkiinde bulundu. 
     Av tüfeğiyle öldürüldüğü saptanan Uyanık'ın 2 ay önce annesini dövdüğü için aralarında husumet bulunduğu öğrenilen yeğeni 21 yaşındaki Mevlit Uyanık gözaltına alındı. Amcasını kendisinin vurduğunu itiraf eden Uyanırk verdiği ifadede, "Annemi çok kötü dövmüştü. Şikayet ettik ama ceza bile almadı. Ben de, cezasını kendi ellerimle verdim'' dedi. 
     Hakkındaki yasal işlemlerin ardından adliyeye sevk edilen Uyanık tutuklanarak cezaevine gönderildi. 
     
</TEXT>
</DOC>
