<DOC>
<DOCNO> 255217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sonyas11.html </URL>
<DATE> 2004/07/13/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Suçlu filin 'parmak izi' alındı 
</HEADLINE>
<TEXT>

     Tayland'da polis, Bangkok'taki Uluslararası AIDS Konferansı'nın açılış töreninde bir kişinin ölümüne yol açtığı sanılan bir filin ''parmak izini'' aldı. 
     Tayland'ın The Nation gazetesindeki habere göre, yaklaşık 17 bin delegenin katıldığı konferansın açılış töreninde gösteri yapan 20 kadar filden biri, Somsak Klangkaew 55 adlı Taylandlı işçinin ölümüne yol açtı. 
     İşçinin kardeşi, Klangkaew'in ölümüne, ''Büyük İskender'' filminde de rol alan ''Mutlak Güzellik'' adlı filin yol açtığını, filin kardeşini hortumuyla havaya fırlattığını söyledi. 
     Fil gösterisini düzenleyen Sompast Meepan ise işçinin ölümüne 22 yaşındaki filin yol açmadığını ve ''Mutlak Güzellik''in bir hataya kurban olduğunu savundu. Meepan, işçinin ölümüne konferans merkezinde başıboş dolaşan bir filin yol açtığını söyledi. 
     Uzmanların, ''zanlı'' filin ayağındaki toprak parçalarından örnekler aldıkları ve bu parçaları, işçinin hayatını kaybettiği yerdeki toprak parçalarıyla karşılaştıracakları belirtildi. 
     
</TEXT>
</DOC>
