<DOC>
<DOCNO> 291556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sontur51.html </URL>
<DATE> 2004/11/23/ </DATE>
<TIME> 19.37 </TIME>
<AUTHOR>  </AUTHOR>
<HEADLINE>
İnönü'de Cinayet... Adliyeye sevk edilen 5 kişiden 4'ü tutuklandı 
</HEADLINE>
<TEXT>

     BJK İnönü Stadı'ndaki Beşiktaş-Çaykur Rizespor maçında 1 kişinin bıçaklanarak öldürülmesine ilişkin nöbetçi mahkemeye sevk edilen 5 kişiden 4'ü tutuklandı. 
     Cumhuriyet savcılarının, tutuklanmaları istemiyle nöbetçi mahkemeye sevk ettiği Fatih Sözüer, Cenk Özbulak, Cihan Erdem, Şafak Kalkan ve Melih Işık, mahkemede hakim karşısına çıktı. 
     Nöbetçi mahkeme, Sözüer, Özbulak, Erdem ve Kalkan'ın tutuklanmasını kararlaştırırken, Işık serbest kaldı. 
     Cenk Özbulak'ın asker olduğu için askeri cezaevine gönderileceği öğrenildi. 
     Bu arada, Fatih Sözüer'in savcılıktaki ifadesinde, Galatasaraylı olduğunu ve arkadaşlarının ısrarı üzerine maça gittiğini söylediği, kavgada bıçak kullandığını, ancak öldürme kastı olmadığını iddia ettiği öğrenildi. 
     
</TEXT>
</DOC>
