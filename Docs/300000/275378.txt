<DOC>
<DOCNO> 275378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sontur06.html </URL>
<DATE> 2004/09/27/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Yoksulluk sınırı 1 milyar 470 milyon liraya yükseldi... 
</HEADLINE>
<TEXT>

     Türk-İş'e göre bu ay, 4 kişilik ailenin ''açlık sınırı'' 483 milyon 896 bin liraya, ''yoksulluk sınırı'' ise 1 milyar 470 milyon 814 bin liraya yükseldi. 
     Türk-İş'in araştırmasına göre, 4 kişilik ailenin dengeli ve sağlıklı beslenebilmesi için yapması zorunlu olan ve ''açlık sınırı'' olarak adlandırılan tutar, bu ay, geçen aya göre yüzde 1.5 oranında artarak, 476 milyon 564 bin liradan 483 milyon 896 bin liraya yükseldi. Açlık sınırı, son bir yılda yüzde 12.1 oranında arttı. 
     Dört kişilik ailenin gıda harcamalarının yanı sıra kira, ulaşım, yakacak, elektrik, su, haberleşme, giyim, eğitim, sağlık, iletişim, kültür gibi temel ihtiyaçları için yapması gereken ve ''yoksulluk sınırı'' olarak da ifade edilen tutar ise 1 milyar 456 milyon 965 bin liradan 1 milyar 470 milyon 814 bin liraya çıktı. 
     Araştırmada, 2004'ün dokuz ayında gıda harcaması tutarındaki artışın yüzde 5.2 olduğu, bu oranın, bir önceki yıldaki artışın yaklaşık üçte birine karşılık geldiği ifade edildi. 
     
</TEXT>
</DOC>
