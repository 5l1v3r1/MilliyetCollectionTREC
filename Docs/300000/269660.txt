<DOC>
<DOCNO> 269660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/yazar/akyol.html </URL>
<DATE> 2004/09/07/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Türkiye, Avrupa, İslam 
</HEADLINE>
<TEXT>


VERHEUGEN ülkemizde... Avrupalı "akil adamlar"ın Türkiye konusunda kurdukları "Bağımsız Komisyon"un raporu da açıklandı. 
Olumlu işaretler artıyor, aralık ayında tatminkar bir karar bekleniyor. 
Bu iyimserliğin sebebi sadece Türkiye'nin yaptığı "reformlar" mı Konuyu Başbakan ve Dışişleri Bakanı'nın dış politika danışmanı Prof. Ahmet Davut-oğlu'na sordum. "Stratejik Derinlik" kitabının yazarı Prof. Davutoğlu 'derinlikli' bir cevap verdi 
- Türkiye bütün komşularıyla ilişkilerinde çok iyi bir durumda. Putin'in gelecek olması, gelmiş kadar önemli. İslam Konferansı'nda artan etkimiz meydanda. Avrupa eğer Avrasya ve İslam coğrafyasıyla iyi ilişkiler kurmak ve medeniyetler çatışmasını önlemek istiyorsa, bunun en uygun yolu Türkiye'dir 
Ve tabii Türkiye'nin tarih ve jeopolitikten gelen bu küresel misyonunu iyi götürmesi de şart. 

'AKİL adamlar'ın raporuna bakıyorum. Elli sayfada özetle diyor ki 
Türkiye Asya ile Avrupa arasında bir enerji koridoru oluyor. Türki cumhuriyetlerle olan bağı ve jeopolitik konumuyla, Türkiye Avrupa'nın Hazar ve Sibirya petrollerine ulaşmasında yardımcı olabilir Ortadoğu ülkelerindeki su sorununda Türkiye belirleyici bir konumdadır Anadolu Avrupa medeniyetinin beşiklerinden biridir. Osmanlı Avrupa siyasetinin önemli bir unsuruydu. Avrupa'da baskı gören topluluklar Osmanlı hoşgörüsüne sığınmıştır. Modernleşmeyi Osmanlı sultanları başlattı. Atatürk çağdaş Türkiye'yi kurdu, laikliği gerçekleştirdi. TESEV raporu gösteriyor ki, halk da özgürlükçü bir laikliği benimsemiştir.Türkiye'nin üyeliği AB'yi kapalı bir Hıristiyan kulübü olmaktan kurtarır, İslamla demokrasinin bağdaşabilirliğini kanıtlar. İslam dünyasında dini geleneklerle çağdaş evrensel değerler arasındaki ikileme bir çözüm bulmanın örneği, Türkiye'dir.Türkiye Avrupa yönelişli bir ülkedir. Son iki yılda AKP hükümeti geçmiş on yılda yapılandan daha fazla reformu gerçekleştirmiştir. 

SİYASİ bilgelik örneği olan raporda bilimsel bir yaklaşımla, "genelleme" ve "klişeler"in yanlışlığı belirtiliyor. Türkiye hakkındaki 'paranoyak' genelleme ve klişeler eleştiriliyor 
"Hatta kimileri, Türkiye üye olursa Müslümanların Avrupa'yı işgal edeceğini ve Avrupa kültür ve medeniyetini yok edeceğini savunmaktadır " 
Bizdeki irtica paranoyası gibi 
Rapora göre, 2050 yılında nüfus Türkiye'de 97 milyon, Almanya'da 79 milyon olacak, bu bazı zorluklar yaratacak ama Türkiye'den Avrupa'ya korkulan boyutta bir göç olmayacaktır. 
Raporu hazırlayanlar eski Finlandiya Cumhurbaşkanı Ahtisaari, Fransa Başbakanı Rocard ve akademisyen-düşünür Giddens gibi çok saygın isimler. Rapor çağımızda siyasi düşüncenin ufuklarını ortaya koyuyor. 
Davutoğlu'nun "stratejik derinlik" dediği de bu. 
Dün bizim de "tu kaka" ettiğimiz tarihi mirasımız, elbette toplumsal modernleşme sürecinden geçerek, yarınki Türkiye için 'küresel' bir misyonun unsurları haline geliyor. 
İnişler çıkışlar olacak, ama Türkiye, tarihinin ve jeopolitiğinin verdiği bu misyonu iyi götürüyor. Kimse tekere çomak sokmasın. 



</TEXT>
</DOC>
