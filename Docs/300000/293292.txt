<DOC>
<DOCNO> 293292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/yasam/yas03.html </URL>
<DATE> 2004/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
12 yaşında ama 5 senfonisi var 
</HEADLINE>
<TEXT>


ABD'li Jay, birkaç saat içinde senfoni besteliyor. Ünlü besteciler ise bu işe yıllarını veriyor... 


ABD'de 21. yüzyılın Mozart'ı doğuyor. Dünyanın en meşhur konservatuvarlarından olan New York'taki Julliard School'da eğitim gören ve henüz 12 yaşında olmasına rağmen 5 senfoni besteleyen Jay Greenberg'in, son 200 yılın en büyük müzik yeteneği olduğu ileri sürülüyor. 
En yetenekli bestecilerin bile tüm hayatları boyunca 5 - 6 senfoni bestelediği, buna karşın 5 senfoniyi 12 yıla sığdıran Greenberg'in görülmemiş bir deha olduğu ifade ediliyor. Greenberg'in birkaç saat içinde bestelediği "The Storm - Fırtına" isimli eseri, geçtiğimiz günlerde Connecticut'ta New Haven Symphony Orkestrası tarafından çalındı. 

Mozart gibi 
"CBS News" programında konuşan, besteci Sam Zyman, müzik teorisi hakkında ders verdiği Greenberg'i beste yapma konusunda tarihte rastlanılan en harika yeteneklerden biri olarak niteleyerek, Mozart, Mendelssohn ve Saint - Sans ile karşılaştırdı. Aynı programda açıklamalar yapan Greenberg, nasıl olduğunu bilmediği bir şekilde müziğin yazılı olarak beynine geldiğini söyledi. 


</TEXT>
</DOC>
