<DOC>
<DOCNO> 267846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/soneko43.html </URL>
<DATE> 2004/08/31/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Nema ödemeleri 8 Eylül'de başlıyor... İşte ödeme takvimi... 
</HEADLINE>
<TEXT>

     Çalışanların Tasarruflarını Teşvik Hesabı NEMA ödemelerine, Ziraat Bankası şubeleri aracılığı ile 8 Eylül tarihinde başlanacağı bildirildi. 
     Hazine Müsteşarlığı tarafından Nema ödemelerine ilişkin yapılan yazılı açıklamada, ''48 Sayılı Çalışanların Tasarruflarını Teşvik Hesabının Tasfiyesi ve Bu Hesaptan Yapılacak Ödemelere Dair Kanun''un, 29 Nisan 2003 tarihinde yayımlanarak yürürlüğe girdiği hatırlatıldı. 
     Söz konusu Kanunun 6. maddesi hükmünce yapılacak üçüncü taksit ödemeleri çerçevesinde Hazine Müsteşarlığı'nca hak sahiplerine yapılacak ödemelere, T.C. Ziraat Bankası şubeleri aracılığıyla 8 Eylül tarihinde başlanacağı belirtilen açıklamada, üçüncü taksit ödemelerinin, daha önce anapara ile birinci ve ikinci taksit nema ödemelerinde olduğu gibi işveren veya kişisel başvuru şeklinde yapılabileceği ifade edildi. 
     Kişisel başvurularda ödemelerin, tasarrufu teşvik hesap numarasının son hanesine göre sırayla yapılacağı belirtilen açıklamaya göre, Tasarrufu Teşvik hesap numarasının son hanesi 
-1 olan hak sahiplerine 8 Eylül 2004 
-2 olan hak sahiplerine 9 Eylül 2004 
-3 olan hak sahiplerine 10 Eylül 2004 
-4 olan hak sahiplerine 13 Eylül 2004 
-5 olan hak sahiplerine 14 Eylül 2004 
-6 olan hak sahiplerine 15 Eylül 2004 
-7 olan hak sahiplerine 16 Eylül 2004 
-8 olan hak sahiplerine 17 Eylül 2004 
-9 olan hak sahiplerine 20 Eylül 2004 tarihlerinde, ödeme yapılacak. 

     
</TEXT>
</DOC>
