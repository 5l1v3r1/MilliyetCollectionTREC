<DOC>
<DOCNO> 285268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/guncel/gun06.html </URL>
<DATE> 2004/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Akad, Milliyet ailesine katıldı 
</HEADLINE>
<TEXT>


İSTANBUL Milliyet 

Türk basınının deneyimli gazetecilerinden Nurcan Akad, Milliyet ailesine katıldı. Gazeteciliğin her kademesinde görev yapmış olan Akad, Milliyet'te "Yayın Danışmanı" olarak görev yapacak. Türkiye'de ulusal bir gazeteyi yöneten "ilk kadın genel yayın yönetmeni" olma sıfatını da taşıyan Akad, dün yeni görevine başladı. İktisadi ve Ticari Bilimler Akademisi Kamu Yönetimi Bölümü'nden mezun olan Akad, gazeteciliğe 22 yıl önce Nokta dergisinde ekonomi muhabiri olarak başladı. Bir yıl sonra İstihbarat Şefi olan Akad, ardından sırasıyla Söz, Hürriyet ve Güneş gazetelerinde çalıştı. 1992'de Hürriyet gazetesine döndü ve sırasıyla haber müdür yardımcısı, haber müdürü, yazı işleri müdürü ve haber koordinatörü olarak çalıştı. Akad, Temmuz 2002'den bu yana görev yaptığı Akşam Gazetesi Genel Yayın Yönetmenliği'nden bir ay önce ayrıldı. 


</TEXT>
</DOC>
