<DOC>
<DOCNO> 254350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sondun24.html </URL>
<DATE> 2004/07/10/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Gazze'de hamile Filistinli ağır yaralandı... 
</HEADLINE>
<TEXT>

     Gazze Şeridi'nin kuzeyindeki Beyt Hanun'da hamile Filistinli, İsrail askerlerinin ateşinde ağır yaralandı. 
     Hastane kaynakları, 6 aylık hamile olan 26 yaşındaki Latife Ebu Amşa'nın, İsrail askerlerinin bir grup Filistinliye ateş açması üzerine yaralandığını, hamile kadının bacağında bir damarın kesildiğini ve iç kanama da geçirdiğini kaydetti. 
     Aynı kaynaklar, hamile kadının yanı sıra bir başka kadının da açılan ateşte yaralandığını belirtirken, Latife'nin annesi, hamile kızı ve birkaç kadınla birlikte alışveriş yapmak üzere Beyt Hanun'a gittikleri sırada askerlerin ateş açtığını aktardı. 
     İsrail ordu kaynakları da, askerlerin Filistinli grubu dağıtmak amacıyla ateş açtığını, hamile kadına doğrudan nişan alınmadığını belirtiliyor. 
     
     REFAH 
     Bu arada, Gazze Şeridi'nin güneyindeki Refah'ta öldürülen 16 yaşındaki Filistinlinin Halime Udeh Ebu Samahdane adlı bir genç kız olduğu bildirildi. 
     Hastane kaynakları, Şabura mahallesindeki evinin önünde İsrail askerlerinin ateşinde başından vurulan kişinin Hanin Udeh Ebu Samahdane isimli bir Filistinli olduğunu duyurmuştu. 
     
</TEXT>
</DOC>
