<DOC>
<DOCNO> 261987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sondun04.html </URL>
<DATE> 2004/08/10/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Bağdat'ta patlama... 
</HEADLINE>
<TEXT>

     Bağdat'ın merkezindeki iki otelin yakınlarında şiddetli bir patlama olduğu bildirildi. 
     Patlamanın, genellikle yabancıların kaldığı Sheraton ve Filistin otellerinin yakınında olduğu, bölgeden duman yükseldiği belirtildi. 
     Amerikan ordusundan yapılan açıklamada, Amerikalı askerlerin otel yakınlarında devriye gezdiği sırada yol kenarına yerleştirilen patlayıcının infilak ettiği ve iki askerin hafif yaralandığı kaydedildi. 
     Açıklamada, askerlerin sağlık durumlarının iyi olduğu, askeri aracın patlamada zarar gördüğü ifade edildi. 
     Öte yandan, kentin kuzeyindeki Sadr semtinden patlama sesleri duyulduğu, Amerikan helikopterlerinin bölge üzerinde uçtuğu belirtiliyor. 
     Gece boyunca süren şiddet olaylarında da Iraklı direnişçiler Bağdat'ın merkezindeki Amerikan büyükelçiliği ile Irak hükümet binalarının bulunduğu yeşil bölge civarına havan topu veya füze saldırısında bulunmuştu. 
     
</TEXT>
</DOC>
