<DOC>
<DOCNO> 276646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/dunya/dun01.html </URL>
<DATE> 2004/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzakereye de ilerleme raporu 
</HEADLINE>
<TEXT>



Raporu temel alarak Komisyon tarafından hazırlanacak tavsiyede de 2 alternatifin gündeme gelmesi öngörülüyor. Buna göre, 1. alternatif Kopenhag siyasi kriterlerinin tamamlandığından hareketle müzakerelere başlanmasının önerilmesine ve müzakereler süresince de 6 ayda bir hazırlanacak izleme raporlarıyla yakından denetlenmesine dayanıyor. Bu çerçevede uygulamadaki eksikler tamamlanmadan müzakerelerin sonuçlandırılmaması öngörülüyor. Verheugen'in bu alternatifi tercih ettiği biliniyor. 
2. alternatif ise Türkiye'nin kriterleri hukuken karşıladığının belirtilmesi ancak güçlü bir öneri yerine bu konudaki kararın devlet başkanlarına bırakıldığının ifade edilmesi temeline dayanıyor. AB Komisyonu Başkanı Romano Prodi'nin bu alternatife yakın durduğu belirtiliyor. Tavsiyeye son hali, 4 Ekim'de yapılacak olan kabine şefleri toplantısı sonrasında verilecek. 


</TEXT>
</DOC>
