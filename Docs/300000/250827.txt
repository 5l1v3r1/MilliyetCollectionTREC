<DOC>
<DOCNO> 250827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/soneko03.html </URL>
<DATE> 2004/06/25/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
İMKB... Tüpraş'ın sırası bugün işleme açılacak... 
</HEADLINE>
<TEXT>

     Tüpraş hisselerinin sırası, bugün ilk seans yeniden işleme açılacak. 
     Özelleştirme İdaresi Başkanlığı ve Rekabet Kurumu'ndan gönderilen açıklamaların Borsa Günlük Bülteni'nde yayınlanarak kamuoyuna duyurulması nedeniyle, şirketin sırasının bugünden itibaren yeniden işleme açılacağı bildirildi. 
     Bu arada Rekabet Kurumu Başkanı Mustafa Parlak, Borsa'ya gönderdiği açıklamada, Danıştay'ın Tüpraş'ın satışına izin veren Kurul kararının yürütülmesinin durdurulmasıyla ilgili, haber ajanslarında yer alan haberler dışında şu aşamada Kuruma intikal etmiş herhangi bir Danıştay kararı bulunmadığını belirtti. 
     Mustafa Parlak açıklamasında, ''Danıştay'ın sözü edilen kararı kurumumuza tebliğinden ve karar içeriği incelendikten sonra kamuoyuna gerekli açıklamalar yapılabileceği gibi, yasal süreçler takip edilecektir'' dedi. 
     Özelleştirme İdaresi Başkanı Metin Kilci de, kararın muhatabı Rekabet Kurumu Başkanlığı olduğundan, İdare'nin bu konuda herhangi bir açıklama yapmasının söz konusu olmadığını açıklamıştı. 
     
</TEXT>
</DOC>
