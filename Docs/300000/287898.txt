<DOC>
<DOCNO> 287898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/guncel/gun01.html </URL>
<DATE> 2004/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yasayı niye çıkardınız 
</HEADLINE>
<TEXT>


Gıda imal edilen ve satılan yerlere denetimlerin nasıl yapılacağını, ne gibi cezalar verileceğini düzenleyen Yeni Gıda Yasası çıkalı 5 ay oldu. Ancak bu yasa, gereken 22 yönetmelik h l çıkarılmadığı için uygulanamıyor 

Tavuk Kazanı - 3 Bülent Yardımcı 

Ülkemizde modern tavuk çiftlikleri 1970'li yıllarda kurulmaya başlandı. 80'li yıllarda artan büyümeleri hızlanan tavuk firmalarımız, bugün ihracat yapacak düzeye eriştiler. Kişi başına yıllık tavuk tüketimiz 12 kilo dolayında. Türkiye'nin tüm kanatlı tavuk eti üretimi 800 bin ton dolayında. 
ABD'nin en büyük tavuk eti üreticisi olan Tyson Foods firmasının yıllık üretimi ise 3.5 milyon ton. Yani tek bir firmanın üretimi bizimkinin 4 katı. 

Türkler, 'beyaz'dan kaçıyor 
Kolesterol ve deli dana korkusu ile zengin ülkelerin tüketicisi beyaz ete yönelirken, Türk tüketicisi korkarak beyaz etten kaçmaya başladı. AB'ye ihracat yapmaya hazırlanan tavuk firmalarımızın kolu kanadı kırıldı... 
Tarım ve Köyişleri Bakanlığı yaptığı denetimlerde tavuklarda hormona rastlamadığını ve tek bir antibiyotik olayı bulduğunu açıkladı. Hükümet Sözcüsü Cemil Çiçek de, "Korkmayın. Ben tavuk yiyorum" diyerek, halkı yatıştırmaya çalıştı. Ama geçmişte Bakan Cahit Aral'ın "Çaylarda radyasyon yok" diyerek televizyonlarda çay içtiğini hatırlayanlar, yetkililerin bu açıklamalarına şüpheyle bakıyorlar. Marka yatırımı yapan büyük firmalarımız, mamullerinde her türlü özeni gösteriyorlar. Yılbaşından itibaren AB ülkelerine tavuk eti ihraç etmeye hazırlanan firmalarımız, AB denetçileri tarafından da denetleniyor. 
Ancak kayıt dışı çalışarak, sağlık kurallarına uymayarak maliyetlerini düşürüp k rlarını artıran firmaların yetiştirdiği tavklar tehlike saçmaya devam ediyor. 
5 Haziran'da yürürlüğe giren yeni Gıda Yasası'nın hileli gıda imal edip satanlar için öngördüğü cezalar ise yetersiz. 1 milyar liradan başlayıp 20 milyar liraya kadar çıkan para cezalarının büyük kazanç elde eden hilebazları durdurması şüpheli. Yasanın öngördüğü hapis cezaları ise 3-6 ay arasında değişiyor. Bilindiği üzere ülkemizde bir yıldan az hapis cezaları erteleniyor ya da paraya çevriliyor. Bu nedenle hapis cezaları da hilecileri korkutarak halk sağlığını korumaya yeterli değil. 
Üstelik bu tartışmalı yaptırımları içeren yasanın çıkmasının ardından 5 ay geçmesine rağmen gerekli 22 yönetmelik çıkarılmadı. Yani uygulama yönetmelikleri çıkarılmadığı için bu yaptırımlar da uygulanamıyor. 

Papaz Mendel'in tavuklarını yiyoruz 

18. yüzyılda bir manastırda yaşayan papaz Mendel, bugün Mendel Kanunları diye bilinen kuramı keşfetti. Mendel, manastırın bahçesinde kara bir horozla çiftleşen beyaz bir tavuğun yumurtalarından çıkan civcivlerin bir kısmının beyaz, bir kısmının siyah olduğunu görünce, "Niçin hepsi beyaz ya da kara değil " diye merak etti. Yıllarca çalışıp bunun nedenini buldu. Aynı çalışmaları bezelyelerle de yaptı. Tavuklarda ve bezelyelerde yeni nesillerin kalıtımsal özelliklerinin hangi yasalara uyarak oluştuğunu saptadı. Mendel Kanunları uyarınca bugün yeni canlı türleri geliştiriliyor. Civciv üretmek için en çok yumurta veren tavukların yumurtaları kullanılıyor. Her defasında bu ayıklama yapıldığından en çok yumurtlayan tavuklar çoğalıyor. Bu işlem uzun yıllar yapılınca, yılda en az 200 hatta 320 yumurta veren tavuk cinsleri elde ediliyor. Bunun, tartışılan genetiği değiştirilmiş tavuklarla ilgisi yok. 

Tavuk yerine kuzu 

"Tavuk yemiyorum. Kuzuya döndüm" diyerek "hormonlu tavuk" tartışması başlatan Toroğlu, tavukların antibiyotikli olduğunu söylüyor 

Katıldığı bir televizyon programında sebze ve meyvedeki hormon kullanımından bahsedip, hemen ardından tavuk eti yemediğini de söyleyince 'hormonlu tavuk' tartışmasını başlatan Erman Toroğlu, dün niye tavuk yemediğini anlatırken antibiyotik vurgusu yaptı. 
Toroğlu, tartışmayı başlatan televizyon konuşmasında şöyle demişti "...Sebze ve meyvede ayrı bir tehlike var hormon kullanımı ve ilaç kullanımı çok büyük bir tehlike. Hıyar Antalya'da kesilsin 11 santim, İstanbul'a yolla sabah 13 santim... Hormon dengeyi bozar... Hormonu alırsak bir erkek olarak, bizim hormonal dengemiz bozulursa ne olur Homoseksüel oluruz. Toplumları bozar bunlar, toplumların genetiğini bozar... Kontrol edemiyoruz... Ben kışın sera malı yememeye dikkat ediyorum. Ben mümkün olduğu kadar kırmızı et ve özellikle tavuk yememeye gayret ediyorum. Şimdi kuzuya döndüm..." 
Toroğlu, dün Hürriyet gazetesinde yayımlanan söyleşisinde ise şunları söyledi "...Biz tavuğu Türkiye'de 35 günde kesiyoruz. Hem de bir gün önceden antibiyotik verilmiş tavuğu kesiyoruz. Ben çabuk büyüsün diye 24 saat ışıkta tutulup, sürekli antibiyotik verilen tavuğu yemem." 

Banvit'ten 'dava' sinyali 

Banvit Genel Müdürü, tavuk eti konusunda yanlış bilgilendirilen tüketicide panik yaratıldığını söyledi 

KAYSERİ DHA 
Banvit Genel Müdürü Ömer Görener, yanlış bilgilendirme sonucu tüketicide panik yaratıldığını belirterek, dava açabilecekleri sinyalini verdi. 
Görener, "Türkiye'de kanatlı hayvanlarda hormon kullanımı yoktur. Kalıntı İzleme Programı çerçevesinde Tarım Bakanlığı Koruma Kontrol Genel Müdürlüğü yetkilileri, bazı ağır metaller, antibiyotik ve hormon kalıntılarının varlığını program dahilinde devamlı olarak kontrol etmektedirler. Dolayısıyla Piliçte hormon var' diye iftira atmak ve yalan söyleyerek halkı kandırmak, kanatlı sektöründe çalışan on binlerce işçi ve çiftçinin ekmeğiyle oynamak önümüzdeki günlerde mahkeme konusu olacaktır" dedi. 
Piliç etinde antibiyotik kullanımının da AB normlarına uygun olduğunu ifade eden Görener, "Ülkemizde kanatlı sektöründe antibiyotik uygulaması AB normlarındadır ve dünyanın en kontrollü uygulaması ile eşittir. Ayrıca ülkemizde genetiği değiştirilmiş tavuk diye bir hayvan yoktur" diye konuştu. 

Hayvancılığa haksızlık var 

Prof. Dr. Kutlu Türkiye'de tavuk üretiminde kesinlikle hormon kullanılmıyor 

TUNCAY DAĞLI Adana DHA 
Çukurova Üniversitesi Ziraat Fakültesi Yemler ve Hayvan Besleme Anabilim Dalı Başkanı Prof. Dr. Hasan Rüştü Kutlu, hayvansal gıda tüketiminde önemli yer tutan tavuk üretiminde kesinlikle hormon kullanılmadığını söyledi. 
Gıda kontrolünden sorumlu kamu kuruluşlarının zafiyet içinde oluşu, şik yetleri dinleyip, gereğini yapmak yerine şik yetçi konuma geçtiklerini belirten Prof. Dr. Kutlu şunları söyledi 


Hormon yok 
"Hormonlu tavuk üretimi yapılıyor, açıklamaları hayvancılık sektörümüze yapılan ciddi bir haksızlıktır. Tavuklarda besi süresince yüksek verimin sağlanması amacıyla yem içinde insan sağlığına zararı olmadığı saptanmış bir takım katkı maddeleri ve antibiyotik kökenli büyüme uyarıcıları kullanılmakta ancak, kesinlikle hormon kullanılmamaktadır. Ülkemiz tavukçuluğunda kullanılan hibrit civcivler söylenenin aksine kesinlikle genetiği değiştirilmiş ya da hormonla beslenen hayvanlar değildir. 20 yıl önce 50 - 55 günde 1.8 - 2 kilogram canlı ağırlığı, 10 yıl önce de 40 - 45 günde 2 kilograma ulaşan bu hayvanlar, günümüzde 35 - 40 günde 2 - 2.5 kilograma ulaşabilmekte ve ülkemiz hayvansal protein açığının kapatılmasında büyük pay sahibi bulunmaktadır." 

BİTTİ 

</TEXT>
</DOC>
