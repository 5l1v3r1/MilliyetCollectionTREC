<DOC>
<DOCNO> 254948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/guncel/gun03.html </URL>
<DATE> 2004/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk gece romantik otelde 
</HEADLINE>
<TEXT>


Çiçeği burnunda çift, düğünün ardından Vogue dergisinin 'en romantik oteller' arasında saydığı Boğaz manzaralı lüks Bosphorus Otel'e gitti 

ÜMRAN AVCI, GÖKHAN KARAKAŞ 

Başbakan Erdoğan'ın önceki gün kıyılan nik htan sonra gözlerden kaybolan kızı Esra ile eşi Berat Albayrak, ilk geceleri için Beylerbeyi'ndeki Bosphorus Otel'i seçti. Manzarası nedeniyle "en romantik" oteller arasında gösterilen Bosphorus'ta konaklayan çiftin, burada birkaç gün kalacağı öğrenildi. Ünlü moda dergisi Vogue'un Sevgililer Günü'nde gidilebilecek en romantik 2 yerden biri olarak gösterdiği ve Fenerbahçe Asbaşkanı Mahmut Uslu'nun sahibi olduğu Bosphorus Otel, İstanbul Boğazı'nın Anadolu yakasında. 

Tarkan da kalmıştı 
Otel, neo - Osmanlı tarzının en güzel örneklerinden biri olan Debreli İsmail Paşa Yalısı'nın aslına uygun biçimde restore edilmesiyle hayata geçti. Otelde 14 özel yalı odası bulunuyor. Daha önce Asil Nadir ve Tarkan gibi ünlü konukları da ağırlayan otelin tarihi 3. Selim'e kadar uzanıyor. Otelin deluxe suit odalarının fiyatı ise 620 dolar. Albayrak çiftinin, denize sıfır bu otelin suitlerinden birinde kaldığı öğrenildi. Çift, dün akşam saatlerine kadar dışarı çıkmadı. 

Erdoğanlar'ın tercihi 
Erdoğan'ın 11 ay önce Reyyan Uzuner'le evlenen oğlu Bilal Erdoğan da düğünden sonra aynı otelde kalmıştı. Reyyan - Bilal Erdoğan çifti de tıpkı Esra - Berat Albayrak çifti gibi nik htan sonra gözlerden kaybolmuştu. 3 gün sonra el öpmeye giden çiftin Bosphorus Palace Otel'de kaldıkları ortaya çıkmıştı. Otelin ikinci katında Boğaz'a bakan suitte kalan Reyyan - Bilal Erdoğan çiftinin burada konakladığını yalnızca onlara hizmet eden personel biliyordu. 


</TEXT>
</DOC>
