<DOC>
<DOCNO> 251063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sondun15.html </URL>
<DATE> 2004/06/26/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Bush AB, Türkiye ile tam üyelik görüşmelerini başlatmalıdır... 
</HEADLINE>
<TEXT>

     ABD Başkanı George Bush, Türkiye'nin, gereken Avrupa Birliği standartlarını karşıladığını belirterek, ''Avrupa Birliği Türkiye Cumhuriyeti ile tam üyeliğe gidecek müzakereleri başlatmalıdır'' dedi. 
     İrlanda'da Shannon kentindeki tarihi Dromoland şatosunda, bugün yapılan ABD-AB zirvesinin ardından AB yetkilileriyle ortak bir basın toplantısı düzenleyen Bush, konuşmasının girişinde Türkiye'nin AB üyeliğine kuvvetli destek verdi. 
     Bush, ''Türkiye, Avrupalı kimliği ve İslami geleneği olan bir ülkedir. Türkiye, üyelik için Avrupa Birliği standartlarını karşılıyor. AB, Türkiye Cumhuriyeti ile tam üyeliğe gidecek müzakereleri başlatmalıdır'' dedi. 
     ABD Başkanı Bush, basın toplantısının ardından Türkiye'ye gitmek üzere yola çıkacağını belirterek, bu ziyareti sabırsızlıkla beklediğini kaydetti. Bush, bugün Türkiye'ye hareket edeceğini, daha sonra İstanbul'daki NATO zirvesine katılacağını, basın toplantısı sırasında birkaç kez tekrarladı. 

     
</TEXT>
</DOC>
