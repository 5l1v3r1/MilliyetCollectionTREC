<DOC>
<DOCNO> 291612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/magazin/amag.html </URL>
<DATE> 2004/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kilmer'den ihbar gibi itiraf 
</HEADLINE>
<TEXT>


Deniz Akkaya, 'Büyük İskender'in yıldızlarıyla konuştu. İlk bomba Val Kilmer'dendi "İngiltere'de tutuklanan Kıbrıslının eski eşiyle çıktım. İstanbul'daki evinde onlarca silah vardı ama çok güzel Roma eserleri satın aldım" 

MAGAZİN SERVİSİ 

Daha 25 yaşındayken dünyanın büyük bir bölümünü egemenliği altına alan, tarihin en büyük savaşçı ve güçlü komutanlarından 'Büyük İskender'i biseksüel gösterdiği için Yunanlılardan büyük tepki gören Oliver Stone'un olay filmi, 26 Kasım'da Türkiye'de vizyona girecek. 
Deniz Akkaya, 'Büyük İskender'i Alexander Türkiye'ye getiren Pinema Film'in sahibi Pamir Demirtaş'la Amerika'ya gidip filmi izledi filmin senarist ve yönetmeni Oliver Stone ve başrol oyuncularıyla söyleşiler yaptı. 

Sadece Milliyet'te 
Akkaya'nın Stone, Colin Farrell Alexander , Angelina Jolie Olympias , Val Kilmer Philip ve Jared Leto Hephaestion ile yaptığı ses getirecek röportajlar sadece Milliyet'te... 
İşte ilk gün Akkaya'nın izlenimleri ve Val Kilmer'in şoke edici sözleri... 
"Val Kilmer... Beni en fazla heyecanlandıran röportaj. Kilmer'a olan kişisel hayranlığım bir yana, tüm oyunculara nazaran rahatlığı, espritüelliği, gizli ukalalığı ve hazırcevaplılığı ile beni hayli terletti. 
Dikkat çekici bir başka nokta ise Val Kilmer'in kendi ağzından dinlediğim İstanbul macerası. Ne macera ama... Tanıdık simalar, tıpkı bana olduğu gibi sizin de zihninizde canlanacak eminim 
Val Kilmer Kime benziyorsun Adı neydi... Evet... Charlize Theron. 
Deniz Akkaya Charlize Theron mu 
Kilmer Evet, eskiden bir arkadaşımla çıkardı, kocaman bir mankendi. 
Akkaya Teşekkürler. Kocaman mı 
Kilmer Telefon numaran ne Zamanının çoğunu nerede geçiriyorsun 
Akkaya Türkiye'de. Söyleşi tersine döndü bile, ben yanıtlıyorum. 
Kilmer Estetik ameliyat oldun mu 
Akkaya Evet. 
Kilmer Nereden 
Akkaya Gözlerim kahverengiydi, değiştirdim. Başlayabilir miyim 
Kilmer Lütfen... Biliyor musun, ben de Türkiye'ye gittim. 

Akkaya Nereye 
Kilmer İstanbul'a. 
Akkaya Ne zaman 
Kilmer 1993-94'te... 
Akkaya Tatil için mi 
Kilmer 3 boş günüm ve özel uçağım vardı. Uçağımın sahibi, istediğim yere gidebileceğimi söyledi. Goldie Hawn, Kurt Russell ve ben "İstanbul" dedik. 
Akkaya Beğendiniz mi 
Kilmer Harikaydı. 
Akkaya Tekrar gelin... 
Kilmer Ve şu adam, adı neydi, hani şu Türkiye'den bağımsız olmak isteyen ada var ya... İngiltere'de hapsedildi. Türkiye'nin aşağısındaki adanın adı neydi Evet, Kıbrıs. Orası bir ülke de... Ama Türkiye'ye ait, değil mi Ve bağımsız olmak isteyen bir adam var ve İngiltere'de tutuklandı, milyonlarca sterlin kefalet ödedi. Ve ben onun eski karısıyla çıktım. Bir evde bundan daha fazla makineli tüfek görmemiştim. 20 bodyguard vardı. 
Akkaya Türkiye'de normal ve sıradan insanların yaşadığı evler de var. 

Kilmer Korkudan taş kesilmiştim. Ama çok güzel Roma eserleri aldım. 
Akkaya Artık sormaya başlıyorum. 
Kilmer Öğle yemeği zamanı değil mi Şaka yaptım, lütfen sor. 
Akkaya Filmde İskender'in babası ve bir askeri liderdiniz. Colin Farrel'ın babasını oynamak garip gelmedi mi 
Kilmer Evet. 
Akkaya Yaşınız yüzünden mi 
Kilmer Çünkü Angelina'yla aynı yaşta. Philip'i oynamak için yaşım uygundu ve o daha yaşlı. Çok fazla endişelenmedim. Çünkü Oliver, çok zeki bir film yapımcısı ve birlikte 'Doors'u yaptığımızda hik yenin başında 18'dim ve öldüğü 27 yaşına kadar canlandırdım. Colin'le sahnelerimiz o 19-20 yaşındayken başlıyor ve bence çok inandırıcı. 
Akkaya Sizin zor bir oyuncu olduğunuza dair birçok söylenti var. Bu 'zor' unvanı nereden geliyor 
Kilmer Aptallardan. Hiçbir akıllı insan bunu söyleyemez, sadece salaklar söyler. Korkunç ama Robert De Niro, Michael Mann'la çalıştım. Hepsi beni sever, ben de onları severim. 

YARIN ANGELINA JOLIE 

</TEXT>
</DOC>
