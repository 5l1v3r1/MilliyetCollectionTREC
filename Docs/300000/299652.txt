<DOC>
<DOCNO> 299652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sontur64.html </URL>
<DATE> 2004/12/21/ </DATE>
<TIME> 19.59 </TIME>
<AUTHOR>  </AUTHOR>
<HEADLINE>
Cam kıran öğrencilerin mahkemede ifadeleri alındı... 
</HEADLINE>
<TEXT>

     Manisa'nın Ahmetli İlçesi'nde bir ilköğretim okulunun camlarını kırdıkları iddiasıyla 5 öğrenci hakkında açılan davanın Turgutlu 1. Asliye Ceza Mahkemesi'nde görülmesine devam edildi. 
     Gazi İlköğretim Okulu'nun camlarını kırdıkları iddiasıyla okul müdiresi Hamide Selvitepeli'nin, Ahmetli Emniyet Müdürlüğü'ne şikayet ettiği M.B 12 , R.A 15 , F.A 13 , A.A. 15 ve Y.M, duruşma saatinde mahkemeye gelmedi. Bunun üzerine duruşma ertelendi. 
     Duruşmadan ertelenmesinden bir süre sonra mahkemeye gelen M.B, R.A. ve Y.M'nin ifadesi alındı. 
     Zanlı M.B'nin avukatı Mehmet Yılmaz, AA muhabirine yaptığı açıklamada, çocukları her zaman mahkemeye getirmenin mümkün olmadığı gerekçesiyle hakimin, erteleme kararına rağmen duruşmayı gerçekleştirdiğini kaydetti. 
     Yılmaz, basına kapalı duruşmadan sonra kameralar karşısına çıkmak istemeyen çocukların mahkeme salonunda beklediklerini, daha sonra mahkeme salonundan çıkarak basın mensuplarından kaçtıklarını anlattı. 
     
</TEXT>
</DOC>
