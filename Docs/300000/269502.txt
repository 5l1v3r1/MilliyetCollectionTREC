<DOC>
<DOCNO> 269502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sonspo11.html </URL>
<DATE> 2004/09/06/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Fenerbahçe'de izin bitti... 
</HEADLINE>
<TEXT>

     Fenerbahçeli futbolcular, hafta sonunu izinli geçirmelerinin ardından bugün yaptıkları antrenmanla Akçaabat Sebatspor maçının hazırlıklarını sürdürdü. 
     Samandıra Tesisleri'nde, antrenör Roland Koch yönetiminde gerçekleştirilen ve yaklaşık 2 saat süren antrenmanda futbolcular, dayanıklılık koşusunun ardından dar alanda tek ve çift paslı maç yaptı. 
     Tesislerde rakiplerinin kasetlerini izleyen Teknik Direktör Christoph Daum'un çıkmadığı antrenmanda tedavisi süren Kemal takımla birlikte çalıştı. 
     Salonda çalışan Fatih ise daha sonra sahaya çıkarak, çift kale maçta yer aldı. 
     Adanaspor'dan transfer edilen 17 yaşındaki Gürhan Gürsoy da takımla birlikte antrenmana çıktı. 
     Antrenmana, milli takımlarda bulunan oyuncuların yanı sıra izinli olan Faibano da katılmadı. 
     Fenerbahçe, yarın akşam yapacağı antrenmanla Akçaabat Sebatspor maçının hazırlıklarını sürdürecek 
     
</TEXT>
</DOC>
