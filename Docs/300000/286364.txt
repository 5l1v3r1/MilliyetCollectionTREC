<DOC>
<DOCNO> 286364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/soneko11.html </URL>
<DATE> 2004/11/05/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Hazine gelecek hafta 8.2 katrilyon liralık iç borç ödemesi yapacak... 
</HEADLINE>
<TEXT>

     Hazine, gelecek hafta Kasım ayının en büyük iç borç ödemesini gerçekleştirecek. 
     Hazine, gelecek hafta 8 katrilyon 16 trilyon lirası piyasaya olmak üzere toplam 8 katrilyon 235 trilyon lira iç borç ödemesi gerçekleştirecek. 
     Bu çerçevede Hazine, 10 Kasım Çarşamba günü 8 katrilyon 6 trilyon lirası piyasaya olmak üzere 8 katrilyon 225 trilyon lira iç borç ödemesi yapacak. Aynı tarihte, kamu kurumlarına yapılan satışların geri ödemesi çerçevesinde 219 trilyon lira ödeme yerine getirilecek. 
     Bu tarihte yapılacak ödemelerin 8 katrilyon 220 trilyon lirası Türk Lirası cinsinden, 5 trilyon lirası da dövize endeksli cinsten olacak. 
     Hazine, 12 Kasım Cuma günü tamamı piyasaya ve döviz cinsinden olmak üzere 10 trilyon lira ödeme yerine getirecek. 
     Kasım ayında Hazine, 14 katrilyon 317 trilyon lirası piyasaya olmak üzere toplam 15 katrilyon 501 trilyon lira iç borç ödemesi yerine getirecek. 
     
</TEXT>
</DOC>
