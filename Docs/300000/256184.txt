<DOC>
<DOCNO> 256184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sonyas02.html </URL>
<DATE> 2004/07/17/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Bu nasıl adalet Tecavüz eden iki kişiden biri kurtuldu diğeri mahkum 
</HEADLINE>
<TEXT>

     AHMET ÇERİ Adana DHA 

Adana'nın Ceyhan İlçesi'nde Tarık Korkmaz 31 , arkadaşı İsmet Gazi Menteş'le 32 birlikte kaçırarak tecavüz ettiği A.G. 38 ile evlenerek ceza almaktan kurtuldu. Menteş ise 12.5 yıl ağır hapis cezasına çarptırıldı. 
     Menteş ile Korkmaz, üç ay önce yalnız yaşayan G.'yi kaçırarak tecavüz etti. Kadının şikayeti üzerine gözaltına alınan Menteş ve Korkmaz suçlarını itiraf edince tutuklandı. Cezaevindeyken eşinden boşanan Korkmaz, tecavüz ettiği G. ile evlendi. "Tecavüz ve alıkoyma" suçlamasıyla tutuklu yargılanan iki arkadaş hakkında Ceyhan Ağır Ceza Mahkemesi dün karar verildi. Suçlarını kabul eden zanlılardan Korkmaz, G. ile 4 Temmuz da evlendiğini belirterek evlilik cüzdanının mahkemeye sundu. Diğer zanlı Menteş ise, bir anlık heyecana kapılarak olayı gerçekleştirdiklerini ve pişman olduğunu söyledi. 
     Mahkeme, iki sanıktan Korkmaz hakkında Türk Ceza Kanunu'nun TCK 434 1. maddesi uyarınca mağdur kadınla evlendiği için davanın teciline karar verdi. Menteş ise 12 yıl 6 ay hapis cezasına çarptırıldı. Aynı davada tutuksuz yargılanan Nevzat Gökay hakkında ise delil yetersizliğinden beraat kararı verildi. Mahkeme Başkanı, Korkmaz'ı, "G.'den 5 yıl içinde boşanırsan, arkadaşının aldığı cezayı alırsın" diye de uyardı. 
     
     "İkisi de serbest kalmalıydı" 
     İstanbul Barosu 'un kadın haklarıyla ilgili yönetim kurulu üyesi avukat İlknur Adiller, bir kadın ve hukukçu olarak, tecavüzcünün evlenerek cezadan kurtulmasını sağlayan TCK'nın 417. maddesine karşı olduğunu ve kanunun değişmesi gerektiğini söyledi. Adiller, "Ancak mahkemenin verdiği bu karar mevcut kanuna da aykırı. Çünkü mevcut yasa, tecavüzcülerden birinin evliliği kabul etmesi halinde tüm sanıkları cezadan kurtarıyor" dedi. 
     
</TEXT>
</DOC>
