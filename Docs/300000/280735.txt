<DOC>
<DOCNO> 280735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sonspo12.html </URL>
<DATE> 2005/03/15/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Emre'li Inter, Porto önünde... 
</HEADLINE>
<TEXT>

     Şampiyonlar Ligi'nde çeyrek finale çıkacak son takım bu gece oynanacak Inter - Porto maçıyla belli olacak. Milan, San Siro Stadı'nda Manchester United'ı ağırladığı için Inter-Porto maçı 1 hafta ertelenmişti. 1-1 biten karşılaşmanın rövanşında iki takım 21.45'te San Siro'da kozlarını paylaşacak. 
     Inter, Lazio ile oynadığı maçta 1-1 berabere kalmasına karşın sergilediği performansla formda olduğunu kanıtladı. Inter'de temsilcimiz Emre Belözoğlu da bu maçta ilk 11'de görev yapacak. 
     Şampiyonlar Ligi'nin son şampiyonu Porto ise geçen sezonu mumla arıyor. Teknik direktör Mourinho'nun gidişiyle çöküş içerisine giren Porto'nun Brezilyalı golcüsü Fabiano, annesi kaçırıldığı için bu maçta görev alamayacak. 
     
     İşte muhtemel 11'ler 

     Inter Toldo, Ze Maria, Mihajlovic, Materazzi, J. Zanetti, Emre Belözoğlu, Veron, Cambiasso, Stankovic, Adriano, Martins Vieri . 
Porto Baia, Seitaridis, R. Costa, J. Costa, Valente, Meireles, Maniche, Costinha, Diego, Quaresma, McCarthy. 
Stat San Siro. 
Saat 21 45. 
Yayın Star TV. 

     
</TEXT>
</DOC>
