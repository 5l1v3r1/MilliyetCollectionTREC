<DOC>
<DOCNO> 289903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sontur06.html </URL>
<DATE> 2004/11/18/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Huysuz köpek ve sahibine dayak 
</HEADLINE>
<TEXT>

     Ufuk BALKİS ANTALYA, DHA 

ANTALYA'da 35 yaşındaki Doğan Bektaş, dolaştırdığı köpeği ile birlikte mahalle sakinleri tarafından dövüldü. 
     Doğu Garajı'nda meydana gelen olayda Doğan Bektaş, köpeği Lassy' hırçınlaşınca onu alıp akşam gezintisine çıktı. Köpeğin hırçınlığı sokakta da devam edince eve dönmeye karar veren Bektaş, yiyecek bir şeyler almak için markete uğradı. 
     Ekmek ve peynir alan Bektaş, ve köpeği Lassy, evin yolunun tutarken, daha önce zaman zaman saldırdığı bir grup mahallelinin saldırısına uğradı. Gruptaki gençler tekmelerle köpeği dövmeye başlayınca Doğan Bektaş duruma müdahale etti. 
     Hem Bektaş'ı hem de Lassay'i döven öfkeli mahalleli, daha sonra olay yerine gelen polis ekiplerini görünce kaçtı. Yüzü ve vücudunun değişik yerlerinden yaralanan ve burnu kırılan Doğan Bektaş, olay yerinde baygın halde yatarken 112 Acil Servis ekipleri tarafından kendisine ilk tedavi yapıldı. 
     Kargaşa esnasında kalabalıkta bulunan vatandaşlar tarafından cep telefonu da çalınan Bektaş, şaşkına döndü. Olay yerindeki müdahalenin ardından ambulansa alınan Doğan Bektaş, Antalya Devlet Hastanesi'ne kaldırıldı. 
     
</TEXT>
</DOC>
