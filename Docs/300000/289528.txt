<DOC>
<DOCNO> 289528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/soneko22.html </URL>
<DATE> 2004/11/17/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Dolar uluslararası piyasalarda tepetaklak... 
</HEADLINE>
<TEXT>

     ABD Doları'nın, uluslararası döviz piyasasında hızlı gerileyişi sürüyor. Son haftalarda aralıksız yükselen euro dolar paritesi, Avrupa'daki işlemlerde 1.3035'e kadar çıkarak tarihi zirvesi geliştirdi. Paritedeki bu yükseliş nedeniyle dolar serbest piyasada alışta 1 milyon 450 bin liraya kadar düştü. 
     İstanbul ve Ankara serbest piyasalarında alınıp satılan döviz türlerinin, Cuma ve bugün saat 18.00 itibariyle alış ve satış kapanış fiyatları şöyle 
     

İSTANBUL SERBEST PİYASA CUMA ALIŞ CUMA SATIŞ ÇARŞAMBA ALIŞ ÇARŞAMBA SATIŞ ABD Doları 1,454,000 1,459,000 1,448,000 1,453,000 Euro 1,877,000 1,884,000 1,888,000 1,893,000 İng. Sterlini 2,675,000 2,700,000 2,680,000 2,700,000 İsviçre Frangı 1,230,000 1,245,000 1,237,000 1,247,000      

ANKARA SERBEST PİYASA CUMA ALIŞ CUMA SATIŞ ÇARŞAMBA ALIŞ ÇARŞAMBA SATIŞ ABD Doları 1,456,000 1,465,000 1,448,000 1,457,000 Euro 1,880,000 1,891,000 1,887,000 1,898,000 İng. Sterlini 2,670,000 2,710,000 2,680,000 2,708,000      
Bankalararası piyasada dolar kotasyonları, saat 14.25 itibariyle, alışta en düşük 1 milyon 449 bin lira, en yüksek 1 milyon 453 bin 500 lira, satışta en düşük 1 milyon 454 bin lira, en yüksek 1 milyon 458 bin lira seviyesinde bulunuyor. 
     
     PARİTE TARİHİ ZİRVEDE 

     Euro kullanıma girdiği 1999 yılından itibaren ABD Doları karşısında en yüksek değerine ulaştı. Euro dolar paritesi, bir kaç gün önce görülen 1.3007 seviyesini aşarak, 1.3035'e yükseldi. 
     Uluslararası piyasalarda şu sıralarda euro-dolar paritesi 1.3025, sterlin-dolar paritesi 1.8573, yen-dolar paritesi ise 104.45 düzeyinde seyrediyor. 
     ABD Hazine Bakanı John Snow, güçlü dolar politikasından vazgeçmeyeceklerini belirterek, diğer önemli ekonomilerin iyi performans gösterememesinden şikayet etmişti. 
     ABD'nin yüksek dış ticaret ve cari açıkları, doların gerilemesinin en önemli nedenleri arasında gösteriliyor. 

     
</TEXT>
</DOC>
