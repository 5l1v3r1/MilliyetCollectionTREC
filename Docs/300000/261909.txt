<DOC>
<DOCNO> 261909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/guncel/gun03.html </URL>
<DATE> 2004/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hurafeye önlem 
</HEADLINE>
<TEXT>


Milli Parklar Genel Müdürü Yalınkılıç, Eylül ayından itibaren Gelibolu Milli Parkı'na alan rehberi atayacaklarını belirtti 

ANKARA Milliyet 

Doğa Koruma ve Milli Parklar Genel Müdürü Profesör Kemal Yalınkılıç, Çanakkale - Gelibolu Milli Parkı'nda, zaferle ilgili hurafeye dayalı anlatımların önüne geçmek için Eylül ayından itibaren yeterli sayıda alan rehberinin istihdam edileceğini açıkladı. Yalınkılıç, dün yaptığı yazılı açıklamada, Milliyet'te yer alan "yetki belgesiz rehberlerin Çanakkale Zaferi'ni hurafelere bağlı olarak anlattıklarına" ilişkin habere atıfta bulunarak, şunları kaydetti 
"Genel Müdürlüğümüz kontrol ve sorumluluğunda Eylül ayı itibariyle eğitimleri tamamlanmış sahada yeterli miktarda alan kılavuzu istihdam edilecektir. Söz konusu alan kılavuzlarımızın genel müdürlüğümüzün sorumluluğu ve kontrolünde sahada görev alacak olmaları alandaki bu tür sorunları önlemede kesin bir çözüm olacaktır." 


</TEXT>
</DOC>
