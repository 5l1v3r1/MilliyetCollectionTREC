<DOC>
<DOCNO> 272892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/son/sondun29.html </URL>
<DATE> 2004/09/18/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
Keşmir'de şiddet... 15 isyancı öldürüldü. 
</HEADLINE>
<TEXT>

     Hindistan birliklerinin, sorunlu Keşmir bölgesindeki çatışmalarda 15 isyancıyı, isyancılarınsa evlerine girdikleri 2 sivili öldürdüğü bildirildi. 
     Hindistan güvenlik yetkilileri, 5 isyancının Şrinagar kenti yakınlarındaki ormanlık alanda, 10'unun bölgedeki ayrı ayrı çatışmalarda öldürüldüğünü söylediler. 
     Yetkililer, Keşmir'in güney kesiminde de 2 köylünün, evlerine girerek kendilerine ateş açan isyancılarca öldürüldüğünü belirttiler. 
     Hindistan ve Pakistan dışişleri bakanları arasında geçen hafta yapılan görüşmelerde, Keşmir sorunu kapsamındaki görüş ayrılıklarını gidermek konusunda gelişme kaydedilememişti. 
     Keşmir, 1947'de İngiltere'den bağımsızlığını kazandıktan sonra iki kez savaşan Hindistan ve Pakistan'ın barış sürecindeki en önemli engel olarak görülüyor. 
     
</TEXT>
</DOC>
