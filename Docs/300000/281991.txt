<DOC>
<DOCNO> 281991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonyas17.html </URL>
<DATE> 2004/10/20/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Düşük belli' protestosu 
</HEADLINE>
<TEXT>

     İtalya'nın başkenti Roma'da Visconti Lisesi yönetiminin düşük belli pantolonlarla okula gelinmesini yasaklaması öğrencilerin tepkisine neden oldu. 
     Visconti Lisesi öğrencileri, yasağı protesto amacıyla düşük belli pantolonlarla okula giderek, küçük çaplı bir gösteri yaptı. 
     Modaya kural konulmayacağını düşünen 14 yaşındaki protestoculardan Ludovica Gaudio, okulun talebini dinlemeyeceğini söylerken, yaşıtı Sarah Lattanzi ise kışın üşüdüğü için düşük belli pantolon giymeyeceğini belirtti. 
     Visconti Lisesi'nin ardından Avezzano Lisesi yönetimi de öğrencilere yüksek sesle okunan bir uyarı mektubu yayımladı. Okul yönetimleri öğrencilerden iç çamaşırını, göbek deliğini ve bazen daha fazlasını gözler önüne seren pantolonları giymeden önce düşünmelerini istiyor. 
     Öğretmenler, veliler ve öğrencilerin katıldığı ülke çapındaki tartışmada yasaklama ruhuna karşı görüşler ileri sürülüyor. 

     
</TEXT>
</DOC>
