<DOC>
<DOCNO> 298424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/yazar/guclu.html </URL>
<DATE> 2004/12/17/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Esra h l okullu olamadı 
</HEADLINE>
<TEXT>


Türkiye AB'li olmaya olacak. Bu iyice netleşti. Ama Esra'nın okullu olma olasılığı, neredeyse yok gibi. 
Kartallı Esra'yı hemen hatırlayacaksınız. Zorunlu eğitim çağında olmasına rağmen bir türlü okula gitmiyordu. "Ya türbanımla okula alırsınız ya da hiç gelmem" diye diretti. H l da diretmeye devam ediyor. Kapısı, milli eğitim müdüründen kaymakamına kadar, devlet tarafında defalarca çalındı. Ama nafile. Babası razı olsa da o olmuyor. 
Esra, henüz 12 yaşında. Ama inadıyla devleti mat etti. Ne Anayasa dinliyor ne Temel Eğitim Yasası. Eğer Türkiye gerçek anlamda bir hukuk devleti olsaydı Esra çoktan okullu olmuştu. Ama nerdeeee... 
Başbakan Erdoğan, özellikle kız çocuklarının okula gönderilmesi için elinden geleni yapıyor. Milli Eğitim Bakanı Çelik'in "Haydi Kızlar Okula" ve Cumhurbaşkanı Sezer'in eşi Semra Sezer'in "Ulusal Eğitime Destek Kampanyası"nın özü de kızların okula devamını sağlamaktı. Ama gelinen nokta ortada. Esra, tüm yasalara meydan okurcasına okula gitmiyor... 
Çocuğunu okula göndermemenin bir müeyyidesi yok mu Elbette var. AKP iktidara gelinceye kadar bu konudaki yasal uygulama, önce uyarı, ardından hapis şeklindeydi. Bir yıl önce hapis cezasının yerini para cezası aldı. Veli çocuğunu okula göndermediği her gün için 10 milyon lira ödeyecek. Ama gelin görün ki tıpkı hapis cezası gibi para cezası da işlemiyor. Çünkü Esra'nın babasının bu cezayı ödeyecek gücü yok... 
Bir kısır döngüdür gidiyor. Bu durumda sadece Esra olsa, hadi neyse. Ama yüz binlerce Esra var. 
Okula gitmeyen Esra'lar, ileride nasıl doktor, mühendis, öğretmen olabilecek 10 yıl sonra onlar için de yeni okuma-yazma kampanyaları mı düzenleyeceğiz .. 
Bir an önce girmeye can attığımız AB'de, böyle bir görüntü kesinlikle mümkün değil. Zorunlu eğitim çağındaki çocukların okula gitmeme ya da gönderilmeme gibi bir lüksleri yok. Uyarılar göz ardı edildiği anda, çocuğun velayeti ailesinden alınıyor ve devlet koruması altında okula gönderiliyor. 
Önemli olan k ğıt üzerinde değil, uygulamada Avrupalı olmak. Ama sanki bu, AB'nin bize verdiği müzakere süresinin de çok ötesinde görülüyor .. 
H l 7.5 milyon okuma-yazma bilmeyenin bulunması işte bu yüzden. Haftalardır her an okula başlayabilir denilen Esra ve yaşıtları, umarız bir an önce önlüğüne kavuşur. Yoksa ileride bu işe en çok üzülen, kendileri olacaktır. 
Bu konuda, hükümetten içi boş söylemler değil, Esra'yı okullu yapacak icraat bekliyoruz .. 

İÜ'de rektörlük seçimi 
İstanbul Üniversitesi'nde rektörlük seçimi yeni yılın ilk haftasında gerçekleşecek. Alemdaroğlu'nu görevden alarak Tankut Centel'i bu göreve getiren YÖK, Centel'de aradığını bulamayınca, 6 aylık süreyi beklemeden seçime gidiyor. 
Seçime çok sayıda adayın katılması bekleniyor. Vekil Rektör Centel ise aday değil. Çapa'dan şimdilik iki aday var. Her ikisi de eski dekan. Son iki seçimde Kemal Alemdaroğlu karşısında yarışı kazanamayan Mesut Parlak, üçüncü kez aday oluyor. Dekanlığı önceki ay biten Faruk Erzengin ise ilk kez şansını deneyecek. 
Alemdaroğlu'nun sağ kolu Nur Serter, aynı misyonun temsilcisi olarak oylara talip. Cerrahpaşa'dan Hasan Yazıcı ise sadece tıpçılarınki değil, diğer oyların da peşinde. Seyfettin Uludağ da Cerrahpaşalı diğer aday. İşletme Fakültesi'nden iki eski dekanın ismi gündemde. Kemal Kurtuluş ve Hayri Ülgen. Hukuk Fakültesi'nden ise Yavuz Alongoya'nın ismi öne çıkıyor. 
Adaylar seçim turlarına çoktan başladı. Seçim bildirgeleri de hazır gibi. Kimin neler vaat ettiğini, bugüne kadar üniversiteye ve akademik hayata ne oranda katkıda bulunduklarını ve dışarıdan nasıl göründüklerini, ayrıntılarıyla ele alacağız. 
Şu anda oyları silip süpürecek banko bir aday gözükmüyor... 



</TEXT>
</DOC>
