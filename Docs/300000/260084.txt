<DOC>
<DOCNO> 260084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/ekonomi/eko01.html </URL>
<DATE> 2004/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan çimentolarına OYAK Grubu ilgisi 
</HEADLINE>
<TEXT>


İhracat taleplerinin arttığını belirten OYAK Çimento Grubu Başkanı Çağlar, TMSF'nin el koyduğu Uzanlar'ın çimento şirketlerini alabileceklerini açıkladı 

REUTERS 

Çimento sektöründe iç satışları canlandıracak önemli bir yatırım hamlesi olmadığını, ancak satışları Irak ve Suriye'nin sürüklediğini vurgulayan Oyak Çimento ve Otomotiv Grubu Başkanı Celal Çağlar, TMSF'nin elinde bulunan ve Uzan Grubu'na ait çimento fabrikalarını almak için hukuki altyapının tamamlanmasını beklediklerini söyledi. Çağlar, OYAK Grubu çimento şirketlerinin bu yıl tam kapasite çalıştıklarını belirterek, "Birçok ihracat talebine pratik olarak cevap veremiyoruz" dedi. Çağlar şunları söyledi 
"Şu anda daha çok önümüzdeki üç ayda TMSF'nin üzerinde bulunan ve satışa çıkacak dokuz Uzan çimento fabrikası var. Çalışmalarımızın yönünü o tarafa döndürdük. Buradaki ana kriterimiz işleyişle ilgili, TMSF ve diğer ilgili birimlerce hukuki altyapının oluşması. Yıl sonuna kadar da bunun hukuki alt yapısının hazırlanmış olacağını ümit ediyoruz ama aceleye gelmemesinde de fayda var." 

'Krizde verimliliği öğrendik' 
Çağlar, sektörel olarak çimento satışlarının 2004 için en az yüzde 10 büyüyeceğine ilişkin geçen yıl sonu yaptığı tahminin rahatlıkla gerçekleşeceğini belirterek, "Bu sene çimento sektörü için geçmiş iki seneye göre hem satış hacmi hem de k rlılık olarak iyi bir sene olacak. Kriz yıllarının Türkiye'ye en büyük etkisi verimli çalışmayı öğretmek oldu. Bu da k rlılığa yansıyacaktır" dedi. 


</TEXT>
</DOC>
