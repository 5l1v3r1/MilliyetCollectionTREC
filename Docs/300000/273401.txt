<DOC>
<DOCNO> 273401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sontur02.html </URL>
<DATE> 2004/09/20/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
5 milyon lira gaspa, 12.5 yıl hapis 
</HEADLINE>
<TEXT>

     Cem BAKIRCI ERZURUM, DHA 
ERZURUM'da bakkal Kenan Yıldız'ıdan bıçak tehdidiyle 5 milyon lira gaspeden 25 yaşındaki Harun Taşkent ile 26 yaşındaki Erol Fırat, 12.5'ar yıl hapis cezasına çarptırıldı. 
     Olay, 22 Haziran 2004 günü Kongre Caddesi'nde meydana geldi. Bakkal Kenan Yıldız'ın dükkanına giren Harun Taşkent ve Erol Fırat, 45 yaşındaki bakkal Kenan Yıldız'ın boğazına bıçak dayayıp, ''Para vermezsen boğazını keseriz'' tehdidinde bulundu. ŞYıldız'ı böylece etkisiz hale getiren gaspçılar, kasada bulunan 5 milyon lirayı alıp kaçtı. 
     Şikayet üzerine yakalanan ve Erzurum 1'inci Ağır Ceza Mahkemesi'nde haklarında açılan davada tutuklu yargılanan Harun Taşkent ile Erol Fırat, alkollü oluklarını ve ne yaptıklarını bilmeiklerini ileri sürdü. Mahkeme Taşkent ve Fırat'ı, 12.5'ar yıl hapis cezasına çarptırdı. 
     Sanıklar yeniden cezaevine götürülürken Harun Taşkent, ''5 milyon lira için 12.5 yıl cezayı hak etmedik'' dedi. 
     
</TEXT>
</DOC>
