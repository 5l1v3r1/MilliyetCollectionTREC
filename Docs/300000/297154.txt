<DOC>
<DOCNO> 297154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/yasam/axyas02.html </URL>
<DATE> 2004/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatalı sollama 10 can aldı... 
</HEADLINE>
<TEXT>


Kimyasal madde yüklü tankerin sürücüsü yoğun sise rağmen hatalı sollama yaptı ve tankere çarptı. 10 kişi hayatını kaybetti 

HİLMİ DUYAR, COŞKUN YAMAN Balıkesir DHA 

Balıkesir Pamukçu beldesi yakınlarında kimyasal madde yüklü tanklar taşıyan kamyonun sürücüsü Mücater Demirtaş, yoğun sise rağmen hatalı solllama yaparak faciaya yol açtı. Aracın çarptığı minibüsteki 10 kişi yaşamını yitirirken, kazadan yara almadan kurtulan Demirtaş gözaltına alındı. 
Balıkesir'den İzmir yönüne giden Demirtaş 27 yönetimindeki tanker, 09.30 sıralarında hatalı sollama yaparak, karşı yönden gelen Şakir Turgut yönetimindeki minibüse çarptı. Kazada, merkeze bağlı Selimiye köyünden Balıkesir'e giden minibüste bulunan sürücü Turgut 34 ile yolcular Osman Sevinç 45 , Arif Dede 55 , Hamdi Deniz 50 , Kaniye Deniz 45 , Tahir Avcı 57 , Firdevs Avcı 57 , Zeynep Şahan 34 olay yerinde, Gürkan Şahan 17 ile Nurdan Dündar 13 da kaldırıldıkları Balıkesir Devlet ve SSK Bölge hastanelerinde hayatını kaybetti. 

Hidrojen peroksit yüklüydü 
Gözaltına alınan Demirtaş, aracın kot kumaşı beyazlatmada kullanılan hidrojen peroksit yüklü olduğunu söyledi. Balıkesir İl Jandarma Komutanlığı'nda sorguya alınan Demirtaş, verdiği ilk ifadede önündeki aracı solladığını, kendi şeridine geçerken, bir anda karşısında minibüsü gördüğünü ve sonrasını hatırlamadığını söyledi. Önlem olarak kimyevi maddeyi bir çukura boşaltan itfaiye yetkilileri, kimyasal maddenin çevreye zararı olmayacağını kaydetti. 

Diğer kazalara 10 kurban daha 

Türkiye'nin çeşitli bölgelerinde dün meydana gelen trafik kazalarında toplam 10 kişi öldü, 16 kişi ise yaralandı. 
EDİRNE Keşan'da otomobil TIR'la çarpıştı. Kazada Ali Çuhadar ile Mehmet Arslan 54 , Irak uyruklu H. Hamad Rıbvar öldü. 
İSTANBUL Pendik'te bir otomobil, bariyerlere çarptı. Birol Güler ile Mehmet Güler 19 olay yerinde öldü. 
KOCAELİ Gebze'de bir otomobil aşırı hızdan takla attı. Mehmet Nihat Kuruluş öldü. 
ŞIRNAK Zincirleme kazada Raşit 46 ile oğlu Abullah Ögel 25 ve Kamil Gelin 50 öldü. 
ANTALYA Ali Çöpek'in kullandığı otomobil, Korkuteli ilçesinde takla attı. Kazada, Çöpek öldü, Başak Örgüner yaralandı. 
BURSA İki ayrı kazada Yücel Demir ve Volkan Çelik yaralandı. 
ESKİŞEHİR Osmangazi Mahallesi ve Şirintepe mahallelerindeki kazalarda 2 kişi yaralandı. 


</TEXT>
</DOC>
