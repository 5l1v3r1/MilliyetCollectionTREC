<DOC>
<DOCNO> 271090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/spor/bbas.html </URL>
<DATE> 2004/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
12 rahat adam 85-57 
</HEADLINE>
<TEXT>


Ay - Yıldızlı ekibimiz, Avrupa Şampiyonası Elemeleri'nde Estonya'yı ezdi geçti, rakibi karşısında zorlanmadan farkı yakalayan millilerimiz gruptaki ikinci galibiyetini elde etti 

SALİH ERKAN 


BASKETBOL Milli Takımımız 2005 Avrupa Şampiyonası Elemeleri'nde E Grubu'ndaki ikinci maçında Estonya'yı sahadan sildi, 28 sayılık farkla ikinci galibiyetini alarak liderliğini perçinledi. Özellikle ilk iki çeyrekte adeta şov yapan, Hidayet'in liderliğinde coşan millilerimiz, devreyi 53 - 27 önde kapadı. 
ÜÇÜNCÜ çeyrekte farkın rehavetine kapılarak duraklayan, sadece sekiz sayı bulabilen Ay - Yıldızlı ekibimiz, son periyoda 16 sayı önde girdi. Bu çeyrekte Ermal ve Cenk'in sayılarıyla arayı yeniden açan Milli Takımımız, maçı da 28 sayı farkla kazandı. Millilerimiz, gruptaki üçüncü maçını çarşamba yine Abdi İpekçi Salonu'nda Hollanda ile oynayacak. 

İstatistik 

TÜRKİYE OYUNCU TS 2S 3S SA R K.Tunçeri 6 3 4 0 3 - 2 Hidayet 19 6 6 1 3 4 4 6 İbrahim 11 2 5 1 4 4 4 - K.Gönlüm 4 2 3 - 0 2 9 Mehmet 6 2 4 0 3 2 2 4 Ermal 15 5 7 1 1 2 3 8 Cenk 8 - 1 1 5 6 1 Ender 3 0 1 1 2 - 1 Semih - - - - 2 Serkan 8 3 3 0 3 2 2 1 Fatih 5 2 5 - 1 2 2 TOPLAM 85 25 38 5 20 20 25 36 

ESTONYA OYUNCU TS 2S 3S SA R Tein 8 2 5 1 5 1 4 4 Arbet 2 1 3 0 2 - - Kriisa 11 5 8 0 4 1 1 4 Allingu 8 3 5 - 2 3 5 Kikerpill 4 2 5 - - 3 Armpalu 8 4 6 - 0 2 8 Muursepp 13 5 11 1 6 0 2 3 Kullamae 3 0 1 1 7 - 2 Pehka - 0 1 0 3 - 2 TOPLAM 57 22 45 3 27 4 12 31 
1.PERİYOT 29 - 14 Türkiye , 2.PERİYOT 53 - 27 Türkiye , 3.PERİYOT 61 - 45 Türkiye , 
MAÇ SKORU 85 - 57 Türkiye 
HAKEMLER Shai Striks İsrail , Dimitar Gologanov Bulgaristan , Dragan Kralj Bosna Hersek 

E GRUBU TAKIMLAR O G M A Y P TÜRKİYE 2 2 - 160 122 4 Bosna Hersek 2 1 1 147 152 3 Estonya 2 1 1 148 173 3 Hollanda 2 - 2 165 173 2 

DİĞER SONUÇLAR 

A GRUBU 
Rusya - İsveç 97 - 64 
B GRUBU 
Portekiz - Letonya 76 - 81 
C GRUBU 
Almanya - Macaristan 82 - 72 
Belçika - Ukrayna 81 - 85 
D GRUBU 
Polonya - Slovenya 71 - 80 
Fransa - Çek Cum. 89 - 56 

Basketbol günlüğü 

Hollanda maçının hakemi değişti 
12 Dev Adam'ın 25 Eylül'de deplasmanda Hollanda ile oynayacağı karşılaşmanın hakemi değişti. FIBA, daha önce görevlendirdiği İspanyol hakem Vicente Bulto'nun yerine Polonyalı Grzegors Ziemblicki'yi atadı. 

Hasan Özkan Frankfurt'ta 
ERKEKLER Basketbol Avrupa Ligi'nde Almanya'yı ilk kez temsil edecek olan Murat Didin'in çalıştırdığı Opel Skyliners Frankfurt, Türk oyuncu Hasan Özkan ile anlaştı. Efes Pilsen alt yapısından yetişen Hasan, geçen sezon TOFAŞ'ta forma giymişti. Didin, Hasan'ın 10 günlük denemeden geçeceğini vurguladı. 

Kartal'a yeni Amerikalı 
BEŞİKTAŞ Erkek Basketbol Takımı, Amerikalı Albert Mouring ile anlaştı. Menajer Zeki Can, Mouring'in NCAA Ligi'nde oynadığı dönemde El Amin'in takım arkadaşı olduğunu vurgulayarak, "Yeni transferimiz geçen sezon Kıbrıs Rum Kesimi'nde Apollon Limasol takımında forma giyiyordu. Mouring'i takıma dahil ederek yabancı oyuncu transferini tamamladık'' diye konuştu. 

Erdemir ve Daçka galip 
DARÜŞŞAFAKA Kulübü tarafından düzenlenen Daçka Cup 2'nin dünkü ilk maçında bu sezon 1. lige çıkan Erdemirspor, Kosova'nın Mabatex takımını 99-60 yenip, ilk galibiyetini aldı. Darüşşafaka da, Pınar Karşıyaka'yı 83-70 mağlup etti. 



</TEXT>
</DOC>
