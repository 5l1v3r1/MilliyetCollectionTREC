<DOC>
<DOCNO> 256269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/son/sondun01.html </URL>
<DATE> 2004/07/18/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
"Kuzey Kore hayranı" ABD'li asker 40 yıl sonra ortaya çıktı 
</HEADLINE>
<TEXT>

     Kuzey Kore ile Güney Kore'yi ayıran Askerden Arındırılmış Bölge'de AAB 40 yıl önce ABD birliğinden kaçarak Kuzey Kore'ye sığınan ve bir Japon kadınla evlenen Çavuş Charles Robert Jenkins, 40 yıl sonra Kuzey Kore dışına bugün çıktı. Jenkins, Amerikalı yetkililerce ''gözaltına alınma'' ihtimaline karşı Japonya'ya ayak basıyor. 
     Amerikan Associted Press ajansının ''acil flaş haber'' olarak bildirdiğine göre, ''40 yıllık asker kaçağı'' Charles Jenkins 64 ile Japon eşi Hitomi Soga 45 ve çiftin iki çocuğu, bugün Endonezya'nın başkenti Cakarta'daki otellerinden ayrılarak, Japon hükümetinin desteğiyle Japonya Havayolları'na ait uçağa bindi. Jenkins ile ailesi, Cakarta'nın 3 bin km kuzeyine gitmek üzere havalandı. 
     Bitkin olan Çavuş Jenkins, kamış bastonuna yaslanarak ve eşi Soga'nın elini tutarak otelden ayrıldı. 
     
     EŞİNİ KUZEY KORE AJANLARI KAÇIRDI 
     Japonya'da ve ABD'de büyük merak uyandıran öykü, Hitomi Soga'nın eskiden Kuzey Kore ajanlarınca Japon diline hakim casus yetiştirme maksadıyla Kuzey Kore'ye kaçırılmasından ötürü başka anlam da kazanıyor. Kuzey Kore, bayan Soga'yı 2002 yılında serbest bıraktı ve Jenkins'ten iki kız çocuğu olan Soga vatanı Japonya'ya yalnız döndü. 
     Çavuş Jenkins'in ''tersine Kuzey Kore'ye firarı'', 1965'te oldu. Kuzey Kore'ye kaçırılmış olan Soga, burada, Kuzey Kore ajanlarına Japonca dil dersi veriyor, Japon kültürünü öğretmek zorunda kalıyordu. Bu faaliyet sırasında Soga, ''Amerikan asker kaçağı Kuzey Kore hayranı'' Jenkins ile tanıştı ve evlendiler. 
     Japonya, İkinci Dünya Savaşı sonunda ABD'ye yenildiğinden, ikili anlaşmayla, ABD yasalarının Japonya'da bir Amerikan yurttaşı üzerinde uygulanma hakkı bulunuyor. Bu yüzden, Çavuş Jenkins, tüm ailesiyle Japonya'ya dönmeyi geciktirdi. Jenkins'in Japonya'da önce hastanede tedavi görmesi gerekiyor. 
     ''Kuzey Kore hayranı firari Çavuş Jenkins''in kısa kronolojisi şöyle 
     Jenkins, 1965'te 24 yaşındayken, 1950- Kore Savaşı sonundaki ateşkesle çizilmiş 4 km genişliğindeki AAB içinde Kuzey Kore'ye firar etti. 
     1970'li yıllar AAB içine yayılan dalgalarla, Kuzey Kore tarafındaki propaganda hoparlörleri ''Amerikan karşıtı ses patlamalarını'' bizzat Jenkins'in sesiyle yapar oldu. 
     1978 19 yaşındaki Japon hemşiresi Hitomi Soga, annesiyle birlikte Japonya'nın Sado Adası'ndaki evleri yakınında alışveriş yaparlarken Kuzey Kore ajanlarınca kaçırıldı. 
     Evliliğe giden rastlantı, Kuzey Kore'ye gönül vermiş Amerikan çavuşu Jenkins'in ajanların elindeki Soga'nın İngilizce hocası olmasıydı. 
     Ağustos 1980 Jenkins ile Soga, Kuzey Kore'de evlendiler. İki kız çocukları oldu. 
     1996 ABD Savunma Bakanlığı-Genelkurmay Başkanlığı Pentagon, Çavuş Jenkins ile birlikte toplam 4 Amerikan askerinin Kuzey Kore'ye sığınmış ''kaçak zanlılar'' ve hayatta olduklarını doğruladı. 
     Pentagon, 4 askerle temas kurmak için çok deneme yaptı. Kuzey Kore hükümeti, ABD hükümetiyle bu konuyu konuşmak istemediğini belirtti. 
     Eylül 2002 Tarihi ziyaret Japon Başbakanı Juniçiro Koizumi, Kuzey Kore'nin başkenti Pyongyang'a gelerek Kuzey Kore lideri Kim Jong-il ile ilk zirve toplantısını yaptı. 
     Bu tarihi dorukta Kuzey Kore, 1970'li ve 80'li yıllarda 13 Japon yurttaşını ''casus eğitmek amacıyla kaçırdığını'' doğruladı, ancak 8'inin hayatta olmadığını bildirdi. 
     Ekim 2002 Jenkins'in eşi Soga ile birlikte, hayatta olan toplam 5 Japon yurttaşına ülkelerine dönme hakkı tanındı. 
     Jenkins, ''divanı harbe gitme kaygısından'' ötürü iki çocuğuyla birlikte Japonya'ya gitmedi ve Kuzey Kore'de kaldı. 
     Mayıs 2004 Japon Başbakanı Koizumi Kim Jong-il ile ikinci zirveyi yaptı ve Çavuş Jenkins'le buluştu. 
     9 Temmuz 2004 Jenkins, iki kızıyla birlikte, eşi Soga ile buluşmak üzere Kuzey Kore'den Cakarta'ya uçuyor. Yetkililer, Jenkins'in hasta olduğunu ve hastaneye yatması gerektiğini Japon hükümetine bildiriyor. 
     18 Temmuz 2004 Jenkins, Soga ve iki kızları, Japonya yolunda. 
     
</TEXT>
</DOC>
