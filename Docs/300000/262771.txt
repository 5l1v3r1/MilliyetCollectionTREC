<DOC>
<DOCNO> 262771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/soneko30.html </URL>
<DATE> 2004/08/12/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Petrol fiyatları Londra'da yeni bir rekor kırdı... 
</HEADLINE>
<TEXT>

     Suudi Arabistan yetkililerinden dün gelen petrol arzını artırılabileceğine yönelik haberlerin etkisiyle biraz gerileyen petrol fiyatları, Irak'ın petrol sevkıyatını eksik kapasiteyle sürdüreceğini bildirmesiyle bugün yeniden yükselişe geçti. 
     Londra Uluslararası Petrol Borsası'nda işlem gören Brent türü Kuzey denizi ham petrolün varil fiyatı 41.82 dolara ulaşarak yeni tarihi zirvesini gerçekleştirdi. 
     New York Borasası'nda işlem gören hafif türü ham petrol fiyatları ise tarihinin en yüksek seviyesi olan 45.04 doların hemen altında işlem görmeyi sürdürüyor. Şu an itibariyle borsada ham petrolün varil fiyatı, 44.92 dolardan satılıyor. 
     Tehditler ve saldırılar nedeniyle ülkenin güneyindeki terminalleri besleyen 2 ana petrol borusundan 48 inç genişliğindeki yüksek kapasitelisini çalıştıramayan Irak'ın, normalde 1.9 milyon varil olması gereken günlük ham petrol ihracatı, 960 bin varil seviyesinde sürdürülüyor. 

     
</TEXT>
</DOC>
