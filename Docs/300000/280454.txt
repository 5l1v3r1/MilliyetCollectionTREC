<DOC>
<DOCNO> 280454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sontur39.html </URL>
<DATE> 2004/10/15/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Dolandırıcıyı kesik parmağı ele verdi 
</HEADLINE>
<TEXT>

     Kayseri'de evlendirme vaadiyle 6 kişinin 9 milyar lirasını dolandırdığı iddia edilen kişi, kesik parmağından kimliği tespit edilerek yakalandı. 
     AA muhabirinin, Kayseri Emniyet Müdürlüğü yetkililerinden aldığı bilgiye göre, Adana, İzmir, Osmaniye ve Sivas'tan gelerek polise başvuran, yaşları 50 ila 65 arasında değişin 6 kişi, sakallı, sağ el işaret parmağı kesik bir kişinin, kendilerini Kayseri'de evlendireceğini vaat edip 9 milyar liralarını dolandırdıklarını söyleyerek şikayetçi oldular. 
     Yankesicilik ve Dolandırıcılık Bürosu ekipleri, yaptıkları araştırmada, sağ el işaret parmağı kesik olduğu bildirilen dolandırıcının, hırsızlık ve dolandırıcılık suçlarından birçok sabıkası bulunan Nuri K. 46 olduğunu belirledi. Nuri K. polis ekiplerince takibe alındı. 
     Aynı yöntemle dolandırılan ve Adana'dan Kayseri'ye gelen bir yaşlıdan, terminalde 1.5 milyar lira almak isteyen Nuri K, suçüstü yakalandı. Diğer mağdurlar tarafından teşhis edilen Nuri K'nin, emniyetteki sorgusunda, sakal bırakıp, hacı kıyafetleri giydiğini, kendisini ''hacca gitmiş dini bütün'' gibi gösterip, vatandaşları dolandırdığını söyledi. 
     Olayla ilgili soruşturmanın sürdürüldüğü belirtildi. 
     
</TEXT>
</DOC>
