<DOC>
<DOCNO> 288131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sontur17.html </URL>
<DATE> 2004/11/11/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
'Pornocu öğretmen'e beraat 
</HEADLINE>
<TEXT>

     Nail KAHRAMAN BURSA, DHA 

BURSA'daki özel bir okulda rehber öğretmenlik yaparken, aralarında engellilerin de bulunduğu birçok çocuğa taciz ve sarkıntılıkta bulunduğu, bu ilişkileri kamera ile görüntüleyip, internet üzerinden pazarladığı iddiasıyla yargılanan 34 yaşındaki Özgen İmamoğlu suçların büyük bölümünden beraat etti. Öğretmen İmamoğlu hakkındaki bir dava da şikayetçi olmaması üzerine düştü. Mahkeme sanığa sadece evinde bulunan mermiler nedeniyle para cezası verdi. İmamoğlu hakkında Gaziantep'te hakkında açılan davaya katılmadığı gerekçesiyle gıyabi tutuklama kararı bulunuyor. 
     Emniyet Genel Müdürlüğü'nün 3 yıl önce 18 ülke ile ortaklaşa düzenlediği Landmark Operasyonu' kapsamında, Bursa Özel İlkgüneş İlköğretim Okulu'nda rehber öğretmenlik yapan Özgen İmamoğlu gözaltına alındı, İmamoğlu'nun, İhsaniye Mahallesi'nde yalnız yaşadığı evde yapılan aramada aralarında engellilerin de bulunduğu 8-12 yaş grubundaki çocukların pornografik görüntülerini içeren çok sayıda CD, kaset ve kamera ile mermiler bulundu. Çocuklarla ilişkisini kamera ile görüntüye alıp, bunları internet üzerinden pazarladığı öne sürülen ve kamuoyunda, Pornocu öğretmen' olarak tanınan Özgen Özgen İmamoğlu, tutuklanırken Bursa E Tipi Cezaevi'nde, can güvenliği göz önünde bulundurulup, tek kişilik koğuşa konuldu. 
     Hakkında, Bursa 4'üncü Ağır Ceza Mahkemesi'nde, Irza tasaddi', Alı koyma', Sarkıntılık' ve 6136 sayılı kanuna muhalefet" suçlarından, 90 yıla kadar hapis cezası istemiyle dava açılan İmamoğlu'nun, daha önce görev yaptığı Gaziantep'te de aynı suçları işlediği ortaya çıkınca hakkında Gaziantep Ağır Ceza Mahkemesi'nde dava açıldı. Mağdurların küçük yaşta olması nedeniyle, mahkeme heyeti tarafından duruşmalarına basın yasağı getirilen Özgen İmamoğlu, çıktığı duruşmalarda, kendisine yöneltilen suçlamaları kabul etmedi. Mahkeme heyeti, 30 Ekim 2002 tarihindeki duruşmada İmamoğlu'nun tutuksuz yargılanmasına karar verdi. 
     Geçen Nisan ayında, savcının karar için mütalaa verdiği Özgen İmamoğlu ile ilgili dava, mahkeme heyetinin değişmesi, adli tatilin başlaması ve evinde bulunan mermilerin incelenmesi nedeniyle bugüne kaldı. Özgen İmamoğlu ve müştekilerin katılmadığı durumada, İmamoğlu'nun avukatı hazır bulundu. Mahkeme Başkanı Kadir Ünal, sanığın birden çok 15 yaşından küçük çocuğu alı koymak', Irza tasatti' suçlarından beraatine, Sarkıntılık' suçuyla ilgili davanın şikayetçi olmaması nedeniyle düşmesine karar verdi. Mahkeme, İmamoğlu'nu, evinde bulunan ve vatani görevini yaptığı birliğinden getirdiği mermiler nedeniyle 1 ay hapis, 142 milyon lira da para cezasına çaptırdı. Sanığın duruşmalardaki iyi halini dikkate alan mahkeme, bu cezayı toplam 238 milyon lira para cezasına çevirdi. 
     Bursa'ta tutuksuz yargılanmak üzere serbest bırakıldıktan sonra Türk Cumhuriyetleri'nden birinde rehber öğretmenlik yaptığı ileri sürülen Özgen İmamoğlu hakkında, Gaziantep'te devam eden duruşmalarında ifade vermeye gelmediği gerekçesiyle çıkartılmış gıyabi tutuklama kararı bulunuyor. 
     
</TEXT>
</DOC>
