<DOC>
<DOCNO> 290802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/yazar/akyol.html </URL>
<DATE> 2004/10/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Fransız usulü maraz 
</HEADLINE>
<TEXT>


AVRUPA Birliği konusunda Türkiye'yi en çok destekleyen ülkenin Fransa olması gerekmez mi Teorik olarak gerekir. Çünkü Fransız modeline en çok benzeyen ülke, Türkiye'dir. 
İkisi de merkeziyetçi hükümdarlık geleneğinden geliyorlar. 16. yüzyılda Fransa'da Jean Bodin, din savaşlarını ve feodal anarşiyi önlemek için Kanuni Süleyman'ın mutlakiyet modelinin örnek alınmasını istiyordu. 
19. yüzyılda Osmanlı elitlerini yetiştiren "Mektebi Sultani" aslında bir Fransız lisesiydi. 
Atatürk, Türkiye'deki Fransız okullarını övmüş, kendisinin de bu okullardan feyiz aldığını söylemiştir. 
"Kuvvetler birliği esasına dayanan Cumhuriyet" ve "Laiklik" modelleri Fransa'nın ve Türkiye'nin kurucu rejimi olmuştur. 
Fransa'da "Şüpheliler Kanunu" ve bizde "Takriri Sükun Kanunu..." 
Fransa'da "İhtilal Mahkemeleri" bizde "İstiklal Mahkemeleri..." 
Merkeziyetçi idare, bürokrasi, yargının idari ve adli olarak ikiye ayrılması da Fransız tarzıdır ve biz ondan esinlendik. 

BU kadar benzerliğin belli bir sempati yaratması gerekmez mi Fransız Başbakanı Raffarin de "Türkiye'yi dışlamayalım" diye konuşurken "laiklik" vurgusu yapmış, böyle bir ortak değeri vurgulayarak muhalifleri yatıştırmak istemiş 
"Türkiye ile İslam nehri laiklik nehrine akacak..." 
Fakat Türkiye'nin üyeliğine karşı öylesine "marazi bir şüphe" var ki, bütün Avrupa'dan farklı olarak, Fransa'da "liberaller" bile Türkiye'ye karşı 
Sosyalistler 'evet' diyorlar ama Ermeni soykırımı falan gibi şartlar ileri sürüyorlar. Avrupa'da Türkiye'ye en yüksek oranla karşı çıkan kamuoyu da Fransa'da. 
Chirac ve Raffarin 'reel politik' uygulamak istese de, Türkiye'ye karşı "marazi şüphe" Fransa'ya hükmediyor. İşte Chirac'ın iktidar partisinden iki bakanın lafları 
"Türkiye'nin AB'ye girişi, tehlikeli bir proje, hatta federal Avrupa için intihardır ." 
Ne denebilir Paranoya 

ANNA Saadah, Fransız tarihi üzerine uzmandır. Jakobenizme sempati gösteren önemli bir eser de yazmıştır. Saadah, Fransız düşüncesinin temel karakteristiğini şöyle özetliyor 
"Dışlayıcı, şüpheci, istikrarsız..." 
Politik akımlar ve sosyal sınıflar da birbirlerine böyle baktığı için Fransa iki yüzyıl iç çalkantılarla uğraştı. En uzlaşmaz sendikalar, Avrupa'da en büyük komünist partisi, faşist Vichy hükümeti Fransa'da olmuştur. Şimdi Avrupa'nın en büyük faşist partisi Fransa'dadır... 
Fransız dili ve kültürü 19. yüzyıldaki evrensel üstünlüğünü de kaybetti. Hem de Alexis de Tocqueville, Albert Camus ve Raymond Aron gibi büyük beyinlere hala dünyanın ihtiyacı olmasına rağmen 
Tabii kompleks yaratıyor 
"Dışlayıcı, şüpheci, istikrarsız" düşünce marazıyla elele bu kompleks şimdi Türkiye'nin üstüne savruluyor Halbuki Fransa, Avrupa'da ikinci en büyük ekonomik ortağımız, kültür ve siyasi model bakımından çok benzerliğimiz de var. 
Aslında Fransızlar bu bağnazlıkla kendilerini entegrasyon çağından ve Avrupa'nın büyük bölümünden "dışlıyor"lar 
Bu Fransız marazını, Fransız yazarı Andre Siegfried daha 1930'da "küçük burjuva ufuksuzluğu" olarak nitelemişti. 
Fransa'nın dışlayıcılığı çağımız adına utanç vericidir. 



</TEXT>
</DOC>
