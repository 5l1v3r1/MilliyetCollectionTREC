<DOC>
<DOCNO> 280720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sonsiy34.html </URL>
<DATE> 2005/03/15/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
AKP'li Kapusuz'dan Sezer'e eleştiri Ben olsam gitmezdim 
</HEADLINE>
<TEXT>

     AK Parti Grup Başkanvekili Salih Kapusuz, Cumhurbaşkanı Ahmet Necdet Sezer'in Suriye'ye yapacağı ziyaretle ilgili olarak ''ben olsam gitmezdim'' dedi. 
     Kapusuz, Cumhurbaşkanı Sezer'in Suriye'ye yapacağı bildirilen resmi ziyaretle ilgili kişisel görüşlerini ifade ederken, şu değerlendirmede bulundu 
     ''Hem konjonktürel gelişmeler hem de ülkemizin pozisyonu ve çıkarları, uluslararası camianın güç dengelerinin paralelinde hareket etmenin doğru olacağını göstermektedir. Suriye de bu yönde hareket ederek askerlerini Lübnan'dan çekme kararı almıştır. Ama bu kararını uygulamada bazı aksaklıklar olduğu bizzat BM tarafından tespit edilmiştir. Bize düşen, BM kararlarının arkasında durmaktır.'' Suriye ziyareti konusunda son kararın Cumhurbaşkanı Ahmet Necdet Sezer'e ait olduğunu belirten Kapusuz, ''Cumhurbaşkanı'nın en iyi değerlendirmeyi yapacağına inandığını'' kaydetti. 
     
</TEXT>
</DOC>
