<DOC>
<DOCNO> 279422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/soneko23.html </URL>
<DATE> 2004/10/12/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Erol Aksoy'un yalısı satıldı... 
</HEADLINE>
<TEXT>

     Tasarruf Mevduatı Sigorta Fonu'na TMSF devredilen bankalar ile bunların sahiplerine ait gayrimenkuller kapsamında bulunan Tahsin Bey Yalısı, 22 trilyon 245 milyar liraya satıldı. 
     Profilo Alişveriş Merkezi Tiyatro Salonu'nda TURYAP tarafından yapılan müzayedede satışa sunulan yalı, muhammen bedeli olan 22 trilyon 245 milyar liraya Sabancı ailesinin damadı ve Sabancı Holding Gıda ve Perakendecilik Grup Başkanı Haluk Dinçer tarafından satın alındı. 
     
     SESSİZLİĞİN ARDINDAN BAYRAK KALKTI 

     Sunucu Burhan Güven'in yalıya ait bilgileri sıraladıktan sonra "22 trilyon 245 milyar lira veren var mı " sorusu uzun süre yanıtsız kaldı. Salondaki herkes birbirini izlerken, satışa bizzat katılan ve 58. sıradaki yalıya kadar hiçbir satışa katılmayan Sabancı Holding Perakende ve Gıda Grup Başkanı Haluk Dinçer "137" numaralı bayrağını kaldırdı. Katılımcılardan büyük alkış alan Dinçer, artırıma giden olmayınca yalıyı muhammen bedeli olan 22 trilyon 245 milyar liraya aldı. Salondan ayrılırken basının büyük ilgi gösterdiği Dinçer, hiçbir açıklama yapmadı. 
     
     "LANETLİ YALI" OLARAK ANILIYOR 

     Projesi Prof. Dr. Sedat Hakkı Eldem'e ait olan ve Tahsin Bey adıyla bilinen yalı sahiplerinin başına gelenler nedeniyle "lanetli yalı" olarak anılıyor. İşte yalının öyküsü Tahsin Bey Yalısı, ilk sahibi Tahsin Günel'in iflasından sonra Ilıcak ailesine geçmişti. Ilıcak Ailesinin yaşadığı ekonomik sıkıntı sonrasında 1993 yılında Erol Aksoy'un mülkiyetine geçen yalı, daha sonra da TMSF tarafından haczedilmişti. 
     Toplam 6 bin 355 metrekarelik alana kurulu yalı, İstanbul Boğazı'nın rıhtımı en geniş yalısı olma özelliğini taşıyor. 

     
</TEXT>
</DOC>
