<DOC>
<DOCNO> 265512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/son/sontur09.html </URL>
<DATE> 2004/08/22/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Başsavcılık, hızlandırılmış tren seferlerine soruşturma izni istedi... 
</HEADLINE>
<TEXT>

     Sakarya Pamukova yakınlarında meydana gelen ve 38 kişinin ölümüne neden olan hızlandırılmış trenin yaptığı kazanın üzerinden tam 1 ay geçti. Ankara Cumhuriyet Başsavcılığı, altyapı çalışmaları tamamlanmadan hızlandırılmış tren seferlerinin başlatıldığı iddiasıyla ilgili olarak TCDD Genel Müdürü Süleyman Karaman hakkında, Ulaştırma Bakanlığı'ndan soruşturma izni istedi. 
     Alınan bilgiye göre, Ankara Cumhuriyet Başsavcılığı, kazalarla gündeme gelen hızlandırılmış tren seferleriyle ilgili olarak harekete geçti. 
     Sakarya'da meydana gelen hızlandırılmış tren kazasının ardından yapılan suç duyurularını birleştiren Başsavcılık, TCDD Genel Müdürü Süleyman Karaman hakkında soruşturma yapmak için Cumhuriyet Savcısı Abbas Özden'i görevlendirdi. 
     Görevlendirmenin ardından harekete geçen Başsavcılık, Karaman ilgili olarak Ulaştırma Bakanlığı'ndan soruşturma izni istedi. 

     
</TEXT>
</DOC>
