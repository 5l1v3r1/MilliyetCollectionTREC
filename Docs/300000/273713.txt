<DOC>
<DOCNO> 273713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sontur18.html </URL>
<DATE> 2004/09/21/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Şırnak'ta eylem hazırlığında bulunan 12 terörist yakalandı .. 
</HEADLINE>
<TEXT>

     Şırnak'ın Silopi İlçesi'nde eylem hazırlığında bulunan 12 terör örgütü PKK Kongra-Gel mensubunun yakalandığı bildirildi. 
     Şırnak Valiliği'nden yapılan açıklamada, güvenlik güçlerince yürütülen istihbari çalışmalar sonucunda, Silopi İlçesi'nde eylem hazırlığında olan ve aralarında bir DEHAP İl Genel Meclis üyesi ile 2 Silopi İlçesi Belediye Meclis üyesinin bulunduğu 12 terör örgütü PKK Kongra-Gel üyesinin yakalandığı belirtildi. 
     Açıklamada, terör örgütü mensuplarının üstlerinde ve gösterdikleri yerlerde yapılan aramalarda, 2 kalaşnikof marka tüfek, 2 tabanca, 10 el bombası, 2 tahrip gücü yüksek patlayıcı madde, 1 mayın ile bol miktarda mühimmat, emniyet ve mülki makamlara ait binalara yönelik eylemlerde kullanılmak üzere hazırlanmış krokiler, bol miktarda örgütsel doküman, CD ve kasetlerin ele geçirildiği kaydedildi. 
     Olayla ilgili soruşturmanın sürdüğü bildirildi. 
     
</TEXT>
</DOC>
