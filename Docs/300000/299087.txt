<DOC>
<DOCNO> 299087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sondun20.html </URL>
<DATE> 2004/12/20/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Yunan polisi mültecilere işkence yapıyor iddiası 
</HEADLINE>
<TEXT>

     Yunan polisinin bir grup Afganlı mülteciyi barınaklarında ve karakolda işkenceye tabi tuttuğu iddia edildi. 
     Yunan basın-yayın organları, gözaltında tutulan bir Afganlının kaçması üzerine araştırma başlatan ve kent merkezi yakınlarında 35 Afganlı mültecinin kaldığı eve baskın düzenleyen polisin, mültecilere 3 gün süresince şiddet uyguladıklarının öne sürüldüğünü bildirdiler. 
     Atina'da yayımlanan Ta Nea gazetesi, şiddete maruz kaldıkları tıbbi olarak da belirlenen mültecilerin, ifadelerinde, polislerin evdeki tüm Afganlıları coplarla dövdüklerini, ardından aralarından ikisini karakola götürerek şiddet uygulamaya devam ettiklerini söylediklerini yazdı. 
     Gazeteye göre, karakola götürülen 2 mülteci, bodrum katında lastik ve kemerle bir saat boyunca dövüldükten sonra, cep telefonları ile çıplak fotoğraflarının çekildiğini de söylediler. 
     Yunan televizyonları, Atika Polis Merkezi Şefi Tümgeneral Vasilis Çiaturas'ın ,sorumluların bulunması yönünde soruşturma başlattığını duyurdular. 
     
</TEXT>
</DOC>
