<DOC>
<DOCNO> 298698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sondun11.html </URL>
<DATE> 2004/12/18/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Irak'ın kuzeyinde iki petrol boru hattına sabotaj... 
</HEADLINE>
<TEXT>

     Irak'ın başkenti Bağdat'ın kuzeyindeki iki petrol boru hattına sabotaj düzenlendiği bildirildi. 
     Iraklı petrol yetkilileri, bu sabah saatlerinde kimliği belirlenemeyen kişilerin Kerkük'ün batı kesimindeki Fatha bölgesindeki bir petrol boru hattına bombalı saldırıda bulunduklarını, bu hattın Kerkük'ü Beyci'ye bağladığını, sabotajın ardından çıkan yangının hattaki petrolün az olması nedeniyle kendiliğinden söndüğünü açıkladı. 
     Yetkililer ayrıca, yine aynı saatlerde Samarra'nın kuzeyinde bulunan Dicle'deki petrol boru hattında sabotaj düzenlendiğini, bu hattın Dura rafinerisini Beyci rafinerisine bağladığını kaydetti. 
     
</TEXT>
</DOC>
