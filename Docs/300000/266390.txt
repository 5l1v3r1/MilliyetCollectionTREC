<DOC>
<DOCNO> 266390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sonyas12.html </URL>
<DATE> 2004/08/25/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Prematüre doğum nedenlerinden biri de iyi beslenememe... 
</HEADLINE>
<TEXT>

     Erciyes Üniversitesi Tıp Fakültesi Çocuk Sağlığı ve Hastalıkları Anabilim Dalı Öğretim Üyesi Yrd. Doç. Dr. Tamer Güneş, prematüre doğumların sosyo-ekonomik düzeyi iyi olmayan kadınlarda daha çok görüldüğünü bildirdi. 
     Güneş, AA muhabirine yaptığı açıklamada, 38 haftadan önce gerçekleşen doğumların ''prematüre doğum'' olarak adlandırıldığını söyledi. 
     Prematüre doğumların birçok nedeni olabildiğini belirten Güneş, şöyle konuştu 
     ''Prematüre doğumlar, sosyo-ekonomik düzeyi iyi olmayan kadınlarda daha çok görülüyor. Çalışma koşulları iyi olmayan anne adayı, ekonomik nedenlerden dolayı da beslenmesine dikkat edemiyor. Bu da prematüre doğumların bir nedeni olarak karşımıza çıkıyor. Bunun yanında diabet, gebelik hipertansiyonu ve enfeksiyonlara bağlı olarak da prematüre doğumlar gerçekleşebiliyor.'' Güneş, ortalama 500-1000 gram ağırlığında doğan prematüre bebeklerin kuvözlerde 1700 grama ulaşana dek bakıldığını belirtti. 
     
</TEXT>
</DOC>
