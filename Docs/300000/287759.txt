<DOC>
<DOCNO> 287759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sonsiy03.html </URL>
<DATE> 2004/11/10/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Nas, MKYK'da istifa edecek 
</HEADLINE>
<TEXT>

     HAKAN ŞANLITÜRK Ankara 

ANAP Genel Başkanı Nesrin Nas ile yardımcıları arasında "birleşme görüşmeleri" nedeniyle ortaya çıkan kriz, bayram sonrası yapılması benimsenen Merkez Karar ve Yönetim Kurulu MKYK toplantısında sonuca vardırılacak. 
     15 Ekim'de SMS mesajı ile istifa ettiğini duyuran daha sonra da vazgeçen Nas, "istifa et" önerisine "Bayram'dan sonra MKYK'yı toplayalım. Bunu orada konuşalım" yanıtını verdi. Nas'a, Genel Başkan Yardımcıları adına Abdulbaki Erdoğmuş, "istifa et" mesajını iletti. 
     Erdoğmuş'un, "Tabanımız sizin DYP ile yaptığınız görüşmeleri iltihak olarak algıladı ve tepkili. Partinin yetkili kurullarından habersiz bu temasları yürüttünüz" dedi. 
     Nas, toplantı sonrasında yaptığı açıklamada ise şunları söyledi "Bu bir YTP - CHP birleşmesi, ANAP'ın DYP'ye katılması şeklinde bir proje değil. Merkez sağda geniş bir yelpazeyi kucaklayacak, içine alacak adım olarak tasarlanması gerekiyor. ANAP olarak görüş birliğimiz oluştu. Üzerimize düşen ne varsa yapmaya hazırız. Ben gereken her türlü özveride bulunmaya hazırım." 
     
</TEXT>
</DOC>
