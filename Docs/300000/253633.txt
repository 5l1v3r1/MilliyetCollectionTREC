<DOC>
<DOCNO> 253633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sonspo19.html </URL>
<DATE> 2004/07/07/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Türkiye, FIFA Dünya Klasmanı'nda 10 sırada... 
</HEADLINE>
<TEXT>

     Uluslararası Futbol Federasyonları Birliği FIFA Dünya Klasmanı'nda Türkiye, temmuz ayında geçen aya göre 5 basamak gerileyerek, 723 puanla 10. sırada yer aldı. 
     A Milliler, sıralamada gerilemesine karşın, Euro-2004 şampiyonu Yunanistan ve finalist ev sahibi ekip Portekiz'in önünde yer almayı başardı. Türkiye ayrıca, futbolda söz sahibi ülkelerden Almanya ve Arjantin'i de geçti. 
     Klasmanda yine ilk 3 sıra değişmezken, Brezilya 835 puanla birinci, Fransa 813 puanla ikinci, İspanya da 792 puanla üçüncü oldu. Bu ülkeleri 762 puanla Çek Cumhuriyeti, 748 puanla Hollanda, 743 puanla Meksika, 735 puanla ABD, 733 puanla İngiltere ve 729 puanla İtalya izledi. 
     
     YUNANİSTAN'IN YÜKSELİŞİ 

     Türkiye'nin Dünya Kupası Eleme Grubu'ndaki rakiplerinden Avrupa Şampiyonu Yunanistan 21 sıra yükselerek, 710 puanla 14.lüğü elde etti. 
     Yunanistan'ın ardından en yüksek çıkışı 10 sırayla Portekiz ve 7 sırayla da Çek Cumhuriyeti gerçekleştirdi. 
     Gruptaki diğer rakiplerden 706 puanlı Danimarka'nın 15. sıradaki yeri ise değişmedi. Geriye kalan rakiplerin tümü sıralamada gerilerken, Ukrayna 515 puanla 77., Arnavutluk 480 puanla 94., Gürcistan 437 puanla 105. ve Kazakistan 313 puanla 144. sırada kaldı. 
     
     AVRUPA SIRALAMASI 

     Avrupa klasmanında ilk 3'te Fransa, İspanya ve Çek Cumhuriyeti bulunurken, Türkiye ise 7. sıradan kurtulamadı. 
     
</TEXT>
</DOC>
