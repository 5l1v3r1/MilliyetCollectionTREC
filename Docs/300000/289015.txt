<DOC>
<DOCNO> 289015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sonspo09.html </URL>
<DATE> 2004/11/15/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Barcelona'ya ilk darbe, Real Madrid 6 attı, Nihat mağlup 
</HEADLINE>
<TEXT>

     İspanya La Liga'da Real Betis lider Barcelona'nın namağlup ünvanına son verdi, Real Madrid Albacete'ye yarım düzine gol attı, Nihat'lı Real Sociedad bu haftayı da mağlubiyetle kapadı. 
     La Liga ve Şampiyonlar Ligi'nde dolu dizgin giden Barcelona'ya Real Betis freni... Ligde hiç mağlup olmayan Katalan ekibi, Real Betis deplasmanından 2-1 mağlubiyetle döndü. Edu ve Oliveira'nın gollerine engel olamayan Barcelona'yı Gerard'ın sayısı kurtaramadı. 
     Bu sezon bekleneni veremeyen Real Madrid ise bu hafta patladı. Santiego Bernabeu'da Albacete'yi konuk eden beyaz-şimşekler, her iki yarıda attıkları 3'er golle rakibini yarım düzine golle uğurladı. Real Madrid'in gollerine Ronaldo 2 , Zidane, Raul, Samuel ve Owen imza atarken, Albacete'nin tek sayısı Francisco'dan geldi. 
     Osasuna deplasmanına çıkan Nihat'lı Real Sociedad, rakibine 1-0'lık skorla boyun eğdi. Nihat, maçta 80 dakika forma giydi. Sociedad, bu mağlubiyetle 11 hafta sonunda 11 puanda ve 17. sırada kaldı... 
     Beşiktaş'ın UEFA Kupası'ndaki rakibi Athletic Bilbao ise sahasında Villarreal'i 2-1 yendi. 
     La Liga'da diğer sonuçlar şöyle 
     

Espanyol 2 1 Racing Santander Getafe 1 0 Malaga Numancia 2 1 Sevilla Valencia 0 0 Zaragoza Deportivo La Coruna 1 0 Levante Mallorca 1 1 Atletico Madrid      
</TEXT>
</DOC>
