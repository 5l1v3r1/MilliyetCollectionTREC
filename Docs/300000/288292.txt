<DOC>
<DOCNO> 288292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/son/sondun09.html </URL>
<DATE> 2004/11/12/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
''Süha Arafat, Filistin yönetiminden her yıl 22 milyon dolar alacak'' 
</HEADLINE>
<TEXT>

     Filistin lideri Yaser Arafat'ın dul eşi Süha'nın, Filistin Özerk Yönetimi'nden FÖY yılda 22 milyon dolar alacağı iddia edildi. 
     İtalyan Corriere della Serra gazetesinin haberine göre, Arafat'ın ölümünün ardından Filistin Kurtuluş Örgütü'nün FKÖ liderliğine getirilen Mahbud Abbas ile Arafat'ın başucundaki Süha Arafat, Paris'te para konusunda anlaşmaya vardı. 
     Abbas'ın, Süha Arafat'a yılda 22 milyon dolar alacağı konusunda kişisel güvence verdiğini yazan gazete, temmuzda Arafat'ın karısına altı aylık harcamalarını karşılaması için 11 milyon dolar gönderdiğini ileri sürdü. 
     Süha Arafat'ın eşini hastanede ziyaret etmelerine izin vermediği Filistin yönetimi ve Abbas'ın anlaşmak zorunda kaldığını belirten İtalyan gazetesi, Filistinli liderlerin, Yaser Arafat'ın gizli banka hesapları iddiaları konusundaki krizi çözmek için Süha Arafat ile anlaşmanın en iyi yöntem olduğuna inandıklarını iddia etti. 
     Filistinli resmi kaynaklara göre, Süha Arafat'ın almayı umduğu para, Yaser Arafat ve çeşitli ülkelerdeki yakın arkadaşlarının gizli hesaplarından sağlanacak. Gizli hesaplardaki paranın 4 milyar doları bulduğu iddia ediliyor. 
     İsrail istihbarat servisi Mossad'a yakınlığıyla bilinen Debka internet sitesi de, Süha Arafat'ın Filistin yönetiminden 22 milyon dolar alması için anlaşmaya varıldığını ileri sürmüştü. 
     
     SIR PERDESİ 

     Bu arada İnternational Herald Tribune gazetesi, Arafat'ın ölümündeki sır perdesinin kalkmadığını yazdı. 
     Arafat'ın öldüğü Percy Askeri Eğitim Hastanesi'ndeki doktorların, basın mensuplarının, Filistin liderinin ölüm nedeniyle ilgili ısrarlı sorularını yanıtsız bırakmayı sürdürdükleri belirtildi. 

     
</TEXT>
</DOC>
