<DOC>
<DOCNO> 297958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sonspo27.html </URL>
<DATE> 2004/12/15/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Malatyaspor, Sakaryaspor maçına 6 eksikle çıkacak... 
</HEADLINE>
<TEXT>

     Malatyaspor, sakatlık ve kart cezası nedeniyle Sakaryaspor maçına 6 oyuncusundan yoksun çıkacak. 
     Malatyaspor Kulübü Doktoru Hakan Ayas, yaptığı açıklamada, Milan Osterc, Marcel M'Bayo, Serkan Özsoy, Atilla Birlik ve kaleci Fevzi Tuncay'ın sakatlıklarının sürdüğünü belirterek, bu oyuncuların hafta sonunda deplasmanda yapacakları Sakaryaspor maçında forma giyemeyeceğini söyledi. 
     Bu oyuncuların gelecek hafta içinde yapılacak Türkiye Kupası maçında oynayamayacağını ifade eden Ayas, Murat Erdoğan'ın da kart cezası dolayısıyla Sakaryaspor maçında forma giyemeyeceğini kaydetti. 
     Sarı-kırmızılı takım, Sakaryaspor maçı hazırlıklarını sürdürürken, kafilenin cuma günü uçakla İstanbul'a, oradan da karayoluyla Adapazarı'na geçeceği bildirildi. 
     
</TEXT>
</DOC>
