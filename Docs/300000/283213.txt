<DOC>
<DOCNO> 283213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sontur02.html </URL>
<DATE> 2004/10/25/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Kendi bankasını dolandırdı, ABD'ye kaçtı... 
</HEADLINE>
<TEXT>

     HSBC Bank Göztepe Şubesi Cari Hesaplar Müdürü Ulucan, müşteri hesaplarından 1.5 milyon doları yurt dışındaki hesaplarına aktarıp ABD'ye kaçtı İsmail Cem Uucan'ın dolandırıcılık planı iddiaya göre şöyle gelişti Ulucan geçtiğimiz yıl HSBC Bank'ın Göztepe Şubesi'ne Cari İşlemler Müdürü ve kasa sorumlusu olarak atandı. Bir süre sonra, müşteri hesaplarındaki fark edilmeyecek küçük rakamları çeşitli bankalardaki şahsi hesabına aktarmaya başladı. 
     Eşi ile bir kaç kez Amerika'ya giderek bankalarda hesap açtırdı. Daha sonra büyük vurgun için plan yaptı. Akşam banka kapanıp tüm personel ayrıldıktan sonra içeride sadece kendisi kaldı. 
     Ulucan müşteri hesaplarındaki yaklaşık 1.5 milyon dolar 2 trilyon 250 milyar parayı Amerika'da açtırdığı hesaplarına aktardı. Bu işlemin ardından anahtarı kendisinde bulunan kasadaki bir miktar nakit parayı da alarak ayrıldı. Ulucan'ın yaptığı bu işlemler sırasında bankanın güvenlik personeli "Müdür" konumunda olmasından dolayı şüphelenmedi. Bankanın sabah saat 08.00'de açıldığını bilen Ulucan, daha önceden Amerika'ya sabah saat 07.30 uçağına yer ayırttı. 
     Bu arada bankaya gelen personel yedek anahtarla kasayı kontrol etti. Kasanın boş olduğu görülünce güvenlik kameraları tarandı ve parayı alan kişinin Ulucan olduğu ortaya çıktı. Banka personeli durumu İstanbul Mali Şube Müdürlüğü Dolandırıcılık Büro Amirliği'ne bildirdi. Polis, Ulucan'ın kaçmaması için havalimanına bilgi verdi, bu arada da operasyon için harekete geçti. Ancak Ulucan ve eşi Tülin Ulucan'm bindiği uçak çoktan havalamıştı. 

     
</TEXT>
</DOC>
