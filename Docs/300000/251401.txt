<DOC>
<DOCNO> 251401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/sondun28.html </URL>
<DATE> 2004/06/28/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Nereden Nereye Irak kronolojisi... 
</HEADLINE>
<TEXT>

     Irak'ta egemenlik, savaşın resmi olarak bitişinden 14 ay sonra Iraklılara devredildi. 1 Mayıs 2003'te başlayan sürecin kilometre taşları şöyle 
     
     2003 
     2 Mayıs 30 ülkenin katılımıyla ve ABD komutasında çokuluslu istikrar gücü kuruldu. 
     12 Mayıs Amerikalı sivil yönetici Paul Bremer Irak'a geldi. Ülke bölgelere bölündü. 
     16 Mayıs Bremer, Baas partisi üst düzey yetkililerinin kamu görevlerine getirilmesini yasakladı. Bremer 23 Mayıs'ta da Irak silahlı kuvvetlerinin, Savunma Bakanlığı'nın ve diğer güvenlik organlarının feshedildiğini ilan etti. 
     6 Temmuz Bremer, bir Geçici Yönetim Konseyi GYK kurulmasını kabul etti. 13 Temmuz'da 25 üye ilk kez toplandı. 
     8 Ağustos 40 bin kişiden oluşması planlanan yeni ordu kuruldu. 
     14 Ağustos BM'nin 1500 sayılı kararı, GYK'nın kurulmasını onayladı. 
     1 Eylül GYK, Saddam Hüseyin sonrasının ilk hükümetini atadı. Başbakanın olmadığı bu hükümet, 25 bakandan oluşturuldu. Hükümet 3 Eylül'de ant içerek göreve başladı. 
     3 Eylül Polonya, Irak'ın güneyindeki 5 bölgenin kontrolünü alarak, ABD ve İngiltere'den sonra Irak'taki en önemli 3. işgal gücü haline geldi. 
     20 Eylül Başkent Bağdat'ta GYK üyesi Akile El Haşimi'ye saldırı düzenlendi. El Haşimi 5 gün sonra öldü. 
     15 Ekim Yeni Irak Dinarı piyasaya sürüldü. 
     16 Ekim BM, Irak'ta çokuluslu güç kurulmasını ve ABD'nin denetiminin sürmesini öngören kararı onayladı. 
     15 Kasım Paul Bremer ile GYK arasında, egemenliğin Iraklılara devri takvimini belirlemek için anlaşma yapıldı. Şiiler, özellikle seçimlerin hemen yapılması yolunda değişiklik istedi. 
     21 Kasım BM tarafından 7 yıldır yürütülen ''Gıda Karşılığı Petrol'' programı koalisyona devredildi. 
     
     2004 
     8 Mart 30 Haziran'dan 2005 sonuna kadar olan geçiş dönemi boyunca ülkede yürürlükte kalması planlanan geçici anayasa kabul edildi. Bu anayasa, İslam dininin Irak devletinin resmi dini olduğunu vurguluyor ve Irak'ın kuzeyine özerklik tanıyordu. 
     28 Mart Bremer, 25 bakanlıktan Sağlık Bakanlığı'nın yönetimini Iraklılara verdi. 4 Nisan'dan itibaren diğer bakanlıkların yönetimi de sırayla Iraklılara verildi. 
     28 Nisan Yeni Irak bayrağı tanıtıldı. Iraklıların çoğunluğu yeni bayrağı beğenmedi. 
     17 Mayıs GYK Başkanı İzzeddin Selim, Bağdat'ta düzenlenen intihar saldırısında öldürüldü. 
     1 Haziran GYK feshedildi ve İyad Allavi'nin Başbakanlığı üstlendiği yeni Irak kabinesi göreve başladı. Aşiret lideri Gazi El Yaver, Saddam Hüseyin sonrası Irak'ın ilk devlet başkanı oldu. 
     8 Haziran BM'nin 1546 sayılı, egemenliğin Iraklılara geçmesiyle ilgili kararı, ülkede demokrasiye geçişin aşamalarını belirledi ve BM'ye bu yolda öncü rol verdi. 
     20 Haziran Allavi, güvenlik güçlerinin denetimini ele aldığını açıkladı. 
     23 Haziran 19 Nisan'da ABD Başkanı George Bush tarafından görevlendirilen John Negroponte, Irak Büyükelçiliği görevine yemin ederek başladı. 
     27 Haziran Başbakan Allavi, genel seçimlerin 2005 yılının Ocak ayı bitmeden yapılacağını, Saddam Hüseyin'in de Temmuz başında bir Irak hapishanesine nakledileceğini açıkladı. 
     28 Haziran Egemenlik, öngörülenden 2 gün önce geçici Irak hükümetine devredildi. Geçici Koalisyon Yönetimi feshedildi. Bremer ülkeyi terk etti. Yeni Irak liderleri ant içerek göreve başladı. 
     
</TEXT>
</DOC>
