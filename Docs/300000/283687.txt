<DOC>
<DOCNO> 283687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sondun16.html </URL>
<DATE> 2004/10/27/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Fransa eski Cumhurbaşkanı Mitterand'ın ailesine haciz 
</HEADLINE>
<TEXT>

     Mehmet ÇİFTÇİ İSPANYA, DHA 

FRANSA eski Cumhurbaşkanı François Mitterrand'ın eşi Danielle Mitterand'a ikinci kez haciz geldi. 
     Bir zamanlar dünyanın en önemli 'first lady'lerin başında yeralan Danielle Mitterand, oğlu Jean Christophe'nun borçları yüzünden gelen hacizden kurtulabilmek için, vefat eden eşi François Mitterand'ın Cumhurbaşkanlığı döneminde kullandığı eşyalarını açık artırmayla satışa çıkartmak zorunda kaldı. 
     Paris'de yapılacak açık artırmada, Mitterand'ın günlük yaşantıda kullandığı çok sayıda mobilyası bulunuyor. Danielle Mitterand daha öncede oğlu Jean Christophe'nın borçları yüzünden Paris'deki evini ve mobilyalarını satışa çıkartarak, ünlü Falcone Davası'nda mahkemenin oğlu aleyhine verdiği 750 bin euro'luk cezayı ödemişti. 
     Paris'deki açık artırmada satışa sunulacak mobilyalardan yaklaşık 350 bin euro gelir bekleniyor. Uzmanlar aralarında François Mitterand'ın Cumhurbaşkanlığı döneminde kitap okumak için kullandığı ve ünlü tasarımcı Danimarkalı Poul Kjaerholm gerçekleştirdiği, 'okuma sandalyesi' gibi bazı mobilyalara fiyat biçmenin imkansız olduğunu belirtiyorlar. 
     
</TEXT>
</DOC>
