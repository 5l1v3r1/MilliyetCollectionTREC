<DOC>
<DOCNO> 278153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sontur25.html </URL>
<DATE> 2004/10/07/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Gazetecilerin mavi otobüslerden ücretsiz yararlanması uygulanması bitti 
</HEADLINE>
<TEXT>

     Gazetecilerin mavi otobüslerden ücretsiz yararlanması uygulanmasına son verildi. 
     EGO Otobüs Daire Başkanı Ömer Koca imzasıyla uygulamanın durdurulduğunu bildiren Halk Otobüsleri Odası yöneticileri, sürücülerin mavi otobüslere ücretsiz binen basın kartı sahiplerine bu yazının örneğini göstererek ücret talep etmeye başladıklarını kaydettiler. 
     Halk Otobüsleri Odası Başkanı Bahattin Göktay, A.A muhabirine yaptığı açıklamada, kanunen hiçbir zorunlulukları olmadığı halde 22 yıldan bu yana gazetecileri ücretsiz taşıdıklarını kaydederek, uygulamayı durdurduklarını bildirdi. 
     Polisleri, PTT görevlilerini kanunda yer aldığı için ücretsiz taşımayı sürdüreceklerini ifade eden Göktay, öğrenci ve öğretmenlere de indirimli tarife uygulamasının devam edeceğini kaydetti. 
     Göktay, gazetecileri kanunen ücretsiz taşıma zorunlulukları olmadığını ifade ederek, ''Zaten şifahen taşıyorduk. Dün mavi otobüs sahipleri ortak bir karar alıp basından ücret talep etmeye başlamışlar'' dedi. 
     EGO Otobüs Daire Başkanlığı yetkilileri de mavi otobüs yönetmeliğinde gazetecilerin ücretsiz taşınmasına dair bir unsur bulunmadığına işaret ederek, ''Biz de ücretsiz taşıyın diyemiyoruz'' şeklinde konuştular. 
     
</TEXT>
</DOC>
