<DOC>
<DOCNO> 270547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/guncel/gun90.html </URL>
<DATE> 2004/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 
Uzaylılara Uyarılar .. 

Uzaydan, yıldız, uzay mekiği, kıl-tüy sesi olmayan, yani iletişim amaçlı gönderildiği sanılan sesler alınmış Peru'daki bir gözlemevinden. Bu uzaylılar belli ki bir çaba içerisine girmişler... Kalkar gelirler falan, bazı konularda uyaralım istedik. 
1 Amerikalılar sizden çok korkuyorlar. Bütün filmlerinde, sizin gelip insanlığı yok edeceğinizi söyleyip sonra da dünyayı kurtarıyorlar bir şekilde onlardan başka, durduk yerde size saldıracak kimse yok buralarda, haberiniz ola yani kim vurduya gitmeyelim ... 
2 Herhangi bir Amerikalı size "Biz dostuz " derse, sakın yemeyin... 
3 Bir Amerikalı size "Özgürlük ve Demokrasi"yi anlatmaya başlarsa, hemen sığınacak güvenli bir yer bulun... 
4 Rusya'da bir yere iner ve indiğiniz yerde rehin alınırsanız, Ruslar kurtarma operasyonu yapana kadar kurtuldunuz kurtuldunuz... 
5 Veee... Türkiye'ye gelirseniz, Alibeyköy taraflarına inmeyin, sel-suya karışmayın durduk yerde... 
6 Asla bir Türk mankenle yan yana gelmeyin, adınızın önüne derhal, "Uzun Kafa", "Yampiri", "Nispetsiz", "Patlak Göz", "Altıparmak" gibi lakaplar takılabilir, feci rencide olursunuz... 
7 Mustafa Sandal'a sakın bulaşmayın, çok sinirli bu aralar "hazır şarkıların üzerine beste yapıyorlar" diyen Tarkan'a bir giydirdi, çocuk bitti valla... 
8 Mahsun, Özcan, Emrah ve Sinan Özen'e takılmayın, sizi de anında İtalyan Metroseksül yaparlar, tüm galaksiye, uzay alemine rezil olursunuz... 
9 İçimizden birini incelemek amaçlı götürmek isterseniz falan, Seren Serengil'i götürün, en zekimiz odur, piyano bile çalabiliyor muş ... 
10 Ve asla Şükrü Saraçoğlu stadı yakınlarına bir yerlere iniş yapmaya kalkmayın .. Büyü henüz aktifmiş, sakata gelirsiniz, bizden söylemesi... 

Küt küt atıyor kalbim, bitmedi gitti şu harbim... 
Oz Büyücüsü'ndeki Teneke Adam 

Masadaki cep... 

Zekeriya Beyaz Hoca'yı ekranda gördük müydü, bulunduğu kanala kilitleniriz. Çünkü otelde, görev olarak porno seyredebilen hocamız, ekranda da her an bir bomba patlatabilir. Konuşurken o kadar hırslanır ve sinirlenir ki, başka kimseyi konuşturmaz, her an hır çıkarabilir. Dolayısıyla bir şekilde kendini seyrettirir. Tıpkı geçen hafta Objektif programında olduğu gibi... Zekeriya Hoca, Ruhban Okulları ile ilgili tartışmayı kendi üslubuyla enteresan bir noktaya getirmeyi yine başardı başarmasına da, o masanı üzerinde duran cep telefonu neyin nesiydi anlamak mümkün olamadı... Hocam, o masanın üzerine niye koydun o telefonu biri mi arayacaktı, önemli bir mesaj mı bekliyordun, alarmını mı kurdun, niye yahu Belki de biz kaçırdık, o telefonun, herkesin belgesini dosyasını koyduğu masanın üzerinde durma nedenini bilen varsa bir zahmet bize de açıklasın... 

Bu da bir tarz 

Demet Akalın, İbrahim Kutluay'dan veto yedikten sonra iki albüm yaptı... "Unuttum huyunu-suyunu, boyunu posunu..." ve "Gazeteleri açıp, baş sayfalara bakıp çatlayacaksın sen..." diyerek duygularını dile getirdi...Rafet El Roman, hala çok net anlaşılamayan bir nedenden ötürü, olaylı bir şekilde Tuba Altıntop'tan ayrıldı, çoluğu çocuğu aldı Almanya'ya yerleşti, o da iki albüm yaptı... "Ben aşkı senle yaşayamazsam, varsın olmasın..." ve "Ben gözümü senle açtım, senle kapatırım..." şeklinde şarkılar icra etti, eleştirmenlerce kariyerinin en iyi albümünü yaptığı iddia edildi...Böylece bu iki güzide sanatçımız, ayrılan sevgili ardından yapılan ikişer albümle biri hırs-nefret-kin diğeri derin bir üzüntü ve pişmanlık ya da her ikisi de "bu üzüntü modu iyi prim yaptı, aynen devam abi " şeklinde müzik tarihimizde yerlerini almış oldular... Gayet başarılı... 

Yenmeyeni Ne 
Ntv'de Euro Gol programından 
Okay Karacan Avusturya da Kuzey İrlanda'yı 3-0 yendi ama... 
Yorumcu Zaten Kuzey İrlanda'yı yenemeyeni... 
Okay Karacan Dövüyorlar mı 
Yorumcu Eee... dövmüyorlar ama .. 

Bir Baştan bir Sondan 
"Ağız da sarımsak röportaj olurmu" b b 
</TEXT>
</DOC>
