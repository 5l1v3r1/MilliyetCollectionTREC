<DOC>
<DOCNO> 295325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sontur53.html </URL>
<DATE> 2004/12/06/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Evlenmek amacıyla kaçırdığı kızı gasp edince... 
</HEADLINE>
<TEXT>

     Sivas'ta evlenmek amacıyla kaçırdığı kızın cep telefonunu gasp ettiği iddiasıyla gözaltına alınan genç, tutuklandı. 
     AA muhabirinin aldığı bilgiye göre, Sivas Emniyet Müdürlüğü'ne sığınan 29 yaşındaki Dilek K, arkadaşı Gülistan Ç'nin 20 ağabeyi Ömer Ç'nin 23 kendisini silahla tehdit ederek otomobille kaçırdığını öne sürdü. 
     Polisteki ifadesinde, Ömer Ç. tarafından Kardeşler Mahallesi Paşa Çayırı Spor Tesisleri'nin yanındaki bir çiftlik evine zorla götürüldüğünü iddia ettiği belirtilen Dilek K'in, bağırarak yardım istemesi üzerine darp edildiğini, ellerinin ve ayaklarının bağlandığını, ağzının kaşkol ile kapatıldığını ve cep telefonunun alındığını öne sürdüğü bildirildi. 
     İfadesinde kendi imkanlarıyla ipleri çözdüğünü ve çıktığı Sivas-Erzincan karayolunda durdurduğu bir araca bindiğini söylediği kaydedilen Dilek K, emniyete sığındığını belirtti. 
     Genç kızın ifadesinin ardından harekete geçen polis ekiplerince gözaltına alınan zanlı Ömer Ç'nin, ifadesinde, sevdiği Dilek K'yı kaçırdığını, zorluk çıkarınca da bağladığını ve cep telefonunu aldığını itiraf ettiği bildirildi. 
     Zanlının, bu eylemleri Dilek K. ile evlenmek için yaptığını söylediği öğrenildi. 
     Emniyetteki sorgu ve işlemlerinin ardından adliyeye sevk edilen Ömer Ç, çıkarıldığı mahkemece tutuklandı. 
     
</TEXT>
</DOC>
