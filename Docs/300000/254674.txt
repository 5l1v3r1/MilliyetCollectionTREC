<DOC>
<DOCNO> 254674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/guncel/agun.html </URL>
<DATE> 2004/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Esra'ya liderler zirvesi gibi düğün 
</HEADLINE>
<TEXT>


Başbakan'ın kızı Esra Erdoğan ile Berat Albayrak'ın düğününde, 4'ü yabancı lider, 6 kişi nik h şahitliği yaptı. Yoğun güvenlik önlemleri nedeniyle Erdoğan ailesinin bazı akrabaları bile kapıda kaldı 

SERHAT OĞUZ, ÜMRAN AVCI, PINAR AKTAŞ, MEHMET DEMİRKAYA, ASLI ÖKTENER, LUBE AYAR, GÜRKAN AKGÜNEŞ İstanbul 

Başbakan Recep Tayyip Erdoğan'ın kızı Esra ile gazeteci Sadık Albayrak'ın oğlu Berat Albayrak, yaklaşık 7 bin kişinin katıldığı törenle dördü yabancı 6 devlet adamının şahitliğinde evlendi. Yunanistan Başbakanı Kostas Karamanlis'in "Bir Yunan başbakanının bir Türk başbakanının ailesinin düğününde bulunmasını birkaç yıl önce düşünemezdik bile. Bu güzel bir şeyler yaptığımızın göstergesi" sözleri salonda coşkuyla alkışlandı. 
Düğün telaşı Lütfi Kırdar Uluslararası Kongre Merkezi Rumeli Salonu'nda erken başladı. Esra Erdoğan salona saat 12.00'de, Berat Albayrak ise 13.00'te geldi. 
Genç çift, nik ha bir saat kala objektiflerin karşısına geçerek gazetecilere poz verdi. 
Davetliler de salona 14.30'da gelmeye başladı. Yoğun güvenlik önlemleri altında nik h töreninin gerçekleştirileceği salona giren davetlilerin ardından Başbakan Erdoğan ve eşi de, nik ha davetli yabancı devlet adamları ve eşleriyle birlikte yürüyen merdivenlerden halkı selamlayarak alkışlar arasında salona girdi. 

Evlilik cüzdanı Kral'dan 
İstanbul Büyükşehir Belediye Başkanı Kadir Topbaş'ın kıydığı nik hta çiftin nik h şahitliğini, Ürdün Kralı Abdullah, Pakistan Devlet Başkanı Pervez Müşerref, Yunanistan Başbakanı Karamanlis, Romanya Başbakanı Adrian Nastase, TBMM Başkanı Bülent Arınç ve Dışişleri Bakanı Abdullah Gül yaptı. Nik hın ardından Kral Abdullah evlilik cüzdanını geline verdi. 

Bol çocuklu ömür 
Davetlileri selamlamak için kısa bir konuşma yapan Başbakan Erdoğan, kendilerini yalnız bırakmayan herkese teşekkür ederek, ülkenin doğusundan batısına, kuzeyinden güneyine davete katılanların nik h salonunda kaynaştığını söyledi. Nik h şahitleri de Erdoğan'ın isteği üzerine yaptıkları konuşmalarında genç çifte mutluluk diledi. Romanya Başbakanı Nastase, "sevgili dostum" diye hitap ettiği Erdoğan'ın kızının nik hına Romanya halkı adına katıldığını belirterek, "Hepimiz bir aileyiz" dedi. Erdoğan'ın, "Değerli dostum Kostas ve son Avrupa Kupası Şampiyonu Yunanistan'ın Başbakanı" diye hitap ettiği Karamanlis de, bir Yunan Başbakan'ın Türk Başbakanı'nın ailesinin düğününde olmasının güzel şeyler yaptıklarının kanıtı olduğunu söyledi. Karamanlis, çifte "uzun, mutlu, huzurlu ve bol çocuklu bir ömür" diledi. 

Kuran'dan ayet okudu 
Pervez Müşerref de besmeleyle başladığı konuşmasının bir bölümünü Türkçe, bir bölümünü İngilizce yaptı. Kral Abdullah'ın da konuşmasına besmeleyle başlaması salonda alkışlandı. Abdullah, Kuran'dan "Allah'ın işaretlerinden biri kendi içimizden sizler için eşler yaratmış olmasıdır ki, siz eşlerinizden huzur bulasınız. Siz ve eşleriniz arasında sevgi ve sadakat yerleştirmiştir. Tabii ki bu inananlar için apaçık bir işarettir" ayetininin insanları düşünmeye sevk ettiğini söyledi. 

Sezer'den tebrik 
Konuşmaların ardından Cumhurbaşkanı Ahmet Necdet Sezer'in, "Esra ve Berat'a ömür boyu mutluluklar dilerim" ifadelerinin yer aldığı telgrafı okundu. Genelkurmay Başkanı Orgeneral Hilmi Özkök ve CHP Genel Başkanı Deniz Baykal da çifti telgrafla kutladı. Erdoğan törenin ardından ailesiyle birlikte tebrikleri kabul etti. 

Yunan medyası da oradaydı 

Salona ilk olarak Esra Erdoğan'ın gelinliği ile Pelit Pastaneleri'nde yaklaşık 7 milyar liraya yaptırılan gümüş kutu içinde badem şekeri ve çikolata ile hazırlanan nik h şekerleri getirildi. Esra Erdoğan, bol işlemeli tesettürlü gelinliği ve özenli makyajıyla dikkat çekti. Berat Albayrak da, siyah takım elbise, krem rengi kravat, gömlek ve yelekten oluşan damatlık giydi. Gelin ve damat salona girerken, kendileri için özel bestelenen "Vuslat" adlı parça enstrümantal olarak çaldı. Şahitlik yapacak devlet ve hükümet başkanları anons edilirken, kendi ülkelerinin popüler müzikleri çalındı.Uzun kuyrukların oluştuğu takı töreni sırasında güvenlik görevlileriyle konuklar arasında tartışmalar yaşandı.Erdoğan'ın Üsküdar ve Kasımpaşa'dan komşularının yanı sıra siyasetçiler, işadamları, sanatçılar, çok sayıda türbanlı hatta çarşaflı davetli de törende yer aldı. Yunanlı gazetecilerin de aralarında olduğu 100'den fazla gazeteci nik hı takip etti.Törene ABD Başkonsolosu David Arnett, Mustafa Koç, Semahat Arsel, Ferit Şahenk, Şadan Kalkavan, Ali Şen, Cem Hakko, Futbol Federasyonu Başkanı Haluk Ulusoy, Galatasaray Kulübü Başkanı Özhan Canaydın, Nejat Uygur, İbrahim Kutluay - Demet Şener, Orhan Gencebay, Alişan, İbrahim Erkal ve Mahsun Kırmızıgül de katıldı. 

5 bin polis kuş uçurtmadı 

Nik h sırasında, NATO Zirvesi sırasındaki gibi geniş güvenlik tedbirleri alındı. Yaklaşık 5 bin polis mesaideydi. Akrep ve Lampis zırhlı araçları ile 2 ambulans da hazır bekletildi. Çevre binalara 50 keskin nişancı ve bomba uzmanları yerleştirildi. Kameralarla bölge takip edilirken, bir helikopter de bölge üzerinde uçtu. Uzaktan kumandalı bombaya karşı kurulan frekans bozucu sistem de, bölgedeki cep telefonu iletişimini kesti. Salona çıkan caddeler de trafiğe kapatıldı. Polisin bu titizliğinden Erdoğan'ın amcasının kızı Şükran Erdoğan da nasibini aldı. Eyüp'ten yakınlarıyla gelen Şükran Erdoğan davetiyesini evde unutunca, Başbakan'ın yakını olduğunu söylese de polis noktasını aşamadı. Şükran Erdoğan, yaklaşık 1.5 saat diğer akrabaların davetiyeyi getirmesini bekledi. 

Yatta akşam yemeği 

Erdoğan, konukları için Swiss Otel'e ait özel bir yatta akşam yemeği verdi. Yemeğe yabancı konukların yanı sıra çok sayıda bakan da katıldı. Dolmabahçe Sahili'nde demirli bulunan yat, Erdoğan'ın saat 20.45'te gelmesiyle Boğaz turu için hareket etti. Yemekte "Altın Kızlar" grubu İstanbul şarkıları seslendirdi. Konuklara soğuk zeytinyağlılar, levrek balığı, tatlı ve Türk kahvesi ikram edildi. 


</TEXT>
</DOC>
