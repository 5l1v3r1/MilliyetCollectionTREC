<DOC>
<DOCNO> 251354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/spor/spo03.html </URL>
<DATE> 2004/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan köşeye sıkıştı 
</HEADLINE>
<TEXT>


Galatasaray'ın, Ali Sami Yen'e geri dönme rüyası zora girdi. Şu ana kadar hiçbir çalışmanın yapılmadığı, sponsorların sorun çıkardığı öğrenildi. Stadın 10 Temmuz'a kadar yetişmesinin imkansız olduğu belirtildi 

HALİL ÖZER 


Sıkıntı diz boyu 
100. yılını Ali Sami Yen Stadı'nda kutlamanın planlarını yapan Galatasaray'ın eve dönüş ihtimali gittikçe zorlaşıyor. Sarı - Kırmızılılar, yeni sezonda maçlarını Ali Sami Yen Stadı'nda oynamak için Şişli Belediye Başkanı Mustafa Sarıgül ile anlaşmış ve 10 Temmuz'a kadar stadın yetiştirilmesi için söz almıştı. Ancak ortaya çıkan sıkıntılar, Galatasaray'ın yeni sezonda maçlarını oynamak için Olimpiyat Stadı'na dönmesini gündeme getirdi. 

Sponsor krizi 
ALİ Sami Yen'de şu ana kadar Futbol Federasyonu'nun, istediği 38 maddelik şartın sadece bir kaçının yerine getirildiği, 10 Temmuz'a kadar da tamamlanmasının olanaksız olduğu belirtildi. Bu arada tadilat için sponsor olan firmalar da ayrı bir kriz yarattı. Örneğin bir boya firmasının, stad için vereceği 100 bin dolarlık malzeme karşılığında bir sezon boyunca 1 milyon dolarlık reklam tabelası istediği iddia edildi. 

Başkan kızgın 
SARI - Kırmızılı yöneticilerin, Ali Sami Yen'i yakın takibe aldığı ve şu ana kadar stadda hiçbir çalışmanın yapılmadığını tespit ettiği iddia edildi. Başkan Özhan Canaydın'ın bu gelişmeye bir hayli kızdığı öğrenildi. Ayrıca tadilat için gereken 2 milyon doları da düşünen Sarı - Kırmızılılar'ın, maddi kaynağı bulması halinde çalışmaları kendi yapacağı belirtildi. Bu konuda Futbol Federasyonu ile GSGM'den izin alınacağı ifade edildi. 

Listede var, kasada yok 

Aslan'ın iki yüzü 
BİR dönemler UEFA ve Süper Kupa'yı müzesine götürerek, Avrupa arenasında zirvelere çıkan Galatasaray, pahalı transferleriyle de herkesin dikkatini çekmişti. Son yıllarda maddi açıdan sıkıntıya giren Sarı - Kırmızılı kulüp, gelmiş geçmiş en pahalı transferler listesinde 2000 - 2001 sezonundaki Mario Jordel transferiyle 28.5 milyon dolar 28. sırada yer aldı. 

Bütçe daha az 
SADECE bir futbolcu için 28.5 milyon dolar gibi bir rakam ödeyebilen Galatasaray, bu sezon sadece futbola 20 milyon dolar bütçe ayırabildi. Listede ilk beş sıra şöyle Zidane R.Madrid - 73.5 milyon dolar , Figo Real Madrid - 60 milyon dolar , Crespo Lazio - 55 milyon dolar , Buffon Juventus - 53 milyon dolar , Mendiata Lazio - 48 milyon dolar . 

Gidiyorlar 
İSTANBUL'DAKİ hazırlıklarını dün sabah basına kapalı yapılan antrenmanla noktalayan Galatasaray bugün Hollanda'ya uçacak. Sarı - Kırmızılı takım, Hollanda'da dört hazırlık maçı yapacak ve 20 Temmuz'da Almanya'ya geçecek. Bu arada yeni transfer Conceicao'nun çarşamba günü İstanbul'a gelip, sağlık kontrolünden geçtikten sonra kampa katılacağı açıklandı. 

Hakan'a sartlı imza 

Yıldız oyuncunun yaptığı yeni sözleşme, Başkan Özhan Canaydın'ın onayını bekliyor 

GALATASARAY'DA Hakan Şükür transferinin perde arkasında ilginç gelişmelerin yaşandığı ortaya çıktı. Yuvada kalmak için boş sözleşmeye imza atan golcü futbolcuyla, şartlı mukavele yapıldığı bildirildi. Bu transferin gerçekleşmesi için son noktayı Başkan Özhan Canaydın'ın koyacağı açıklandı. 
HAKAN Şükür'ün, İkinci Başkan ve Futbol Şube Sorumlusu Ergun Gürsoy ile tüm şartlarda anlaşmasına karşın sözleşmeyi bir kez de Canaydın'ın imzalayıp, onaylayacağı öğrenildi. Özhan Canaydın'ın son dakikada şartları ağır bulması durumunda Hakan Şükür ile yapılan mukavelenin iptal olabileceği iddia edildi. 

Junior'a rest 
CÜNEYT KARAKAYA 

GALATASARAY, her konuda anlaşma sağlanmasına rağmen h l imza atmayan Roque Junior'a rest çekti. Sarı - Kırmızılı yöneticilerin Brezilyalı futbolcuya sözleşme imzalaması için üç gün süre verdiği öğrenildi. Cim - Bom, Roque Junior'un transferi gerçekleşmezse Kamerunlu Song'a yönelecek. Bu arada Sarı - Kırmızılı yönetim, transfer listesinde ilk sırada yer alan Gallardo için önümüzdeki hafta Arjantin'e uçup, yıldız futbolcuyla masaya oturacağı öğrenildi. 




</TEXT>
</DOC>
