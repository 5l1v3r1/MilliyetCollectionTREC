<DOC>
<DOCNO> 260308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sontur02.html </URL>
<DATE> 2004/08/03/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Hırsız kaçmak isterken üçüncü kattan düştü 
</HEADLINE>
<TEXT>

     İzmir'in Konak İlçesi'nde, bir eve giren hırsız, kaçmak isterken 3. kattan düşerek ayaklarını kırdı. 
     D.T. 17 , Yeşilyurt 9113. sokaktaki apartman dairesine girdi. Ev sahibinden korkarak kaçmak isteyen hırsız, dengesini kaybederek 3. kattan düştü. 
     Hırsız, olay yerine gelen polis ekibince Yeşilyurt Atatürk Eğitim ve Araştırma Hastanesi'ne götürülerek tedavi altına alındı. D.T.'nin ayaklarının kırıldığı belirlendi. 
     Öte yandan, Bornova'da, girdikleri evden çanta çalan 2 hırsızdan biri yakalandı. 
     Çamdibi semtindeki bir apartmanın birinci katında Nerdiye İnsal'ın evine giren hırsızlar, buradan çanta aldılar. Ev sahibi ve oğlu Serkan İnsal'ın bağırması üzerine hırsızlar, kaçmaya başladılar. 
     Çevrede bulunan güvenlik güçleri, hırsızların peşine düştü. Kısa süren kovalamaca sonucu G.S. 15 , çaldığı çantayla yakalanırken, arkadaşı kaçtı. Çanta, ev sahibine teslim edildi. 

     
</TEXT>
</DOC>
