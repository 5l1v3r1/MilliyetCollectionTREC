<DOC>
<DOCNO> 261536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sondun14.html </URL>
<DATE> 2004/08/08/ </DATE>
<TIME> 17.09 </TIME>
<AUTHOR>  </AUTHOR>
<HEADLINE>
İranlı diplomatın kaçırılması... "Konuyu yakından takip ediyoruz" 
</HEADLINE>
<TEXT>

     İran, Irak'ta kaçırılan İranlı diplomatla ilgili gelişmeleri yakından takip ettiğini bildirdi. 
     İran Öğrenci Haber Ajansı'nın İSNA haberine göre, Dışişleri Bakanlığı'ndan adını vermeyen bir yetkili, ''İranlı diplomatın kaçırılmasıyla ilgili konuyu yakından takip ediyoruz'' dedi. Yetkili, diplomatın kaçırılmasına ilişkin başka ayrıntı vermedi. 
     İran televizyonu, İran'ın Bağdat Büyükelçiliği'nin İranlı diplomatının kaçırıldığını doğruladığını duyurmuştu. 
     Televizyon, İran'ın Irak hükümetiyle vardığı anlaşmaya göre Kerbela kentinde bir konsolosluk açılmasının kararlaştırıldığını, kaçırılan Feridun Cihani'nin Kerbela'ya konsolos olarak gittiğini bildirmişti. 
     Cihani'nin, çarşamba günü başkent Bağdat'tan Kerbela kentine giderken kaçırıldığı kaydedilmişti. 
     
</TEXT>
</DOC>
