<DOC>
<DOCNO> 283753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/soneko19.html </URL>
<DATE> 2004/10/27/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Babacan Bıçak kemiğe dayanıncaya kadar zam yapmayacağız 
</HEADLINE>
<TEXT>

     Devlet Bakanı Ali Babacan, yeni 3 yıllık Program'da 'IMF'ye olan borçların kaydırılması ile toplam finansman' konularının henüz netleşmediğini vurgularken, ''bu ikisi son anda, niyet mektubu imzalanıp IMF yönetimi toplandıktan sonra son noktayı koyacağımız konular'' dedi. 
     NTV ve CNBC-e'nin ortak yayınında ekonomideki gelişmelere ilişkin soruları yanıtlayan Babacan, 2006 yılında IMF'ye ödenmesi gereken 3.6 milyar dolar borç bulunduğunu, Türkiye'nin bunu 2007 yılına kaydırma hakkı olduğunu söyledi. Babacan, devamla şöyle konuştu 
     ''Bu hakkımızı ne zaman kullanırız 2006'da mı 2005'de mi, henüz netleşmedi. Toplam finanasman da. Bu ikisi, son anda niyet mektubu imzalanıp IMF yönetimi toplandıktan sonra son noktasını koyacağımız konular. Çünkü bir yandan gerçekleşmeleri okuyoruz, yeni yeni veriler geliyor. Türkiye 2004'de herkesi şaşırttı. 2004 yılı performansı beklentilerin üzerinde gerçekleşti. Böyle olunca, yeni bir baz oluşuyor. Biz bu yeni bazın üzerine programı oluşturuyoruz.'' IMF'ye 2006'da yapılması gereken 3.6 milyar dolar ödemeyi 2007'ye kaydırmanın da, nihayetinde bir finansman olduğuna işaret eden Babacan, ''bunun 2006'dan 2007'ye kaydırılmasının yapılıp yapılmayacağının kararını, o dönemde son anda vereceğiz. Ama muhtemeldir'' şeklinde konuştu. 
     
     AKARYAKIT, DOĞALGAZ VE ENERJİ FİYATLARI 

     Babacan, akaryakıt, doğalgaz ve enerji fiyatlarına zam yapılıp yapılmayacağı yönündeki soru üzerine, petrol fiyatlarının yılbaşından bu yana dolar bazında yüzde 70 oranında arttığını, ancak Türkiye'nin akaryakıta yaptığı zammın yüzde 30 civarında olduğu söyledi. 
     Doğalgaz fiyatlarına da değinen Babacan, doğalgazın bir ülkeyle yapılan anlaşmaya göre petrol fiyatlarında 'son 6 ayda gerçekleşen artışa' göre, diğer bir ülkeyle yapılan anlaşmada ise 'son 9 ayın petrol fiyatlarındaki artış ortalamasına' göre alındığını ve anlaşmaların böyle yapıldığını hatırlattı. Babacan, ''şimdi yüksek petrol fiyatının olduğu döneme o 6 ay artık giriyor, 9 ay da giriyor. Türkiye'nin doğalgaz maliyetleri, petrol fiyatlarına paralel son 6 aylık, 9 aylık ortalamalar doğrultusunda artacak. Bu dünyanın bir gerçeği'' dedi. 
     
     ''BOTAŞ'A TEKRAR GÖREV ZARARI MI YÜKLEYELİM '' 

     ''Bu zam bize ne zaman yansıyacak'' şeklindeki soruya karşılık Babacan, şöyle konuştu 
     ''Bütçeyi ya da faiz dışı fazlayı tutturmak için zam yapılmıyor. Doğalgaz olsun, elektrik olsun, akaryakıt olsun, bunların fiyatları dünya eneji fiyatlarına bağlı. Bizim elimizde bir şey yok. Biz dayanabildiğimiz kadar sübvanse de ediyoruz. Ama o sübvansenin de bir sınırı var. Biz şimdi BOTAŞ'a tekrar görev zararı mı yükleyelim Yani BOTAŞ katrilyonlarca lira zarar mı etsin Tekrar bunun finanse etmeye mi çalışalım bir yerlerden. Ya da TEDAŞ, bunlar zarar eden KİT mi olsun Biz, BOTAŞ çok kar etsin peşinde değiliz. Kendi yağlarıyla kavrulsunlar. Ama zarar da etmesinler. Geçmişte birikmiş görev zararları nedeniyle borç stoku artmış. Şimdi tekrar KİT'lere görev zararı yüklemek istemiyoruz.'' Enerji fiyatlarındaki gelişmelerin, tamamen dünya piyasalarındaki gelişmeler paralel olacağına işaret eden Babacan, ''biz de azami ölçüde, dayanabildiğimiz ölçüde, bıçak kemiğe dayanır ya, o zamana kadar zam yapmayacağız'' dedi. 
     Babacan ayrıca, Türkiye ekonomisinde yaşanan yapısal değişiklikler dolayısıyla, petrol fiyatlarındaki artışa rağmen, hedefin altında bir enflasyon rakamının tutturulduğunu söyledi. 
     ''Kısa vadede elektrik, doğalgaz ve akaryakıta zam var mı'' şeklindeki soru üzerine de Babacan, şu görüşleri dile getirdi 
     ''Bu bize bağlı değil. Dünya piyasasına bağlı olabilir. Maliyetler dünyanın gerçeği. Dış etkiler nedeniyle mecburen atılacak adımlardır. Ama şu tarihte ve şu kadar değişik olur diye değil. Bu karar bir iki gün içinde alınır ve hemen uygulanır ki stok yapayım denmesin bu hoş değil. Biz sürekli izleriz vaktin yaklaştığını hissettiğimiz zaman, Bakan arkadaşlarımızla mutabakata varırız ve hemen uygulamaya sokarız. Dolayısıyla zam konusunda şimdiden, iki ay sonrası için takvim vermek mümkün değil. Ama petrol fiyatlarının yakın zamanda düşmesi ihtimal dışı.'' Babacan, 2006-2007 yıllarında faiz dışı fazlanın yine çok yüksek, yüzde 6.5'ler civarlarında olacağını hatırlatırken, ''büyüme, tahminimizin iki katı olacak'' dedi. 

     
</TEXT>
</DOC>
