<DOC>
<DOCNO> 260413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/yasam/axyas02.html </URL>
<DATE> 2004/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın doktorları çıldırtan sözler 
</HEADLINE>
<TEXT>


İngiliz doktor Carol Black, özel yaşamını işinin önünde tutan kadın doktorların h kimiyetinin artmasıyla mesleğin zarar gördüğünü öne sürünce ortalık karıştı 

DIŞ HABERLER SERVİSİ 

Meslek, gücünü kaybediyor 
İNGİLTERE'NİN önde gelen doktorlarından Profesör Carol Black, kadın doktorların sayısının artmasının bu mesleğin etkinliğini yitirmesine neden olacağını söyledi. Royal College of Physicians Kraliyet Doktorlar Koleji başkanı Black, "Neden bilmiyorum ama bir meslekte erkek egemenliği bittiğinde o meslek gücünü kaybediyor" dedi. Black, tepki alan açıklamalarını, kadınların vakitlerinin çoğunu aileleriyle geçirme isteğine ve özel yaşamlarını iş yaşamlarının üzerinde tutmalarına bağladı. 

Yeni doktorların çoğu kadın 
"KADINLAR, gecelerini toplantılarda geçirmek istemez" diyen Dermatolog Black, kadınların Rusya'da tıpta, İngiltere'de de öğretmenlikte egemen olduğunu belirterek, bu ülkelerde bu iki mesleğin etkisini kaybettiğini savundu. İngiltere'de yeni mezun olan doktorların yüzde 60'ından fazlasını kadınlar oluşturuyor. Kadın tıp öğrencilerinin artışı sürerse 8 yıl içinde ülkedeki kadın doktorların sayısının erkek doktorlardan fazla olacağı belirtiliyor. 


</TEXT>
</DOC>
