<DOC>
<DOCNO> 264422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/soneko35.html </URL>
<DATE> 2004/08/18/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Uzanlar'ın BMW'si 265 milyar liraya satıldı... 
</HEADLINE>
<TEXT>

     Tasarruf Mevduatı Sigorta Fonu'nun TMSF , devlete olan borçları karşılığında satışa çıkardığı Uzan Grubu'na ait araçlardan lüks BMW otomobil, 265 milyar liraya satıldı. 
     Geçtiğimiz günlerde yapılan açık artırmada Zekeriya Yurtçak'ın aldığı araç, bedeli ödenmediği için 215 milyar lira muhammen bedelle tekrar satışa sunuldu. 
     TMSF'nin Esentepe'deki merkezinde gerçekleştirilen ve 5 kişinin teminat yatırarak katıldığı açık artırmada, lüks otomobil, Hayat Temizlik ve Sağlık Ürünleri Sanayi ve Ticaret A.Ş. adına satın alındı. 
     Aracın, önceki bedelin 5 milyar lira altında satılması nedeniyle oluşan farkın ilk alıcı Zekeriya Yurtçak'tan tahsil edileceği, ayrıca Yurtçak'ın, araç bedelini zamanında ödemediğinden verdiği teminatı da geri alamayacağı kaydedildi. 
     3 bin 700 kilometredeki, 34 TS 9990 plakalı, 2003 model BMW 7.60 Lİ'nin özel olarak üretildiği bildirildi. 

     
</TEXT>
</DOC>
