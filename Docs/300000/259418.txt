<DOC>
<DOCNO> 259418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/son/sontur47.html </URL>
<DATE> 2004/07/30/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Çat-pat yiyerek ölen çocuğun ailesi tüm çat-patları satın aldı 
</HEADLINE>
<TEXT>

     Nevşehir'de, yediği ''çat-pat''tan zehirlenerek ölen 10 yaşındaki Osman Budak'ın ailesi, ''başka çocukların zarar görmemesi'' için bakkaldaki ''çat-pat''ların tamamını satın aldı. 
     Acılı anne Ümmü Budak, AA muhabirine, çocuğunun böyle bir nedenle ölmesinin şokunu hala üzerlerinden atamadıkları söyledi. Yaşadıkları acıyı başkalarının çekmemesi için bakkaldaki ''çat-pat''ları satın aldıklarını belirten Ümmü Budak, şunları belirtti 
     ''Gözümüz gibi baktığımız oğlumuz, merakı yüzünden yediği çat- patlardan zehirlenerek öldü. Bu durumu bir türlü kabullenemiyoruz. Eşim Kerim Budak, başkalarının çocukları da aynı duruma düşmesin diye, oğlumun ölümüne yol açan çat-patların satıldığı mahalle bakkalına giderek, tüm çat- patları satın aldı. Çat-patları daha sonra imha edeceğiz.'' Merkeze bağlı Uçhisar Beldesi'nde, ilköğretim 5. sınıf öğrencisi Osman Budak 10 , annesinin verdiği harçlıkla mahalle bakkalından aldığı ısının etkisiyle patlama özelliği taşıyan ''çat-pat''ları yemiş, evinde meşrubat içtikten sonra rahatsızlanarak kaldırıldığı hastanede kurtarılamamıştı. 
     
</TEXT>
</DOC>
