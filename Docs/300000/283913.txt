<DOC>
<DOCNO> 283913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sonyas14.html </URL>
<DATE> 2004/10/27/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Anne adayı Julia Roberts korkuttu .. 
</HEADLINE>
<TEXT>

     İkiz bebeklere hamile olan Julia Roberts, daha iki ay olmasına rağmen erken doğum belirtileri gösterince hastaneye kaldırıldı. Ünlü aktris ve bebeklerin sağlık durumunun iyi olduğunu belirleyen doktorlar, Roberts'ın hamileliğinin geri kalanını yatakta tamamlamasını uygun buldu. 
     Internetteki ''people'' sitesinin haberine göre, Oscarlı oyuncu Julia Roberts, beklenenden erken doğum belirtileri gösterince Los Angeles'ta bir hastaneye kaldırıldı. 
     Eşi Danny Moder ile hastaneye gelen 36 yaşındaki Roberts'ın doğumuna daha iki ay olması doktorları korkuttu. Aralık sonunda doğum yapması beklenen Roberts'ı derhal kontrole alan doktorlar, bebek ve annenin durumlarının iyi olduğunu tespit etti. Doktorlar, bununla birlikte sanatçının doğum yapana kadar yatak istirahatı yapmasını uygun gördü. 
     
     FİLM TANITIMLARI YATTI 
     Doktorların verdiği bu karar doğum yapana kadar bazı projeleri bulunan Roberts'ın çalışma takvimini altüst etti. 
     ''Closer'' ve ''Ocean's Twelve'' adlı iki yeni filminin promosyonlarına katılmak isteyen Roberts, bu planlarını değiştirmek zorunda kaldı. 
     Aile üyelerinin üzgün olan ünlü oyuncunun hastanedeki odasında bir moral partisi düzenlemeyi planladıkları da ifade edildi. 
     Roberts'ın Natalie Portman ve Clive Owen ile rol aldığı, Mike Nichols'ın yönettiği filmi ''Closer'' 3 Aralık'ta vizyona girecek. 
     Steven Soderbergh'in yönettiği, Julia Roberts, George Clooney, Brad Pitt, Matt Damon ve Catherine Zeta-Jones'un başrolünü üstlendiği ''Oceans Twelve'' ise Aralık ayının ikinci haftasında seyirciyle buluşacak. 
     
</TEXT>
</DOC>
