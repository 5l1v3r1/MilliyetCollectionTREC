<DOC>
<DOCNO> 258212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sondun31.html </URL>
<DATE> 2004/07/26/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Aşırı dinci Yahudi lider İslam Haremülşerif'ten elini çekmeli 
</HEADLINE>
<TEXT>

     Haremüşşerif'e 20 yıldır girmesi yasak olan bir aşırı dinci Yahudi lider, İslam'ın Haremülşerif'ten elini çekmesini savundu. 
     ''Haremüşşerif Sadıkları'' adlı grubun lideri olan Yehuda Etzion, İsrail medyasında çıkan benzer demeçlerinden sonra Reuters'a verdiği demeçte, ''İsrail Haremüşşerif'e dönmek zorunda ve dönecek. Bu, hemen yarın olmak zorunda değil, ama olmak zorunda. İslam Haremülşerif'ten elini çekmeli ve oradan uzaklaşmalı'' diye konuştu. 
     Etzion, Haremüşşerif'in Yahudilerce ele geçirilmesinin, İsrailliler ile Haremüşşerif'i ''çalmalarında'' ısrar edecek olan Müslümanlar arasında bir çatışma yoluyla olacağını da ileri sürdü. 
     Yehuda Etzion'un lideri olduğu ''Haremüşşerif Sadıkları'', Haremüşşerif içindeki Mescid-i Aksa Camii ve Hz. Ömer Camii'ni yıkarak yerine yeni bir ''3. Tapınak'' kurmak istiyor. 
     Daha önce gizli bir radikal grubun lideri olan Etzion'un, Haremüşşerif'teki camileri havaya uçurmaya çalıştığı için tutuklanıp hapse mahkum olduğu 1984'den bu yana bölgeye girmesi yasaklanmıştı. 
     İsrail Güvenlik Bakanı Tzahi Hanegbi, istihbarat raporlarına dayanarak aşırı dinci Yahudilerin Haremüşşerif'e saldırı düzenleme olasığının artırdığını söylemişti. 
     Haremüşşerif Vakfı Başkanı Adnan El-Hüseyni ise bu açıklamalar ve gelişmelerden ''kaygı duyduklarını'' belirterek, ''Haremüşşerif'e karşı komplolar artıyor. Bu konu, bütün dünyadaki Müslümanların inançlarının merkezindedir'' dedi. 
     
</TEXT>
</DOC>
