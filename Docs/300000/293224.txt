<DOC>
<DOCNO> 293224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sonyas19.html </URL>
<DATE> 2004/11/29/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Ağız kokusuna lazerli önlem... 
</HEADLINE>
<TEXT>

     İsrailli doktorların ağız kokusunu yok etmek için başvurdukları lazer tedavisi olumlu sonuç verdi. 
     İngiltere'de yayınlanan New Scientist tıp dergisinde yer alan bir makalaye göre, İsrail'in Kfar Saba Tıp Merkezi'nde kronik ağız kokusu sorunu olan hasta üzerinde uygulanan 15 dakikalık yeni teknik başarılı oldu. 
     Ağız kokusunun en kötü biçimine yol açan halitosis hastalığının tedavisinde yeni bir yöntem olan lazer tedavisinde, hastaların yarıdan fazlası için bir seansın yeterli olduğu belirtildi. 
     Tıp dergisi, yeni tedavi yönteminin iki veya üç seansta bu soruna tamamen çözüm olduğunu yazdı. 
     Ağız kokusuna çoğunlukla damak ve dişlerin çevresinde yerleşen bakterilerin yol açtığı, ilerlemiş vakalarda bademciklerdeki bakterilerin de bunda etken olduğu belirtiliyor. 
     Yeni tedavi yönteminde bademciklerde enfekte olan doku lazerle temizleniyor ve bir daha bakterilerin yaşayamayacağı bir doku oluşturuluyor. 
     
</TEXT>
</DOC>
