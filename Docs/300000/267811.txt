<DOC>
<DOCNO> 267811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/soneko07.html </URL>
<DATE> 2004/08/31/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Migros'tan 50. yılda taksitli satış kampanyası... 
</HEADLINE>
<TEXT>

     Migros, tatil dönüşü ve okulların başlayacak olması nedeniyle, Eylül ayında müşterilerine özel 50. yıl kampanyası uygulayacak. 
     Migros'tan yapılan açıklamaya göre, Eylül ayı boyunca Migros, Şok ve Sanal Market'ten alışveriş edenler, ödemelerini bir yılda yapabilecekler, taksitlendirmek istemeyenler de kasada yüzde 12 indirim kazanacaklar. 
     Kampanyanın taksit seçeneği Koçbank, World, Maximum ve Axess kartlarının tamamında, indirim seçeneği ise nakit ve veya tek ödemede tüm kredi kartları için geçerli olacak. 
     Kampanya, Migros'ta satışa sunulan yerli şarap ithal şarap ve yerli biranın dahil olduğu Tekel ürünleri, sigara, cep telefonu kontürü, elektrikli ve elektronik ürünler ile beyaz eşya ürünleri dışındaki tüm ürünler için geçerli olacak. 
     Kampanya, 50 milyon lirayı geçen alışveriş ve Migros Club kartı olan tüm müşteriler için uygulanacak. Migros Club kartı olmayan tüketiciler, kasadan Migros Club kartı alarak kampanyadan hemen faydalanabilecek. 
     Açıklamada, Koçbank, İş Bankası, Yapı Kredi Bankası ve Akbank, taksit kartlarının ilk kez Migros'un 50. yılı nedeniyle ortak bir kampanyada buluştuğu belirtilerek, kampanyanın, her müşteri için aylık 1.5 milyar liralık alışveriş toplamına kadar geçerli olacağı kaydedildi. 
     
</TEXT>
</DOC>
