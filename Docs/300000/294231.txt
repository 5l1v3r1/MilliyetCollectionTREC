<DOC>
<DOCNO> 294231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sontur35.html </URL>
<DATE> 2004/12/02/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
14 yaşında kıza tecavüz etti, ''evlenirim'' deyince tahliye oldu 
</HEADLINE>
<TEXT>

     Samsun'da 14 yaşındaki kıza tecavüz ederek bir bebek dünyaya getirmesine neden olduğu gerekçesiyle tutuklanan kişi, nikah yapacağı sözünü verince tahliyesi kararlaştırıldı. 
     Samsun 2. Ağır Ceza Mahkemesi'ndeki davada, Cedit Mahallesi'nde Y.E'ye 14 tecavüz ederek bir erkek bebek dünyaya getirmesine neden olduğu gerekçesiyle tutuklanan Talip Doluel'in 23 yargılanmasına devam edildi. 
     Genç kızın hamile olduğunun anlaşılması üzerine ailesinin şikayetiyle 2 ay önce tutuklanan Doluel, ilişkinin genç kızın rızasıyla olduğunu söyledi. 
     ''Birbirimizi seviyoruz. Zaten yaşını büyütüp nikah yapacağım'' diyen sanık, Y.E'nin yaşı küçük olduğu için evlenemediklerini, ancak tahliye olması halinde açacağı yaş büyütme davası sonucunda nikah yapacakları sözünü verdi. 
     Yaklaşık 1.5 aylık oğlu ile duruşmaya gelen Y.E. ise sanıktan şikayetçi olmadığını belirterek, ''Yaşım 17 ama ailem küçük kayıt ettirmiş'' dedi. Genç kadının ailesi de şikayetlerini geri aldıklarını bildirdiler. 
     Suç vasfının değişme ihtimalini göz önüne alan mahkeme heyeti, sanığın gerekli işlemleri yapabilmesi için tahliyesine karar vererek duruşmayı erteledi. 
     
</TEXT>
</DOC>
