<DOC>
<DOCNO> 271132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/son/sondun06.html </URL>
<DATE> 2004/09/12/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Bağdat'ın merkezindeki çatışmalarda 13 ölü, 59 yaralı... 
</HEADLINE>
<TEXT>

     Irak'ın başkenti Bağdat'ın merkezinde bu sabah çıkan çatışmalarda 13 kişinin öldüğü , 59 kişinin yaralandığı bildirildi. 
     Sağlık Bakanlığı'na göre, Hayfa'da yaklaşık 3 saat süren çatışmalarda ve buraya ABD helikopterlerinin düzenlediği saldırısında 13 kişi öldü, 59 kişi yaralandı. Yaralananlar arasında 4 Amerikan askeri bulunuyor. 
     Bağdat'ın merkezinde bu sabah şiddetli patlamalar olduğu bildirilmiş, görgü tanıkları, Amerikan ve Irak hükümeti bürolarıyla bazı büyükelçiliklerin bulunduğu Yeşil Bölge civarında sabaha karşı meydana gelen patlamalardan sonra siyah dumanların yükseldiğini söylemişti. 
     Bu arada, bölgedeki AFP muhabiri de Hayfa Caddesi'nde bir Amerikan tankının ateşe verildiğini ve tankın çevresindeki kalabalığa 2 Amerikan helikopterinden ateş açıldığını duyurdu. 
     
</TEXT>
</DOC>
