<DOC>
<DOCNO> 274706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/dunya/axdun02.html </URL>
<DATE> 2004/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld, "Irak'tan çekilebiliriz" dedi 
</HEADLINE>
<TEXT>


DIŞ HABERLER SERVİSİ 


ABD Savunma Bakanı Donald Rumsfeld, Irak'taki Amerikan birliklerinin, bu ülkede barış tam olarak sağlanmadan önce çekilmeye başlayabileceğini söyledi. 
Rumsfeld, Savunma Bakanlığı Pentagon binasında, Irak Başbakanı Dr. İyad Allavi ile görüşmesinden sonra düzenlediği basın toplantısında, "Irak'ın, buradaki Amerikan ve koalisyon güçlerinin azaltılmasından önce tam olarak barış içinde bir ülke haline getirilmesi gerektiği fikrinin saçma olduğunu" ifade etti. Rumsfeld, "Bu ülke hiçbir zaman tam olarak sıkıntısız bir ülke olmamıştır ve görünüşe göre olmayacaktır" dedi. 

Sınırlı seçim 
Rumsfeld, önceki gün de Senato Silahlı Hizmetler Komitesi toplantısında yaptığı konuşmada, Irak'ta ocak ayında yapılması planlanan seçimlerin, şiddetin yoğun olduğu bölgelerin dışarıda bırakılmasıyla "sınırlı olarak" yapılabileceğini söyledi. 


</TEXT>
</DOC>
