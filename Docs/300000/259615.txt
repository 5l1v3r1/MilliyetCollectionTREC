<DOC>
<DOCNO> 259615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/son/sonyas03.html </URL>
<DATE> 2004/07/31/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Aşil, 10 sene sonra yeniden polis oluyor... 
</HEADLINE>
<TEXT>

     ''Truva'' filminin yarı ölümlü tanrısı Brad Pitt, sinema dünyasında efsaneleştiği ''Yedi-Seven'' filmindeki polis rolüne 10 yıl aradan sonra dönmeye hazırlanıyor. Spike Lee, yönetmenlik koltuğuna oturacağı ''The Night Watchman'' filminin başrolü polis müfettişini üstlenmesini teklif etmek için, Pitt'in kapısını çalacak. 
     Internetteki ''empire'' sitesinin haberine göre, sinema dünyasına birbirinden başarılı üç oyuncu Brad Pitt, Kevin Spacey ve Gwyneth Paltrow'u kazandıran ve 1994'te çekimleri başlayarak 95'te seyirciyle buluşan ''Yedi'' filminde azılı katil John Doe'yu Kevin Spacey eşinin canı pahasına enseleyen David Mills rolünün uğurlu geldiği Pitt'in, teklifi kabul etmesi bekleniyor. 
     ''Malcolm X'' filmiyle tanınan Spike Lee'nin 1990'lı yıllarda gerçekleştirmeyi düşündüğü, ancak çeşitli sebeplerle iptal edilen projesi, yıllar sonra yeniden dirilecek. 
     Konusu ''Los Angeles Sırları-L.A Confidental'' adlı filme benzeyecek yapımın çekimlerine, 2005 yılında başlanması hedefleniyor. 
     Yönetmen Lee'nin teklif götüreceği Brad Pitt, son olarak Angelina Jolie ile birbirini öldürmek üzere tutulan kiralık katiller olduklarını yıllar sonra öğrenen bir karı kocayı canlandırdıkları ''Mr and Mrs Smith'' adlı filmde rol almıştı. Pitt, bu yapımdan önce Julia Roberts, George Clooney, Matt Damon ve Catherine-Zeta Jones ile rol aldığı ''Oceans Twelve'' isimli yapımda kamera karşısına geçmişti. 
     ''Truva'' filminin ünlü Aşil'inin ajandasında, ''Bay Darcy'' rolünü üstleneceği Jane Austen'in ''Gurur ve Önyargı-Pride and Prejudice'' adlı ölümsüz eserinden beyazperdeye uyarlanan film de bulunuyor. 
     
</TEXT>
</DOC>
