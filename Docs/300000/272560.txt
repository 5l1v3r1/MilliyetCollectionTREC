<DOC>
<DOCNO> 272560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/yasam/axyas01.html </URL>
<DATE> 2004/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
127 trilyonluk şükran müzesi 
</HEADLINE>
<TEXT>


85 milyon dolara kurulacak Washington müzesinde ABD'nin ilk başkanının 3 heykeli de sergilenecek... 

DIŞ HABERLER 

ABD'de, ülkenin kurucusu General George Washinton'a olan şükran duygularını ifade etmek amacıyla 85 milyon dolarlık 127.5 trilyon lira Washington müzesi kuruluyor. Müzede sergilenecek bütün eserler Washington'a ait eşyalar olacak. Ancak müzenin büyük ilgi çekmesi beklenen en nadide parçalarını ise ABD'nin kurucusunu 19, 45 ve 57 yaşlarında gerçek boyutları ve görünümüyle yansıtacak 3 heykel oluşturacak. Müze, başkent Washington'a 25 km uzaklıktaki Washington koruluğu içinde 2006'da açılacak. 

Eşyaları toplanıyor 
İlk Başkan'ın gerçek vücut ölçüleriyle yüz görünümünü elde etmek için oluşturulan ekipte antropologlar, DNA uzmanları ve estetik cerrahlar olacak. Ayrıca Washington'un kullandığı maskeler, elbise ve takma dişler toplanıyor. Heykellerin ilkinde, 19 yaşında bir tapu kadastro memuru olarak, ikinci heykelde 45 Bağımsızlık Savaşı'nda at sırtında ve üçüncüsünde de 57 yaşındaki ilk ABD Başkanı olarak yemin ederken canlandırılacak. 


</TEXT>
</DOC>
