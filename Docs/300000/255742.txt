<DOC>
<DOCNO> 255742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sontur39.html </URL>
<DATE> 2004/07/15/ </DATE>
<TIME> 19.49 </TIME>
<AUTHOR>  </AUTHOR>
<HEADLINE>
Aladdin Çakıcı Viyana'ya getirildi. 
</HEADLINE>
<TEXT>

     Avusturya'nın güneyindeki Graz kenti yakınlarında dün yakalanarak Graz eyalet tutukevinde gözaltına tutulan Alaaddin Çakıcı bugün akşam saatlerinde Viyana şehir mahkemesine nakledildi. 
     Suçlu nakliyesi için kullanılan özel bir araçla Viyana mahkemesine getirilen Çakıcı, büyük bir gizlilik içinde mahkemenin gözaltındaki kişiler için ayrılmış bölümüne aktarıldı. 
     Viyana polisi, konuyla ilgili açıklama yapmazken, Çakıcı'nın bu hafta içinde hakim karşısına çıkarılacağı ve Türkiye'ye iade edilip edilmeyeceğine karar verileceği öğrenildi. 
     Bu arada Avusturya İnterpol'ü, öğleden sonra, İnterpol kuralları çerçevesinde Çakıcı'nın yakalandığı haberini Türkiye İnterpolü'ne resmen bildirdi. 
     Avusturya polisinden bir yetkili, Türkiye tarafından Çakıcı'nın iadesi konusunda henüz resmi bir talebin kendilerine ulaşmadığını söyledi. 
     Türkiye'nin Viyana Büyükelçiliği yetkilileri ise İnterpol'e ulaşan bilgi ve belgelerin incelenmesinden sonra Avusturya'ya iade talebinde bulunulacağını belirtti. 
     
</TEXT>
</DOC>
