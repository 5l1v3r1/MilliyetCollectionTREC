<DOC>
<DOCNO> 254285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/guncel/gun12.html </URL>
<DATE> 2004/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
8 konteyner kaçak gözlük 
</HEADLINE>
<TEXT>


Ambarlı Gümrük Muhafaza ekipleri, 2 milyon 445 bin 600 adet kaçak güneş gözlüğü ele geçirdi 

ŞAKİR AYDIN İstanbul 

Gümrük Muhafaza Müdürlüğü ekiplerinin şüphe üzerine yaptığı aramada, sekiz konteyner dolusu güneş gözlüğü ele geçirildi. Paravan şirket aracılığıyla getirilen gözlüklerin stardatlara uygun olmadığı belirlendi. 
Kaçak güneş gözlükleriyle ilgili gelen ihbarları değerlendiren Ambarlı Gümrük Muhafaza Müdürlüğü ekipleri, geçen mayıs sonunda sekiz konteyner içinde 2 milyon 445 bin 600 adet güneş gözlüğü ele geçirdi. Seyyar satıcılarda bile ortalama 4 - 5 milyon liradan satılan güneş gözlüklerinin kayıtlarda, düzinesinin 1.5 ile 2 dolar arasında gösterildiği belirtildi. Piyasa değerinin yaklaşık 5 milyon dolar olduğu öne sürülen gözlüklerle ilgili soruşturma başlatan gümrük görevlileri, Tayvan Gümrükler Genel Müdürlüğü'yle yaptığı yazışmalar sonucu, söz konusu üründen belirtilen tarihlerde Türkiye ihraç yapılmadığı ve böyle bir kayıt bulunmadığı belirlendi. 


</TEXT>
</DOC>
