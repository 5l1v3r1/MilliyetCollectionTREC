<DOC>
<DOCNO> 290023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/siyaset/asiy.html </URL>
<DATE> 2004/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sarıgül liderimiz' 
</HEADLINE>
<TEXT>


CHP'li 13 milletvekili, CHP yönetiminin uyarısına rağmen Sarıgül'ün mitingine katılma kararı aldı. CHP Milletvekili Kaplan, "Muhalifler lider bulamıyordu, liderimiz çıktı. Taban, Sarıgül'ü tuttu" dedi 

Ezelhan Üstünkaya - Ankara 


CHP yönetiminin, Şişli Belediye Başkanı Mustafa Sarıgül'ün yarınki Mersin mitingine katılmamaları yönünde milletvekillerine gönderdiği, "Suç sayılan bir disiplin eylemini övmek ve ona destek vermek de suç unsurudur" yönündeki yazılı uyarısı ters tepti. CHP'li 13 milletvekili, Genel Sekreter Önder Sav'ın uyarısına rağmen mitinge katılma kararı aldı. Mitinge İstanbul milletvekilleri Hasan Aydın, Ahmet Güryüz Ketenci ve Ankara Milletvekili Mehmet Tomanbay'ın yanı sıra kendilerini, "iktidara yürüyüş hareketi" olarak nitelendiren Züheyir Amber Hatay , Muharrem Eskiyapan Kayseri , Ersoy Bulut Mersin , Turan Tüysüz Şanlıurfa , Sefa Sirmen Kocaeli , Muzaffer Kurtulmuşoğlu Ankara , Hüseyin Özcan Mersin , Vedat Melik Şanlıurfa , Erdoğan Kaplan Tekirdağ ve Muharrem Toprak İzmir da katılacak. Eski CHP'li, bağımsız Mardin Milletvekili Muharrem Doğan da mitingde bulunacak. 
Milletvekilleri ile Sarıgül, hafta başında bir araya gelerek, bundan sonra izlenecek politikaları belirleyecek. Daha sonra parlamento dışı muhalefetle temasa geçilecek. Sarıgül'e destek veren CHP Tekirdağ Milletvekili Erdoğan Kaplan, raporla Sarıgül'e "yargısız infaz" yapıldığını belirterek, "Belediye başkanları hakkında dosya olur. Hukuk devletinde yaşıyorsak, yanlış yapıldıysa, cezasını yargı verir" dedi. Kaplan, şunları kaydetti 
"Bu boşluğu dolduracak isim Sarıgül. Baykal da İnönü'ye karşı aynı şeyi yapmıştı. Partide yenilik isteniyorsa kurultayla çözmek lazım. Muhalif hareket lider bulamıyordu. Liderimiz çıktı. Önemli olan halkın, tabanın tutması. Taban, Sarıgül'ü tuttu. 100 kişiden 99'u 'Sarıgül' diyor. Partiden ayrılmayacağız, mücadele edeceğiz. İhraç edilirsek yine yargı kararı ile döneriz. CHP'yi halka açacağız. Ayak oyunları, delege oyunları, 'parti küçük olsun, bizim olsun' anlayışına son vereceğiz." 

CHP'nin altı oku boyanarak silindi 

MERSİN DHA 

Miting Tertip Komitesi, Şişli Belediye Başkanı Mustafa Sarıgül'ün yarınki mitingi için hazırlanan CHP amblemli davet broşürlerindeki, bilboard ve el ilanlarındaki CHP amblemi ve 6 oku boyatarak sildirdi. Amblem ve okların silindiğine dair 5. Noter Başk tibi Şimşek Koruyucuoğlu'nun noter tespiti yapmasından sonra afişler dağıtıldı. Broşürde, "Uyuyan devi uyandıracağız" sloganına da yer verildi. Sarıgül'ün kurmayları, CHP'nin kalesi olan Mersin'deki Taksim International Otel'de kararg h kurdu. Tertip Komitesi, mitingle ilgili çalışmalarını buradan yürütürken, Baykal'a muhalif olmakla bilinen CHP Mersin milletvekilleri Ersoy Bulut ile Hüseyin Özcan da buraya gelerek, Sarıgül'ün kurmaylarına destek verdi. 

Baykal Gereğini en iyi şekilde yaparız 

İSTANBUL Milliyet 

CHP Genel Başkanı Deniz Baykal, partiden ihraç için Yüksek Disiplin Kurulu'na sevk edilen Şişli Belediye Başkanı Mustafa Sarıgül'ün durumunu önümüzdeki günlerde konuşacaklarını belirterek, "CHP olarak, görevimizi en iyi şekilde, her konuda yapacağız" dedi. Sosyalist Enternasyonal toplantısına katılmak üzere gittiği Güney Afrika'dan dün dönen Baykal, Atatürk Havalimanı'nda partililer tarafından karşılandı. Sarıgül'le ilgili soruları yanıtsız bırakan Baykal, "Bunları konuşmanın fırsatlarını önümüzdeki günlerde bulacağız. Gereğini uygun noktalarda, uygun fırsatlarda değerlendiririz. Telaşa gerek yok. Her şeyi en iyi şekilde yapacağız" diye konuştu. 


</TEXT>
</DOC>
