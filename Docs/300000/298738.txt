<DOC>
<DOCNO> 298738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sonspo05.html </URL>
<DATE> 2004/12/18/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
İddaa'cılar okumadan oynamayın 
</HEADLINE>
<TEXT>

     İtalya Ligi’nde zirvenin kaderini belirleyecek Juventus-Milan karşılaşması beraberlik kokuyor. Eşitlik için verilen 2.70’lik oran İddaa’cıların yüzünü güldürür. 
     
     Trezeguet yok 

     Seri A’da zirvenin nabzını tutan karşılaşma, Juventus-Milan maçının şifresini, sizler için çözdük... Savunması güçlü iki ekibin mücadelesinde, hem Juventus hem de Milan kaybetmeyi göze alamaz. Ligde ilk iki sırayı alan ezeli rakipler için 1 puan yeterli olacaktır. Ev sahibinde Trezeguet ve Olivera sakatlıkları nedeniyle zorlu mücadelede görev yapamayacak. Capello’nun kozları Nedved, Ibrahimoviç ve Del Piero olacak. 
     
     Milan’da 5 eksik 

     Konuk Milan’da ise birçok eksik oyuncu bulunuyor. Sakatlıkları süren Stam, Filippo Inzaghi, Simiç, Tomasson ile Abbiati, Juventus karşılaşmasında forma giyemeyecek. Forvette Crespo-Shevchenko ikilisinin görev yapması bekleniyor. Zorlu 90 dakikanın TV-8’den naklen ekranlara gelecek olması İddaa’cılara TV başında heyecan yaşatabilir. Çizmedeki diğer karşılaşma Messina-Atalanta mücadelesinde ise ev sahibi Messina ağır basıyor. 
     
     İddaa’da son durum 

     
     Messina’da 5, Atalanta’da 2 eksik 

     İtalya Ligi’nde bugün oynanacak Juventus-Milan maçının dışındaki diğer karşılaşmada Messina-Atalanta’yı konuk edecek. Ev sahibinde 90 dakika öncesinde sakatlıkları süren Mamede, Conte, Fusco, Giampa ve Parisi’nin forma giyemeyecekleri açıklandı. Konuk Atalanta’da da Mingazzini ve Rustico takımını yalnız bırakacak. 
     
     Birmingham’da Melchiot sevinci 

     İngiltere Premier Ligi’nde bugün West Bromwich’le karşılaşacak Birmingham’da sakatlığı geçen Mario Melchiot’un takımdaki yerini alabileceği açıklandı. Konuk West Bromwich’de ise Darren Moore ile Cosmin Contra yok. 
     
     Blackburn’de orta saha sıkıntısı 

     Temsilcimiz Tugay Kerimoğlu’nun sakatlanması ve orta sahada görev yapan David Thompson’ın kırmızı kart görmesiyle Blackburn Rovers orta sahası çöktü. Geçen hafta Liverpool’u 1-0’lık sonuçla geçen Everton’da ise eksik bulunmuyor. 
     
     Chelsea tam kadro 

     İngiltere Premier Ligi’nin zirvesinde yer alan Chelsea bugün oynanacak Norwich maçına tam kadro olarak çıkıyor. Mourinho’nun Arsenal maçına çıktığı kadroyu sahaya süreceği bildirildi. Norwich’te ise Holt ve Francis forma giymeyecek. 
     
     M. United’da Nistelrooy yok 

     Bugün Crystal Palace’ı konuk edecek olan Manchester United’da sakatlığı süren Ruud van Nistelrooy, forma giymeyecek. Hollandalı yıldızın yanı sıra Brown, Kleberson, Saha ve Solskjaer’in de oynamayacağı ifade edildi. Crystal Palace’da da Black, Sorondo ve Ventola eksikler arasında... 
     
</TEXT>
</DOC>
