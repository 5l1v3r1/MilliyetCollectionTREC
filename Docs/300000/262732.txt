<DOC>
<DOCNO> 262732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sondun36.html </URL>
<DATE> 2004/08/12/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Dinci site Bin Ladin Avrupa'ya ateşkesi bitiren mesaj yayımlayacak 
</HEADLINE>
<TEXT>

     El Kaide örgütü lideri Usame Bin Ladin'in, Avrupa ülkelerine önerdiği ateşkesi bitiren bir mesaj yayımlayacağı bildirildi. 
     Son zamanlarda tutsakların idam görüntülerini veren www.islamic-minbar.com adlı internet sitesi tarafından yayımlanan bildiride, ''Şeyh Usame Bin Ladin'den ya da Şeyh Ayman El Zevahiri tarafından verilecek olan sesli bir mesaja hazırlanın'' denildi. 
     Gerçek olup olmadığı henüz doğrulanmayan bildiride, ''Bütün Müslümanlara Şeyh Usame Bin Ladin'den, bir uydu kanalında yayımlanacak, Avrupalılara Irak'ı terk etmeleri için önerilen ateşkesi bitiren bir mesaj bekleyin'' ifadesi kullanıldı. 
     El Cezire ve El Arabiye televizyonlarında 15 Nisan'da yayımlanan ve Amerikan Merkezi Haberalma Teşkilatı CIA tarafından doğrulanan bir mesajda Bin Ladin, Avrupa ülkelerine 3 aylık bir ''barış önerisinde'' bulunmuştu. 
     Avrupa ülkeleri, Bin Ladin ile uzlaşmanın saçma olacağını öne sürerek, bu anlaşmayı reddetmişlerdi. 
     
</TEXT>
</DOC>
