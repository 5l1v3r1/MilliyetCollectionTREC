<DOC>
<DOCNO> 260591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sontur14.html </URL>
<DATE> 2004/08/04/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Bursa'da şüpheli ölüm .. 
</HEADLINE>
<TEXT>

     Bursa'nın merkez Osmangazi İlçesi'nde, kız arkadaşıyla birlikte alkol aldıkları sırada tanımadığı biri tarafından bıçaklanan kişi, kaldırıldığı hastanede öldü. 
     Alınan bilgiye göre, Fatih Mahallesi Kum Ocakları mevkiinde kendisine ait 16 J 0321 plakalı otomobilde kız arkadaşıyla birlikte alkol alan Nail Eren 40 , tanımadığı bir kişiyle tartıştı. 
     Tartışmanın kavgaya dönüşmesi üzerine Eren, kimliği henüz belirlenemeyen kişi tarafından sırtından bıçakla yaralandı. Yarayı önemsemeyerek evine dönen Nail Eren, daha sonra, yakınları tarafından Bursa Devlet Hastanesi'ne kaldırıldı. 
     Kalp krizi belirtisiyle yoğun bakım servisinde tedavi altına alınan Eren, bir süre sonra yaşamını yitirdi. 
     Olayla ilgili soruşturmanın sürdürüldüğü, Eren'in ölüm nedeninin otopsi sonucunda belli olacağı bildirildi. 

     
</TEXT>
</DOC>
