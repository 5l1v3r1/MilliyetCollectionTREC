<DOC>
<DOCNO> 289416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/siyaset/axsiy01.html </URL>
<DATE> 2004/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Nükleer takip 
</HEADLINE>
<TEXT>


Türkiye'de nükleer santral kurulmasına yönelik strateji planları hazırlayan Türkiye Atom Enerjisi Kurumu TAEK , Finlandiya'da parlamentonun onay vermesinin ardından yapımına başlanan beşinci santralı yakından izliyor 

Önay YIlmaz İstanbul 


Türkiye Atom Enerjisi Kurumu TAEK Başkan Danışmanı Nükleer Mühendis Gül Göktepe, Türkiye'de kurulması düşünülen nükleer santrallar için strateji planı hazırladıklarını, bunun için Finlandiya'da parlamentonun onay verdiği beşinci nükleer santralının yapımını takibe aldıklarını vurguladı. 
Göktepe, hazırlıklarını Türkiye'de nükleer santrallar kurulacak şekilde yürüttüklerini belirtti. Türkiye'de nükleer santralların yapımının, çeşitli etkenler nedeniyle bir türlü hayata geçirilemediğini kaydeden Göktepe, şunları söyledi 
"Bunda Avrupa'da çevreci ve Yeşiller'in zaman zaman aldıkları olumsuz kararların etkileri olduğu gibi, içimizden birileri de, buna engel olabiliyor. Biz ülke olarak en çok Almanya'yı örnek alıyoruz. Orada alınan kararlar bizi çok etkiliyor." 
Finlandiya'da kurulacak yeni nükleer santralın son derece gelişmiş yeni teknolojiyle yapıldığını kaydeden Göktepe, "Yeni ünite 1000 ila 1600 MW kapasitede kaynar sulu reaktör veya basınç sulu reaktör tipinde inşa ediliyor. Ünitenin maliyeti, 1.7-2.5 milyar euro arasında" dedi. 

'Dışa bağımlıyız' 
Türkiye'nin fosil yakıtlar açısından dışa bağımlılığı gittikçe artan ülkeler arasında en ön sıralarda olduğunu anlatan Göktepe, şöyle devam etti 
"Dünya yeniden nükleer enerji dönemine dönüyor. Gelişmekte olan ülkeler arasında enerji talebi en fazla artan ülke Türkiye. Biz nükleerciler olarak yenilenebilir enerjilere karşı değiliz. Biz rüzg r enerjisi gibi temiz enerjilerden de yararlanılmasını istiyoruz. Ancak bunlar tek başlarına yeterli olmadığı için nükleer enerji gibi temiz enerjiye de ihtiyaç olduğunu söylemeye çalışıyoruz." 




</TEXT>
</DOC>
