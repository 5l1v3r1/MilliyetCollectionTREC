<DOC>
<DOCNO> 265460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/son/sondun20.html </URL>
<DATE> 2004/08/22/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Irak'ta 4 deniz paiydesi öldü 
</HEADLINE>
<TEXT>

     Irak'ın El Anbar vilayetinde, dün 4 Amerikan deniz piyadesinin öldüğü bildirildi. 
     ABD ordusundan bugün yapılan açıklamada, 1. Deniz Piyadesi Seferberlik Gücü'nde görevli 3 deniz piyadesinin El Anbar vilayetinde güvenlik ve istikrar operasyonları yürüttüğü sırada öldürüldüğü belirtildi. Diğer deniz piyadesinin ise bir trafik kazası sonucu hayatını kaybettiği kaydedildi. 
     Irak'ta savaşın başladığı 2003 yılının Mart ayından bu yana öldürülen Amerikalı asker sayısının 714'e yükseldiği belirtiliyor. 
     Bu arada, Irak'ın kuzeyindeki Musul kentinde bir Amerikan askeri konvoyuna saldırının bomba yüklü araçla değil, yola yerleştirilen bombayla düzenlendiği bildirildi. 
     Hastane yetkilileri, Musul'un batısındaki bir yolda konvoyun ilerleyişi sırasında düzenlenen saldırıda 2 Iraklı çocuğun yaralandığı kaydettiler. 
     Musul'da düzenlenen ayrı bir saldırıda, yabancı bir şirkette çalışan bir Endonezyalı ölmüş, 2 Iraklı yaralanmış, 1 Filipinli de yaralanmıştı. 
     
</TEXT>
</DOC>
