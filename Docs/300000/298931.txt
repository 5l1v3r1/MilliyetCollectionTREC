<DOC>
<DOCNO> 298931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sonspo20.html </URL>
<DATE> 2004/12/19/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Sakarya coştu 4-1 
</HEADLINE>
<TEXT>

     Süper Lig'de alt sıralardan kurtulma mücadelesi veren Sakaryaspor ilk yarının son maçında Malatyaspor'u 4-1 gibi farklı bir skorla devirdi. Yeşil-siyahlılar bu galibiyetle puanını 16'ya çıkardı. 
     Maça Sakaryaspor daha atak başladı. Evsahibi ekip, sağ ve sol kanatlardan ceza alanına gönderilen paslarla gol aradı. Ancak Malatyaspor savunması ilk yarıda gole izin vermedi. 
     6. dakikada İlhan'ın ceza alanının sol kenarında Fatih Şen'e yaptığı hareketi hakem faul olarak değerlendirdi. Serdal'ın doğrudan kaleye gönderdiği, top az farkla üstten auta çıktı. 
     10. dakikada ani gelişen Sakaryaspor atağında, Burak ile verkaça giren Ali Cansun, ceza alanında topu önünde buldu. Daha önce davranan kaleci Bora, yatarak topa sahip oldu. 
     16. dakikada Ali Cansun'un ceza alanının sağ tarafından gönderdiği topla buluşan Ragıp sert vurdu. Kaleci Bora, uzanarak topun ağlara gitmesini önledi. 
     22. dakikada Ayman'ın sol taraftan kullandığı köşe atışına Mert kafayla vurdu. Bu oyuncunun vuruşunda, top az farkla auta çıktı. 
     30. dakikada Gökhan Çalışal'ın orta alandan ceza alanının sağ tarafına gönderdiği topu kontrol eden Serdal, sert vurdu. Ancak meşin yuvarlak auta gitti. 
     36. dakikada Gökhan Çalışal'ın kullandığı serbest vuruştan gelen topu Burak, kafayla Ali Cansun'un önüne indirdi. Bu oyuncunun kale çizgisinin hemen önünde yaptığı vuruşta top, üstten az farkla auta çıktı. 
     İlerleyen dakikalarda da gol olmayınca, ilk yarı 0-0'lık skorla kapandı. 

     
</TEXT>
</DOC>
