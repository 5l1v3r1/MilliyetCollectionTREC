<DOC>
<DOCNO> 267401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/son/sontur02.html </URL>
<DATE> 2004/08/29/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Süper liselere kayıtlar salı günü sona erecek... 
</HEADLINE>
<TEXT>

     Yabancı dil ağırlıklı liselere süper liseler ön kayıtlar, 31 Ağustos Salı günü sona erecek. 
     Ankara'daki adaylar, bu yıl başvurularını internet üzerinden yapacaklar. Başvuru koşullarına ilişkin detaylı bilgi, Ankara Milli Eğitim Müdürlüğü'nün ankara.meb.gov.tr internet adresinden öğrenilebilecek. 
     Ön kayıt yaptıracak adaylarda, ilköğretim okulundan o yıl veya önceki yıllarda mezun olup açıköğretim dahil herhangi bir ortaöğretim kurumuna hiç kayıt yaptırmamış ve diploma notunun en az 4.00 olması koşulu aranıyor. 4, 5, 6, 7 ve 8. sınıfa ait yıl sonu ağırlıklı notlarının aritmetik ortalaması 3.99 ve aşağı olan öğrenciler başvuramayacak. 
     Adaylar, en fazla 5 okulu tercih edebilecek. Okullara yerleştirme işlemini, diploma notlarına göre milli eğitim müdürlükleri yapacak. 
     Ön kayıt süresi, 31 Ağustos Salı günü mesai saati bitiminde sona erecek. 
     Kesin kayıt hakkı kazanan öğrencilerin listeleri, 2 Eylül 2004'de ilan edilecek. Kesin kayıtlar, 2-4 Eylül 2004 tarihleri arasında yapılacak. Boş kontenjanlar, 6 Eylül 2004'te ilan edilecek. Boş kontenjanlar için 7-8 Eylül'de yeniden ön kayıt alınacak. 9 Eylül'de kesin kayıt hakkı kazanan öğrencilerin isimleri ilan edilecek. Bu öğrenciler, 10 Eylül'de kesin kayıt yaptıracak. 
     
</TEXT>
</DOC>
