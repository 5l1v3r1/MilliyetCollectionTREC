<DOC>
<DOCNO> 280903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/spor/spo06.html </URL>
<DATE> 2004/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç ve güzel 2-1 
</HEADLINE>
<TEXT>


Başkent ekibi, Oğuz Çetin'le çıktığı ilk karşılaşmada 84 dakika on kişi oynamasına rağmen Rizespor'u zor da olsa devirmeyi başardı 

İLHAN GÜLER 


Youla atıldı 
GENÇLERBİRLİĞİ şeytanın bacağını kırdı ve Çaykur Rize önünde üç hafta aradan sonra galibiyetle tanıştı. Başkent ekibi, 6. dakikada Youla'nın kırmızı kart görerek oyun dışı kalmasına rağmen ilk yarıda fırtına estirdi. 9'da El Saka takımını öne geçirdi, 24'te penaltı atışını Zdravkov'un çeldiği Boliç, 44'te attığı golle kendini affettirdi. İkinci yarıda konuk ekibin müthiş baskısı 67'de Zafer ile golü getirdi, ancak galibiyete yetmedi. 

Maçın karnesi 
HAKEMLER Mustafa Çulcu, Serkan Gençerler, Birol Budan 
GENÇLERBİRLİĞİ Ömer 6 - Erkan 7 , Ümit 5 Baki Dk. 22 6 , El Saka 7 , Flip 6 - Sedat 5 Mehmet Nas Dk. 61 5 , Skoko 6 , Mustafa Özkan 6 , Uğur 6 - Youla 2 , Boliç 6 Mustafa Gürsel Dk.75 5 
YEDEKLER Gökhan, Tayfun, Ali Öztürk, Gtari 
Ç.RİZESPOR Zdravkov 5 -El Tabei 5 , Mustafa 6 , Kürşat 6 - Cem Baki 5 , Fahri 4 Zafer Dk. 38 6 , Ünal 5 , Ersin 4 Gürol Dk. 46 5 , Serkan 5 - Okan 5 , Murat Sözkesen 5 İbrahim Ba Dk. 81 
YEDEKLER Atilla, Seyidhan, Evren, Ahmet 
SARI KARTLAR Uğur, Sedat, Flip, El Saka, Skoko G.Birliği , Okan, Serkan Ç. Rizespor 
KIRMIZI KART Youla Dk. 6 - G.Birliği 
GOLLER El Saka Dk. 9 , Boliç Dk. 44 , Zafer Dk. 67 

İlhan Cavcav ateş püskürdü 

GENÇLERBİRLİĞİ Başkanı İlhan Cavcav, orta hakem Mustafa Çulcu'nun maçı çığrından çıkardığını iddia etti. Cavcav, "Mustafa Çulcu gibi bir hakemin yönettiği maçtan Kulüpler Birliği Başkanı olarak utanç duydum" dedi. Çulcu'nun Gençlerbirliği'ni mağlup ettirmek için çok fazla çaba sarfettiğini öne süren Cavcav, "Ayıptır, günahtır. Lehimize penaltı veriyor, rakip oyuncuya sarı kart dahi göstermiyor. Ona rağmen kazandık. Çocukları tebrik ediyorum" diye konuştu. 


</TEXT>
</DOC>
