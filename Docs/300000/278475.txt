<DOC>
<DOCNO> 278475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sontur24.html </URL>
<DATE> 2004/10/08/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Asansörde taciz 
</HEADLINE>
<TEXT>

     Ramazan ÇETİN DENİZLİ, DHA 

DENİZLİ'de okuldan evine dönen bir kız çocuğu, oturduğu apartmanın asansöründe bir kişinin cinsel tacizine uğradı. 
     Olay önceki gün saat 19.00 sıralarında Çaybaşı Mahallesi'nde meydana geldi. Asansörde tacize uğradığını söyleyen ve çok korkan 12 yaşındaki S.K. durumu babasına anlattı. S.K. ve babası karakola giderek şikayetçi oldu. S.K. polise verdiği ifadesinde "1.70 boylarında, 35 yaşlarında, bıyıksız, kısa sarı saçlı bir kişi asansörde bana güvenlik kamerası olup olmadığını sordu. Kamera olmadığını söyledim. Ardından beni okşayarak cinsel organıma dokunmak istedi. Ben bağırınca asansörden inerek kaçtı. Çok korktum'' dedi. Polis, sapığın robot resmini ifadelerden çizerek aramaya başladı. 
     Polis yetkilileri, kimliği belirsiz sapığın, büyük olasılıkla, bir süredir evlere gidip kendisini doktor olarak tanıtan ve sağlık taraması yapacağını söyleyerek küçük kızları taciz eden sapıkla aynı kişi olmadığını belirtti. 
     
</TEXT>
</DOC>
