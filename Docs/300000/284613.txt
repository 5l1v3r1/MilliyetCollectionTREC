<DOC>
<DOCNO> 284613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sondun21.html </URL>
<DATE> 2004/10/30/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Almanya'da benzin hırsızlığı artıyor... 
</HEADLINE>
<TEXT>

     Artan benzin fiyatları nedeniyle Almanya'da benzin hırsızlığının yaygınlaştığı bildirildi. 
     Schweinfurt polisi, ''benzin hırsızlarının'' özellikle kamyonların benzin depolarından mazot çaldıklarını belirtti. 
     Baden-Württemberg, Bavyera ve Mecklenburg-Vorpommern eyaletlerinde de benzin hırsızlığının arttığı ifade edildi. 
     Çok sayıda sürücünün de benzin istasyonunda deposunu doldurduktan sonra parayı ödemeden kaçtığı belirtildi. 
     Petrol şirketi Esso, benzinliklerdeki kamera sistemlerinin bu tür hırsızlığa karşı iyi bir önlem olduğunu bildirdi. 
     Ancak benzinlik sahiplerinin yaklaşık 40 bin euroya kurdukları kamera sisteminden bazı sürücülerin araçlarının plakalarını kapatarak ya da sahte plaka kullanarak kaçtıkları ifade edildi. 
     
</TEXT>
</DOC>
