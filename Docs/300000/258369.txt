<DOC>
<DOCNO> 258369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/dunya/adun.html </URL>
<DATE> 2004/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam hücrede şiir yazıyor 
</HEADLINE>
<TEXT>


Saddam'ın hapis hayatına ilişkin detaylar Şiir yazıyor, Kuran okuyor, çiçek bakımı yapıyor, Amerikan keki 'muffin' yemeyi de çok seviyor 

DIŞ HABERLER SERVİSİ 


Bir süre öncesine kadar Irak'ın tek h kimi olan, "emirleri demiri bile kesen" devrik lider Saddam Hüseyin'in tüm dünyanın merak ettiği bilinmeyen bir yerdeki mahk miyet hayatına ilişkin detaylar ilk kez duyuruldu. Saddam Hüseyin'i cezaevinde ziyaret eden Irak'ın insan haklarından sorumlu bakanı Bahtiyar Emin, İngiliz The Guardian gazetesine, hücresinde tek başına kalan Saddam'ın medya organlarına erişiminin olmadığını, gününü Kuran okuyup şiir yazarak geçiren eski liderin Amerikan çerezlerinden yemeyi çok sevdiğini anlattı. 

Bush'a şiir yazdı 
Saddam'ın genellikle Kuran-ı Kerim okuduğunu ve zaman zaman da şiirler yazdığını belirten Emin, Saddam'ın şiirlerinden birinin de can düşmanı ABD Başkanı George W. Bush'a ithaf edildiğini söyledi. 
Emin izlenimlerini, "Gördüğüm kadarıyla sağlığı son derece iyi ve iyi şartlarda tutuluyor. Ancak tabii Saddam biraz moralsiz görünüyor" sözleriyle aktardı. 

Hücresi 12 metrekare 
Saddam'ın beyaz duvarlı ve havalandırma sistemi bulunan bir hücrede tutulduğunu, hücrenin boyutlarının da 3 metreye 4 metre olduğunu belirten Emin, devrik liderin diğer mahk mlardan uzak tutulduğunu, ancak havalandırmaya çıktığında diğerleriyle konuşabildiğini anlattı. Saddam'ın yüksek tansiyon sorunu dışında prostat hastalığı nedeniyle ilaç kullandığını belirten Bahtiyar Emin, devrik liderin prostat hastalığı için biyopsi yaptırmayı ise reddettiğini açıkladı. 
Emin, Saddam'ın sabahları yaklaşık 1300 kalori içeren hazır kahvaltıdan yediğini, günde iki kez patates, brokoli ve et yemekleri yediğini, aralarda da Amerikalıların çok sevdiği çikolatalı kekler olan "muffin"lerden yediğini bildirdi. Her gün banyo yapabilen Saddam'ın istediği anda tıraş edildiğini de belirten Emin, eski diktatörün, içinde sabunu, diş macunu, saç fırçası, şampuanı ve deodorantı bulunan bir de çantası olduğunu söyledi. 
Emin, Saddam'ın daha ziyade hapishanenin bahçesinde bulunan küçük bir çiçeklikle ilgilenmeyi tercih ettiğini bildirdi. Emin, Saddam'ın geçmişini bilenler için bugün yaptıklarının son derece "ironik" bir görüntü oluşturduğunu da ifade etti. 


</TEXT>
</DOC>
