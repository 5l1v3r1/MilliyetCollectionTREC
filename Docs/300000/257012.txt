<DOC>
<DOCNO> 257012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/yasam/ayas.html </URL>
<DATE> 2004/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendinin patronu olmak 
</HEADLINE>
<TEXT>


Bugün, iş değiştirmek, kendi işinin sahibi olmak, hayata yepyeni bir pencere açmak için hiç de geç değil aslında İhtiyacınız olan kudret, bu dizide... 

YENİ İŞ KAPILARI - 1 
ŞÜKRAN PAKKAN - PINAR ÇELİK 

Başlarken.... 
ABD'de büyük işler yapmış ünlü bir girişimci, yönettiği şirketlere ilişkin olarak, yıllar sonra bir itirafta bulunmuş "Birlikte çalıştığımız yöneticiler ve elemanlarda, bizden ayrılırlarsa hayatlarının mahvolacağı havasını yarattık. En iyi çalışanlarımız, buna hep inandı..." Bugün, iş değiştirmek, kendi işinin sahibi olmak, hayata yepyeni bir pencere açmak için hiç de geç değil aslında, patronlara rağmen . Gelişen teknoloji, her ne kadar ekonomi bir türlü rayına oturamamış olsa da istihdam olanakları, meslek dallarındaki çeşitliliği görebilmek için, yaratıcı fikirler geliştirmeniz ya da bir uzmanlık dalında ilerlemeniz gerekiyor o kadar Krediler, danışmanlık firmaları, yasal prosedürler iplik söküğü gibi geliyor arkasından. Yeter ki, kendinize güvenin, kariyer planlamanızı iyi yapın ve hemen harekete geçin. Dışarıda çok renkli, heyecanlı, akıllı ve kıran kırana bir mücadele var Bu nedenle, 'Yeni İş Kapıları ve Gözde Meslekleri' aktardığımız dizimizde, yaratıcı ve yeni fikir geliştirip, kendine güvenenlere kapıların nasıl açıldığını göreceksiniz. Tabi mücadele şartıyla Konfüçyüs'ün de dediği gibi "Hiç kimse başarı merdivenini elleri cebinde tırmanmamıştır". İyi şanslar 

Yapılan araştırmalar, iş dünyasındaki nitelikli insan sayısının 2050'li yıllara kadar doldurulmayacağını gösteriyor. Teknolojideki gelişmeler, nitelikli insana ihtiyacı en az 50 yıl sonra frenleyebilecek... 
Doç. Dr. Osman Özsoy'un Hayat Yayınevi'nden çıkan 'Değişen Dünyada Meslek Seçimi Geleceğin Meslekleri' isimli kitabında aktarıldığı üzere, yapılan bir araştırmada, "Şimdiki aklınız olsaydı, hangi sektörde çalışmak isterdiniz " sorusuna verilen cevaplara dikkat çekiliyor. Buna göre, sırasıyla yüzde 32.8 ile bilişim, yüzde 18.2 ile turizm, yüzde 12.4 ile medya, yüzde 11.4 ile sağlık, yüzde 9.7 ile kamu, yüzde 5.1 ile otomotiv, yüzde 3.1 ile de parekende geliyor. 'Şu an yaptığım işi yapardım' diyenler ise sadece yüzde 12'de kalmış. 

Gelecek perspektifi şart 
Yakın tarihe kadar petrol zengini ülke kralları veya petrol işiyle uğraşan Batılı büyük şirket sahipleri dünya zenginler listesinde başı çekiyordu. 
Ancak, son yıllarda ilk sıraları iletişim şirketleri aldı. Dünyanın en önde gelen borsalarında, iletişim sektörü şirketleri, en fazla değer kazanan hisselerin başında geliyor. Peki ya bilim ve teknolojinin insanların hayal ettiklerini üretebilir hale getirmesi Yeni buluşlar, alınan patentlerle ekonomik bir değer haline getirilmekte ve buluş sahipleri de büyük gelirler elde etmekte... 
O nedenle, akla gelen 'ilginç buluşlara' baştan olumsuz yaklaşmamak gerekiyor. Örneğin, 1944'te 20. Century Fox'un Başkanı Daryik F. Zanuck'un "Televizyon en geç altı ay içerisinde piyasadan silinecektir. İnsanlar her akşam böyle bir kutuyu istemez" sözü hatırlanırsa... 
Bu örnek bile, hedefleri yüksek tutup, azimle çalışıldığında aşılamayacak güçlük olmadığını gösteriyor. 

Kendinize güvenin 

Girişimciler iş fikirlerini, fırsatları nasıl buluyor ve eliyorlar Bir iş alanında deneyime ihtiyaç var mı Hangi iş fikirleri başarılı olabilir 
Cevapları, 'Adım adım girişimcilik' isimli kitabında Amerikalı iş uzmanı Rachelle Thackray şöyle veriyor 
Bildiğiniz işi yapın Başarılı işler kuranlar, sektördeki deneyimin başlangıç risklerini en aza indirebileceğini söylüyor. Bazen var olan bir ilgi alanı, iş için önemli bir basamak olabilir. Tabii piyasanın ekonomik durumu da çok önemli...Zevkinize güvenin 'En başarılı girişimciler, bu işi kendileri için yapandır' diyor bir girişimci. Az bilgi tehlikelidir ve bazen aklınıza iyi bir fikir geldiğinde ne olursa olsun ilerlemeniz gerekir.Fikrinizi geliştirin Kulağa iyi gelen bir iş konseptini, gerçekten işe yarayan ve para kazandıran bir işten nasıl ayırt edersiniz En tutarlısı, büyük ve uygun bir piyasa. Çok kötü konseptleri, başarıya ulaştıranlar gibi, batıranlar da mevcut. Bir fikri, konsepti veya inancı disiplinle birleştirme ve gerçek bir iş planına dönüştürme yeteneği şart.Ortaklık mı, yalnız çalışmak mı Bazı girişimciler, yalnız yola çıkılsa da desteğe ihtiyacı olduğunu söylüyor. Ancak, ortağa değil Kendinize inanmalısınız. Piyasayı araştırın Bir iş kuracakların piyasa ve ürünlerinin yeri konusunda bir anlayış geliştirmesi gerekir. En iyi yollardan biri rekabeti değerlendirmektir. Araştırma yapmak, bir ürünün potansiyel pazarını, müşterilerin özelliklerini ve satış hesaplarını belirlemeye yarar.Yeni yetenekler geliştirin Gerekirse bir kursa ya da eğitim programına katılıp, kendinizi geliştirin.İş planı yapın Ne üreteceksiniz, hedef k rınız ne, kimlerle çalışacaksınız gibi soruların cevaplarını içeren bir plan yapın.Kendin yap Yeni iş kuranlar genellikle yatırımlarını kendileri yapmak zorunda kalır. Bazıları sadece birikmiş paralarına ve ilk ay ve yıllardaki kazançlarına güvenirler.Doğru mek n seçin İlk günlerden şirketinizin parasını çok harcamamak çok önemlidir. Olabilecek en ucuz yerden başlayın. Biçim ve içerik arasındaki farkı unutmayın. Pahalı ofisler iyidir ama çoğu zaman değersizdir. Süslü eşyalarla başlayan işler nadiren başarılı olur. Evde çalışmayı ya da ofis açmayı düşünün.İsim bulun 2000 yıllarının en iyi 10 markasının isimleri farklı, akılda kalıcı fakat uzmanlara göre üzerlerinde fazla düşünülmemiş. Kısa, güçlü, tanıdık ve insanların söylemekte zorlanmayacağı isimler seçin. Acele etmeyin.Marka mesajınız olsun Reklam harcamaları için yeterli paraya sahip olmasanız da, kaliteli ürün hakkında insanların konuşması en iyi reklamdır. Pazarlama stratejisi için insanlarla çalışın. Basit mesajlar verin.Çalışan alın Başka kişileri işe almak, hem size nefes aldıracak zamanı yaratır hem de uzun vadede şirketin başarılı olma şansını artırabilir. Sizin değerlerinizi paylaşan ve iş bitirmeyi seven insanlar alın. 

Girişimcide ne gibi özellikler olmalıdır 

Kendine güvenen ve kendisine güvenileniGeri adım atabilen ve yeniden başlayabilenFırsatlardan yararlanabilenSonuçları değerlendirebilenMesleki riskleri üstlenebilenYaratıcı, cesaretliBireysel ve aynı zamanda toplumsalİyimser ve fikir sahibiSürükleyici ve güdüleyiciYeniliklere açıkİşini seven biri olmalıdır... 

Bir başarı öyküsü 

Isıtma ve sıhhi tesisat sektöründe faaaliyet gösteren Dizayn Grubu Kurucusu İbrahim Mirmahmutoğulları, 'insankaynakları.com'dan derlenen 'İşte Başarı' isimli kitapta küçük bir atölyeyi 11 yılda 60 ülkeye ihracat yapan bir şirket haline nasıl getirdiğini anlatıyor 
"Aile bireyleri olarak yaz tatillerinde sürekli çalışırdık. Önceleri, çekirdek kavurup satarken, lisede tekerlekli arabalarla Sivas'ın taşlı yollarında altı yıl sebze sattım. Pazarlarda ilginç tehlikelerle karşılaşırdık. Yer kapma kavgası yüzünden her yıl en az üç beş kavga çıkardı... Yıldız Teknik Üniversitesi Makina Mühendisliği Bölümü'nden mezun oldum. Bir yerlerde çalışmaktansa, girişimci olmayı tercih ettim. Aklımda özel iş yapmak vardı. Dizayn Grup'u Gaziosmanpaşa'da 500 metrekare bir atölyede kurduk. İlk yılımızda 3 bin metrekare yere taşındık. Şimdi 35 bin metrekare kapalı alanda üretim yapıyoruz. Lisans ya da know-how almadan kendi gayretlerimizle zor dönemleri aştık. Dışarıdan lisans alsaydık, bugün hala onlara bağlı olacaktık. Model de geliştiremezdik. Belki 10 katı para harcadık ama uzun vadede akıllı bir yatırımdı. Pazarlama elemanlarından önce AR-GE elemanları aldık... 
İlk önce boru nasıl üretilecekti İlk ürün nasıl çıkacaktı Etrafınızda kimse birşey bilmiyor, çok gençsiniz. Kalite için üniversitelerin laboratuvarlarını kullandık. Ürünümüzü dört dörtlük olmadan piyasaya sürmedik. Bugün 450 kişi çalışıyoruz. Biz yanlış yapılmasına fırsat vererek, başarıyı yakaladık. Bile bile risk aldık. Başlangıçta nakit anlamda bir değeriniz olmasa da, kendi değerlerinizle yükselebilirsiniz. Önemli olan, kararlı olmak ve mücadele." 

YARIN 
İşte yarının meslekleri Mağaza yöneticiliği, gayrimenkul uzmanları, malzeme mühendisleri, otomotiv öğretmenleri... Kaç para kazanıyor, ne eğitimi alıyor, nerede iş buluyorlar Yeni iş kapıları Biyomedikal Mühendisliği, Mikroelektrik Mühendisliği, Çevre Siyaseti Uzmanı, Menkul Kıymetler Uzmanı.. Meslek seçerken nelere dikkat edilmeli Bir başarı öyküsü 


</TEXT>
</DOC>
