<DOC>
<DOCNO> 294215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sontur19.html </URL>
<DATE> 2004/12/02/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Kapkaçtan korkan kadınlar kurusıkı silahlanıyor 
</HEADLINE>
<TEXT>

     Erdoğan ERDOĞAN DHA 

SON yıllarda kapkaç olaylarındaki artış nedeniyle kurusıkı tabanca satışlarında yüzde 40 oranında artış olduğu, fiyatları 25- 150 milyon lira arasında değişen silahları daha çok kadınların tercih ettiği belirtildi. 
     Kadınlar, caydırıcı etkisi olması, ruhsat gerektirmemesi ve gerçeğinden kolaylıkla ayırt edilememesi nedeniyle kurusıkı tabancalara yöneldi. Bu tabancaların ruhsat yerine geçen faturalarla satıldığını belirten kurusıkı tabanca satıcısı Tevfik Deker, artan kapkaç olayları nedeniyle son dönemlerde bu silahlara kadınların daha fazla ilgi gösterdiğini söyledi. 
     Geçen yıla oranla satışlarında yüzde 40'a varan artışlar olduğunu dile getiren av mazemeleri ve silah satıcısı Tevfik Deker, "Kadınlar, kapkaç ve hırsızlık olaylarına karşı kurusıkı tabanca almayı tercih ediyor. Bu tip silahların namluları kapalı, yani kurşun atmıyor. Kurusıkı tabancaların en büyük özelliği ses çıkartması. Çok sayıda kadın müşterimiz var ve kapkaç olaylarından korktukları için bu tabancaları tercih ediyorlar'' dedi. 
     
</TEXT>
</DOC>
