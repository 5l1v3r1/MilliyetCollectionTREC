<DOC>
<DOCNO> 278910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/son/sonsiy05.html </URL>
<DATE> 2004/10/10/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Şili Cumhurbaşkanı Lagos, Türkiye'ye geliyor... 
</HEADLINE>
<TEXT>

     Şili Cumhurbaşkanı Ricardo Lagos, Cumhurbaşkanı Ahmet Necdet Sezer'in davetlisi olarak, yarın Türkiye'ye gelecek. 
     Cumhurbaşkanlığı Basın Merkezi'nden yapılan yazılı açıklamaya göre, Lagos'un 14 Ekim'e kadar sürecek ziyareti, Şili'den cumhurbaşkanı düzeyinde Türkiye'ye gerçekleştirilen ilk resmi ziyaret olma özelliğini taşıyor. 
     Açıklamada, konuk cumhurbaşkanının ziyareti sırasında Türkiye'nin, ''Latin Amerika Açılım Planı'' çerçevesinde, Türkiye ile Şili arasında son yıllarda gelişmekte olan ilişkilerin yanı sıra bölgesel ve uluslararası konular üzerinde görüş alışverişinde bulunulacağı belirtilerek, iki ülke arasında varolan işbirliği alanlarının çeşitlendirilerek güçlendirilmesi olanaklarının da değerlendirileceği kaydedildi. 
     
</TEXT>
</DOC>
