<DOC>
<DOCNO> 279576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/dunya/dun01.html </URL>
<DATE> 2004/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Prince'ten intihar bombacısı klibi 
</HEADLINE>
<TEXT>


Rock starının, ABD'de bir Arap genç kızının intihar bombacısı haline gelmesini anlattığı 'Cinnamon Girl' Tarçın Kız adlı klibi çok tartışılacak 

DIŞ HABERLER SERVİSİ 


ABD'de 11 Eylül saldırıları sonrasında ülkedeki Müslümanların yaşadığı yabancılaşma ve İslamcı teröristlerin temel eylem biçimi olan bombalı intihar saldırıları, ilk kez Amerikalı bir rock starının klibine konu oldu. 
Prince'in son klibi "Cinnamon Girl"de Tarçın Kız , 11 Eylül sonrasında, dini ve etnik kökeni nedeniyle "potansiyel terörist" muamelesi gördüğü için bunalıma giren Arap asıllı genç bir kızın, intihar bombacısı olmaya karar vermesi anlatılıyor. 
Önümüzdeki hafta televizyonlarda yayımlanmaya başlayacak olan klipte, 11 Eylül saldırılarına okul bahçesinde şahit olan genç kız, saldırılar sonrası arkadaşları tarafından Arap olduğu için tartaklanıyor. Korku ve panik içerisinde okuldan kaçan genç kız, ailesinin işlettiği dükk nın vitrininde "terörist pislik" yazısını görüyor. 
Klipte, Arap ve Amerikalı kimlikleri arasında bocalayan genç kız, başını örtüp dua ettikten sonra, jean pantolonunu giyip makyaj yapıyor ve evden kaçıyor. Kalabalık bir havaalanına gelen genç kız, görevlilere Amerikan pasaportunu göstererek içeri giriyor. Klibin sonunda genç kız çantasına koyduğu bombayı bir an için patlattığını hayal ediyor, ancak çevresindeki masum insanları gördükten sonra bu kararından vazgeçiyor. 
Şarkıdan bazı sözler şöyle 
"Daha önce tanımadığı insanlar için gözyaşı dolu sevgi sözleriyle Tanrı'dan cihad karşısında onlara merhamet göstermesini istiyor" 
"Karışık bir mirasın tarçın kızı 11 Eylül her şeyi değiştirirken O bu yüzden suçlandı" 
Klipteki Arap kızı, "Whale Rider" filmiyle tanınan aktris Keisha Castle - Hughes'ü canlandırıyor. Klibin, 11 Eylül sonrası ABD'de Müslümanlara yönelik baş gösteren ayrımcılığı yansıtmasının yanı sıra, terörizme anlayış gösteren yaklaşımıyla da tartışmalara sahne olması bekleniyor. 


</TEXT>
</DOC>
