<DOC>
<DOCNO> 259740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/son/sondun29.html </URL>
<DATE> 2004/08/01/ </DATE>
<TIME> 20.04 </TIME>
<AUTHOR>  </AUTHOR>
<HEADLINE>
Reuters'e göre, Bağdat'taki saldırılarda 12 kişi öldü 
</HEADLINE>
<TEXT>

     Irak'ın başkenti Bağdat'ta hedef alınan 4 kiliseden birine düzenlenen saldırıda 12 kişinin öldüğü bildirildi. 
     Reuters muhabiri, bir aracın, kentin güneyindeki Dura mahallesinde bulunan Keldani kilisesinin park yerine hızla girdiğini ve ayin sırasında infilak ettiğini gördüğünü belirtti. 
     Muhabir, 12 kişinin öldüğünü ve ceset parçalarının çevreye saçıldığını söyledi. 
     Öte yandan, Amerikalı yetkililer, Bağdat'ta toplam 4, Musul'da ise 1 kilisenin hedef alındığını söyledi. 
     Hemen hemen eşzamanlı düzenlenen saldırılarda 60 dolayında kişinin yaralandığı belirtildi. 
     Amerikalı Albay Mike Murray, Bağdat'taki saldırılarda 50-55 kişinin yaralandığını söylerken, Yüzbaşı Angela Bowman, Musul'da 4 kişinin yaralandığını belirtti. 
     Irak polisi, Musul'daki patlamanın, insanlar ayinden çıkarken meydana geldiğini, bir aracın infilak ettiğini ifade etti. 
     Bowman da, bombalı saldırının yanı sıra kiliseye roketatar saldırıları düzenlendiğini de kaydetti. 
     
</TEXT>
</DOC>
