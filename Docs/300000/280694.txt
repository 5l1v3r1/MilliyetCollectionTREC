<DOC>
<DOCNO> 280694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/son/sonsiy08.html </URL>
<DATE> 2005/03/15/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Ersümer ve Çakan'ın yargılandığı Yüce Divan'da yarın tanıklar dinlenecek 
</HEADLINE>
<TEXT>

     Eski Enerji ve Tabii Kaynaklar bakanları Cumhur Ersümer ile Zeki Çakan'ın Yüce Divan'da yargılandığı davada, yarın tanıklar dinlenmeye başlanacak. 
     Yüce Divan'daki son duruşmada, 1997'den 2005'e kadar elektrik ve doğalgaz ihtiyacının ne kadar olduğunun Enerji ve Tabii Kaynaklar Bakanlığı ile Botaş'dan sorulmasına karar vermişti. 
     Rusya ile doğalgaz alanında yapılan sözleşme ve protokollerin, mavi akım projesi kapsamındaki anlaşmalar, sözleşmeler, protokollerin Türkçe onaylı örneklerinin ilgili kurum ve bakanlıklardan isteyen Yüce Divan, enerji ihaleleriyle ilgili olarak Yargıtay'da ve yerel mahkemelerde bazı eski bürokratlar hakkında açılan davaların aşamalarının sorulmasına karar vermişti. 
     Yüce Divan, bu aşamada Talat Ertürk, Budak Dilli, Metin Başlı, Emine Aybar, Tuncay Derman, Necdet Pamir ve Gökhan Bildacı'nın tanık olarak dinlenmesini kararlaştırmıştı. 
     Yüci Divan'da yarın yapılacak duruşmada bu tanıklar dinlenecek. 
     
     İSTENEN CEZALAR 
     Cumhur Ersümer'in Yüce Divan'a sevk kararında, bakanlığı döneminde uyguladığı yanlış ve usulsüz enerji politikaları nedeniyle kamuyu zarara uğrattığı, görevini suiistimal ettiği ve yetkilerini aşıp salahiyetlerini amaç dışı kullanarak kanun ve yönetmelik hükümlerine aykırı davrandığı ileri sürülüyor. 
     Devlet alım, satımına ve yapımına fesat karıştırarak kamu zararına yol açtığı, ayrıca ihaleye hile karıştırma fiili ile görevi ihmal eylemini işlediği kaydedilen kararda, Ersümer'in bu eylemlerine uyan Türk Ceza Kanunu'nun TCK ''devlet alım-satımına fesat karıştırma'' suçunu düzenleyen 205 10 seneden az olmamak üzere ağır hapis , ''görevi kötüye kullanmak'' suçunu içeren 240 1 yıldan 3 yıla kadar hapis , ''rekabet koşullarını engelleme'' hükmünü düzenleyen 366 1 yıldan 3 yıla kadar hapis , ''görevi ihmal'' suçunu içeren 230. üç aydan bir yıla kadar hapis maddelerine göre yargılanması isteniyor. 
     TBMM'nin Çakan hakkındaki kararında da Çakan'ın görevini suiistimal ettiği ve yetkilerini aşıp selahiyetlerini amaç dışı kullanarak kanun ve yönetmelik hükümlerine aykırı davranıp, devlet alım satımına ve yapımına fesat karıştırarak kamu zararını yol açtığı ifade ediliyor. Kararda, Çakan'ın bu eylemlerine uyan TCK'nın 205 ve 240. maddelerine göre yargılanması talep ediliyor. 
     
</TEXT>
</DOC>
