<DOC>
<DOCNO> 282584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/dunya/dun01.html </URL>
<DATE> 2004/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Castro'ya 'Oh' çektiler 
</HEADLINE>
<TEXT>


DIŞ HABERLER SERVİSİ 


Sevmeyenleri, Küba'nın Santa Clara kentinde bir törende kürsüden inerken ayağı takılıp düşen ve sol dizi kırılan Küba lideri Fidel Castro'nun durumuna üzülmediklerini açık bir dille ifade ettiler. 
ABD Dışişleri Bakanlığı Sözcüsü Richard Boucher, Castro'nun kırıklarından daha ziyade "Küba'da neyin kırıldığı" ile daha çok ilgilendiklerini söyledi. Boucher, Castro'ya "geçmiş olsun" dileyip dilemediğine ilişkin bir soruya karşılık kısaca "Hayır" dedi. 
AB Komisyonu Başkan Yardımcısı Loyola de Palacio ise, "Hepimiz, Castro'nun en kısa zamanda ölmesini umuyoruz. Onu öldürsünler demiyorum, ölsün diyorum. Çünkü yaşadığı süre içinde Küba'da bir değişiklik olma olasılığını görmüyorum" diye konuştu. 
Bu arada Castro, TV'den yayımlanan mektubunda dizkapağının 8 parçaya ayrıldığını, ameliyatın 3 saat 15 dakika sürdüğünü anlattı. 


</TEXT>
</DOC>
