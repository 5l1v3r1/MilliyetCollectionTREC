<DOC>
<DOCNO> 258021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/son/sondun21.html </URL>
<DATE> 2004/07/25/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Hakem, gösterdiği sarı karta tepki gösteren teknik direktörü öldürdü 
</HEADLINE>
<TEXT>

     Güney Afrika'da bir mahalli futbol karşılaşmasını yöneten hakem, oyuncularından birine sarı kart göstermesine karşı çıkan teknik direktörü öldürdü. 
     Güney Afrika'nın Doğu Cape bölgesinde bulunan Grahamstown kentinde görevli polis Mali Govender, yapılan mahalli küme maçında hakemin misafir takımın oyuncularından birine sarı kart göstermesi üzerine kavga çıktığını belirtti. 
     Hakemin, misafir takımın kızgın oyuncularının üstüne gelmesi üzerine silahını çekerek teknik direktörü vurduğunu kaydeden Govender, teknik direktörün sahada öldüğünü söyledi. 
     Govender, olay yerinden kaçan hakemin en kısa zamanda yakalanacağına inandıklarını ifade etti. 
     
</TEXT>
</DOC>
