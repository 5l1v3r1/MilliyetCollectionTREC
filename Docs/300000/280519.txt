<DOC>
<DOCNO> 280519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/guncel/gun06.html </URL>
<DATE> 2005/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ortadoğu'ya TSK modeli' 
</HEADLINE>
<TEXT>


ABD'li yazar Diehl, Ortadoğu'da anayasaya saygının Türkiye'deki gibi ulusal ordu tarafından sağlanabileceğini savundu 

WASHINGTON ANKA 

ABD'de yayımlanan Washington Post gazetesi köşe yazarı Jackson Diehl, ABD'nin Ortadoğu'da uyguladığı politikanın değişmesi gerektiğini öne sürdüğü yazısında, "Bölgedeki grupların demokrasi süecine katılımları sağlanabilir. Anayasaya saygı ise, Latin Amerika'da olduğu gibi bölgesel anlaşmalarla ya da Türkiye'de olduğu gibi ulusal ordu tarafından sağlanabilir" ifadelerini kullandı. 
ABD ve müttefikleri için bir başarısızlık simgesi olan Lübnan'da geçen hafta düzenlenen kitle gösterilerinin Ortadoğu'daki özgürlük yanlısı hareketi teyit ettiği yorumunu yapan Diehl, gösterilerin aynı zamanda, "Hizbullah, HAMAS ve diğer İslami hareketlerin, bölgedeki yeni politikalara dahil edecek Arap uyanışı için gerekli olan bir sonraki aşamanın başlangıç noktası olabileceğini" belirtti. 


</TEXT>
</DOC>
