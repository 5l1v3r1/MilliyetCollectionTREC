<DOC>
<DOCNO> 279998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sondun17.html </URL>
<DATE> 2004/10/14/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Köln mahkemesi, Metin Kaplan'ın iadesine nokta koydu 
</HEADLINE>
<TEXT>

     Köln İdare Mahkemesi, İslami Cemiyet ve Cemaatleri Birliği'nin İCCB yöneticisi Metin Kaplan'ın yasal olmayan şekilde sınırdışı edildiği şeklindeki eleştiriyi reddetti. 
     Mahkeme sözcüsü Klaus-Peter Uhlenberg, Köln kentinde yaptığı açıklamada, Kaplan'ın avukatının bu yöndeki eleştirisini reddederek, ''Her şey tam usulüne uygun yapılmıştır'' dedi. 
     Kaplan'ın sınırdışı edilmesinden önce, Köln Yabancılar Dairesi ya da diğer bir kurumla hiçbir görüşme yapmadıklarını ifade eden Uhlenberg, ''Köln Şehir İdaresi, geçici bir hukuki durumdan istifade ederek çok hızlı ve yasal bir şekilde hareket etmiştir'' diye konuştu. 
     Köln İdare Mahkemesi'nin 12 Ekim'de, Metin Kaplan'ın, sınırdışı edilmemesi için temyiz davası açmasına rağmen karar alınıncaya kadar sınırdışı edilebileceğine karar vermesinden sonra, Kaplan, Köln'deki bir internet kafede yakalanarak, aynı gün özel uçakla Türkiye'ye gönderilmişti. 
     
</TEXT>
</DOC>
