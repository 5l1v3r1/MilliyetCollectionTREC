<DOC>
<DOCNO> 283169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sonsiy09.html </URL>
<DATE> 2004/10/25/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Bakanlar Kurulu toplandı... 
</HEADLINE>
<TEXT>

     Bakanlar Kurulu, Başbakan Recep Tayyip Erdoğan'ın başkanlığında saat 12.30'da toplandı. 
     Başbakanlık Yeni Bina'daki toplantıda, Çalışma ve Sosyal Güvenlik Bakanı Murat Başesgioğlu, Sosyal Güvenlik Sistemi Reformu hakkında sunum yapacak. 
     Bakanlar Kurulu'nda, Merkez Bankası Başkanı Süreyya Serdengeçti de Merkez Bankası'nın faaliyetleri ve para politikaları konusunda brifing verecek. 
     Bakanlar Kurulu'nda ayrıca Devlet Bakanı ve Başbakan Yardımcısı Mehmet Ali Şahin'in, AB uyum çalışmaları ile TBMM'de görüşülen kanun tasarıları hakkında, Başbakanlık Müsteşarı Ömer Dinçer'in de Bakanlar Kurulu'na ve TBMM'ye sevk edilen kanun tasarıları hakkında bilgi vereceği öğrenildi. 
     Dışişleri Bakanı ve Başbakan Yardımcısı Abdullah Gül Fransa'da, Kültür ve Turizm Bakanı Erkan Mumcu İstanbul'da bulundukları için Bakanlar Kurulu toplantısına katılamıyor. 
     
</TEXT>
</DOC>
