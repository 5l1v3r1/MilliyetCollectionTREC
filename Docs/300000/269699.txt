<DOC>
<DOCNO> 269699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sondun26.html </URL>
<DATE> 2004/09/07/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Blair Terörizm savaşı kazanılabilir 
</HEADLINE>
<TEXT>

     İngiltere Başbakanı Tony Blair, terörizme karşı savaşın kazanılabileceğini belirtti. 
     Blair basın toplantısında, ''Terörizme karşı savaşı kazanabiliriz, sanıyorum eninde sonunda bu savaşı kazanacağız, ancak bunun için sadece güvenlik alanında değil diğer alanlarda da özel bir çaba gerekmektedir'' dedi. 
     Kuzey Osetya'nın Beslan kasabasındaki bir okulda düzenlenen rehin alma eylemine de değinen Blair, ''Dünyanın neresinde olursa olsun bu tür terörizmi yenmek için tamamen birlik içindeyiz. Rusya halkının acılarını paylaşıyoruz'' diye konuştu. 
     Blair ayrıca ''bu hafta sonuna kadar'' hükümette değişiklik olacağını belirtti. 
     Çalışma ve Emeklilik Bakanı Andrew Smith hükümetteki görevinden istifa ettiğini açıklamıştı. 
     
</TEXT>
</DOC>
