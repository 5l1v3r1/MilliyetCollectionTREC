<DOC>
<DOCNO> 290185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sonspo01.html </URL>
<DATE> 2004/11/19/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Servet ''Günah keçisi oldum'' 
</HEADLINE>
<TEXT>

     İkinci goldeki hatası nedeniyle yerden yere vurulan Servet, "Kimse ayağımın çime takıldığını görmedi. Suçlamalar ağrıma gidiyor" dedi. 
     
     Hep suçlanıyorum’ 

     Milli takımın Ukrayna’ya 3-0 mağlup olduğu maçın 17. dakikasında Shevchenko’nun attığı goldeki hata sonrası 28. dakikada oyundan alınan ve eleştiri yağmuruna tutulan Servet, sıkıntılı günler yaşıyor. Son günlerde üzerine fazla gelindiğini belirten genç futbolcu, şunları söyledi Her maç sonrası ben suçlanıyorum. Adeta günah keçisi ilan edildim. Bu da ağrıma gidiyor. Shevchenko ile bire bir kaldığımda kimse ayağımın çime takıldığını görmedi." 
     
     Kademe hatası yok’ 

     Sanki Shevchenko elini kolunu sallaya sallaya ceza alanına girmiş gibi gözüktü. Kesinlikle kademe hatası yapmadım. Oyundan alındıktan sonra kızıp, soyunma odasına gittiğim ileri sürülüyor. Kızsam, koşarak değil, yürüye yürüye giderdim. Oyundan çabuk çıkmak için o yöne gittim. Çünkü bize zaman gerekti. Kesinlikle kimseye kırgınlığım yok. Herkes işini yapıyor. Hocamız da öyle. Ona kızmak haddime düşmez. Böyle birşey olamaz." 

     
</TEXT>
</DOC>
