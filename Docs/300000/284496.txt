<DOC>
<DOCNO> 284496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sonyas13.html </URL>
<DATE> 2004/10/29/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Fırında hamam böceği ve fare pisliği çıktı 
</HEADLINE>
<TEXT>

     Zafer TOKUŞ DHA 

SAKARYA'da yapılan denetimlerde fırınlardaki ekmek hamurunun içinde hamam böcegi bulunurken gıdaların imal edildigi bölümde ise fare pisligi görüldü. Denetim yapan görevliler ile işyeri sahipleri arasında tartışmalar da yaşandı. 
     Tarım Müdürlüğü'ne bağlı Gıda Kontrol Şube Müdürü Yılmaz ünal kontrolündeki 6 kişiden oluşan gıda denetmenleri Adapazarı'nda önceki sabah fırınları tek tek denetledi. Ekmek fırınlarını denetleyen ekipler gördükleri karşısında şaşkına döndü. Basın mensupları ile birlikte ekmek fırınlarına giren denetçiler bir işyerine girdikleri sırada işyeri sahibi, gazetecileri içeri almak istemedi. Tamamen sağlıksız şartlarda üretim yapılan işyerinin yeri sahibi ile basın mensupları arasında tartışma yaşandı. İşyeri sahibi basın mensuplarını dışarı çıkartarak denetçilerin işyerini gezmesine izin verdi. 
     Gıda imalathanesini gezen görevliler ekmek hamurunun içinde bir canlı hamam böceği buldu. Hamam böceğinden sonra görevliler, gıda imal edilen bölgede ise çok sayıda fare pisliği ile karşılaştı. Görevliler bir taraftan fareleri ararken diğer taraftan gıdaların depolandığı depoda ortaya çıkan tenekeler dolusu kullanılmış yağ herkesi şaşkına çevirdi. İşyeri çalışanlarını sağlıklı üretim yapmaları konusunda uyaran Sakarya Tarım İl Müdürlüğü Gıda Kontrol Şube Müdürü Yılmaz Ünal, defalarca kullanılan yağların kanserojen etki yaparak kansere yol açabilceğini söyledi. 
     İşyerinde gördüğü manzara karşısında oldukça şaşıran Ünal işyerindeki gıdaların saklandığı dolabı açarak inceledi. Dolapta bulunan ne olduğu belli olmayan malzemeleri alan ünal işyeri sahibinin direnişi ile karşılaştı. İşyerinde sağlıksız koşulların ortaya çıkmasıyla denetime tepki gösteren fırın sahibi Recep Tepe, Müdür Yılmaz Ünal'ı kolundan çekerek denetimi engellemeye çalıştı. Müdür Yılmaz Ünal'ın isteği üzerine imalathaneden arı çıkan işyeri sahibi Recep Tepe, gazetecilerle tartıştı. 
     Adapazarı'nda faaliyet gösteren çok sayıda işyerlerini denetleyen ekipler gördükleri aksaklıkları işyeri sahiplerine bildirirken sağlıksız şartlarda üretim yapan işyerlerine tutanak tuttu. 
     
</TEXT>
</DOC>
