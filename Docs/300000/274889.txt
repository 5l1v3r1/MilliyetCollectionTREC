<DOC>
<DOCNO> 274889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/son/sontur15.html </URL>
<DATE> 2004/09/25/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Boğaziçi ve Fatih Ekspresleri yeniden seferde... 
</HEADLINE>
<TEXT>

     TCDD'nin yolcu sayısındaki düşüş nedeniyle bir süre önce seferden kaldırdığı Boğaziçi ve Fatih Ekspresleri Ankara-İstanbul arasında yarından itibaren yeniden çalışmaya başlayacak. 
     AA muhabirinin aldığı bilgiye göre, TCDD, Boğaziçi ve Fatih Ekspreslerinin seferlerini yolcu sayısındaki azalmayı gerekçe göstererek, 24 Ağustos'ta seferden kaldırmıştı. 
     Yolcu sayısının artması üzerine TCDD, iki ekspresi yeniden sefere koyma kararı aldı. Ankara-İstanbul arasında sefer yapan bu ekspreslerin biletleri satışa sunuldu. 
     Fatih Ekspresi Ankara'dan ve İstanbul'dan karşılıklı olarak saat 23.30'da hareket ediyor. Boğaziçi Ekspersi ise Ankara'dan 08.00'de, İstanbul'dan 13.30'da hareket ediyor. 
     Fatih Ekpresi 331, Boğaziçi Ekspresi ise 231 yolcu kapasitesiyle çalışıyor. 
     Bu arada, Haydarpaşa-Ankara hattında çalışan İç Anadolu Mavi Ekspresi'nin aynı gerekçeyle durdurulan Enveriye Eskişehir -Haydarpaşa arasındaki seferleri de yarından itibaren başlayacak. Bu ekspresin biletleri de bugünden itibaren satılmaya başlandı. 
     
</TEXT>
</DOC>
