<DOC>
<DOCNO> 282515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sonspo18.html </URL>
<DATE> 2004/10/22/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Sakaryaspor'da Fenerbahçe maçı hazırlıkları... 
</HEADLINE>
<TEXT>

     Sakaryaspor Kulübü Başkanı Selahattin Aydın, Fenerbahçe'den çekinmediklerini söyledi. 
     Aydın, AA muhabirine yaptığı açıklamada, pazar günü deplasmanda yapacakları Fenerbahçe maçını kazanmak istediklerini söyledi. Rakiplerinden çekinmediklerini ifade eden Aydın, ''Sahaya çıkıp mücadelemizi yapacağız. Olumsuz sonuçtan korkmuyoruz'' dedi. 
     Ankaragücü galibiyetiyle takımın moral bulduğunu ve futbolcuların rahatladığını söyleyen Aydın, ''Artık iyi yönde ilerliyoruz. Pazar günü ilk devrenin son büyük maçını yapacağız. Rakibimizin Fenerbahçe olması bizi korkutmuyor. Kazanmak için çıkıp oynayacağız. Netice nasıl olursa olsun. Yeter ki biz gerekli mücadeleyi verelim'' diye konuştu. 
     Aydın, Fenerbahçe maçının kazanılması durumunda 2.5 milyar olarak belirlenen deplasman galibiyeti priminin yükseltilebileceğini kaydetti. 
     
</TEXT>
</DOC>
