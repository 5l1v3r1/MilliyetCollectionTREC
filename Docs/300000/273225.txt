<DOC>
<DOCNO> 273225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/guncel/gun07.html </URL>
<DATE> 2004/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin'de bombalı saldırı 19 yaralı 
</HEADLINE>
<TEXT>


MERSİN DHA 

Mersin'de Candan Erçetin konserinin yapıldığı alanın girişinde bir polis aracının altına bırakılan bombanın patlaması sonucu 2'si polis 19 kişi yaralandı. "Mersin Festivali"nin dünkü kapanışında sahne alan Erçetin, Cumhuriyet Alanı'nı dolduran 20 bin kişiye konser verdi. Konserin sonunda, sanatçı hayranlarına veda ederken, alana 50 metre uzaklıkta park halindeki bir polis aracının altına bırakılan bomba büyük bir gürültüyle patladı. Bomba parçaları ikisi polis 17 kişiyi yaraladı. Yaralı polisler Seracettin Kaçar ve Savaş Gökten'in durumunun ağır olduğu bildirildi. Patlamaya ses bombasının neden olduğu kaydedilirken, bölgede bulunan iki şüpheli paket de fünyeyle patlatıldı. Patlamanın konser dağılmadan önce meydana gelmesi büyük bir faciayı önledi. Patlamayı üstlenen olmazken, polis, eylemi PKK'nın gerçekleştirmiş olma ihtimali üzerinde duruyor. 



</TEXT>
</DOC>
