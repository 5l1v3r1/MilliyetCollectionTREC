<DOC>
<DOCNO> 259310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/son/soneko47.html </URL>
<DATE> 2004/07/30/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
İş Bankası, bu yılın ilk yarısında 356 trilyon lira net kar elde etti 
</HEADLINE>
<TEXT>

     İş Bankası'ndan yapılan açıklamada, bankanın ilk 6 ay sonunda brüt karının ise 997 trilyon lira olduğu bildirildi. 
     İş Bankası Genel Müdürü Ersin Özince, ilk yarıda elde edilen bilanço sonuçları ve bankanın finansal performansıyla ilgili şunları kaydetti 
     ''İş Bankası, 2004 yılında da büyümeyi sürdürdü. Geçen yılın Haziran ayında 24.7 katrilyon lira olan aktif toplamımızı, 9.5 katrilyonluk bir artışla 34.2 katrilyon liraya yükselttik. 
     Kullandırdığımız kredileri 1 yıllık süre içinde 3.9 katrilyon artırarak 11 katrilyon liraya ulaştırırken, 21.1 katrilyona ulaşan mevduatımızda da 4. katrilyon lirayı aşan bir büyüme kaydettik. Brüt karımız ise 1 yıl içinde 3 kat büyürken, komisyon gelirlerimiz de 6 aylık dönemde 364 trilyon liraya ulaştı.'' Yılın ilk yarısı itibarıyla İş Bankası'nın sermaye yeterlilik rasyosunun yasal alt sınırın 3 katını aşarak yüzde 28 seviyesinde gerçekleştiğini belirten Özince, bankanın büyümesini önümüzdeki dönemlerde de karlılık ve verimliliği ön planda tutarak sürdüreceğini kaydetti. 
     
</TEXT>
</DOC>
