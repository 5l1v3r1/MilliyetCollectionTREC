<DOC>
<DOCNO> 292322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sondun34.html </URL>
<DATE> 2004/11/26/ </DATE>
<TIME> 18.43 </TIME>
<AUTHOR>  </AUTHOR>
<HEADLINE>
Metin Kaplan'ın temyiz dosyası 7 Aralık'ta görüşülecek 
</HEADLINE>
<TEXT>

     Almanya'dan Ekim ayında Türkiye'ye gönderilen İslami Cemiyet ve Cemaatleri Birliği'nin İCCB yöneticisi Metin Kaplan'ın, sınır dışı edilmesi kararına karşı temyiz başvurusuna, 7 Aralıkta Leipzig kentindeki Federal İdare Mahkemesi'nde bakılacağı bildirildi. 
     Mahkeme sözcüsü Wolfgang Sailer, Kaplan'ın Alman yasalarına göre sınır dışı edilmesinin doğru olup olmadığının araştırılacağını ve aynı gün karar alınmasının beklendiğini açıkladı. 
     Köln İdare Mahkemesi'nin, daha önce hakkında sınır dışı kararı alınan Metin Kaplan'ın temyiz hakkı olmasına rağmen, davaya kadar olan süre içinde sınır dışı edilebileceğine karar vermesinden sonra, Kaplan hemen tutuklanmış ve özel bir jetle Türkiye'ye gönderilmişti. 
     
</TEXT>
</DOC>
