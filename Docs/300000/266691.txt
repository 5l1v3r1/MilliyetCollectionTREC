<DOC>
<DOCNO> 266691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sonyas13.html </URL>
<DATE> 2004/08/26/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
En yaşlı Belçikalı öldü... 
</HEADLINE>
<TEXT>

     Sıtkı Uluç bildiriyor 

En yaşlı Belçikalı olan Victoire Ricaille 109 isimli kadın öldü. 
     Ricaille, 6 Mayıs 1895 tarihinde doğmuştu. Yaşlı kadının bir hafta önce düşerek bacak kemiklerini kırdığı, ameliyatın mümkün olmadığı ve öldüğü belirtildi. 
     Belçikalı yetkililer, Angele Van Meerbeek 109 isimli bir kadının ''en yaşlı vatandaş'' olduğunu, ancak kendisinin bulunamadığını bildirdiler. Charleroi kentinde ikamet ettiği belirtilen Van Meerbeek'in kayıtlı olduğu ikamet adresinde bulunmadığı polis ve belediye yetkilileri tarafından duyuruldu. 
     Belediye yetkilileri, gençliğinde denizci olarak çalışan Van Meerbeek'in bir süre önce bir teknede yaşamak üzere kentten ayrıldığını, ancak ikamet adresini koruduğunu, kendisinden haber alınamadığını belirttiler. 
     Belçika'daki en yaşlı erkeğin 104 yaşında olduğu, bu ülkede en uzun süre yaşayan kişi olan Woinke Turcksin'in ise 2002 yılında, 112 yaşında öldüğü bildirildi. 
     Dünyanın en yaşlı kişisi olarak bilinen Hollandalı bayan Hendrikje van Andel-Schipper, 29 Haziran'da 114 yaşını doldurmuştu. 
     
</TEXT>
</DOC>
