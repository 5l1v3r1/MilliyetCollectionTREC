<DOC>
<DOCNO> 268198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sonspo09.html </URL>
<DATE> 2004/09/01/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Denizlispor'da son gün transferi... 
</HEADLINE>
<TEXT>

     Denizlispor, transferin son gününde anlaştığı Güney Afrikalı Ryan Botha ile 3 yıllık sözleşme imzaladı. 
     Kulüp binasında düzenlenen imza töreninde konuşan Denizlispor Profesyonel Futbol Şubesi Başkanı Turgut Dalaman, Mohemmed Sarr'ın sözleşmesini feshetmelerinden sonra boşalan yabancı kontenjanını Botha ile doldurduklarını söyledi. 
     Orta sahanın solunda görev yapan Botha ile 3 yıllık sözleşme imzaladıklarını kaydeden Dalaman, bu futbolcuya ödenen parayı açıklamadı. 
     
     Beckham'a benziyor 

     Geçtiğimiz sezon Finlandiya’nın Inter Turku ekibinde forma giyen 23 yaşındaki oyuncu, dün öğlen saatlerinde uçakla İzmir’e geldi ve daha sonra ise karayolu ile Denizli’ye geçti. Ryan Botha, Inter Turku forması altında 42 maç oynadı ve 10 kez fileleri havalandırdı. Rotha, 5 kez de Güney Afrika Milli Takımı'nın formasını giydi. 
     Genç futbolcu, David Beckham’a olan benzerliğiyle dikkat çekiyor 
     
     Doğan çok istemişti 

     İngiliz futbolunun efsanevi ismi David Beckham’a olan benzerliğiyle de dikkat eken Botha’yı Ziya Doğan geçen sene Malatyaspor’a istemiş ancak, maddi konularda anlaşmaya varılamadığı için transfer gerçekleşmemişti. Güney Afrika A2 Milli Takımı’nda da oynayan genç yıldız, bir dönem Miikka ile birlikte top koşturmuştu. Yeşil-Siyahlı takımın teknik direktörü Giray Bulak ise, isabetli bir transfer yaptıklarını açıkladı. 
     
     Ryan Botha kimdir 

     

Doğum Tarihi 05.01.1981 Doğum Yeri Güney Afrika Boy 1.81 Kilo 78 Oynadığı kulüpler Mypa, Oulun Tervarit, Tomo Kosmos, S. United, İnter Turku      

     
</TEXT>
</DOC>
