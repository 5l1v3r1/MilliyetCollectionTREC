<DOC>
<DOCNO> 292137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sontur32.html </URL>
<DATE> 2004/11/25/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Ersümer ve Çakan hakkındaki 9 iddia yargılama dışında bırakıldı 
</HEADLINE>
<TEXT>

     Yüce Divan, eski Enerji ve Tabii Kaynaklar bakanları Cumhur Ersümer ve Zeki Çakan hakkında Soruşturma Raporu'nda yer alan, ancak soruşturma önergesinde yer almayan 9 iddiayı yargılama dışında bıraktı. 
     Yüce Divan'ın yargılama dışında bıraktığı iddialar şöyle 
     - Botaş'a mal ve hizmet alımında usulsüzlük yapıldığı Ersümer , - Ankara 19. Asliye Ceza Mahkemesi'nde TÜMAŞ'ın fiziki raporuna karşı açılan davada Türk Ceza Kanunu'nun 366. maddesi kapsamında verilen kararın Ersümer için de geçerli sayılması, - Doğubeyazıt-Erzurum doğalgaz projesine yönelik usulsüzlük iddiaları Ersümer , - Eski Enerji ve Tabii Kaynaklar Bakanlığı Müsteşarı Yurdakul Yiğitgüden hakkındaki iddialarla ilgili olarak soruşturma izni vermemek Çakan , - Çayırhan Termik Santral İhalesi'nin Park Holding'e verilmesindeki usulsüzlük iddiaları Ersümer-Çakan , - Akkuyu Nükleer Santrali ihalesine ilişkin usulsüzlük iddiaları Ersümer , - Aktaş, Kayseri Elektrik, ÇEAŞ ve KEPEZ A.Ş'ye yönelik gerekli denetimlerin yapılmadığı iddiaları Çakan-Ersümer , - Aksu elektriğin halka arzı sırasında personele karşılıksız hisse senedi satıldığı iddiaları Ersümer , - Rus doğalgazına fazla ödeme yapıldığı iddiaları Çakan . 
     Yüce Divan, Çakan'ın, Mavi Akım projesi kapsamında Turus gazdan alınacak doğalgazın 23 yıla çıkarılması ve 8 milyar metreküp doğalgaz alınmasına ilişkin iddiadan yargılanmasına 5'e karşı 6 üyenin oyuyla karar verdi. Aynı iddia hakkında Ersümer'in yargılanması da oybirliğiyle kararlaştırıldı. 
     
</TEXT>
</DOC>
