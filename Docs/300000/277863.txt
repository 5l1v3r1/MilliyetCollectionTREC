<DOC>
<DOCNO> 277863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sontur50.html </URL>
<DATE> 2004/10/06/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Domuzların saldırısına uğradı .. 
</HEADLINE>
<TEXT>

     Kastamonu'nun Daday İlçesi'nde hayvanlarını otlatırken domuzların saldırısına uğrayan kişi, ağır yaralandı. 
     Alınan bilgiye göre, Değirmenci Köyü'nde besicilik yapan Satılmış Şekerci 21 , hayvanlarını otlatmak için köyün yakınındaki meraya gitti. Irmak kenarında domuz sürüsüyle karşılaşınca kaçmaya çalışan Şekerci, kendisini kovalayan 2 domuzun saldırısına uğradı. 
     Domuzların diş darbeleriyle belinden, başından ve bacaklarından yaralanan Şekerci, meraya hayvan otlatmaya gelen köylüler tarafından Kastamonu Devlet Hastanesi'ne kaldırıldı. 
     Hastane Başhekimi Opr. Dr. Cem Yücel, Şekerci'nin ameliyat edildikten sonra yoğun bakıma alındığını ve durumunun ciddiyetini koruduğunu bildirdi. 
     
</TEXT>
</DOC>
