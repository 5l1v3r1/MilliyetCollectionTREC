<DOC>
<DOCNO> 279072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sondun38.html </URL>
<DATE> 2004/10/11/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
CSU resmen açıkladı Türkiye'nin AB üyeliğine karşıyız 
</HEADLINE>
<TEXT>

     Alman Hıristiyan Sosyal Birlik Partisi'nin CSU Yönetim Kurulu, Türkiye'nin AB üyeliğine karşı olduğunu açıkladı. 
     Parti Yönetim Kurulu'nun bugün Münih kentinde yaptığı toplantıdan sonra, Yönetim Kurulu üyeleri tarafından Almanya'nın dış ve güvenlik politikasına dair oybirliğiyle alınan kararda, Türkiye'nin AB üyeliğine karşı çıkıldığı bildirildi. 
     CSU Genel Başkanı ve Bavyera Eyaleti Başbakanı Edmund Stoiber, bu konuda yaptığı açıklamada, Türkiye'nin AB üyeliğiyle Birliğin tümüyle bir serbest ticaret bölgesine dönüşme tehlikesinin ortaya çıkacağını öne sürerek, ''Birlik partilerinden oluşan bir federal hükümet, Türkiye için tam üyelik yerine 'imtiyazlı ortaklığın' kabul edilmesini sağlayacaktır'' dedi. 
     
</TEXT>
</DOC>
