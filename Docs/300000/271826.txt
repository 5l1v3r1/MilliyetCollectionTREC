<DOC>
<DOCNO> 271826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sontur62.html </URL>
<DATE> 2004/09/14/ </DATE>
<TIME> 18.51 </TIME>
<AUTHOR>  </AUTHOR>
<HEADLINE>
Polis'ten TEMA Vakfı'na destek... 
</HEADLINE>
<TEXT>

     Tekirdağ'ın Çorlu İlçesi Emniyet Müdürlüğü'nde görev yapan 244 polis memuru TEMA Vakfı'na üye oldu. 
     İlçe Emniyet Müdürü Ömer Ulvi Akcan, Emniyet Müdürlüğü'nde düzenlenen törende yaptığı konuşmada, kamu kuruluşu olarak ilk hatıra ormanını ilçeye kazandırdıklarını ve her yıl Polis Haftası'nda fidan dikerek hatıra ormanını genişlettiklerini belirtti. 
     Oluşturdukları ormanda çeşitli türde 500 civarında fidan bulunduğunu ifade eden Akcan, şunları kaydetti 
     ''Çocuklarımıza geleceğimiz için bir şeyler bırakmazsak, gelecekte onlardan bir şeyler bekleyemeyiz. Devletimize ve hükümetimize yük getirmeden kendi imkanlarımızla halkımıza yeşil alanlar konusunda destek olmaya devam edeceğiz. TEMA Vakfı'nı çevreye olan katkılarından dolayı kutluyorum.'' TEMA Vakfı Çorlu Temsilcisi Ahmet Cömert de Çorlu İlçe Emniyet Müdürlüğü personeline TEMA'ya üyeliklerinden dolayı teşekkür etti. 
     Konuşmalardan sonra, polis memurlarının üyelik evrakı Cömert'e teslim edildi. Cömert, günün anısına kadın polislere TEMA Vakfı'nın rozetini taktı. 
     
</TEXT>
</DOC>
