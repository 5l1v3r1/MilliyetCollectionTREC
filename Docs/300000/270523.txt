<DOC>
<DOCNO> 270523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/ekonomi/eko05.html </URL>
<DATE> 2004/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Koç'la birlikte Telekom'a talibiz 
</HEADLINE>
<TEXT>


ANKARA Milliyet 

Sabancı Holding Yönetim Kurulu Başkanı Güler Sabancı, Koç Holding'le birlikte Türk Telekom'un özelleştirme ihalesine gireceklerini ve bu konuda çalışma yaptıklarını söyledi. 
Sabancı, Ankara Hilton Oteli'nde verdiği resepsiyonda, ihaleye yabancı yatırımcıyla girip girmeyeceklerine yönelik sorulara da, "Olması beklenir, ama henüz belli bir şey yok, konuşuyoruz" yanıtını verdi. Özelleştirmenin genelinde ön yeterlilik, fiyat ve hukuki altyapıya dikkat edilmesi gerektiğini vurgulayan Sabancı, hukuki altyapı konusunda, "Düşünün ki bir malı alıyorsunuz, bedelini ödüyorsunuz ama o konuda h l davalar devam ediyor. Bu yabancı yatırımcıyı çok ürküten bir konu" dedi. 
Ekonominin belirli bir istikrara kavuştuğunu kaydeden Sabancı, "Ama bütün mesele bunu sürdürebilmek" diye konuştu. 

Hukuki altyapı problemi 
Sabancı'nın özelleştirmeye ilişkin soruları yanıtlamasının ardından Özelleştirme İdaresi Başkanı Metin Kilci ve Adalet Bakanı Cemil Çiçek ile arasında kısa bir konuşma gerçekleşti. Sabancı'nın Kilci'ye, gazetecilere özelleştirmede hukuki altyapı problemleri bulunduğunu söylediğini aktarması üzerine Kilci, "Hukuki altyapıda problem yok, ancak yorumlamada farklılıklar bulunuyor" yanıtını verdi. Adalet Bakanı Cemil Çiçek ise Kilci'ye, "Pratisyen hekimlerle ameliyat yapmaya çalışıyorsunuz" dedi. 


</TEXT>
</DOC>
