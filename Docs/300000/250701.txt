<DOC>
<DOCNO> 250701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/dunya/adun.html </URL>
<DATE> 2004/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'a hurma sorusu 
</HEADLINE>
<TEXT>


Saddam'ın ABD'yle gizlice anlaştığını öne süren eski Rusya Başbakanı Primakov'a göre, yakalanışı da kandırmaca Çiftlik evinde hurma ağaçları vardı, hurma aralıkta çiçek açmaz 

CENK BAŞLAMIŞ Moskova 


Eski Rusya Başbakanı Yevgeniy Primakov, Irak'ın eski lideri Saddam Hüseyin'le ABD arasında gizli bir anlaşma bulunduğunu öne sürdü. 
Amerikan uçaklarının Irak'ı bombalamaya başlamasından kısa süre önce Saddam'la görüşen Primakov, Moskova'da yayımlanan Gazeta gazetesine çarpıcı açıklamalar yaptı ve ilginç sorular gündeme getirdi. Primakov, "Ne kadar garip görünse de, Saddam'la Amerikalılar arasında gizli bir anlaşma olduğunu düşünüyorum" dedi ve şu soruları ortaya attı 
Amerikan tankları Bağdat'a yaklaşırken Dicle üzerindeki köprüler neden havaya uçurulmadı Irak savaş uçakları ve tankları neden savaşmadı Bu uçaklar ve tanklar şu anda nerede Neden bir saat süreyle ateşkes ilan edildi Neden bir yıl önce herhangi bir direniş yoktu Irak'ın güneyinde şiddetli çatışma yaşandığı söylendi. O zaman, savaşın 3 hafta süren ilk etabında ABD nasıl olup da topu topu 100 kayıp verdi. ABD niçin ağır kayıp vermedi 

Hurma ne zaman çiçek açar 
Primakov'un soruları bunlarla bitmiyor. Saddam'ın aralık ayında bir çukurda bulunduğunun açıklandığını hatırlatan Primakov, "Yakalandığı an gösterilirken, arka planda hurma ağaçları vardı. Oysa o mevsimde hurmalar çiçek açmaz. Hurma ağaçlarının ilkbaharda çiçek açtığı kaydediliyor. Ayrıca, 7 ayda böyle sakal uzar mı Her erkek uzamayacağını bilir. Demek ki, aslında Saddam daha önce teslim oldu, sonradan çukur hik yesini uydurdular" diye konuştu. 
Yevgeniy Primakov, Saddam'ın ele geçirilişi ile ilgili olarak ABD'nin çelişkili tutumuna da dikkat çekerek şunları söyledi "Saddam'ın savaş tutsağı olduğu açıklandı. ABD'li gazeteciler bile, 'Hani suçluydu Şimdi tutsak ilan ediyorsunuz' diye sorma gereği hissetti. Cevaben, 'Saddam'ın başkumandan olduğu' vurgulandı. Eee, o zaman aynı kural neden Sırp lider Slobodan Miloşeviç'e uygulanmıyor " diye sordu. 
Saddam'ın yakalanma görüntüleri TV'lere yansırken, eski ABD Dışişleri Bakanı Madeline Albright'ın, "Bush seçimlerden önce Üsame Bin Ladin'i yakalanmış gösterirse şaşırmam" dediğini ancak gazetecilerin ısrarı üzerine çark ederek, şaka yaptığını söylediğini anımsatan Primakov, "Kendisini tanırım. Bu konuda şaka yapacak bir kadın değildir" diyerek, ortada düzmece bir durum olduğunu ima etti. 


</TEXT>
</DOC>
