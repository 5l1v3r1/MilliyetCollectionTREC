<DOC>
<DOCNO> 297311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sonspo20.html </URL>
<DATE> 2004/12/13/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Taraftarlar tribünleri yeniden ısıtmaya başladı... 
</HEADLINE>
<TEXT>

     Birinci Süper Lig'de son haftalarda meydana gelen ''tribün terörü'' nedeniyle statlardan uzaklaşan taraftarlar, yeniden tribünleri ısıtmaya başladı. 
     Ligde yapılan 16. haftadaki 9 maçta, toplam 44 bin 991 seyirci tribünlerde takımlarına destek verdi. Geçen hafta yapılan maçlara ise 36 bin 901 taraftar ilgi göstermişti. 
     En fazla ilgi Galatasaray-Fenerbahçe arasındaki derbi maçına oldu ve bu karşılaşmada tribünlerde toplam 17 bin 450 kişi yer aldı. Malatyaspor-Gaziantepspor karşılaşması ise 707 seyirciyle en az ilgi çeken mücadele oldu. 
     Kayserispor-Beşiktaş 9 bin 586, Samsunspor-Trabzonspor 6 bin 150 seyirciyle derbi maçın ardından sıralandı. 
     
     ALMANYA LİGİ AVRUPA'DA İLK SIRADA 
     Avrupa'da geçen hafta 9 maçın yapıldığı Almanya Birinci Futbol Ligi, toplam 342 bin 300 seyirciyle ilk sırada yer aldı. 
     Bu ülkeyi, 318 bin 593 ile İngiltere 9 maç , 269 binle İspanya 10 maç , 208 bin 434 ile de İtalya 8 maç izledi. 
     
     Birinci Süper Lig'de geçen hafta yapılan maçlar ve seyirci sayıları şöyle 
     Akçaabat Sebatspor-Sakaryaspor 1745. 
     Çaykur Rizespor-Diyarbakırspor 3 bin 165. 
     Samsunspor-Trabzonspor 6 bin 150. 
     Konyaspor-Ankaragücü 4 bin 408. 
     Malatyaspor-Gaziantepspor 707. 
     Kayserispor-Beşiktaş 9 bin 586. 
     İstanbulspor-Büyükşehir Belediyesi Ankaraspor 876. 
     Galatasaray-Fenerbahçe 17 bin 450. 
     Gençlerbirliği-Denizlispor 904. 
     
</TEXT>
</DOC>
