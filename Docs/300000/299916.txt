<DOC>
<DOCNO> 299916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sonsiy30.html </URL>
<DATE> 2004/12/22/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Yakış "Kıbrıs sorununun tek çözümü Annan Planı'dır" 
</HEADLINE>
<TEXT>

     Avrupa Birliği Uyum Komisyonu Başkanı ve AK Parti Düzce Milletvekili Yaşar Yakış, Kıbrıs sorununda tek çözümün ''Anan Planı'' olduğunu söyledi. 
     Yakış, Abant'ta düzenlenen ''Avrupa Birliği Sürecinde Yerel Yönetimler'' konulu toplantıda, Kıbrıs Rum kesiminin tanınmasıyla ilgili tartışmalara değindi. 
     Müzakere görüşmelerinde Türkiye'yi masadan kalkma noktasına getiren Kıbrıs sorununda tek çözümün Anan Planı'nın yeniden her iki kesimde de kabul edilmesi olduğunu ifade eden Yakış, şöyle konuştu 
     ''AB ile müzakerelere 3 Ekim 2005'te başlanacak. Bizden Avrupa Birliği'nin benimsediği Annan Planı'na 3 Nisan 2004'te Kıbrıs'ın her iki kesiminde yapılan referandumda 'evet' denilmesi istenmişti. Türk kesimi 'evet' dedi. Rum kesimi ise 'hayır' dedi. Plan bu nedenle kabul edilmedi. Kıbrıs sorunun çözülmesinin tek yolu Annan Planı'dır. Eğer Rum kesimi planda değişiklik istiyorsa biz o değişiklik içinde görüşmelere katılabiliriz.'' 
     
</TEXT>
</DOC>
