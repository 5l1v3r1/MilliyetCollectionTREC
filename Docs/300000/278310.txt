<DOC>
<DOCNO> 278310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/yazar/toruner.html </URL>
<DATE> 2004/10/08/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Krizlerin maliyeti 
</HEADLINE>
<TEXT>

Bankacılık Düzenleme ve Denetleme Kurumu'nun BDDK yaptığı çalışmada "krizlerin BDDK'ya maliyeti" milyon dolar olarak banka banka şöyle gösteriliyor 
Bu, krizin sadece BDDK veya TMSF'ye maliyeti. Firma ve kişilere maliyeti ise ölçülemiyor. Bunun en az 10 katı denilebilir. Buna rağmen, son krizin neden çıktığı, kimlerin hatası sonucu krize yakalandığımız ve benzer krizlerin çıkmaması için neler yapmak gerektiği hiç araştırılmadı. BDDK Başkanı Tevfik Bilgin çalışmasının sonuna "Türkiye ekonomik ve siyasi istikrarsızlıklar nedeniyle finansal sisteminde kriz yaşayan ne ilk ne de son ülkedir" cümlesini eklemiş. Bu tespit tabii ki doğru. Ama, Devlet Planlama Teşkilatı'nın olmazsa üniversitelerin 'son krizin nedenleri'ni inceleyen bir çalışma yapması gerekiyor. 
Öte yandan, bu borçlulardan sadece İmar Bankası ve İktisat Bankası sahiplerinin üzerine gidildi. TMSF diğerlerinin durumunu da sık sık açıklamalı. Bir de mahkeme kararıyla bankalarını geri isteyen Demirbank, Pamukbank ve Kentbank'ın durumu var. Pamukbank sorunu çözülmüş görünüyorsa da diğerlerinin akıbeti belli olmadı. Bizim için asıl önemli olan ise, adamların dövüldüğünü görmek değil paralarımızı bir biçimde geri almak. Bunun için de şarapları satmak yeterli olmuyor. 



</TEXT>
</DOC>
