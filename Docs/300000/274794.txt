<DOC>
<DOCNO> 274794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/yazar/tamer.html </URL>
<DATE> 2004/09/25/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Türkler AB'ye, çöpler nereye 
</HEADLINE>
<TEXT>


Bir musibet, bin nasihatten iyidir demiş atalarımız. İskenderun'da zehirli atıkla batan Ulla gemisi için de, Başbakan Erdoğan'ın kendi yaratıp kendi çözdüğü AB ile zina krizi için de geçerli bu atasözü. 
Ulla batınca, resmi makamlarımızın aklı bir anda başına geldi. Topu birbirlerine atmaktan vazgeçtiler. 3 yıldır Sarıyer'de bekletilen aynı şirkete ait Nadya gemisindeki 850 tonluk cüruf maden posası , önceki gün boşaltılmaya başlandı. Geminin yükü, 3 günde Afife adlı gemiye boşaltılacak ve yükün sahibi olan Darıca'daki çimento fabrikasına teslim edilecek. 

Çıkar çarkı Bu işlemi 3 yıldır hangi çıkar grupları engelliyordu Şimdi hangi sihirli el karasularımızın bu atık tehlikesinden kurtulmasını sağlıyor Bu arada karasularımızda yıllardır bekleyen 20 - 25 kadar yük dolu gemiden yaklaşık yarısı, Ulla felaketinin hemen ardından hangi saikle karasularımızı hızla terk edip sırra kadem bastılar dersiniz 
Çevre Bakanlığı Müsteşar Yardımcısı Dr. Mustafa Öztürk, "Adam getiriyor malzemesini, hemen üzerine kasten haciz koyduruyor ve gemi burada alıkonuyor. Yeter artık. Gemi geldiği gibi gitsin ülkesine. Hacizi koyduran özel şirket. Parayı tahsil edecek de o. Mevcut hukuki süreçlerden birileri istifade ediyor," diye yakınıyor. 
Aslında herkes biliyor mekanizmanın nasıl işlediğini, ancak bir musibetle karşılaşmadıkça çıkar çarkı kırılamıyor. 

AB'nin çöpleri bizde Öztürk'ün verdiği bilgiye göre yeni Çevre Yasası'nın, AB'ye uyum yasaları çerçevesinde yılbaşından önce TBMM'den geçmesi gerekiyor "Yeni yasa yürürlüğe girdiğinde tehlikeli atık taşıyan gemiler karasularımızda bekletilemeyecek. Geldikleri gibi geri gidecekler. Geminin üzerindeki mala Türkiye'de haciz konamayacak. Böylelikle de sorun kökünden çözülmüş olacak." 
Görüyorsunuz AB, müzakere tarihi vermek için yeni Çevre Yasası'nı AB'ye uyum yasaları çerçevesinde yılbaşına kadar TBMM'den geçirmemizi şart koşuyor. Ama aynı AB ülkeleri, zehirli atıklarını ve çöplerini bizim karasularımıza göndermekte hiçbir sakınca görmüyor. 

İspanyol, İtalyan İşte Ulla İspanyolların 4 yıl önce Türkiye'ye gönderdikleri zehirli atıkla doldurulmuş gemi. Yakalandığında geri almamakta direndiler. Çeşitli bahanelerle Türkiye'yi yıllarca oyaladılar. Ve sonuçta gemi battı, zehirli atıklar suya gömüldü. 
İtalyanlar da zehirli varillerini yıllar önce Sinop'a fırlatmamışlar mıydı Çevre Bakanı Osman Pepe, İtalyan Çevre Bakanı ile 4 kez görüştüğü halde sonuç alamadığını belirtiyor. İspanyollar gibi İtalyanlarla görüşmelerde de oyalama taktiği uygulandı. 

Çevreyle ilgili değil Anlaşılan AB ülkelerinin çevrenin korunması için gösterdikleri titizlik, sadece kendileri için geçerli. Bizim gibi ülkeleri de çöplükleri olarak görüyorlar. 6 - 9 eylüldeki son Türkiye ziyaretinde insan haklarından işkenceye ve azınlıklara pek çok konuda Brüksel'in hassasiyetini dile getiren AB'nin genişlemeden sorumlu üyesi Günter Verheugen'in, kendisi Türkiye'deyken 7 eylül batan Ulla'ya rağmen, çevre konusunda tek kelime etmemesi garip değil mi Kabul etmemiz gerek ki Türkiye'nin de AB'nin de farklı öncelikleri, hassasiyetleri var. 

Erdoğan'a ders oldu Başbakan Erdoğan'ın kendi yaratıp kendi hallettiği son krizi, kanımca biz abarttık. AB nezdinde güven erozyonuna uğradığımız, "olay tatlıya bağlansa da ilişkilerin eskisi gibi olmayacağı" görüşlerine katılmıyorum ben. 
Bilgi Üniversitesi öğretim üyesi Prof. Dr. Deniz Ülke Arıboğan'ın önceki gece NTV'de dediği gibi zina krizi, AB ile müzakere sürecinde tekrar edilmesi pek mümkün olmayan bir durum. Başbakan Erdoğan, herhalde bu kadar gündem oluşturacağını tahmin edemedi. Bu olaydan en büyük dersi Erdoğan çıkarmıştır. Ve belki de müzakere süreci başlamadan önceki bu musibet, yıllar sürecek müzakere sürecinde çıkabilecek pürüzlerin çözümü için gerekebilecek bin nasihatten daha öğretici olmuştur. 



</TEXT>
</DOC>
