<DOC>
<DOCNO> 295287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sontur15.html </URL>
<DATE> 2004/12/06/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
İnegöl Belediye Başkanı Alkol satış saatini geriye çekince tehdit aldım 
</HEADLINE>
<TEXT>

     Bursa'nın İnegöl İlçesi Belediye Başkanı Alinur Aktaş, ''Alkol satışı yapan işyerlerinin saat 02.00'a kadar olan iznini, saat 24.00'a çektikten sonra tehditler aldım'' dedi. 
     Aktaş, muhtarlarla yaptığı toplantı sırasında gazetecilerin sorusu üzerine, ilçe halkının isteklerine yanıt vermeye çalıştıklarını kaydetti. Alinur Aktaş, ''Alkol satışı yapan işyerlerine getirilen 2 saatlik sınırlamanın ardından ciddi tehditler aldığını'' belirterek, doğru olanı yapmaya devam edeceklerini söyledi. 
     Aktaş, ''Biz yaptığımız toplantıda süreyi saat 24.00'la sınırlandırdık. Alkol satışı yapan işyerlerinin bu saatten sonra açık olup olmadığının denetimini öncelikle İnegöl Emniyet Müdürlüğü yapacak. Biz de üzerimize düşen görevi yapacağız'' şeklinde konuştu. 
     
</TEXT>
</DOC>
