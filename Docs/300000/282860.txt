<DOC>
<DOCNO> 282860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/yasam/axyas01.html </URL>
<DATE> 2004/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Para çekerken tecavüze uğradı 
</HEADLINE>
<TEXT>


Adana'da bir bankamatikten para çeken genç kadın, tecavüze uğradı. 3 zanlı, genç kadından gasp ettikleri bankamatik kartındaki parmak izlerinden bulundu 

FATİH KARAÇALI Adana DHA 

Çukurova Üniversitesi İktisadi ve İdari Bilimler Fakültesi İktisat Bölümü 4. sınıf öğrencisi F.N.A.'ya tecavüz ettikleri iddia edilen, ikisi kardeş 3 kişi yakalandı. Polis zanlılara, gasp ettikleri ATM kartındaki parmak izinden ulaştı. 
Ailesi Niğde'de yaşayan F.N.A. 29 , 11 Ekim gecesi yalnız olduğu amcasının evinde birkaç kadeh içki içip, geç saatlerde yakındaki bir bankanın ait otomatik para makinesinden ATM para çekmek için dışarıya çıktı. 
İddiaya göre, genç kız, bir otomobille yanına gelen Tolga Aktaş 28 , kardeşi Hüseyin 27 ve arkadaşları Erhan Günser 23 tarafından kaçırıldı. Zanlılar, ağzını kapatıp tartakladıkları F.N.A.'yı Baraj Çamlığı'na götürerek gün ağarıncaya kadar tecavüz etti. Zanlılar, elbiselerini ve ATM kartını aldıkları F.N.A.yi çırılçıplak bırakarak kaçtı. 

Teşhis ederken bayıldı 
Tecavüzcülerin kızdan aldıkları kart, aynı bankanın başka bir ATM'sinde şifresi yanlış girildiği için alıkonuldu. Polisin yarı baygın bulduğu F.N.A.'nin gasp edilen ATM kartındaki parmak izlerinin, bir kavga nedeniyle gözaltına alınan Tolga Aktaş'a ait olduğu belirlendi ve 3 zanlı gözaltına alındı. 
Emniyet'te F.N.A., tecavüz zanlılarını teşhis ederken bayıldı. Zanlılardan Erhan Günser'in iddiaları reddettiği belirtildi. 



</TEXT>
</DOC>
