<DOC>
<DOCNO> 282910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sondun22.html </URL>
<DATE> 2004/10/24/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Karzai'nin en büyük rakibi Kanuni, yenilgiyi kabul etti... 
</HEADLINE>
<TEXT>

     Afganistan'daki başkanlık seçiminin en güçlü adayı Hamit Karzai'nin en büyük rakibi Yunus Kanuni, yenilgiyi kabul etti. 
     Eski eğitim bakanı Kanuni'nin sözcüsü Seyit Hamit Nuri, AFP muhabirine, ''Halkın iradesine saygılı olmak için Karzai'nin seçimi kazandığını kabul ediyoruz'' dedi. 
     Sözcü, ''Adayımız Kanuni'nin de dediği gibi, birçok yerde usulsüzlük yapılmış olsa da halk iradesi karşısında boynumuz kıldan ince'' ifadesini kullandı. 
     Karzai'nin sözcülerinden Hamit Hilmi de, seçimi kazandıklarını söyledi ve bunun resmen açıklanmasını beklediklerini belirtti. Hilmi, ''Kısmi seçim sonuçlarına göre, yüzde 54'le 4,1 milyon oy aldık. Bu da çoğunluk anlamına gelir'' dedi. 
     Kanuni'nin aldığı oyların sayısının ise 1,2 milyon olduğu belirtildi. 
     
</TEXT>
</DOC>
