<DOC>
<DOCNO> 294199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sontur03.html </URL>
<DATE> 2004/12/02/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Birlikte yaşadığı erkeğin kardeşini öldürdü... 
</HEADLINE>
<TEXT>

     İzmir'in Konak İlçesi'nde, 1 kişi bıçaklanarak öldürüldü. A.A muhabirinin aldığı bilgiye göre, Kadifekale 731 5 sokaktaki evde, Necla Ç. 44 adındaki kadın, birlikte yaşadığı Hikmet Özırmaktepe'nin 50 kardeşi Berkant Özırmaktepe'yle 34 tartıştı. 
     Kavgaya dönüşen olayda Necla Ç., ekmek bıçağıyla Berkant Özırmaktepe'yi kalbinden vurdu. Ağır yaralanan Özırmaktepe olay yerinde hayatını kaybetti. 
     İzmir Emniyet Müdürlüğü Cinayet Büro Amirliği'ne götürülen Necla Ç., ''Berkant aşırı alkollüydü. Üzerime geldi ve bana saldırdı. Onu ben vurmadım, içimdeki şeytan vurdu. Herkes kendisine dikkat etsin'' dedi. 
     
     KAVGADA 3 KİŞİ SİLAHLA YARALANDI 
     Öte yandan, Karşıyaka İlçesi'nde meydana gelen olayda, 3 kişi silahla yaralandı. 
     Yalı Caddesi'ndeki barda, bir grup müşteriyle bar çalışanları arasında henüz bilinmeyen nedenle tartışma çıktı. Kavgaya dönüşen olay, bar dışında da devam etti. 
     Olayı başlattıkları iddia edilen ve kimlikleri belirlenemeyen 3 kişilik grup, silahlarını çekerek rasgele ateş etmeye başladı. Seken kurşunlarla Karşıyaka Belediyesi'nde temizlik görevlisi olarak çalışan Mehmet Kaya 29 sırtından, evinin balkonunda olayı izleyen Banu Sarı 33 sağ elinden ve göğsünden, bar müşterisi olduğu belirlenen Sinan Aydın 27 ise sağ topuğundan yaralandı. 
     Sırtından yaralanan Kaya'nın ilk tedavisi Karşıyaka Devlet Hastanesi'nde yapıldı. Kaya, daha sonra Ege Üniversitesi Tıp Fakültesi'ne, buradan da Yenişehir SSK Hastanesi'ne sevk edildi. 
     Olayda yaralananlardan Banu Sarı, El ve Mikro Cerrahi Hastanesi'nde gözlem altına alınırken, topuğundan yaralanan Sinan Aydın'ın ilk tedavisi de Yenişehir SSK Hastanesi'nde yapıldı. Aydın, daha sonra Yeşilyurt Atatürk Eğitim ve Araştırma Hastanesi'ne sevk edildi. 
     Olayla ilgili soruşturmanın sürdürüldüğü ve kaçan zanlıların yakalanmasına çalışıldığı kaydedildi. 
     
</TEXT>
</DOC>
