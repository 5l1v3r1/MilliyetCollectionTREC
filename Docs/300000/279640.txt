<DOC>
<DOCNO> 279640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/yasam/axyas02.html </URL>
<DATE> 2004/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Suçları, küçük bir köpeği sevmekti 
</HEADLINE>
<TEXT>


16 yaşındaki ehliyetsiz sürücünün öldürdüğü 3 öğrenci, oynadıkları köpeğin peşinden koşarken ölüme yakalanmış 

OSMAN KARA İstanbul 

Küçükçekmece'de, 16 yaşındaki ehliyetsiz sürücü B.A.'nın kullandığı otomobilin altında kalan 3 öğrencinin, bir köpeğin peşinden koşarken öldüğü ortaya çıktı. 
Başakşehir Nurettin Topçu İlköğretim Okulu öğrencileri Emre Yeter 8., Abbas İhsan Sözübir 6., Erol Işık da 4. sınıfta okuyordu. 3 öğrencinin sınıflarındaki sıralarında dün kendileri yerine arkadaşlarının koyduğu çiçekler vardı. 
Ablası Merve'nin doğum gününde can veren Erol Işık'ın 9 babası Mehmet Işık, "Oğlum hayvanları çok severdi. Buldukları bir köpekle oynarken arkadaşlarıyla arkasından koşuyormuş. 16 yaşında ehliyetsiz çocuğa nasıl araba verilir. Bu işin peşini sonuna kadar bırakmayacağım" diyor. 

Babası fenalık geçirdi 
Abbas İhsan Sözübir'in 11 ailesi de sorumluların mutlaka hesap vermesini istiyor. 
Trafik Polisi Mahmut Yeter'in oğlu Emre'nin 11 cenazesi, dün Başakşehir'deki Müderris Halil Hilmi Camii'nde ikindi namazından sonra Kayabaşı Mezarlığı'nda toprağa verildi. Cenazede fenalık geçiren aile üyeleri, yakınlarının yardımıyla güçlükle otomobillere bindirildi. Işık ile Sözübir'in cenazeleri ise bugün toprağa verilecek. 
Kazaya neden olan ehliyetsiz sürücü B.A. ise sevk edildiği Bakırköy Adliyesi'nde tutuklanarak Paşakapısı Cezaevi'ne gönderildi. 


</TEXT>
</DOC>
