<DOC>
<DOCNO> 270493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sontur35.html </URL>
<DATE> 2004/09/09/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Polis, kendisine saldıran kişiyi ayağından vurdu .. 
</HEADLINE>
<TEXT>

     Yenikapı'da bir polis memuru, kendisine falçatayla saldıran kişiyi ayağından vurdu. 
     AA muhabirinin aldığı bilgiye göre, Efendi A. 39 , Yenikapı sahilinde bir kişiyle tartışmaya başladı. 
     Bu sırada yoldan geçen motorize trafik ekiplerine bağlı ismi açıklanmayan bir polis memuru, bu kişileri ayırmak istedi. 
     Polis memuru, olay sırasında kendisine de falçatayla saldırmaya başlayan Efendi A'yı ayağından vurarak yaraladı. 
     Madde bağımlısı olduğu ileri sürülen bu kişi, Haseki Eğitim ve Araştırma Hastanesi'nde tedavi altına alınırken, polis memuru Kumkapı Polis Merkezi'ne götürüldü. 
     
</TEXT>
</DOC>
