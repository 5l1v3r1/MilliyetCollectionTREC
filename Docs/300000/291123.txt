<DOC>
<DOCNO> 291123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonsiy10.html </URL>
<DATE> 2004/11/22/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Gazalcı KİK kararları sonucu Milli Eğitim Bakanı görevinden alınmalı 
</HEADLINE>
<TEXT>

     CHP Denizli Milletvekili Mustafa Gazalcı, Milli Eğitim Bakanı Hüseyin Çelik'in görevinden alınması, hukuk devleti kurallarının işlemesi gerektiğini bildirdi. 
     Gazalcı, Kamu İhale Kurulu'nun KİK , Milli Eğitim Bakanlığı'nın okul yapımı ile ilgili ihalelerinde, ihale kurallarına uyulmadığı yolundaki raporunun işleme konulup konulmayacağını sordu. 
     Mustafa Gazalcı, Başbakan Recep Tayyip Erdoğan tarafından yazılı olarak yanıtlanması istemiyle TBMM Başkanlığı'na verdiği soru önergesinde, KİK'in, Milli Eğitim Bakanlığı'nın 135 okul yapımı ile ilgili 450 trilyon liralık ihalesinde kurallara uyulmadığı, usulsüzlük yapıldığı ve objektif olunmadığının açıkladığını belirtti. Mustafa Gazalcı, şu soruların cevaplandırılmasını istedi 
     ''KİK bu raporunda, MEB'in 14 paket ihale için mevzuata aykırı davrandığı ve düzeltici işlem yapılması gerektiğine karar verdiğine göre bu ihaleler ne olacaktır İptal mi edilecektir, yoksa yenilenecek midir 
     Anayasa'nın 112. maddesi 'Başbakan, bakanların görevlerinin Anayasa ve kanunlara uygun olarak yerine getirmesini gözetmek ve düzeltici önlemler almakla yükümlüdür' dediğine göre bu konuda ne yapmayı düşünüyorsunuz 
     Başta Milli Eğitim Bakanı ve öteki sorumlular olmak üzere bu ihalelerde ihmal, kayırma, ususüzlük iddialarının araştırılması için konuyu yargıya mı götüreceksiniz Yoksa ne gibi bir işlem yapacaksınız '' Mustafa Gazalcı, konuya ilişkin yaptığı yazılı açıklamada da artık görevin Başbakanlığa düştüğünü ve hukuk devleti işleyecekse zaman geçirilmeden olayın yargıya götürülmesi gerektiğini ifade ederek, ''KİK kararları sonucunda Milli Eğitim Bakanı artık görevinden alınmalı, hukuk devletinin kuralları işlemelidir''dedi. 
     
</TEXT>
</DOC>
