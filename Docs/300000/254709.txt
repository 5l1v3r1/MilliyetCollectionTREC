<DOC>
<DOCNO> 254709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/spor/spo15.html </URL>
<DATE> 2004/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Yıldızlar yarı finalde 
ANKARA'DAKİ Avrupa Yıldız Erkekler Basketbol Şampiyonası'nda Türkiye, çeyrek final grubu ikinci maçında Slovenya'yı 67-50 yenerek, yarı finali büyük ölçüde garantiledi. Yenilgisiz tek takım olan ekibimiz, son maçını bugün Yunanistan ile yapacak. 

Cem Yanık Diyarbakır'da 
ELAZIĞSPOR'UN başarılı futbolcusu, Diyarbakırspor ile anlaştı. Kulübü ile iki yıllık sözleşmesi olan Cem Yanık için Elazığspor'a 100 milyar lira bonservis ücreti ödenecek. 

Aytuğ zirvede 
DOĞUŞ Motorsports'un düzenlediği Seat Cup Türkiye 5. Ayak Yarışı 3M Ayağı sonuçlandı. Körfez Pisti'ndeki yarışlara 15 araç katılırken, 3M Ayağı'nda Mert Aytuğ birinciliği kazandı. Ertan Nacaroğlu ikinci, Jason Tahincioğlu da üçüncü oldu. 

Kupa Aslan'ın 
SAKARYA'NIN Sapanca İlçesi'ndeki Türkiye Kupası Büyükler Kürek Yarışları sona erdi. 17 kulüpten 196 sporcunun mücadele ettiği yarışlarda Galatasaray 9 birincilikle şampiyonluğu kazanırken, Fenerbahçe 8 birincilikle ikinciliği elde etti. 


</TEXT>
</DOC>
