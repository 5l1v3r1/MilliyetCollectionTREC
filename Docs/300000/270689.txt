<DOC>
<DOCNO> 270689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/soneko43.html </URL>
<DATE> 2004/09/10/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
Borsa geçen hafta yüzde 1.10 kazandırdı 
</HEADLINE>
<TEXT>

     İMKB'de işlem gören hisse senetleri haftalık bazda ortalama yüzde 1.10 oranında değer kazandı. 
     İstanbul Menkul Kıymetler Borsası İMKB Bileşik Endeksi, hafta boyunca 229.14 puan artarak 20,775.00 puandan 21,004.14 puana yükseldi. 
     Geçen hafta altında ve Dolarda düşüş, euroda ise artış yaşandı. 24 ayar külçe altının gram satış fiyatı haftalık bazda yüzde 1.28, Cumhuriyet altınının satış fiyatı da yüzde 0.76 oranında düştü. Önceki Cuma günü 19 milyon 600 bin lira olan 24 ayar külçe altının gram satış 250 bin lira gerileyerek 19 milyon 350 bin liraya, 132 milyon lira olan Cumhuriyet altınının satış fiyatı da 1 milyon lira gerileyerek 131 milyon liraya indi. 
     Dövizde ABD Doları önceki hafta sonuna göre Türk Lirası karşısında yüzde 1.06 oranında değer yitirirken, euro da yüzde 0.44 oranında değer kazandı. 
     Bugün kapanışta Amerikan Doları'nın satış fiyatı 1 milyon 494 bin lira, Euro'nun satış fiyatı da 1 milyon 834 bin lira oldu. 
     Yatırım fonlarına katılma belgeleri geçen hafta ortalama yüzde 1.14 oranında artış kaydetti. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0.34 ile yüzde 0.51 arasında gerçekleşti. 
     Önde gelen ve değerlendirmeye alınan 10 kamu ve özel bankanın faiz oranlarına bakıldığında, mevduat faizinin haftalık net getirisi, bir yıllık mevduatta yüzde 0.38 ve 1 aylık mevduatta yüzde 0.34 oldu. 
     Önceki hafta sonunda ortalama faizleri yüzde 22.4 dolayında olan haftalık reponun net getirisi de yüzde 0.32 olarak gerçekleşti. 
     
</TEXT>
</DOC>
