<DOC>
<DOCNO> 267463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/siyaset/asiy.html </URL>
<DATE> 2004/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli istihbarat, her şeyi yaparsa yanarız 
</HEADLINE>
<TEXT>


"MİT ve Emniyet, Çakıcı'yı neden koruyor " sorusuna Aşık, "Yeni bir görevlendirme olabilir MİT niye bu işin içinde olduğunu, Çakıcı bağlantısının ne olduğunu açıklasın. Bu ilişkiler şahsi dostluk ya da düşmanlık üzerine kurulabilir mi Çakıcı gündemden düşmeli" yanıtını veriyor 

SOHBET ODASI 
DERYA SAZAK 



Yargıtay - MİT - mafya üçgeninde gelişen olaylar, 1998'de Mesut Yılmaz'ı başbakanlıktan düşüren Türkbank skandalının aktörü Alaattin Çakıcı'yı yeniden gündeme taşıdı. Sizin de adınız Çakıcı'nın ABD'ye kaçtığı dönemde 'yer değiştirmesi'ne ilişkin telefon kayıtlarında geçmişti. Kasetler ortaya çıkınca istifa ettiniz. Altı yıl sonra 'ikinci Çakıcı' skandalı patladı bu defa Yargıtay Başkanı Özkaya zor durumda. Çakıcı'nın gücü nereden geliyor 
Çakıcı olayında beni de hayrete düşüren bir şey var MİT Müsteşarı diyor ki, 1998'den sonra Çakıcı'nın MİT'le ilişkisi kalmadı. O zaman benim dönüp sormam lazım, benimle dalaştığı zaman MİT'le de ilişkili miydi Bizim hadise 1998'de oldu... Kasedin hazırlanması, banda alınması 1997'ye, bizim hükümetin kurulduğu günlere kadar gider. Çakıcı'yla '1998'ten sonra hiçbir ilişkimiz kalmadı' ifadesi doğruysa, benim işin içinde MİT de var demektir. Yargıtay Başkanı da tuzağa düşmüş. 

Nasıl bir tuzak 
Özel kurulmuş bir tuzak değil de, bir mayına basmış. Olayı değerlendirirken şuna bakılması lazım Bunda bir menfaati var mıydı Devlete millete zarar verecek bir şeyin içinde bulundu mu 

Yargıtay'da binlerce dosya var, Çakıcı davasını takip, başkanın işi olmasa gerek... Aracı müteahhit MİT'le bağlantı kuruyor, MİT'çi Kozinoğlu'yla görüşmeden önce MİT Müsteşarı'nı araması gerekmez mi 
Yargıtay Başkanı Çakıcı'ya yardım etmiş mi Kendi iradesiyle etmemiş gözüküyor. MİT niye bu işin içinde olduğunu, Çakıcı bağlantısının ne olduğunu açıklasın. Bu ilişkiler şahsi dostluk ya da düşmanlık üzerine kurulabilir mi 

Çakıcı'yı 1998'e dek kullandılarsa bugün korumaları şaşırtıcı değil Kozinoğlu, Yargıtay Başkanı Özkaya'ya 'devlet sırrı' niteliğinde bazı bilgilerden söz ediyor. Bu bilgilerin tehlike yaratabileceğini anlatıyor. 
Çakıcı'yı kullanmışlar. MİT Başkanı diyorsa ki, 'Ben 98'den sonrasına kefilim' 1998'den sonra kullanılmamıştır Ben de şu sonucu çıkarıyorum, 'Benim olayda da beraberdiniz ' Gizli örgütler bu tür adamları ellerinde tutarlar. Başka ülkenin istihbaratları da yararlanmak ister Çakıcı ABD'ye kaçmış, CIA bundan yararlanmak istemez mi Amerika'ya iki defa dosya gidiyor, eksik çıkıyor. Fransa'dan istendiğinde aynı şey oldu, şimdi Avusturya'dan benzer haberler geliyor, insan anlamakta güçlük çekiyor. 

Çakıcı olayına siz nasıl girdiniz 
Türkbank'ın satılacağı ve bu satışından rüşvet alınacağı iddiasıyla. Bilgi vereceğim diye bir arkadaşımdan benim telefonumu almış. 

Niye sizi arıyor 
Ana muhalefetim. Aynı Özkaya'nın eleştirilmesi gibi 'Niye görüştün ' diye soruldu. Niye görüşmeyeyim Bilgi veriyor. O bilgiyi kullanmadım. Daha sonra Mesut Bey'den, 'Çiller hükümetini düşürdüm' diye bir bedel istemiş. 

Ne istemiş Mesut Yılmaz'dan 
Yavuz Ataç'ın MİT'te iyi bir göreve getirilmesini istiyor. Mesut Bey de Yavuz Ataç'ı Çin'e gönderiyor Bu olay Çakıcı'nın bize savaş açmasına sebep oluyor. 

Tehdit mi ediyor 
Haber gönderiyor, asacağım keseceğim diye... Beni değil, Mesut Bey'i. Telefonda 'Mesut Bey Amerika'ya beni öldürmek için tim yollamış veya özel adam yollamış' diyor. Telefonda ben, yanlışsın falan diyorum. Çakıcı da, bu bilgiyi Konut'tan birinci elden aldığını söylüyor. Mesut Bey öyle adam öldürecek bir adam değil, diyorum. Çakıcı da birkaç kere 'Sen bana yardım ettin, yer değiştirmemi sağladın' diyor. Birden çok kaset var. Bantlar montajlanmış. İleride bunu silah olarak kullanmak üzere... 

Çakıcı'ya yerini değiştir demediniz mi 
Demedim. Biz Çakıcı'yı koruyan değil, yakalayan pozisyondayız. Adam yakalanınca elindeki kasetleri açıklıyor. 

MİT, kasetlerden sizi haberdar etmiş. 
Başbakan'a haber veriyorlar, Çakıcı'nın elinde kaset var diye... Üzerinden 6 ay geçmiş, devlet bakanıyım. Kaset medyada haber olunca derhal istifaya karar verdim. Mesut Bey karşı çıktı, yarım saat beni ikna etmeye çalıştı. 

Sonuçta bir bakanın mafya lideriyle telefon konuşmaları yayımlanıyor. 
İstifayla haklılığımı ancak mahkeme yoluyla kanıtlayabilirim diye düşündüm. DGM'de yargılandım, beraat ettim. 

Türkbank ihalesi ikinci kez mafya bağlantılı işadamına nasıl verildi Başbakan'ın duyarlı olması gerekmez miydi. 
Herkesin yaşamında hatalar olmuştur. Türkbank'ta Başbakan, 250 - 300 milyon dolarlık bir bankayı '550 milyon dolardan aşağı vermem ' diye devreye giriyor. 

Fiyat pazarlığı Başbakan'ın işi mi 
Şimdi Başbakan Erdoğan gidiyor Fransa'ya, diyor ki, '35 tane Airbus uçağı aldım' yani Türkbank'ı sattım, Airbus'ları aldım, fark yoktur. 

Yeşil'i tutanağa geçirdik 

Siz bir ara Güneydoğu'da faili meçhul cinayetlerin ardındaki 'Yeşil' kod adlı Mahmut Yıldırım'ın peşine düşmüştünüz. JİTEM'in 'derin devlet'teki rolünü sorgulamıştınız. 
İnsan Hakları Komisyonu Başkanı'yken, 1990'da Tunceli'den gelen şik yetlerde Yeşil diye bir adamdan söz ediliyordu. Meclis'ten bir heyet gönderdik. Yeşil diye biri var mı diye resmen yazı yazdım. O heyetin getirdiği rapor üzerine, ben Tunceli Bölge Komutanı'na durumu sordum. Oradan da bana resmen böyle bir adamımız vardı ama Çakıcı olayındaki gibi şu tarihten itibaren ilişiği kesilmiştir gibi bir yanıt geldi. İlk defa 1990 yılında Yeşil kod adlı Mahmut Yıldırım benim komisyon başkanı olarak müdahalemle tutanağa geçti. Ondan sonra o işler büyüdü, 'Yeşil kontrol altında, öldürüldü' gibi şeyler söylendi. 

'Yeşil kontrol altında' sözünü siz ettiniz. 
Benim o zaman Mehmet Eymür'le şöyle bir konuşmam oldu, Amerika'den görevli gelmişti, bir gün karşılaştık. Yeşil'in Eymür'ün adamı olduğu söylenir. 'Yeşil ne oldu ' diye sordum. Dedi ki Öldü Cesedi nerede, bilmiyoruz, dedi. Bu görüşmede Mesut Bey de vardı. Aramızda şu konuşma geçti 'Sen hem diyorsun ki 'Türkiye'nin en önemli istihbaratçısı benim, dünyanın da sayılı isimleri arasındayım. Yeşil senin adamın, öldü diyorsun ve kimin öldürdüğüne, nerede olduğuna ilişkin bilgin yok ' Nasıl olur ' 

Çatlı gibi belki Yeşil de farklı kimlikle dolaşıyordu. 
Olabilir. Türkiye'de yani 90'lı yıllar biraz da terörün etkisiyle mafya bağlantılarının ayyuka çıktığı bir dönem oldu. Mesut Bey'le bu işlerin üzerine gittik Topal olayından Akın Birdal suikastına yüzlerce dosya aydınlatıldı. 100'den fazla örgüt yakalandı, 700 adam tutuklandı. 

Yılmaz'a gözdağı vermek istediler 

Derin devlet, Gladio türü örgütlenmelerde devleti eli geçirmediler mi Susurluk'ta görüldü... Abdullah Çatlı'lar, Çakıcı'lar... Mesut Bey'in Budapeşte'de yumruklanması olayı neydi 
Gözdağıydı. 90'lı yıllar, bizim bu güçlerle mücadeleyi parti politikası haline getirdiğimiz yıllardır. Parti içinde karşı çıkanlar vardı. Bizler, Mesut Bey'le çetelerin üzerine giderken devletin güvenliğini zaafa uğratmak endişesiyle tepkiyle karşılaşıyorduk. Türkiye'nin bence bugün tartışması gereken şey, telefon dinlemelerinde kanunsuz yoldan elde edilmiş delili delil sayacak mıyız Biz Susurluk'ta dedik ki, 'Kanunsuz her türlü şeye karşı çıkacağız.' 

Çiller, 'Devlet için kurşun atan da yiyen de birdir' demişti. 
Hayır, sadece Çiller değil, partimizin içinde de pek çok insan dedi ki, 'Ülke güvenliği için adam öldürülebilir ' Ben dedim ki Öldürülemez 
Çünkü siz ona bir kere göz yumdunuz mu, nerede duracağı belli olmaz. Ülke güvenliği nedir Türkiye'nin en önemli müessesesi Milli İstihbarat her şeyi yapabilir derseniz yandınız. 

Şehit cenazesinde Güreş beni sordu 

Başınız beladan hiç kurtulmadı... 
Zor bir dönemdi. Güneydoğu'da başımdan geçen bir olayı hiç unutmam. Hakkari'ye gittik, insan hakları ihlallerini incelemek üzere. Çukurca'ya indik askeri helikopterle. Tabur komutanıyla münakaşa etmek zorunda kaldık. Ben askeri çok severim ama olayları da incelemek durumundayız. Şehit vermiş, sen gelmişsin sınır karakolunda işkence yapıldı mı, onu soruyorsun... Tabur komutanı demez mi, 'Buraya nasıl gelirsiniz, bize haber verilmedi. Helikopterini düşürseydim, ne olacaktı ' Ben de heyet başkanıyım, tepem attı Düşürseydin bari, dedim. Buraya Cavit Çağlar'ın helikopteriyle gelmedik, askeriyenin helikopteri. Düşman da değiliz. Sonra yatıştı ortalık. Doğan Güreş Genelkurmay Başkanı'ydı, duymuş olayı. Kocatepe'de bir şehit cenazesinde, 'Eyüp Aşık nerede ' diye sormuş. Bazen böyle yanlış anlaşılmalar oluyor. 

Felaketten döndük 

Yargıtay, Çakıcı - MİT olayında bundan sonra ne olmalı 
Ben Alattin Çakıcı'yı suçlu kabul ediyorum, kamuoyunun gündemini bu kadar meşgul etmemeli. Koymuşuz Çakıcı'yı terazinin bir kefesine, koskoca Türkiye'yle tartıyoruz. 

Siz de bu işleri az kovalamadınız, adınız 'Hafiyesi Eyüp'e çıkmıştı. 
90'lı yıllarda Türkiye büyük bir felaketin eşiğinden döndü. Mafya Türkiye için de büyük tehditti, 1990'lı yıllara göre daha rahatız. 


</TEXT>
</DOC>
