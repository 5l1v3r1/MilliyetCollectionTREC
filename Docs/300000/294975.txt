<DOC>
<DOCNO> 294975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sonspo09.html </URL>
<DATE> 2004/12/05/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Barcelona şov sürüyor, Nihat bu hafta galip, gözler Real'de... 
</HEADLINE>
<TEXT>

     İspanya La Liga'da 14. haftada lider Barcelona Nou Camp'ta Malaga'yı 4-0 yendi. Yaptığı flaş transferlerin ardından aldığı sonuçlarla La Liga ve Şampiyonlar Ligi'nde dolu dizgin giden Barcelona, bu hafta da ligin güçsüz ekibi Malaga'yı farklı mağlup etti. 
     En yakın rakibi Real Madrid ile arasındaki puan farkını 11'e çıkaran Barcelona'nın gollerini Samuel Eto'o 2 , Deco ve Iniesta kaydetti. 
     İki haftadır fırtına gibi esen Nihat Kahveci bu hafta gol bulamadı ancak takımı Real Sociedad kazandı 1-0. Anoeta Stadı'nda Real Betis'i ağırlayan Sociedad'ı tecrübeli yıldızı Kovecevic'in golü 3 puana ulaştırdı. Real Sociedad bu galibiyetle puanını 18'e çıkardı ve 12. sıraya yerleşti. Nihat, maçta 90 dakika forma giydi. 
     
     Gözler Real Madrid'te 

     Geçen hafta Levante'yi 5-0'la geçen Real Madrid ise, Villarreal deplasmanına çıkıyor. Villarreal'in alt sıralardan kurtulması için bu maçtan puan çıkarması gerekiyor. 
     İspanya'da bugünün programı şöyle 
     

SAAT MAÇ 18 00 Levante-Getafe 18 00 Mallorca-Numancia 18 00 Racing Santander-Deportivo La Coruna 18 00 Sevilla-Athletic Bilbao 18 00 Real Zaragoza-Espanyol 20 00 Villarreal-Real Madrid 22 00 Atletico Madrid-Osasuna      
</TEXT>
</DOC>
