<DOC>
<DOCNO> 297527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sondun57.html </URL>
<DATE> 2004/12/14/ </DATE>
<TIME> 20.42 </TIME>
<AUTHOR>  </AUTHOR>
<HEADLINE>
Fini'nin Türkiye, AB değerlendirmesi... 
</HEADLINE>
<TEXT>

     İtalya Dışişleri Bakanı Gianfranco Fini bugün, Türkiye'nin AB'ye girişine karşı çıkan Kuzey Birliği Partisi'nin KBP verdiği soru önergesini yanıtlarken, İtalya'da bu konuda referandum düzenlenmesinin mantıklı olmayacağını söyledi. 
     Fini, KPB'lilere seslenerek, ''Şahsen ben, bu 'Türk korkusu'nu anlamakta güçlük çekiyorum. Son derece karmaşık bir müzakerenin söz konusu olacağı böylesi bir konuda, referandum mekanizmasını devreye sokup İtalyanlardan görüş belirtmelerini istemek hiç de mantıklı değil'' dedi. 
     Avrupalı liderlerin 16-17 Aralık tarihlerinde Türkiye'nin AB'ye girişine değil, müzakerelerin başlatılıp başlatılmayacağına karar vereceklerini hatırlatan Fini, İtalyan hükümetinin tavrını ise şu sözlerle özetledi 
     ''Hükümetimiz, Türkiye ile müzakerelerin başlatılmasından yana olduğunu açıklamıştır. Benim hissedebildiğim kadarıyla müzakereler 2005'in ilk üç ayında değil, 2005'in ikinci yarısında başlayacaktır. Türkiye insan hakları konusunda pek çok ilerleme kaydetmişse de bu, her halukarda 10 küsur yıl sürecek ve her türlü çözüme açık bir müzakere olacaktır.'' 
     
</TEXT>
</DOC>
