<DOC>
<DOCNO> 262186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sontur41.html </URL>
<DATE> 2004/08/10/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Irak'ta rehin alınan şoförün ailesinin endişeli bekleyişi... 
</HEADLINE>
<TEXT>

     Irak'ta rehin alınan Türk şoför Tahsin Top'un Mersin'deki ailesinin endişeli bekleyişi sürüyor. 
     Çocukları ile birlikte, Halkkent Mahallesi'ndeki evinde haber almak için televizyonun başından ayrılmayan Fatma Top'u, Mersin'in alt birim Toroslar Belediye Başkanı Hamit Tuna ziyaret etti. 
     Fatma Top, şirketin Irak'taki faaliyetlerini durdurduğunu ve militanların verdikleri 48 saatlik sürenin de dolduğunu söyledi. 
     Gözlerine uyku girmediğini ifade eden Fatma Top, ''Kocamı kaçıranların istediği oldu. Halen niye serbest bırakmadıklarını anlayamadım. En büyük isteğim, çocuklarımın babasının Türkiye'ye sağ olarak dönmesi'' dedi. 
     Tahsin Top'un kızları Yeşim ve Yeliz de babalarının bir an önce serbest bırakılmasını umutla beklediklerini söyledi. 
     
</TEXT>
</DOC>
