<DOC>
<DOCNO> 254426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sontur07.html </URL>
<DATE> 2004/07/10/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Adana'da iki tren çarpıştı .. 
</HEADLINE>
<TEXT>

     Adana'da, iki yük treninin çarpışması sonucu, makinistlerle 3 görevli hafif şekilde yaralandı. 
     Alınan bilgiye göre, sabaha karşı meydana gelen kazada, Adana'dan Niğde'ye bağlı Ulukışla İlçesi istikametine giden makinist İbrahim Koçyiğitoğlu idaresindeki asfalt çakılı yüklü trenle, karşı yönden gelen makinist Sermet Kök yönetimindeki yük treni, makasçının hat değişimi yapmaması nedeniyle Küçükdikili Beldesi yakınlarında çarpıştı. 
     Makinistlerin, aynı demiryolu hattını kullandıklarını fark ederek yavaşlamaları üzerine büyük hasarın meydana gelmediği kazada, makinistlerle 3 görevli hafif şekilde yaralandı. Yaralılar, kaldırıldıkları hastanede ayakta tedavi edildiler. 
     Yetkililer, olayla ilgili soruşturmanın sürdürüldüğünü, hattın kısa süreli çalışma sonucu yeniden açıldığını bildirdiler. 

     
</TEXT>
</DOC>
