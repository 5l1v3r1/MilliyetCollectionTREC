<DOC>
<DOCNO> 266372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sontur33.html </URL>
<DATE> 2004/08/25/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
İnternette saadet zinciri .. 
</HEADLINE>
<TEXT>

     Antalya'da, internet ortamında vatandaşlardan para topladığı iddia edilen bir kişi yakalandı. 
     AA muhabirinin aldığı bilgiye, Antalya Emniyet Müdürlüğü Kaçakçılık ve Organize Suçlar Şube Müdürlüğü Mali Büro ekipleri, Almanya kaynaklı bir internet sitesi üzerinden para topladığı belirlenen İ.E'yi takibe aldı. 
     İ.E'nin 2 internet sitesi üzerinden Antalya'daki vatandaşlardan para topladığını tespit eden polis, İ.E'nin zincir aracılığıyla 115 kişiden en az 70'er milyon lira olmak üzere toplam 2 milyar 800 milyon lira para topladığını belirledi. İ.E'nin, zincirin Antalya ayağı olduğunu da ortaya çıkaran Mali Büro ekipleri ''Titan-Saadet Zinciri'''nin İstanbul, Ankara, Bursa ve Trabzon'da da faaliyette olduğunu tespit etti. 
     İ.E, ifadesinin alınmasının ardından internet üzerinden nitelikli dolandırıcılık yapma suçlamasıyla adliyeye sevk edildi. 
     Polis, ''Titan-Saadet Zinciri'' üyelerinin internet sitesi aracılığıyla vatandaşlardan ilk olarak kendi hesaplarına para yatırılmasını istedikleri ve para yatıran bu kişilerin ilerleyen dönemlerde yüksek miktarda para kazanacakları vaadiyle kandırıldıklarına dikkati çekti. 
     
</TEXT>
</DOC>
