<DOC>
<DOCNO> 277840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sontur27.html </URL>
<DATE> 2004/10/06/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Yağmur her yerde, sıcaklıklar düşüyor 
</HEADLINE>
<TEXT>

     Hüseyin NARİN 
Türkiye, sonbahar yağmurlarına teslim oluyor... Bugünden itibaren etkili olmaya başlayacak yağışlı hava, yurdun tamamına yayılacak. Hava sıcaklıkları 4 derece kadar düşecek. İstanbul, Ankara ve Adana önümüzdeki 3 günde, İzmir ve Antalya ise Perşembe ve Cuma günleri sağanak yağış alacak Antalya kent merkezinde etkili olan sağanak yağış, günlük hayatı olumsuz etkiledi. Kentte hasarlı trafik kazaları meydana geldi. Hava sıcaklığı da 4 dereceye kadar düştü. 
     Meteoroloji'den alınan bilgiye göre, bugün akşama kadar Akdeniz, Ege ve Doğu Anadolu'nun güneyi sağanak yağışlı olacak. İç Anadolu'da bulutlanma öğleden sonra artarken, Marmara ve Ege'nin kuzeyinde kuvvetli poyraz esecek. Akdeniz'deki yağışlar sel ve su baskınlarına neden olabilir, dikkat Diğer kesimler çok ve parçalı bulutlu... 
     Perşembe günü Marmara, Ege, Akdeniz, İç Anadolu ve Bolu-Kastamonu çevresinde sağanak yağış görülürken, yağışlar özellikle Akdeniz'de etkili olacak. Şiddetli poyraz Marmara, Batı Karadeniz ve Kuzey Ege'de esmeyi sürdürecek. 
     Cuma günü ise Marmara, Batı Karadeniz, İç Anadolu, Ege ve Akdeniz'de sağanak yağmurlar devam ediyor. Diğer bölgeler çok bulutlu. 
     Hafta sonu yağışlı başlıyor, Cumartesi günü yağışlar doğuya kayıyor... Marmara'nın doğusu İstanbul , Karadeniz'in tamamı, Konya dışında İç Anadolu'nun tamamı, Doğu Akdeniz ve Doğu Anadolu sağanak yağışlı bir gün geçirecek. Diğer yerler parçalı bulutlu... 
     
     Doğuda kar yağışı var 

     Yurdun doğusunda ise kar yağışı etkili oluyor. Kars'ın Sarıkamış ilçesindeki Cıbıltepe'ye kar yağdı. 
     Erzurum'daki palandöken kayak merkezi de beyaza büründü. 
     Bölgede hava sıcaklıklarındaki düşüşler nedeniyle, yüksek kesimlerde kar yağışının etkisini artırabileceği belirtiliyor. 

     
</TEXT>
</DOC>
