<DOC>
<DOCNO> 280175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sonyas22.html </URL>
<DATE> 2004/10/14/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
İnsanlarda barkod sistemine izin çıktı 
</HEADLINE>
<TEXT>

     ABD'de, deri altına yerleştirilecek küçük çiplerle nsanların sağlık bilgilerine ulaşımı mümkün kılan barkod sistemine izin verildi. 
     ABD Gıda ve İlaç İdaresi FDA , hastaların sağlık kayıtlarına kolayca erişimi sağlayacak küçük bir mikroçipin deri altına yerleştirilmesi uygulamasına onay verdi. 
     Kişiye özel 16 haneli bir kod taşıyan pirinç tanesi büyüklüğündeki çipler, tarayıcı yardımıyla hastanın kimliğini teyit ederek, veri bankası üzerinden detaylı sağlık bilgilerine ulaşılmasına imkan veriyor. 
     Üretici firma, insanlar için barkod sistemini doktor, hasta ve hastanelere 150-200 dolara pazarlamayı planlıyor. 
     Bu arada, bu çipler sayesinde gelecekte insanların izlenmesi olasılığına dikkat çeken çevreler, uygulamaya karşı çıkıyor. 
     
</TEXT>
</DOC>
