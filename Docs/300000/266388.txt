<DOC>
<DOCNO> 266388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sonyas10.html </URL>
<DATE> 2004/08/25/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Brad Pitt ve Jennifer Aniston evlat ediniyor... 
</HEADLINE>
<TEXT>

     Hollywood'un uzun süredir evlat özlemiyle yanıp tutuşan çifti Brad Pitt ve Jennifer Aniston, sonunda çareyi evlat edinmekte buldu. 
     Internetteki ''imdb'' sitesinin haberine göre, gözde çiftin evlat edinmek için başvuruda bulunduğunu aktörün erkek kardeşi Doug Pitt, ''Closer'' adlı haftalık gazeteye açıkladı. 
     Doug Pitt, ''Truva'' filminin ünlü yıldızı ile ''Friends'' dizisinin tanınmış oyuncusu Aniston'ın evlendiklerinden beri çocuk istediklerini belirterek, kendisinin de amca olmak için gün saydığını söyledi. 
     Çiftin çocuk için İngiltere'de geniş bir ev aradıklarını da anlatan kardeş Pitt, ''Brad ve Jennifer evlat edinerek aile olmaya karar verdi. Ben de bundan çok mutlu oldum. Şimdi ev bakıyorlar. Bence Avrupa bir çocuğun yetişmesi için daha uygun bir yer'' dedi. 
     Brad Pitt ile Jennifer Aniston, 2000 yılının Temmuz ayında hayatını birleştirmişti. 
     Aniston'ın çocuk düşürdüğüne ilişkin haberler, geçtiğimiz aylarda magazin basınında uzun süre yer almıştı. 
     
</TEXT>
</DOC>
