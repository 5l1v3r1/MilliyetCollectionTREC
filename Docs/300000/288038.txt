<DOC>
<DOCNO> 288038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/soneko10.html </URL>
<DATE> 2004/11/11/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Babacan Akaryakıt zamlarını biz yapmıyoruz, fiyatlar dünyada artıyor 
</HEADLINE>
<TEXT>

     Devlet Bakanı Ali Babacan, 2005 yılı için enflasyonun yüzde 8 olarak belirlendiğini ifade ederken, ''enflasyon 2006 yılı için yüzde 5, 2007 yılı için ise yüzde 4. Yüzde 8 resmi rakam, yüzde 5 ve 4 varsayımdır'' dedi. 
     Babacan, yazılı basındaki ekonomi muhabirlerine dün verdiği iftar yemeğinde, soruları yanıtladı. 
     ''2007 yılında nasıl bir Türkiye bekliyorsunuz'' sorusu üzerine Babacan, şu yanıtı verdi 
     ''2007 sonunda net borç stokunun GSMH'ye oranı, yüzde 60'ın oldukça altına inecek. Bütçe açığının GSMH'ye oranı da yüzde 3'e düşecek. Enflasyon 2005 yılı için yüzde 8, 2006 için yüzde 5, 2007 için ise yüzde 4, 2005-2006 ve 2007'de büyüme rakamları yüzde 5 olacak. Bu rakama pek çoğu, fazla muhafazakar diyecekler. Ama biz muhafazakar hedef koymaktan yanayız. Büyüme artık, özel sektörden gelen bir büyüme olacağı için, kim tahmin edebilir ki ilk 6 ayda 28 katrilyon lira yatırım yapacak. 2007'nin sonunda Net borç stoku, yüzde 60'nın oldukça altına inecek. Bütçe açığının Gayri Safi Milli Hasıla'ya GSMH oranı yüzde 3'e iniyor.'' 

     
</TEXT>
</DOC>
