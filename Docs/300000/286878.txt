<DOC>
<DOCNO> 286878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/soneko10.html </URL>
<DATE> 2004/11/07/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Kapıkule'de TIR'lar 15 kilometre kuyruk oluşturdu... 
</HEADLINE>
<TEXT>

     Kapıkule Sınır Kapısı'nda yurtdışına çıkış yapacak TIR'lar 15 kilometre kuyruk oluşturdu. 
     Kapıkule TIR Gümrük Müdürlüğü'nden alınan bilgiye göre, firmaların ihracat yüklerini Pazartesi günü teslim edecekleri ülkelere ulaştırmak istemeleri ve Bulgar gümrükçülerin sahalarının küçük olması nedeniyle işlemleri yavaş yapması yoğunluğa neden oluyor. 
     Kapıkule'de gümrük sahasında her hafta sonu yoğunluk yaşandığını belirten yetkililer, ''TIR'ların bir bölümü işlemleri bittiği halde, Bulgar gümrüğünün dar olması sebebiyle Kapıkule gümrük sahasında beklemek zorunda kalıyor. Buna rağmen Bulgar gümrükçülerde ellerinden geleni yapıyor. Yurt dışına çıkış yapmak üzere aynı anda gelen çok sayıda TIR'a işlem yapmak güç oluyor''dedi. 
     Kapıkule Gümrük Kapısı girişinde, Türk tarafında 15 kilometre uzunluğunda 600 civarında TIR çıkış için bekliyor. 
     
</TEXT>
</DOC>
