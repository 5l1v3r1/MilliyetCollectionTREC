<DOC>
<DOCNO> 250693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sonyas10.html </URL>
<DATE> 2004/06/24/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Tüm zamanların en güzel film müzikleri seçildi... 
</HEADLINE>
<TEXT>

     Sinema şaheserleriyle özdeşleşen birbirinden güzel film müziklerinin yarışında, 1939 yapımı ''Oz Büyücüsü'' filminden ''Over the Rainbow'' galip çıktı. 
     Amerikan Film Enstitüsü'nün AFI oyuncu, film yapımcısı, eleştirmen ve yazarlardan oluşan 1500 üyesinin katıldığı oylamada, ''Casablanca'' filminin müziği ''As Time Goes By'' ikinci, ''Singin' in the Rain'' üçüncü oldu. 
     Internetteki ''msnbc'' sitesinin haberine göre, AFI üyelerinin oylaması sonucunda tüm zamanların en iyi 100 film müziği seçildi. Oylamada ipi, 1939 yapımı ''Oz Büyücüsü-The Wizard of Oz'' filminde Judy Garland tarafından seslendirilen ''Over the Rainbow'' göğüsledi. 
     Kansaslı çiftçi kızı Dorothy Gale'in filmin bir sahnesinde söylediği ve daha sonra ''Mesajınız Var'' gibi filmlerde de yeniden kullanılan parça, yıllardır en sevilen film müzikleri arasında yer alıyor. 
     
     TEKRAR ÇAL SAM 
     ''Casablanca'' filminin unutulmaz müziği ''As Time Goes By'', listede ikinci oldu. Filmin bir sahnesinde Ingrid Bergman masada otururken, piyanist Sam'den çalmasını istediği ve o sırada gelen Humphrey Bogart'ın ''sana bu şarkıyı çalmamanı söylemiştim'' repliğiyle tanınan parça, sinema klasikleri arasındaki yerini aldı. 
     Üçüncülüğü, Gene Kelly'nin yağmur altında söyleyerek insana yağmuru sevdiren şarkısı ''Singin' in the Rain'' aldı. Bardaktan boşanırcasına yağmur altında ''tap dance'' yapan Kelly, parçasında, ''Yağmur altında şarkı söylüyorum. Ne görkemli bir duygu. Yine çok mutluyum'' diyordu. 
     Pek çok ünlü film müziğinin yer aldığı listede, ''The Graduate'' filminin Simon and Garfunkel tarafından seslendirilen parçası ''Mrs.Robinson'' altıncılığı elde etti. 
     John Travolta'nın ''Cumartesi Gecesi Ateşi-Saturday Night Fever'' filminin Bee Gees tarafından yorumlanan şarkısı ''Stayin' Alive'' da sekizinci oldu. Ünlü aktörün ''Grease'' filminin müziği ''Summer Nights'' ise listede 70. sırayı aldı. 
     400 aday arasından yapılan elemede ilk 100'e girenler arasında, ünlü şarkıcılar da bulunuyor. ''Titanic'' filminin Celine Dion tarafından seslendirilen parçası ''My Heart will Go on''un 14. olduğu listede, çılgın şarkıcı Eminem'in hayatını anlatan ''8 Mil'' filmi için yorumladığı ''Lose Yourself'' de 93. sırada. 
     İşte dünyanın en güzel film müzikleri listesinden bazı ünlü filmler ve şarkıları 
     1- Over the Rainbow Oz Büyücüsü-1939 
     2- As Time Goes by Casablanca-1942 
     3- Singin' in the Rain Singin' in the Rain-1952 
     4- Moon River Tiffany'de Kahvaltı-1961 
     5- White Christmas Holiday Inn-1942 
     6- Mrs. Robinson The Graduate-1967 
     7- When You Wish Upon a Star Pinokyo-1940 
     8- The Way We Were The Way We Were-1973 
     9- Stayin' Alive Cumartesi Gecesi Ateşi-1977 
     10- The Sound of Music Neşeli Günler-1965 
     12- Diamonds Are a Girl's Best Friend Erkekler Sarışınları Sever-19 
     14- My Heart Will Go On Titanic-1997 
     27- Unchained Melody Hayalet-1990 
     29- Born to Be Wild Easy Rider-1969 
     31- New York, New York New York, New York-1977 
     35- America Batı Yakası Hikayesi-1961 
     44- Wind Beneath My Wings Kumsallar-1988 
     48- Whatever Will Be, Will Be Que Sera, Sera The Man Who Knew Too Much-1956 
     50- Rock Around the Clock Blackboard Jungle-1955 
     51- Fame Fame-1980 
     55- Flashdance, What a Feeling Flashdance-1983 
     60- It Had to Be You When Harry Met Sally-1989 
     65- I Will Always Love You The Bodyguard-1992 
     68- Streets of Philadelphia Philadelphia-1993 
     70- Summer Nights Grease-1978 
     81- I'm Easy Nashville-1975 
     84- Put the Blame on Mame Gilda-1946 
     85- Come What May Moulin Rouge-2001 
     86. I've Had the Time of My Life Dirty Dancing-1987 
     88- Do Re Mi Neşeli Günler-1965 
     93- Lose Yourself 8 Mil-2002 
     96- Footloose Footloose-1984 
     99- Hakuna Matata Arslan Kral-1994 
     100- Old Time Rock and Roll Risky Business-1983 
     
</TEXT>
</DOC>
