<DOC>
<DOCNO> 273779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/guncel/axgun01.html </URL>
<DATE> 2004/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Aile meclisi karar verdi ve öldürüldü 
</HEADLINE>
<TEXT>


Yasak ilişkiden hamile kalan genç kız, aile meclisinin kararıyla, başına 3 kurşun sıkılarak öldürüldü. Araya giren anne de parmağından yaralandı 

MEHMET HARBURCU, VEDAT ÇUBUK Şanlıurfa DHA 

Töre cinayetinde "haksız tahrik" indirimini kaldıran ve bu tür cinayetlere azmettirenlere ağır cezalar getiren TCK tasarısı TBMM'de beklerken, Şanlıurfa'da bir genç kız daha "töre kurbanı" oldu. Kimliğini açıklamadığı bir kişiden hamile kalan Gülseren Artuk 22 , aile meclisinin kararıyla öldürüldü. 
Annesi Nure Artuk'la birlikte Bahçelievler Mahallesi Urfakapı mevkiindeki tarlaya çalışmaya giden Artuk, önceki akşam 20.00 sıralarında silahlı saldırıya uğradı. Başından 3 kurşunla vurulan kızını kurtarmak için araya giren Nure Artuk da seken bir kurşunla parmağından yaralandı. Cinayetin ardından polise teslim olan Ceylanpınar Lisesi 2. sınıf öğrencisi B.A. 16 , halasını kendisinin öldürdüğünü söyledi. Otopside de Artuk'un 5 aylık hamile olduğu anlaşıldı. 
Artuk'un gayri meşru ilişki sonucu hamile kaldığı, bu nedenle aile meclisinin kararıyla öldürüldüğü belirtildi. Artuk'un ağabeyleri Mustafa, Hüseyin ve Abdullatif Artuk da, yeğenleri B.A.'yla birlikte gözaltına alındı. Cinayeti Mustafa Artuk'un 30 işlemiş olabileceği de öne sürüldü. 

Mevcut TCK ne diyor 

TCK'nın 51. maddesi Bir kimse haksız bir tahrikin etkisi altında gazap veya şiddetli bir eylemin tesiri altında bir suç işler ve bu suç ölüm cezasını gerektiriyorsa müebbet ağır hapisle cezalandırılır. Suç vasfı gözetilerek bu sanık 24 yıl ağır hapis cezasına mahk m olur. Tahrik ağır ve şiddetli olursa, ölüm cezası yerine 24 sene ve müebbet ağır hapis cezası yerine 15 seneden aşağı olmamak üzere ağır hapis cezası verilir. 

Yeni TCK affetmeyecek 

TBMM Adalet Komisyonu'nda bekleyen tasarıyla da, ceza indirimi için haksız fiilin işlenmesi koşulu aranacak. Töre cinayeti işleyenler indirimden yararlanamayacak. Çocukları ve yakınlarını azmettirerek kullananlar daha ağır cezalandırılacak. Üstsoy ve altsoy ilişkisinden gelen nüfuzunu kullanarak bir kişiyi suç işlemeye azmettirenin cezası artırılacak. Cinayeti işleyenlere ağırlaştırılmış müebbet hapis cezası verilecek. 


</TEXT>
</DOC>
