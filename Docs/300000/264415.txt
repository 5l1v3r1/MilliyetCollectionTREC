<DOC>
<DOCNO> 264415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/soneko28.html </URL>
<DATE> 2004/08/18/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Petrol New York Borsası'nda 47 doları gördü... 
</HEADLINE>
<TEXT>

     New York Ticaret Borsası'nda işlem gören hafif türü ham petrolün varil fiyatı 47.1 dolar seviyesine ulaşarak borsa tarihinin yeni rekorunu oluşturdu. 
     Londra Uluslararası Petrol Borsası'nda ise Brent türü ham petrolün varil fiyatı 16 sent artışla 43.15 dolara çıktı. 
     Irak'ta koalisyon güçleriyle savaşan Şii lider Mukteda El Sadr yanlılarının, ülkenin petrol altyapısına saldırı düzenleyecekleri tehditlerini artırması, petrol fiyatlarının yükselmesinde etkili oldu. 
     Bu arada, Petrol İhraç eden Ülkeler Örgütü OPEC, petrol fiyatlarındaki hızlı yükselişin, bu yılki küresel ekonomik büyümeye olumsuz etkisinin çok küçük oranda olacağını açıkladı. 
     Kartel, yaptığı açıklamada, petrol fiyatlarındaki yükselişin bu yıl, ABD ve Avrupa ekonomik büyüme oranlarını yüzde 0.2 oranında azaltabileceğini bildirdi. 
     OPEC, asıl etkinin gelecek yıl görüleceğini de kaydetti. 
     
</TEXT>
</DOC>
