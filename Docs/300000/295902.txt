<DOC>
<DOCNO> 295902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sonsiy07.html </URL>
<DATE> 2004/12/08/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Tan Türkiye, Rumları tanımayı 'nihai çözümün' parçası olarak görüyor 
</HEADLINE>
<TEXT>

     Dışişleri Bakanlığı sözcüsü Namık Tan, Türkiye ve KKTC'nin, Kıbrıs Rumlarını tanıma konusunu, ancak BM Genel Sekreteri'nin iyi niyet misyonu çerçevesinde kapsamlı nihai çözümün bir parçası olarak gördüğünü söyledi. 
     Tan, haftalık basını bilgilendirme toplantısında konuya ilişkin bir soru üzerine, bu husustaki görüşlerin en üst düzeyde ifade edildiğini belirterek, şöyle konuştu 
     ''Geçen Cuma günü Başbakan Recep Tayyip Erdoğan, Dışişleri Bakanı ve Başbakan Yardımcısı Abdullah Gül, KKTC Cumhurbaşkanı Rauf Denktaş, KKTC Başbakanı Mehmet Ali Talat ve KKTC Başbakan Yardımcısı ve Dışişleri Bakanı Serdar Denktaş'ın katıldığı istişare zirvesinden sonra yapılan açıklamada da vurgulandığı üzere, Türkiye ve KKTC, tanıma konusunu ancak BM Genel Sekreteri'nin iyi niyet misyonu çerçevesinde kapsamlı nihai çözümün bir parçası olarak görmektedirler ve böyle bir çözüm için de aktif şekilde çalışmaya kararlıdırlar.'' 
     
</TEXT>
</DOC>
