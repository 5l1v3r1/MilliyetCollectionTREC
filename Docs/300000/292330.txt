<DOC>
<DOCNO> 292330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/soneko02.html </URL>
<DATE> 2004/11/26/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Vergi cezalarına zam geliyor 
</HEADLINE>
<TEXT>

     2005 yılıyla birlikte vergi cezaları da 
     zamlanacak. Maliye Bakanlığı, 2005 başından itibaren uygulanacak vergi cezalarını artırırken, fiş ve fatura almayan ve vermeyenlere uygulanacak ceza 118 YTL'ye 118 milyon liraya çıkarıldı. En düyük ceza tutarı damga vergisinde 5.5 YTL, diğer vergilerde ise 11.80 YTL olarak belirlendi. Maliye Bakanlığı, Vergi Usul Yasası'nda yer alan bazı maktu hadlerle ceza tutarlarını 1 Ocak 2005'ten geçerli olmak üzere, 2004 yılının yeniden değerleme oranı olan yüzde 11.2 oranında artırararak, yeni Türk Larası cinsinden yeniden belirledi. Ancak Bakanlık, yüde 11.2 oranında artırılarak çıkan rakamların Yeni Kuruş cinsinden küsüratlarını aşağı doğru yuvarladığı için cezalara yapılan zam oranı yüzde 10 civarında kaldı. Buna göre Vergi Usul Kanunu uyarınca birinci derecede usulsüzlükler için uygulanan ceza tutarları, sermaye şirketleri için 66 YTL, birinci sınıf tüccar ve serbest meslek erbabı için 42 YTL, ikinci sınıf tüccarlar için 21 YTL, kazancı basit usulde belirlenenler için 5.5 YTL, gelir vergisinden muaf esnaf için de 2.70 YTL olarak uygulanacak. İkinci derecede usulsüzlükler için sermaye şirketlerine 35, birinci sınıf tüccar ve serbest meslek sahiplerine 21, ikinci sınıf tüccara 10.80, basit usul mükelleflere 2.70, gelir vergisinden muaf esnafa ise 1.50 YTL ceza verilecek. 
     
     FİŞ-FATURA-BİLET VERMEYENLER 
     Fatura, gider pusulası, müstahsil makbuzu, serbest meslek makbuzu vermeyen mükelleflerle almayanlara uygulanan ceza 118 YTL'ye çıkacak. Bu miktar bu yıl 107 milyon lira olarak uygulanıyordu. Aynı şekilde perakende fişi, yazar kasa fişi, giriş ve yolcu taşıma bileti, sevk irsaliyesi, taşıma irsaliyesi, yolcu listesi, günlük müşteri listesi ile Maliye Bakanlığı tarafından düzenleme zorunluluğu getirilen belgeleri düzenlemeyen, kullanmayan ve bulundurmayanlara verilen ceza da yine 118 YTL'ye yükseltildi. 
     
     VERGİ NUMARASIZ İŞLEM YAPANLAR 
     Kamu kurum ve kuruluşlarıyla gerçek ve tüzel kişilerdce yapılacak işlemlerde kullanılması zorunlu olan vergi numarasını kullanmadan işlem yapanlara verilecek ceza da 140 YTL'ye yükseldildi. Bu ceza bu yıl 128 milyon lira olarak uygulanıyor. Vergi kimlik numarası kullanma zorunluluğu olan kuruluşlardan yaptıkları işlemlere ilişkin bildirimleri, belirlenen standartta ve zamanında yerine getirmeyenlere uygulanan ceza ise 550 YTL'ye çıkarıldı. 
     Maliye Bakanlığının özel işaretli görevlisinin ikazına rağmen durmayan araç sahiplerine, belge basımı ile ilgili bildirim görevini yapmayanlara verilen cezalar ise 420 YTL olarak belirlendi. 
     
     BİLGİ VERMEYENLERE VERİLECEK CEZALAR 
     Maliye'ye istediği bilgileri vermekten çekinen mükelleflere verilen cezalar ise birinci sınıf tüccar ve serbest meslek sahipleri için bin 180 YTL, ikinci sınıf tüccar, defter tutan çiftçilerle basit usul mükellefler için 550 YTL, diğer mükellefler için de 270 YTL olarak 
     belirlendi. 
     
     DEFTER TUTMA HADLERİ 
     Mükelleflerin bilanço esasına göre defter tutmaya ilişkin yıllık alış tutarı 88 bin YTL, yıllık satış tutarı ise 120 bin YTL olarak uygulanacak. Bu yıl yıllık alış tutarı 80 milyar lirayı, yıllık satış tutarı da 109 milyar lirayı aşanlar bilanço esasına göre def ter tutmak zorunda kalmışlardı. 
     Fatura kullanmaya ilişkin zorunluluk 2005 yılında ise 480 YTL olarak uygulanacak. Bu yıl 440 milyon liranın 
     üzerindeki satışlarda fatura düzenleme zorunluluğu bulunuyor. 
     
</TEXT>
</DOC>
