<DOC>
<DOCNO> 276605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sontur38.html </URL>
<DATE> 2004/10/01/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Koca dayağından kaçmak için 2. kattan atladı 
</HEADLINE>
<TEXT>

     Kütahya'da ayrı yaşadığı eşi tarafından boğazına bıçak dayanan kadın, ikinci kattan atladı. 
     Alınan bilgiye göre, Fuatpaşa Mahallesi Şehit Üsteğmen Necdet Alev Sokak'ta oturan Nurten K.'nın 19 , evine 5 aydır ayrı yaşadığı eşi Ramazan K. 22 geldi. Tartışma sırasında Ramazan K. genç kadını dövmeye başlayınca, komşuları durumu polise bildirdi. 
     Kütahya Emniyet Müdürlüğü ekiplerinin, olay yerine gelmeleri üzerine, Ramazan K., eşinin boğazına bıçak dayayarak, güvenlik güçlerinden evden uzaklaşmalarını istedi. 
     Eşinin polisle konuştuğu sırada dalgınlığından yararlanan Nurten K, ikinci kattaki evin balkonundan atladı. 
     Bina önünde park halindeki bir otomobilin üzerine düşerek yaralanan ve Kütahya Devlet Hastanesi'ne kaldırılan Nurten K'nın sağlık durumunun iyi olduğu bildirildi. 
     Gözaltına alınan Ramazan K.'nın sorgulamasının sürdüğü belirtildi. 
     
</TEXT>
</DOC>
