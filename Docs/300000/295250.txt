<DOC>
<DOCNO> 295250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sonspo15.html </URL>
<DATE> 2004/12/06/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
NBA... Celtics 9. yenilgisini aldı, Suns galip... 
</HEADLINE>
<TEXT>

     ABD Profesyonel Basketbol Ligi'ne NBA , 2 maçla devam edildi. 
     Sahasında Boston Celtics'i ağırlayan Sacramento Kings, rakibini 119-105 yenerek bu sezon oynadığı 17. maçında 12. galibiyetini aldı. 
     Kings'te Predrag Stojakoviç 27 sayı, 2 ribaunt ve 4 asistle takımının en skorer oyuncusu oldu. 22 sayı, 10 ribaunt ve 5 asistle double-double yapan Brad Miller'in yanı sıra 18 sayı, 10 ribaunt ve 4 asistle yine double-double yapan Chris Webber, takımlarına galibiyeti getiren isimler oldular. 
     Celtics'te Mark Blount 18 sayı, 8 ribaunt, 1 asist ve 1 top çalma, Paul Pierce 16 sayı ve 5 ribaunt, takımın tek double-double yapan oyuncusu Raef LaFrentz de 15 sayı, 14 ribaunt ve 1 asistlik oyun çıkardı, ancak bu galibiyet için yeterli olmadı. 
     Celtics böylece ligdeki 9. yenilgisini aldı. 
     
     SUNS DEPLASMANDA GALİP 
     Günün diğer maçında Portland Trail Blazers ile Phoneix Suns karşı karşıya geldi. 
     Deplasmanda Blazers'ı 121-99 farklı skorla yenen Suns'ta Quentin Richardson 37 sayı, 4 ribaunt ve 2 asistle günün en skorer oyuncusu oldu. Amare Stoudemire 19 sayı, 9 ribaunt, 3 asist ve 2 top çalmayla galibiyete katkı sağladı. Shawn Marion ise 15 sayı attığı maçta 12 de ribaunt alarak double-double yapmayı başardı. 
     Portland'da Zach Randolph 24 sayı, 11 ribaunt ve 3 asistle maçı tamamlarken, 15 sayı, 11 ribaunt ve 3 asistlik performans sergileyen Şerif Abdurrahim ve 15 sayı, 3 ribaunt ve 2 asistle oynayan Rubben Patterson takımına galibiyeti getiremedi. 
     Lige yarın 8 maçla devam edilecek. 
     
</TEXT>
</DOC>
