<DOC>
<DOCNO> 291121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonsiy08.html </URL>
<DATE> 2004/11/22/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Tribün terörüne Gül'ün yorumu Eğitim şart 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, İstanbul İnönü Stadyumu'nda bir gencin bıçaklanarak öldürülmesinde herkesin sorumluluğu olduğunu vurguladı. Gül, eğitim eksikliğine dikkat çekerek, olağanüstü önlem alınması çağrısında bulundu. 
     Gül, Mısır'ın Şarm El Şeyh kentinde düzenlenen Uluslararası Irak Konferansı'na gitmek üzere Ankara Esenboğa Havaalanı'ndan ayrılırken, İstanbul İnönü Stadyumu'nda yaşanan cinayet olayına ilişkin değerlendirmede bulundu. 
     
     OLAĞANÜSTÜ ÖNLEM ÇAĞRISI 
     Gül, "Bunlar Türkiye'ye asla yakışmıyor. Sporu spor olmaktan çıkartan davranışlardır bunlar. Bunda herkesin muhakkak sorumluluğu vardır ve herkesin de yine tedbir alma görevi vardır. En olağanüstü tedbirlerin alınması gerekir. 
     Sadece emniyet tedbirleri bu tip olayları önlemek için yetmeyebilir. Bunun ötesinde eğitim çok önemli, kulüplere çok önemli görevler düşmekte" diye konuştu. 
     
</TEXT>
</DOC>
