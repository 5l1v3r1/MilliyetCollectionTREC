<DOC>
<DOCNO> 283221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sontur10.html </URL>
<DATE> 2004/10/25/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Karadeniz'den Marmara'ya balık akını 
</HEADLINE>
<TEXT>

     Boğazdaki balık akını ile birlikte, balıkhali ve balık pazarlarında fiyatlar düştü Karadeniz ve boğazlarda bugünlerde bol miktarda çinekop ve palamut balığı avlanıyor. İstanbul boğazı teknelerle dolarken, balıkhali ve balık pazarlarında fiyatlar düştü. 
     Avlanma yasağının sona ermesinin üzerinden bir buçuk ay geçti. Bu süre içinde ani hava değişikliği balıkçıların keyfini bozdu. Bugünlerde ise balıkçıların istediği havalar hükmünü sürdürüyor. 
     Karadeniz'de eylül ayından itibaren görülen palamut sürüleri artık İstanbul boğazından Marmara'ya geçiş yapıyor. 
     
     Bol miktarda palamut ve çinekop 

     Gırgır takımları boğazın Karadeniz girişinde palamutun önünü kesiyor. Balıkçı tekneleri bugünlerde palamutun yanısıra bol miktarda çinekop da avlıyor. 
     Ancak, boğazın güngörmüş fırtına geçirmiş balıkçıları çinekopun aşırı avlanmasına karşı çıkıyor. Onlara göre, çinekop çok avlanırsa aralık ve ocak aylarında boğazın asıl lezzeti lüfer az çıkacak. 
     
     Balıkların kasa fiyatı 50-60 milyon lira 

     İstanbul Kumkapı Toptancı Balıkhali'nde çinekopun kasa fiyatı 50 ila 60 milyon lirası arasında değişiyor. Palamutun çifti ise 11-12 milyon liradan satılıyor. 
     Balık pazarlarında çinekopun kilosu akşam saatlerinde 4 milyon liraya kadar düşerken, palamutun tanezi de 3-4 milyon liradan satılıyor. 
     
     Palamuttan sonra hamsi akını gelecek 

     Karadeniz'den Marmara'ya balık akını kasım ayının ortalarından itibaren daha da yoğunlaşacak. Karadeniz'de palamutdan sonra hamsinin avlanma dönemi başlayacak. 

     
</TEXT>
</DOC>
