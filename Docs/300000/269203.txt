<DOC>
<DOCNO> 269203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/son/sondun26.html </URL>
<DATE> 2004/09/05/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Pentagon, El Duri'nin yakalandığını ne yalanladı ne de doğruladı 
</HEADLINE>
<TEXT>

     ABD Savunma Bakanlığı Pentagon, devrik Irak lideri Saddam Hüseyin rejiminin ''2 numaralı adamı'' olarak kabul edilen İzzet İbrahim El Duri'nin yakalandığını ne doğruladı ne de yalanladı. 
     Pentagon sözcüsü Glenn Flood, El Duri'nin yakalandığını doğrulayamayacağını ya da yalanlayamayacağını belirterek, ''Alınan son bilgilere göre, El Duri'nin yakalanmamış olabileceğini düşünüyorum'' dedi. 
     Irak'taki ABD ordusu, elinde İzzet İbrahim El Duri adlı bir tutuklu olmadığını açıklamıştı. 
     Irak ulusal muhafızları da El Duri'yi yakalamaya yönelik bir operasyona katılmadıklarını bildirmişlerdi. 
     Irak Eyalet İşleri Bakanı Vail Abdüllatif ise Amerikan askerleriyle Irak ulusal muhafızlarının düzenlediği operasyon sırasında El Duri'nin yakalandığını ve 70 yandaşının da öldürüldüğünü söylemişti. 
     
</TEXT>
</DOC>
