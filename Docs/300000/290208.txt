<DOC>
<DOCNO> 290208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sonspo25.html </URL>
<DATE> 2004/11/19/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Hagi Hasan oynayamayacak, Song'u yetiştirmeye çalışıyoruz... 
</HEADLINE>
<TEXT>

     Galatasaray Teknik Direktörü Gheorghe Hagi, ligde yarın konuk edecekleri Malatyaspor karşısında iyi futbolla 3 puan almak istediklerini söyledi. 
     Florya Metin Oktay Tesisleri'nde basın mensuplarının sorularını yanıtlayan Rumen çalıştırıcı, Malatyaspor maçının kendileri için çok önemli olduğunu ifade ederek, ''Son Diyarbakırspor maçını unutmak istiyoruz. Çok iyi futbolla mutlaka 3 puan almamız lazım. Lige verilen ara bizim için iyi oldu. Taraftarımızın stadı doldurmasını ve onlara galibiyet hediye etmek istiyoruz'' dedi. 
     Malatyaspor'un, istatistiklere göre deplasmanda başarılı maçlar çıkaran bir ekip olduğunu hatırlatan Hagi, ''Tabii ki çok dikkatli olmalıyız ve önlemlerimizi almalıyız. Yine de en önemli olan şey bizim sahaya koyacağımız futboldur'' diye konuştu. 

     
</TEXT>
</DOC>
