<DOC>
<DOCNO> 287583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sonyas11.html </URL>
<DATE> 2004/11/09/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Beyaz Ünlü olan yalnız kalıyor 
</HEADLINE>
<TEXT>

     
     Zafer TOKUŞ ADAPAZARI Sakarya , DHA 
     

SAKARYA Üniversitesi Vakfı tarafından yılın en iyi şovmeni seçilen Beyaz' olarak tanınan Beyazıt Öztürk, ödülünü okulda düzenlenen törenle aldı. 
     Üniversite Konferans Salonu'ndaki söyleşiye katılan Beyaz, Türkiye'de ünlü olmanın göründüğü kadar cezbedici olmadığını belirterek, "İnsan ünlü olunca yalnız kalıyor. Eğitiminize önem verin. Okullarınızı iyi derecelerle bitirmeye çalışın. Okul dışındaki hayatınıza dikkat edin. Ailenizi dışlamayın. Çünkü, insan hayatında aile ve okul çok önemli. Ben başım sıkıştığı zaman evimde kalmam. Annemin yanında kalırım'' dedi. 
     Öğrencilerin sorularını yanıtlayan Beyaz, ünlü denilebilecek çok arkadaşı olmadığını belirterek, "Türkücü Kubat benim en iyi arkadaşım. Onun dışında çok samimi bir olarak görüştüğüm ünlü yok'' diye konuştu. 
     Beyaz'a plaketi Sakarya Üniversitesi Vakfı Koleji Müdürü Ali Uzun tarafından verildi. 
     
</TEXT>
</DOC>
