<DOC>
<DOCNO> 281308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sontur09.html </URL>
<DATE> 2004/10/18/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Şaka yaparken oğlunu öldürdü 
</HEADLINE>
<TEXT>

     Necip UYANIK İNCİRLİOVA Aydın , DHA 

AYDIN'ın İncirliova İlçesi'nde tüfekle şaka yayan 42 yaşındaki Hüseyin İnce, oğlunu vurdu. Ağır yaralanan 15 yaşındaki Veli İnce kaldırıldığı hastanede can verirken babası gözaltına alındı. 
     Olay, önceki akşam ilçeye bağlı Akçeşme Köyü'nde meydana geldi. Seracılık ve pazarlarda yumurtacılık yaparak geçimini sağlayan Hüseyin İnce, temizleyip bakımını yaptığı tüfeğine fişek koyarak şaka olsun diye yapılan yemeği beğenmeyen oğluna doğrulttu. 
     "Yemeği yemezsen seni öldürürüm'' diye espri yapan Hüseyin İnce'nin elindeki tüfek birden ateş aldı. Veli İnce, babasının tüfeğinden çıkan kurşunlarla karın bölgesinden ağır yaralandı. 
     Aydın Devlet Hastanesi'ne götürülen Veli İnce, doktorların tüm çabalarına karşın kurtarılaramadı. 
     Baba Hüseyin İnce, İncirliova İlçe Jandarma Komuanlığı'nca gözaltına alınırken Jandarma'nın başlattığı soruşturma devam ediyor. 
     
</TEXT>
</DOC>
