<DOC>
<DOCNO> 258566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sontur05.html </URL>
<DATE> 2004/07/27/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Kendisini telefonla taciz eden adamı av tüfeğiyle öldürdü 
</HEADLINE>
<TEXT>

     
     İbrahim ÖZÇEKİÇ KAYSERİ, DHA 
     

KAYSERİ'nin Melikgazi İlçesi'ne bağlı Turan Beldesi'nde, kendisine telefonla tacizde bulunduğunu ileri sürdüğü 32 yaşındaik Bekir Atalay'ı pompalı tüfekle öldürdüğü iddiasıyla yakalanan 32 yaşındaki Latife Temizel tutuklandı. Latife Tekin, ''Namusuma göz diktiği için öldürdüm'' dedi. 
     Evli ve iki çocuk anesi Latife Temizel, kendisini sürekli olarak telefonla taciz ettiğini öne sürdüğü çiftçi Bekir Atalay'ı, önceki gün annesi Ayşe Korkmaz'a ait eve çağırdı. Fidan Sokak 4 numaralı eve gelen Bekir Atalay'ın ayak seslerini duyan Latife Temizel, evde bulunan av tüfeğini alarak, giriş kapısının arkasına saklandı. 
     Kapıyı açar açmaz elindeki tüfeği Bekir Atalay'a doğrultan Latife Temizel, tetiği üç kere çekti. Kalbinden, karnından ve kalçasından vurulan evli ve iki çocuk sahibi Bekir Atalay, olay yerinde hayatını kaybetti. Latife Temizel, Atalay'ı vurduktan sonra cesedin başında jandarmanın gelmesini bekledi. 
     
     ''NAMUSUM İÇİN VURDUM'' 
     Gözaltına alınan Latife Temizel, jandarmaya verdiği ifadede, olayı namusu için işlediğini söyledi. Temizel, ''Son bir haftadır beni telefonla çok sık taciz ediyordu. Bunalmaya başlamıştım. Bu durumdan Bekir Atalay'ın eşi ve yakınlarının da haberi vardı. Annem, doğum yapan kızkardeşimin yanına gittiği için evde ben duruyordum. Son olarak beni aradığında annemlerin evine çağırdım ve namusumu temizledim'' dedi. 
     Jandarma, olayın taraflarının son bir hafta içerisinde yaptığı görüşmeleri belirlenmesi için soruşturma başlattı. 
     
</TEXT>
</DOC>
