<DOC>
<DOCNO> 250265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sonsiy17.html </URL>
<DATE> 2004/06/23/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Eski Bornova Baladiye Başkanı, hakim karşısında... 
</HEADLINE>
<TEXT>

     İzmir'in Bornova İlçesi'nin eski belediye başkanı Cengiz Bulut'un kaçak yapıları yıktırmadığı iddiasıyla yargılanmasına başlandı. 
     İzmir 5. Ağır Ceza Mahkemesi'ndeki duruşmaya eski başkan Cengiz Bulut katıldı. 
     Yıkım kararı bulunan bin 33 yapıyı yıktırmadığı iddiasıyla hakkında 1 yıla kadar hapis cezası istenen Bulut, savunmasında, Bornova ilçesinde 71 adet cadde, 3 bin 407 sokak ve 10 köy bulunduğunu, belediyenin 6 adet yıkım aracının yetersiz kaldığını anlattı. 
     Bulut, ''Araçlar eski olduğu için sık sık arızalanıyordu. Personel, araç yetersizliğinden dolayı sadece 35 kaçak yapıyı yıkabildik. 7 kez ihale açmamıza rağmen bu ihalelere kimse katılmadı. Kusurum yoktur'' dedi. 
     Mahkeme, 1999-2002 yılları arasında metropol ilçelerde kaç adet kaçak yapının yıkıldığının tespiti için ilgili yerlere yazı yazılmasına karar vererek, duruşmayı erteledi. 
     
</TEXT>
</DOC>
