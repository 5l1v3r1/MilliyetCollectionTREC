<DOC>
<DOCNO> 256213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/guncel/gun01.html </URL>
<DATE> 2004/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dilencinin aylık geliri 1 milyar lira 
</HEADLINE>
<TEXT>


ATO'nun "Dilenen Türkiye Dosyası"na göre, her 1400 kişiden birinin dilenci olduğu Türkiye'deki dilencilik sektöründe dönen toplam para yarım katrilyon lirayı aşıyor 

ANKARA Milliyet 

Ankara Ticaret Odası'nın ATO "Dilenen Türkiye Dosyası"na göre, Türkiye'de dilenci sayısı 50 bine ulaştı. Her 1400 kişiye bir dilenci düştüğü belirtilen rapora göre, bir dilencinin aylık kazancı 750 milyon - 1 milyar lira arasında değişiyor. Dilenci mafyası, kaçırdığı çok küçük çocukların kıkırdaklarına baskı yaparak bedensel deformasyon yaratıyor. 
Rapordaki diğer önemli noktalar şöyle sıralanyor 
Dilencilik sektöründe bir yılda dönen para yarım katrilyon lirayı aşıyor. İstanbul'da Ramazan ayı hariç dilencilerin sayısı 15 bin. Ramazan'da bu sayı yüzde 50 artıyor. Geçen yıl İstanbul'da 2217 kadın, 1525 çocuk ve 938 erkek olmak üzere toplam 4680 dilenci yakalandı. Bu yılın ilk 6 ayında bu sayı 2340 oldu.Cami, türbe, mezarlıklar dilencilerin en gözde mek nları.Cuma ve bayram namazları çıkışları, hasılat açısından dilenciler için en k rlı günler.Dilenciler boş arazilere kurulan derme çatma çadır ve barakalarda yaşıyor. Mafya, sabah dilencileri arabalarla parsellenen noktalara dağıtıyor, sürekli kontrol altında tutuyor. 

Kol bacak kırılıyor 
Mafya tarafından kaçırılan çocuklar sakat bırakılıyor. Henüz kemik gelişimi sağlanmadan, çok küçük yaştaki çocukların kıkırdakları üzerine baskı yapılarak bedensel deformasyon yaratılıyor. Kol veya bacak kırılıyor, kemiklerin yanlış kaynatılması gibi insanlık dışı yöntemler kullanılıyor.Çocuklar başta cinsel taciz olmak üzere her türlü işkenceye maruz bırakılıyor.Mafya, eleman bulamadığı Doğu ve Güneydoğu'daki yoksul ailelerden aylık 200 - 250 milyon liraya çocuk kiralıyor. Felçli ve engelli çocukların kirası iki katına çıkıyor. Öldürülme korkusu içindeki çocuklar, hasılat toplamak için gasp, hırsızlık yapıyor. 

</TEXT>
</DOC>
