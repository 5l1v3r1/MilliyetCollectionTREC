<DOC>
<DOCNO> 254587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/son/soneko11.html </URL>
<DATE> 2004/07/11/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
DİE, AB'nin istatistik sınıflamasına geçiyor... 
</HEADLINE>
<TEXT>

     Devlet İstatistik Enstitüsü DİE , ekonomik ve sosyal faaliyetlerin sınıflandırılmasında 1990'lı yıllardan bu yana kullandığı Birleşmiş Milletler Tüm Ekonomik Faaliyetlerin Uluslararası Standart Sanayi Sınıflaması'nı ISIC bırakarak, Avrupa Birliği sistemine geçiyor. 
     DİE, şimdiye kadar Birleşmiş Milletler tarafından hazırlanan ve tüm dünyada kabul gören Tüm Ekonomik Faaliyetlerin Uluslararası Standart Sanayi Sınıflaması'nı International Standard Industrial Classification-ISIC 
     temel alarak istatistikler üretiyordu. DİE'den konuyla ilgili olarak yapılan açıklamada, değişen ekonomik yapılar ve yeni teknolojinin, mevcut olan faaliyet ve ürünlerden daha önemli hale gelen yeni faaliyet ve ürünleri ortaya çıkarmasının sınıflamaların revizyonuna neden olduğuna dikkat çekilerek şöyle denildi "Türk istatistik sistemi uzun yıllardır takip ettiği uluslararası sınıflamalar yerine uluslararası sınıflama sistemine entegre olarak geliştirilmiş olan Avrupa Birliği Sınıflama Sistemi'ne geçiş sağlama çabası içindedir. Böylece hem uluslararası, hem de Avrupa Birliği sınıflama sistemine uyumlu, karşılaştırmalara imkan verebilecek aynı zaman da ulusal düzeydeki bilgi taleplerini karşılayabilecektir." DİE bu amaçla, Avrupa Birliği tarafından ekonomik faaliyetlerin sınıflanması için geliştirilen "EFIS.Rev1.1" Avrupa Topluluğunda Ekonomik Faaliyetlerin İstatistiki Sınıflaması-NACE.Rev1.1 ile faaliyete göre ürünlerin istatistiki sınıflanması için geliştirilen "FUS 2002"nin Avrupa Topluluğunda Faaliyete Göre Ürünlerin İstatistiki Sınıflaması-CPA 2002 çevirisini yaptı, iki ayrı kitap halinde yayımladı. DİE'nin ekonomik faaliyetlerin sınıflaması için kullanmaya başlayacağı AB sistemi şu başlıklardan oluşuyor "-Tarım, avcılık ve ormancılık -Balıkcılık -Madencilik ve taşocakçılığı -İmalat -Elektrik, gaz, buhar ve sıcak su üretimi ve dağıtımı -İnşaat -Toptan ve perakende ticaret motorlu taşıt, motosiklet, kişisel ve ev eşyalarının onarımı -Oteller ve lokantalar -Ulaştırma, depolama ve haberleşme -Mali aracı kuruluşların faaliyetleri -Gayrimenkul, kiralama ve iş faaliyetleri -Kamu yönetimi ve savunma, zorunlu sosyal güvenlik -Eğitim -Sağlık işleri ve sosyal hizmetler -Diğer sosyal, toplumsal ve kişisel hizmet faaliyetleri -Ev içi personel çalıştıran hanehalkları ve hanehalkları tarafından kendi kullanımlarına yönelik olarak ayrım yapılmamış üretim faaliyetleri -Uluslararası örgütler ve temsilcilikleri." 
     
</TEXT>
</DOC>
