<DOC>
<DOCNO> 274002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sonspo10.html </URL>
<DATE> 2004/09/22/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Konyaspor, Şenol Güneş'i Teknik Direktörlüğe getirmeyi düşünüyor 
</HEADLINE>
<TEXT>

     Teknik direktör Sakıp Özberk ile yollarını ayıran Konyaspor'a, 25 teknik direktörün kendisi ya da menajerinden öneri geldi. 
     Kulüp basın sözcüsü Sefa Ortaç, takımın çıkarları açısından Sakıp Özberk ile yollarını ayırmalarının ardından yeni bir teknik direktör arayışına girdiklerini bildirdi. 
     Kendilerine gelen önerilerden bazılarını değerlendirmeye aldıklarını ifade eden Ortaç, ''25 teknik direktörün kendisinden ya da menajerinden teklif geldi. Bunlar arasında Şenol Güneş, Hikmet Karaman, Erdoğan Arıca ve Saffet Susiç üzerinde duruyoruz. Kısa süre içinde yeni teknik direktörümüz görevine başlayacak'' dedi. 
     Ortaç, yönetim kurulu üyeliğinden istifa eden Nusret Argun, Cumhur Ünüvar ve Kudret Fikirli'nin istifalarının yönetim tarafından kabul edildiğini dile getirerek, şunları söyledi 
     ''Bunların yerine Yusuf Selek, Mustafa Uysal ve Yakup Küçük'ün alınmasına karar verildi. Konyaspor Kulübü yönetimi, görevini en iyi şekilde yerine getirmek için aralıksız çalışıyor. Amacımız Konyaspor'a daha büyük başarılar kazandırmak. Biz, haksız eleştirilerle takımın yıpratılmamasını istiyoruz.'' Ortaç, hafta sonunda deplasmanda yapılacak Malatyaspor maçı hazırlıklarının sürdüğünü, futbolcuların hırslı ve istekli çalıştığını szlerine ekledi. 
     
</TEXT>
</DOC>
