<DOC>
<DOCNO> 250365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sonyas05.html </URL>
<DATE> 2004/06/23/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Troy'un oyun CD'sine yoğun talep... 
</HEADLINE>
<TEXT>

     Başrolünü Brad Pitt'in oynadığı ve gişe rekorları kıran ''Troy'' filminin ardından, Truva Savaşlarını konu alan ''Battle For Troy'' adlı oyun CD'si de internet kafe ve CD satış merkezlerinde büyük talep görmeye başladı. 
     Filmi ithal eden firmanın yetkisi Murat Tekman, AA muhabirine, İngiltere'den ithal ettikleri Mitolojik Truva Savaşlarını konu alan ''Battle For Troy'' Truva Savaşları adlı oyunun, Troy filminin vizyona girmesinden sonra büyük ilgi gördüğünü söyledi. Tekman, ''Ani talep patlaması olunca stoklarımız tükendi. İkinci bir parti için talepte bulunduk'' dedi. 
     Çanakkale'de oyunun pazarlamasını yapan Hilal Kara da oyunun filmden önce pek ilgi görmediğini belirterek, ''Filmin vizyona girmesinin ardından satışlar arttı. Özellikle internet kafe işletmecilerinden büyük talep alıyoruz'' dedi. 
     
</TEXT>
</DOC>
