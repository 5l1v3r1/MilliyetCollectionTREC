<DOC>
<DOCNO> 253826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/soneko28.html </URL>
<DATE> 2004/07/08/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Merkez Bankası döviz rezervleri arttı... 
</HEADLINE>
<TEXT>

     Merkez Bankası'nın döviz rezervleri, 25 Haziran-2 Temmuz 2004 tarihleri arasında 737 milyon dolar arttı. 
     25 Haziran'da 32 milyar 374 milyon dolar olan bankanın döviz rezervleri, 2 Temmuz'da 33 milyar 111 milyon dolara çıktı. 
     Öte yandan, bankalar ve özel finans kurumlarının ÖFK toplam döviz rezervleri 649 milyon dolar azalarak 18 Haziran itibariyle 13 milyar 191 milyon dolara indi. Bankalar ve ÖFK'ların toplam döviz rezervi 18 Haziran'da 13 milyar 840 milyon dolar idi. 
     Altın rezervleri ile Merkez Bankası, ticari bankalar ve ÖFK'ların döviz rezervlerinden oluşan Türkiye'nin ''uluslararası rezervleri'' ise 11-18 Haziran tarihleri arasında 851 milyon dolar azalarak 47 milyar 963 milyon dolardan 47 milyar 112 milyon dolara geriledi. 
     
</TEXT>
</DOC>
