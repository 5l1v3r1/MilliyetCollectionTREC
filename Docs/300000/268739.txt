<DOC>
<DOCNO> 268739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/soneko18.html </URL>
<DATE> 2004/09/03/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Kerkük - Yumurtalık boru hattındaki yangın sürüyor... 
</HEADLINE>
<TEXT>

     Kerkük-Yumurtalık petrol boru hattının Irak sınırlarındaki bölümüne dün düzenlenen sabotaj sonucunda başlayan yangın henüz söndürülemedi. 
     Kerkük'ün yaklaşık 70 kilometre güneybatısındaki Riyad bölgesinde süren yangının iki gün içinde söndürülebileceğini bildiren Kuzey Petrol Şirketi güvenlik yetkililerinden Ahmet El Abadi, ''Son saldırı, öncekilere göre çok daha şiddetliydi'' dedi. 
     Boru hattındaki patlamanın ardından ham petrol pompalanmasının hemen durdurulduğunu belirten Abadi, belgede tehdit altındaki evlerin de boşaltıldığını söyledi. 
     Hatta yangının başlamasıyla bölgeye sevk edilen itfaiye görevlileri çaresizlik gerekçesiyle geri çekilirken, boruda kalan petrolün yanarak bitmesiyle yangının kendiliğinden sönmesinin beklenebileceği kaydediliyor. 
     Kerkük sahalarından çıkan petrol, günlük yaklaşık 800 bin varil kapasiteli boru hattıyla Baycı rafinerisine, buradan da Akdeniz'e çıkış kapısı Yumurtalık'a naklediliyordu. 
     
</TEXT>
</DOC>
