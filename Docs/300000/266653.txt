<DOC>
<DOCNO> 266653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sontur19.html </URL>
<DATE> 2004/08/26/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Villaya giren hırsızı bekçi öldürdü .. 
</HEADLINE>
<TEXT>

     Antakya'nın Dursunlu Beldesi'nde bir villaya giren hırsız, diğer villanın bekçisi tarafından av tüfeğiyle öldürüldü. 
     Emniyet Müdürlüğü'nden alınan bilgiye göre, Atatürk Mahallesi'ndeki Ali Yeşildağ'a ait villaya hırsızlık amacıyla giren Kemal Gezer 27 , başka bir villada görev yapan bekçi Fikret H. tarafından fark edilerek yakalandı. 
     Bekçi Fikret H, Kemal Gezer'in tepki göstermesi üzerine önce havaya bir el ateş etti, daha sonra da göğsünden vurarak ağır şekilde yaraladı. Antakya Devlet Hastanesi'ne kaldırılan Kemal Gezer, kurtarılamadı. 
     Fikret H. ise olaydan sonra gözaltına alındı. Kemal Gezer'in üzerinde yapılan aramada ise bir bıçak ile villadan çaldığı bildirilen bir cep telefonu, 2 milyar lira ile 20 euro ve 20 ABD doları bulundu. 
     Yetkililer, olayla ilgili soruşturmanın sürdürüldüğünü bildirdiler. 
     
</TEXT>
</DOC>
