<DOC>
<DOCNO> 278629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/yasam/ayas.html </URL>
<DATE> 2004/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan çok, alan yok 
</HEADLINE>
<TEXT>


Tam 850 bin euro'luk Maybach 62, neredeyse 2 haftadır Türkiye'de.. Ama şimdilik, direksiyonuna geçen yok... 

PINAR AKTAŞ İstanbul 

Dünyanın en pahalı otomobillerinden 850 bin euro değerindeki yaklaşık 1.5 trilyon lira Maybach 62'yle Türkiye 2 hafta önce tanıştı. Etiler'deki Mercedes ana bayiinde sergilenen otomobil için hemen 'Satıldı' denildi, kimin aldığı günlerce tartışıldı, ama sahibi bulunamadı. Mercedes Benz Türk A.Ş.'nin de, satılmadığını, ancak 'ciddi olarak ilgilenen bir müşteriyle' görüşmelerin sürdürüldüğünü söylediği otomobil, Etiler'in ardından, önceki akşamdan itibaren Göztepe showroom'da sergilenmeye başladı. 

İçinde yok yok 
İlk kez 1921'de yapılan ve Mercedes'in yaratıcılarından Wilhelm Maybach'ın adını taşıyan limuzin, 20'li ve 30'lu yıllarda döneminin en üst sınıf otomobillerinden oldu. 21. yüzyılın Maybach'ı ise, teknolojik unsurları da içeren, 'yok yok' bir otomobile dönüştü. 
Tam 6.20 metre uzunluğundaki otomobilde, buzdolabından DVD'ye, çalışma masasından uzaktan kumandalı kalorifere kadar birçok ayrıntı düşünülmüş. Ancak otomobilin en konforlu bölümü koltukları. 3 ayrı kişinin isteği doğrultusunda özelleştirilebilen, yatak haline dönüştürebilen koltukların, masaj yapma ve ısıtma özelliği de bulunuyor. 

Teknik özellikleri Motor Çift turbo V12 Silindir hacmi 5513 cc Beygir gücü 550 0 - 100 km s hızlanma 5.4 sn. Maksimum hız 250 km s Şanzıman 5 ileri otomatik Uzunluk 6.165 m Ağırlık 3.389 kg Yakıt kapasitesi 110 lt Yakıt tüketimi 15.9 lt 100 km 


</TEXT>
</DOC>
