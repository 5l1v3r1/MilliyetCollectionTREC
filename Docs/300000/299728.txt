<DOC>
<DOCNO> 299728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/spor/bbas.html </URL>
<DATE> 2004/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirve savaşı Fener'in 76-74 
</HEADLINE>
<TEXT>


Sarı - Lacivertliler, FIBA Avrupa Ligi A Grubu'nda zirve mücadelesi yaptığı Ukrayna'nın BC Kiev takımını zor da olsa devirmeyi başardı, sekizinci maçında, altıncı galibiyeti alarak liderlik koltuğunu kaptı 

GÖKHAN TÜRE 


FENERBAHÇE, FIBA Avrupa Ligi A Grubu'ndaki 8. maçında rakip sahada 96-65 yendiği grup lideri Ukrayna'nın BC Kiev takımına Abdi İpekçi'de de geçit vermedi, nefesleri kesen bir maç sonunda 6. galibiyetini alarak liderliği ele geçirdi. Fenerbahçe karşılaşmanın ilk yarısını, özellikle Mrsic'in sayılarıyla 42-34 önde kapadı. 
ÜÇÜNCÜ çeyrekte Booker'ın erken faul problemine girmesi, Sarı - Lacivertliler'in alan savunmasına kötü hücum etmesiyle Fenerbahçe 36. dakikada beş sayı 65-70 geriye düştü. Kalan dakikalar kıran kırana geçerken, son dakikaya 73-74 geride giren Sarı-Lacivertliler, Erdal'ın bitime 3.9 saniye kala bulduğu üçlükle galibiyeti kopardı ve zirveye oturdu. 

İstatistik 

FENERBAHÇE OYUNCU TS 2S 3S SA R Ömer 14 5 6 1 4 1 3 2 Erdal 9 2 5 1 2 2 2 2 Booker 5 1 5 1 2 - 8 Mrsic 36 2 3 7 12 11 13 3 Salyers 10 4 6 0 4 2 2 7 Emre 2 1 2 0 1 - 1 Rasim - 0 1 0 2 - - Zeki - 0 1 - - 6 TOPLAM 76 15 29 10 27 16 20 30 

BC KIEV OYUNCU TS 2S 3S SA R Khryapa 1 0 1 - 1 2 2 Chikalkin - 0 3 - - - Greer 18 7 10 1 1 1 2 2 Norris 11 1 3 2 3 3 3 1 Giannoulis 24 9 15 - 6 11 15 Nicola 9 1 4 2 4 1 2 4 Loncar 5 2 2 0 1 1 2 2 Lebediev 6 0 1 2 3 - - Valeiko - - 0 1 - 2 TOPLAM 74 20 39 7 13 13 22 28 
1.PERİYOT 23 - 18 F.Bahçe , 2.PERİYOT 42 - 34 F.Bahçe , 3.PERİYOT 56 - 54 F.Bahçe , MAÇ SKORU 76 - 74 F.Bahçe 
HAKEMLER Anibal Castano Fransa , Chrisostomos Schinas Yunanistan , Ronny Denis Belçika 

Beşiktaş hesap kapadı 86-76 

FIBA Avrupa Ligi'ndeki temsilcimiz Beşiktaş, gruptaki tek yenilgisini aldığı Fransa'nın Dijon takımına rövanşı kaptırmadı, 9. maçında 8. galibiyetini alarak liderliğini sürdürdü. Dijon karşısında ilk periyodu 27 - 15'le geçen Siyah - Beyazlılar devreyi 49 - 37 önde kapadı. Üçüncü çeyrekte de üstünlüğünü devam ettiren Kartal, özellikle El Amin ve Mouring'in skorer oyunu ile 10 sayı farkla galibiyete ulaştı. 

Maçın karnesi 
HAKEMLER Guerrino Cerebuch İtalya , Doru Vinasi Romanya , Vladimir Tsekov Bulgaristan 
BEŞİKTAŞ El Amin 8 25, Mouring 8 23, Bekir 6 5, Nedim 5 4, Varda 7 15, Haluk 5 3, Tolga 7 11 
JDA DİJON Micoud 5 , Barrett 6 17, Mandic 7 27, Monnet 6 5, Ndong 7 20, Stefanski 5 4, Sanikidze 4 3, Plateau 3 
1. PERİYOT 25 - 17 Beşiktaş , 2.PERİYOT 49 - 37 Beşiktaş , 3. PERİYOT 66 - 60 Beşiktaş , MAÇ SKORU 86 - 76 Beşiktaş 

Telekom'da hayat yok 

ULEB Cup'ta mücadele eden Türk Telekom, sahasında ağırladığı Yunanistan'ın Aris takımına 87 - 78'lik skorla yenildi ve D Grubu'nda oynadığı yedinci maçından da mağlup ayrıldı. Temsilcimiz maçın ilk yarısını 45-38 önde kapamasına rağmen, üçüncü çeyrekte üstünlüğü rakibine kaptırdı, Deane'nin ve Stefanovic'in çabaları da yetersiz kalınca karşılaşmayı 9 sayı farkla kaybetti. 

Darüşşafaka fark yedi 

ULEB Kupası F Grubu'nda mücadele eden Darüşşafaka, Slovenya'nın Pivovarna Lasko takımına 88 - 68'lik skorla boyun eğdi, yedinci maçında üçüncü yenilgisini aldı. Slovenya'nın Lasko kentinde yapılan maçın ilk yarısı, 39 - 39 berabere tamamlandı. Ev sahibi ekip üçüncü çeyrekte üstünlüğü ele aldı ve aradaki farkı giderek açarak galibiyete ulaşan taraf oldu. 

Potada bugün 

Euroleague 
C GRUBU 
Abdi İpekçi Salonu 
19.40 Ülkerspor - Opel Skyliners Almanya 


</TEXT>
</DOC>
