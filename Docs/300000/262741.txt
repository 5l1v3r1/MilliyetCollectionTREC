<DOC>
<DOCNO> 262741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sondun45.html </URL>
<DATE> 2004/08/12/ </DATE>
<TIME> 22.40 </TIME>
<AUTHOR>  </AUTHOR>
<HEADLINE>
Çinli taraftarlar Atina'ya hareket etti. 
</HEADLINE>
<TEXT>

     Atina Olimpiyatları'nı izleyecek ilk Çinli taraftar grubu Atina'ya hareket etti. 
     Çinli bir ayakkabı firmasının müşterileri arasından kura ile seçtiği 120 kişi, Pekin'den THY ile İstanbul'a gittiler. 
     Çinli taraftarlar İstanbul'da bir gün kalarak tarihi ve turistik yerleri gezecekler. Atina'da 1 hafta kalacak olan 120 taraftar dönüşte de İstanbul'da 1 gün kalacak. 
     THY Çin Müdürü Melih Topuz, ilk taraftar grubunun uğurlanması dolayısıyla düzenlenen törende yaptığı konuşmada, 2 binden fazla taraftarı Atina'ya taşıyacaklarını hatırlatarak, Çinlilere THY'yi seçtikleri için teşekkür etti ve Çinli sporculara olimpiyatlarda başarılar diledi. 
     Bu arada Şanghay-Pekin-İstanbul seferini yapan THY uçağı Şanghay havaalanının tayfun etkisinde kalabileceği uyarısı üzerine Pekin'e tarifesinden 1 saat önce hareket etti. 
     
</TEXT>
</DOC>
