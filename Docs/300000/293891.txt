<DOC>
<DOCNO> 293891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sontur12.html </URL>
<DATE> 2004/12/01/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Bandırmaspor'u soydular ama hırsızlar umduğunu bulamadı 
</HEADLINE>
<TEXT>

     
     Erdem ÖZCAN BANDIRMA, DHA 
     

HAFTASONU oynanan Zeytinburnu maçı sırasında, Bandırmaspor soyunma odasına giren hırsız veya hırsızlar, Bordo Beyazlı futbolcular maaşlarını dahi alamadığı için umduklarını bulamadılar. 
     Ekonomik dar boğazda olan 3'üncü Lig, 3'üncü Grup ekiplerinden Bandırmaspor, oyuncularının alacaklarını dahi ödenmeyemezken, haftasonu oynanan Zeytinburnuspor müsabakası sırasında sosyal tesislerin soyunma odasına giren kimliği meçhul hırsız ya da hırsızlar, oyuncuların özel eşyalarını ve paralarını çaldılar. Bandırmaspor Başkanı Recep Köroğlu, ''Ekonomik sıkıntı nedeniyle futbolcuların paralarını ödeyemediğimiz için sporcularımız ucuz kurtuldu sayılır. Bazı futbolcuların cebinde bulunan 50 ve 100 milyon lirayla, 1 adet kamera, 1 tane de cep telefonu çalındığını tespit ettik. Teknik direktörümüzün, maçtan 3 gün önce motivasyonları bozulmasın diye telefonları toplaması nedeniyle sadece 1 adet telefon çalınmasını da, futbolcuların şansına bağladık. Bu nedenle soygun zayiatı az olması tesellimiz oldu'' dedi. 
     
</TEXT>
</DOC>
