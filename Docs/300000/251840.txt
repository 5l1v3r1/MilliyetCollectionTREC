<DOC>
<DOCNO> 251840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/yasam/yas04.html </URL>
<DATE> 2004/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
5 milyar istedi 500 milyon aldı 
</HEADLINE>
<TEXT>


Manken Bendegül Ronabar'ın boşanmak için istediği 'servet', Yargıtay'dan döndü 

BAHRİ KARATAŞ DHA 

İzmirli manken Bendegül Ronabar 22 , 1999'da İstanbul'da iş adamı Haşmet Ronabar'la 39 evlendi. Bir yıl sonra boşanmak için dava açan Haşmet Ronabar, eşinin evlenmeden önce bir dergiye verdiği "Hilmi Topaloğlu ve Mahsun Kırmızıgül benimle olmak istedi ama reddettim" sözlerini gerekçe gösterdi. Beykoz 1. Asliye Hukuk Mahkemesi, "Evlenmeden önceki yaşamlarının boşanma nedeni olamayacağına" karar vererek, talebi reddetti. 
Bendegül Ronabar da bir yıl önce aynı mahkemede boşanma davası açtı. 200 milyar lira tazminat ve aylık 5 milyar lira nafaka isteyen Ronabar, dilekçesinde "Dayak yüzünden iki aylık bebeğimi düşürdüm" dedi. 
Mahkemenin verdiği 50 milyar tazminat kararı ise Yargıtay 2. Hukuk Dairesi'nden döndü. Daire, istenen tazminatı 45 milyar olarak öngördü ve kocayı kusurlu bularak aylık 500 milyon lira nafaka bağladı. Yerel mahkeme de bu karara uydu. 



</TEXT>
</DOC>
