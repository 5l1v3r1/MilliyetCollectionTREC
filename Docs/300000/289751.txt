<DOC>
<DOCNO> 289751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/yazar/yilmaz.html </URL>
<DATE> 2004/11/18/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Buffet'ın 4 milyar dolarlık mirası Gökgöl'e emanet 
</HEADLINE>
<TEXT>

Dünyanın en zengin ikinci adamı Warren Buffet'ın ölen eşi "Suzi'nin" mirası, aileye ait Buffet Vakfı'na kaldı. Yeniden yapılanan vakfın uluslararası bölümünün başına da Dr. Türkiz Gökgöl geçti 

Farklı çoğrafyalardan insanların yollarının kesişmesi tümüyle bir rastlantı değil. 
Buna en güzel örnek 29 Temmuz'da yaşamını yitiren Susan Buffet ve Dr. Türkiz Gökgöl'ün dünya kadınları için sürdürdüğü mücadenin bir nöbet devrine dönüşmesi... 
41 milyar dolarlık serveti ile dünyanın en zengin ikinci kişisi Warren Buffet'ın eşi Susan Buffet, 4 milyar dolarlık tüm mirasını Buffet Vakfı'na bağışlamıştı. Bu bağış ile üreme sağılığı ve hakları nükleer silahsızlanma alanlarında faaliyet gösteren Buffet Vakfı, 6 - 7 kat büyüyecek. 
Buffet Foundation'un vakfının yılda 30 milyon dolar olan harcama bütçesi, 200 milyon dolara çıkacak. 
Dünyanın en zengin kişisi Bill Gates'in vakfının AİDS ile mücadelede yılda 350 milyon dolar harcadığını düşünürsek, iki ailenin yarışı sivil toplum alanında da hız kazanacak. 

Nüfus uzmanı 
Buffet'ın mirası sonucu vakıfın ulaştığı büyüklük, kurumda yeniden yapılanmayı gündeme geldi. Daha çok ABD içinde faaliyet gösteren vakıf, uluslararası alanda gelişmeye karar verdi. Bu nedenle vakıf yönetimi, "Uluslararası Programlar" bölümü oluşturdu. Bu bölümün başına da Susan Buffet'ın dostu ve yoldaşı Dr. Gökgöl getirildi. 
Dr. Gökgöl'ün hayatı, "kadının bedenine saygı göstermesi" üzerine kurulu... 
Hacettepe Üniversitesi Psikoloji bölümü mezunu. Dünyanın önde gelen üniversitelerinden Harvard'ta Nüfus Bilimleri bölümünde lisans ve nüfus politikaları, istatistik, demografi alanlarında doktora yaptı. Harvard'da asistan öğretim görevlisi olarak bir süre çalıştıktan sonra Boğaziçi Üniversitesi'ne geldi. 
Harvard yıllarında Panthfinder Foundation'un kurucusu Gamble ailesi ile tanışan Gökgöl, bu vakfı Türkiye'ye getirdi. Aynı yıllarda üreme hakkı ve aile sağlığı alanlarında çalışma yapmak için kolları sıvayan merhum işadamı Vehbi Koç'un, Aile Sağlığı ve Planlama Vakfı'nın kuruluşuna öncülük etti. 
Gökgöl, Panthfinder'ın Asya ve Yakın Doğu'dan sorumlu başkan yardımcılığına geldi. Ardından Birleşmiş Milletler BM Nüfus Fonu'na geçti. 
1994 yılında dünya literatürüne "Nüfus Fonu" tanımını kazandıran BM'nin, Türk cumhuriyetlerinden sorumlu başkan yardımcılığına kadar yükseldi. Viyetnam'dan, Özbekistan'a kadar giden bir süreç... 

Türkiye'ye destek 
1997 yılında Gökgöl aynı alanda yeni bir sayfa açtı Türkiye'de faaliyet göstermek üzere, Amerika'nın Virginia eyaleti merkezli Willows Foundation'u kökleri yayılan söğüt ağacından ismini aldı kurdu. Vakıf, yılda 3 milyon dolar bütçe ile 12 ilin yoksul bölgelerindeki 600 bin kadına ulaştı. 
Sağlık Bakanlığı, UNICEF ve AB ile geliştirilen ortak projelere imza attı. "Haydi Kızlar Okula" kampanyası dahil, üreteme sağlığı ve eğitimi alanında yöre kadınlarıyla bire bir ilişkiler geliştirdi. 
Willows'u, Buffet ailesi destekledi. Gökgöl, bu fikri ilk önce "Suzi" ile paylaşmıştı. 
Amerikan seçimlerinde John Kerry'i destekleyen Warren Buffet'ın "yatırım tarzını" anlatmam gerekir. 
Berkshire Hathaway yatırım fonu yönetim kurulu başkanı Warren Buffet tüm servetini Coca - Cola, Gilette, American Express, Johns Manville, Walt Disney, Mc Donald's gibi basit, net ve uzun süreli geleceği olan, uluslararası franchise ağı ile çalışan şirketlerden sağlıyordu. 
Gökgöl, "Buffet iyi şirkete değil, iyi yöneticiye yatırım yapar" diyor. 
Susan Buffet da, başarılı deneyimlerini paylaştığı Gökgöl'ü Türkiye'de desteklemişti. 
Buffet ailesinin yaşamı bizim için ilginç öykülerle dolu. Biri kız üç çocukları var. Oğullarından Peter Buffet müzisyen. Diğer oğulları Howard Buffet, ekolojiyle ilgili. Kızları Susan annesinin adı Buffet, eğitim alanında gönüllü. 

Ülke GSMH'si gibi 
Gökgöl, Warren Buffet'ın da mirasının vakfa kalacağını söylüyor. 41 milyar dolar varlığı olan bir vakıf .. 
Dünyada, GSMH'si 41 milyar doların altında onlarca ülke vardır. Amerikan yasalarına göre, vakıfların yıllık faiz gelirleri, o yıl içinde harcanmak zorunda. Bu hesapla bakarsak Buffet Foundation gelecekte kadınların üreme sağlığı ve eğitimine yılda en az 2 milyar dolar yatırım yapabilecek. 
Gökgöl, Mart ayında Buffet Vakfı'nın merkezinin bulunduğu, Nebraska eyaletinin en büyük şehri Omaho'ya yerleşecek. Warren Buffet doğum yeri Omaho'da yaşıyor, sosyetenin göz bebeği Manhattan'da değil... Gökgöl, Buffet'ların Omaho'daki kırmızı kiremit evlerinin bahçesinde "Suzi'yi" göremeyecek ama, bu idealist kadınla yolları hep kesişecek. 
Ve bir gün, bir ülkede yaşayan yoksul kadınlar, insani gelişmişlik endeksini zıplatacaklar 



</TEXT>
</DOC>
