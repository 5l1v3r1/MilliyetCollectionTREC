<DOC>
<DOCNO> 286428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sonspo16.html </URL>
<DATE> 2004/11/05/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Ümit Milli Takım'ın aday kadrosu açıklandı... 
</HEADLINE>
<TEXT>

     2006 Avrupa Ümitler Futbol Şampiyonası Eleme Grubu'nda 16 Kasım Salı günü İstanbul'da Ukrayna ile karşılaşacak Ümit Milli Takım'ın aday kadrosu, Teknik Direktör Raşit Çetiner tarafından belirlendi. 
     Futbol Federasyonu'ndan yapılan açıklamada göre, 24 kişilik aday kadroda şu oyuncular bulunuyor 
     Mahmut Hanefi Erdoğdu, Semih Şentürk Fenerbahçe , Sabri Sarıoğlu Galatasaray , Tayfun Cora, Tolga Zengin, Adem Koçak Trabzonspor , Bilal Kısa Malatyaspor , Fahri Tatan Çaykur Rizespor , Caner Altın Samsunspor , İbrahim Akın Beşiktaş , Muhammet Yoldaş Büyükşehir Belediyesi Ankaraspor , Bekir İrtegün Gaziantepspor , Emre Güngör, Umut Bulut Ankaragücü , Eser Yağmur Diyarbakırspor , Mehmet Topuz, Ali Turan Kayserispor , Serhat Akyüz İstanbulspor , Soner Sakarya Vestel Manisaspor , Evren Avşar Elazığspor , Fevzi Elmas, Mehmet Çoğum Çanakkale Dardanelspor , Serkan Atak Bayern Münih , Kenan Şahin Bayer Leverkusen 
     
     PAZARTESİ GÜNÜ TOPLANACAKLAR 
     Ümit Milli Takım, 8 Kasım Pazartesi günü İstanbul Holiday Inn Marina Otel'de toplanacak. 
     Milliler, Ukrayna maçı hazırlıklarına da aynı gün Bahçelievler Stadı'nda yapacağı antrenmanla başlayacak. 
     Ay-yıldızlı ekip, 11 Kasım Perşembe günü saat 14.00'te Bahçelievler Stadı'nda İkinci Lig A Kategorisi takımlarından İstanbul Büyükşehir Belediyesi ile hazırlık maçı yapacak. 
     
     HAKEMLER İRLANDA CUMHURİYETİ'NDEN 
     Ümit Milli Takımı'nın Ukrayna ile yapacağı maçı İrlanda Cumhuriyeti'nden Alan Kelly, Barry Macdonnell ve Claran Delaney hakem üçlüsü yönetecek. Maçın 4. hakemi ise Ian Stokes. 
     Bu arada, BJK İnönü Stadı'nda saat 20.00'de başlayacak karşılaşmanın bilet fiyatları da numaralı tribün 2 milyon, kale arkası 1 milyon lira olarak belirlendi. 
     
</TEXT>
</DOC>
