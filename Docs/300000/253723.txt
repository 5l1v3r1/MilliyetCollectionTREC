<DOC>
<DOCNO> 253723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/guncel/gun90.html </URL>
<DATE> 2004/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

İki bitmeyen hikaye 

1 - LA SAGRADA FAMILIA KİLİSESİ BARSELONA-İSPANYA 
Yapımına 1882'de fay may olmayan bir yerde başlandı, 1883'de mimarı Antonio Gaudi oldu... 
107'şer metreden 18 çan kulesi var, Hz.İsa'yı temsil edecek olan kule ise bittiğinde 170 metre olacak.... 
Galerisi 2200 kişilik koroyu rahatlıkla alabilecek genişlikte... 
Hiçbir duvar dik inmiyor, hiçbir kolon düz çıkmıyor, kesinlikle tek renk kullanılmıyor, bütün iç ve dış mekanlar birbirine geçiyor... 
Kiliseye 40 yılını veren Gaudi, 1926'da bir tramvayın altında kalarak öldüğünden bu yana, inşaat devam ediyor ve ne zaman biteceği bilinmiyor belki de bilinçli olarak bitirilmiyor. Yani istenirse bitme ihtimali büyük. Turizmden büyük gelir getiriyor... 

2 - BOLU DAĞI TÜNELİ BOLU-TÜRKİYE 
Yapımına 1990 yılında da var olan fay hattının üstünde, Bayındır Holding - İtalyan Astaldi ortaklığı başladı 1998'den sonra Astaldi firması devam etti... 
Uzunluğu 2778 metre olan sağ tüpte 2093 metre, 2954 metre olan sol tüpte ise 2139 metre kazı tamamlandı... 
12 Kasım depreminden sonra by-pass edilen bölümü, 2200 ton patatesi rahatlıkla alabilecek genişlikte belki daha fazla da alabilir, depo olup olmayacağı henüz kesinleşmedi, hele bir kesinleşsin de 
Hiçbir maliyet planlaması tutmadı 400 milyon dolarla başlandı, 350 milyon dolar daha kredi alındı, bu yıl da 140 milyon dolar daha gerekti, ancak faiz dışı fazlaya takıldığı için inşaat durdu, 800 işçi izne çıkarıldı , rengi falan kimsenin umurunda değil, iç-dış mekanlar depremlerde birbirine geçebiliyor bittiğinde 9 şiddetinde depreme dayanıklı olacakmış. 
Bu sene ödenek çıkmazsa, 2006'da bitmesi planlanan proje, en iyi ihtimalle 2008'e uzayarak, 18.senesine girmiş olacak. Yani istense de bitme ihtimali şu an zayıf. Ayrıca da bir getirisi yok, götürüsü acayip... 

Vakit nakittir .. 
Cyrano S. Watch saatin mucidi 

Anneliği Gülben'den dinleyin 

Bugün, Gülben Ergen, Ritz Carlton Otel'de, "UNICEF Bilinçli Anne, Sağlıklı Bebek Projesi" kapsamında konuşacak... -İlginç... 
Konuşmayı, Sağlık Bakanı Recep Akdağ'ın isteği üzerine yapacak... -Enteresan... 
Çocuklar Duymasın'daki rolüyle "Yılın sanal Annesi"seçilen Pınar Altuğ'dan sonra, ikinci "Anne olmayan Anne"den Annelik Hakkında Bilgi alınacak... -Tuhaf... 
Bilinçli annenin nasıl olması gerektiğini anlatacak ve çocuk yetiştirme konusunda bilgi verecek... -Değişik... 
Çocuğu olan Hülya Avşar'dı ama olsun. Kendisi iyi oyuncudur katil rolünü oynamak için de katil olunması gerekmiyor. Bal gibi de anlatabilir iki şarkı arasında... -Çok hoş... 
Bu arada, Gülben, Hülya'ya karşı 2-0 öne geçti. Daha önce de, Deniz Temiz Turmepa derneğinin 10. Kuruluş Yıldönümü için düzenlenen törende, Rahmi Koç tarafından Hülya Avşar'a karşı "Gülben Ergen olsun, şarkıları daha iyi" denilerek o günkü gazetelerin yalancısıyız tercih edilmişti. Derken, Hülya'nın dizisi gibi Şov'u da bitmiş deniyor. Kaldı Hülya'nin bir tenisi, o da var denilebilirse. Uğraştığımız işlere bak .. -Saçma... 

Hadi Yallah 
"Sen de kalk bakayım ayağa, program bitti .." b b b b 
</TEXT>
</DOC>
