<DOC>
<DOCNO> 271588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/yasam/axyas06.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere, tuza karşı savaş açtı 
</HEADLINE>
<TEXT>



İngiltere'de hükümet, birçok hastalığın önüne geçebilmek amacıyla tuz tüketiminin azaltılması için kampanya başlattı. İngiltere Gıda Standartları Kurumu, aşırı tuz tüketiminin nüfusun yaklaşık yarısından çoğunda risk oluşturduğunu, yeni kampanyanın bu kişileri uyarmayı hedeflediğini açıkladı. İstatistikler, İngiltere'de özellikle erkeklerin günlük önerilen 6 gram tuzun çok üzerinde günde 11 gram tuz tüketimiyle sağlıklarını riske soktuklarını gösteriyor. Kadınların günlük tuz tüketimi ortalaması da 8.1 gram olarak belirlendi. Kampanya sırasında halka yüksek oranda tuz tüketiminin yüksek tansiyona ve buna bağlı kalp ve damar hastalıklarına yol açtığı anlatılacak. Ülkede yüksek tansiyon yılda 170 bin kişinin ölümüne neden oluyor. 



</TEXT>
</DOC>
