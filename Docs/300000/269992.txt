<DOC>
<DOCNO> 269992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sondun24.html </URL>
<DATE> 2004/09/08/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Silahlı kişiler Su Bakanlığı'nda 3 kadını rehin aldı 
</HEADLINE>
<TEXT>

     Uganda'da silahlı kişilerin Su Bakanlığı'na baskın düzenleyerek 3 kişiyi rehin aldığı bildirildi. 
     Polis, başkent Kampala'daki parlamento binasının 100 metre uzağında bulunan 3 katlı bakanlık binasının polis ve askerler tarafından kordon altına alındığını söyledi. 
     2-3 kişi olduğu belirtilen eylemcilerin kimler olduğu bilinmiyor. Rehin alınanların ise bakanlık çalışanları olduğu sanılıyor. 
     
     EYLEMCİLER ANAYASA DEĞİŞİKLİĞİ İSTİYOR 

     Su Bakanlığı'nda 3 kişiyi rehin alan silahlı kişilerin, eylemi, Devlet Başkanı Yoweri Museveni'nin 3. kez seçilmesi için anayasa değişikliği yapılması önerilerini protesto etmek amacıyla düzenlediği bildirildi. 
     Bir üst düzey hükümet yetkilisi, eylemcilerin, Museveni'nin 5 yıllığına daha aynı göreve gelmesini engelleyen anayasada değişiklik yapılmamasını istediğini söyledi. 
     Rehin alınanların bakanlıkta görevli 3 kadın olduğu belirtildi. 
     Eski gerilla lideri Museveni'nin görev süresi 2006'da bitiyor. 
     Silahlı 2 ya da 3 kişinin, başkent Kampala'daki parlamentonun 100 metre kadar uzağında bulunan bakanlıkta 3 kişiyi rehin aldığı bildirilmişti. 
     
</TEXT>
</DOC>
