<DOC>
<DOCNO> 286892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/sonspo04.html </URL>
<DATE> 2004/11/07/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Barcelona'dan çıkış yok, Nihat Espanyol önünde... 
</HEADLINE>
<TEXT>

     İspanya Ligi'nde 5 maçlık galibiyet serisine geçtiğimiz hafta Bilbao deplasmanında 1-1'lik beraberlikle ara veren lider Barcelona, geriye düştüğü maçta Deportivo La Coruna'yı mağlup ederken, bu sezon sahasındaki 5. maçı da kazandı. 
     Bordo-Mavililer, seyircisi önünde, Nou Camp'ta oynanan maçta Fran'ın 7. dakikada attığı golle geriye düştü. 
     Hernandez'in 23'teki sayısıyla eşitliği sağlayan ev sahibi, sezon başında Mallorca'dan transfer ettiği golcüsü Eto'o ile 38'de galibiyete ulaştı. 
     La Liga'da dünün bir diğer maçında Albacete ile Real Betis golsüz berabere kaldı. 
     
     Nihat Espanyol'u ağırlıyor 

     İspanya La Liga'da 10. hafta bugün oynanan maçlarla tamamlanacak. Nihat Kahveci'nin takımı Real Sociedad, kendi evinde Espanyol'la puan mücadelesi verecek. 
     Yıldızlar topluluğu Real Madrid ise Malaga deplasmanına çıkıyor. 
     İşte bugünün programı... 
     

18 00 Getafe-Valencia 18 00 Levante-Athletic Bilbao 18 00 Racing Santander-Numancia 18 00 Real Sociedad-Espanyol 18 00 Sevilla-Mallorca 18 00 Villarreal-Osasuna 20 00 Malaga-Real Madrid 22 00 Atletico Madrid-Zaragoza      
</TEXT>
</DOC>
