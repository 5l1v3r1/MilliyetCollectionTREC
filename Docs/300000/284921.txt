<DOC>
<DOCNO> 284921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sontur20.html </URL>
<DATE> 2004/10/31/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Foça'da Alman genç kız saldırıya uğradı... 
</HEADLINE>
<TEXT>

     İzmir'in Foça İlçesi'ne bağlı Yeni Foça Beldesi'nde sahilde güneşlenirken saldırıya uğrayan Alman genç kız, saldırganın elinden yaralı olarak kurtuldu. 
     Alınan bilgiye göre, İngiliz Burnu mevkiindeki sahilde tek başına güneşlenen Alman Cenny Harms 22 , yanına yaklaşan kimliği belirsiz bir kişinin saldırısına uğradı. Genç kız, bir süre boğuştuğu saldırgandan kurtularak 500 metre uzaklıktaki yola çıktı ve vatandaşlar tarafından Foça Devlet Hastanesi'ne kaldırıldı. 
     Cenny Harms'ın vücudunda çizik ve morluklar oluştuğu tespit edildi. 
     Jandarma, bir tekneyle kaçan saldırganın, kimliğinin belirlenmesine ve yakalanmasına çalışıldığını bildirdi. 
     Alman genç kızın ailesinin yıllar önce Yeni Foça Beldesi'ne yerleştiği ve burada yaşadığı bildirildi. 
     
</TEXT>
</DOC>
