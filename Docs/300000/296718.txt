<DOC>
<DOCNO> 296718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/guncel/axgun01.html </URL>
<DATE> 2004/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız'ı şaşırtan imam 
</HEADLINE>
<TEXT>


Kayserili "heykeltıraş imam" Ünal, Fransız Le Monde gazetesinde haber oldu. Gazetenin kadın muhabiri Van Ronterghem, Ünal elini sıkınca şaşırdı 

İBRAHİM ÖZÇEKİÇ Kayseri DHA 

Fransa'da yayımlanan Le Monde gazetesi, önceki günkü sayısında "heykeltraş - imam" Özhan Ünal'ı 36 haber yaptı. 
Kayseri'nin Talas ilçesine bağlı Akçakaya köyünde imamlık yapan Ünal'ı, DHA'nın haberiyle tanıyan Le Monde, heykeltıraş - imamın yaşam öyküsünü önceki günkü sayısında haber yaptı. Le Monde muhabiri Marian Van Ronterghem, Ünal'la yaptığı röportajda, resim ve heykeli, İslam diniyle ilişkilendirerek sorular yöneltti. 

İslamı yanlış tanımış 
Kadın gazeteci Ronterghem'in, elini sıktığı için çok şaşırdığını anlatan Ünal, "Bir imamın bir kadının elini sıkmasını yadırgadı. İslamiyeti yanlış tanımışlar" dedi. Ünal, Fransız gazeteciye İslamiyetin resim ve heykel sanatlarını yasaklamadığını anlattığını ifade etti. 


</TEXT>
</DOC>
