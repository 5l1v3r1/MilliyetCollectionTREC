<DOC>
<DOCNO> 269692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/son/sondun19.html </URL>
<DATE> 2004/09/07/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Bosna'da yine toplu mezar, 85 ceset çıktı 
</HEADLINE>
<TEXT>

     Bosna Savaşı sırasında Sırplar tarafından oluşturulan Omarska kampında tutulan 85 Boşnak esirin cesetleri, yeni bir toplu mezardan çıkarıldı Bosna'da kayıp kişiler için kurulan komisyonun üyesi Yasmin Odobasiç, cesetlerin Priyedor bölgesindeki Omarksa kampında tutulan esirlere ait olduğunu belirtti ve ''Bazı cesetlerin elleri tellerle bağlıydı'' dedi. 
     Toplu mezarın 20 metre uzunluğunda 5 metre eninde olduğunu söyleyen Odobasiç, mezarda yaklaşık 100 cesedin bulunabileceğini söyledi. 
     Görüntüleri Ağustos 1992'de dünya televizyonlarında yayınlanan Priyedor bölgesindeki kamplar, Sırp güçlerinin uyguladığı ''etnik temizlik'' konusunda dünyü kamuoyunu alarma geçirmişti. 
     Omarska, Trnopolye ve Keraterm'deki kamplarda 1992 yılının Nisan ayından Ağustos ayına kadar hapsedilen 6 binden fazla esire düzenli olarak kötü muamele ve işkence uygulanmıştı. 
     Savaşın sonundan bu yana yaklaşık 300 toplu mezardan çoğu Boşnaklara ait 18 bin kadar ceset çıkarıldı. 
     Uluslararası Kızılhaç Örgütü'ne göre, hala ülkede 16 bin kişi kayıp bulunuyor. 
     
</TEXT>
</DOC>
