<DOC>
<DOCNO> 290966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/magazin/axmag01.html </URL>
<DATE> 2004/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sokakta bana seri katilmişim gibi bakıyorlar' 
</HEADLINE>
<TEXT>


CNNTürk'ün reality programı DEFAKTO'nun sıradışı sunucusu Berkun Oya, seyircinin kendisine tepkisini bu sözlerle özetliyor 

BİRSEN ALTUNTAŞ 

Bembeyaz stüdyonun orta yerinde upuzun bir masa. Üzerinde kocaman harflerle DEFAKTO yazan masanın bir ucunda programın konuğu, diğer ucunda ise sunucusu. 
Kimi zaman sohbet devam ederken stüdyoya bir dansöz girip dans etmeye başlıyor, kimi zaman da sunucu masanın üzerine çıkıp 'Program bitti' diyor ve gidiyor. CNNTürk'ün reality programı DEFAKTO'nun sunucusu ve yönetmeni Berkun Oya, bu program formatının iki yıldır kafasında olduğunu vurgulayarak şunları söylüyor 

'Amacım para kazanmak' 
"Asıl işim tiyatro oyunculuğu ve yazarlığı. Ancak DEFAKTO ile bir anda televizyon dünyasının içinde buldum kendimi. Programa iddialı bir isim koymak istedim ama istemeden biraz fazla iddialı oldu. Defakto, hakikatle, fiilen demek. Programla ilgili çok farklı uçta tepkiler alıyoruz. Ya çok seviyorlar ya da nefret ediyorlar. Sokakta beni gördükleri zaman da ya piskopatmışım ya da seri katilmişim gibi bakanlar oluyor. Her şey çok güzel ama bu işi aslında para kazanıp tiyatroyla uğraşmak için yapıyorum. Şu anda Devlet Tiyatroları'nda 'Yangın Duası' adlı oyunum sahneleniyor." 



</TEXT>
</DOC>
