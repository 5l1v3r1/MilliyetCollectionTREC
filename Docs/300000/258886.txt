<DOC>
<DOCNO> 258886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/guncel/agun.html </URL>
<DATE> 2004/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam hatipler dolacak 
</HEADLINE>
<TEXT>


Liselere Giriş Sınavı'nda, anadolu imam hatip liselerine girmeye hak kazanan öğrencilerin sayısı geçen yıla göre yüzde 65 arttı. 2 sorunun iptal edildiği sınavda 64 bin kişi 'sıfır' çekti 

ANKARA Milliyet 

Liselere Giriş Sınavı'na da LGS ÖSS'de olduğu gibi sıfırcılar damgasını vurdu. Sınav sonuçlarına göre 10 adaydan biri ham puan barajını aşamayarak sıfırı çekti. 2003 LGS'de 6735 öğrencinin yerleştiği anadolu imam hatip liselerinde bu yıl 11 bin 163 öğrenci okumaya hak kazandı. Sınav sonucunda Özel Okullar Sınavı'nda ikinci çıkaran Şanlıurfa'dan Galiye Aylin Tolunay, birinci oldu. 
2004 LGS'ye bu yıl 634 bin 787 kişi girdi. LGS'de anadolu, fen, sosyal bilimler liseleriyle çeşitli ortaöğretim kurumlarına 127 bin 375 aday yerleştirildi. 13 bin 581 aday, anadolu teknik ve anadolu meslek liselerinin bazı bölümleri için mülakata girmeye hak kazandı. 

Fen liseleri de arttı 
MEB'in kontenjan artırımı nedeniyle geçen yıla oranla bu yıl anadolu imam hatip liselerine yerleşen öğrenci sayısında büyük artış oldu. Geçen yıla oranla anadolu imam hatip liselerinde yüzde 65.7, özel fen liseleri ve özel anadolu meslek liselerinde yüzde 19.3, anadolu öğretmen liselerinde yüzde 17.6 oranında öğrenci artışı oldu. Ticaret ve Turizm Genel Müdürlüğü'ne bağlı okullara giren öğrenci sayısı da yüzde 87 arttı. 

Yine iki soru iptal 
ÖSS'de iptal edilen 2 soruya ilişkin tartışma sürerken, LGS'de de 2 matematik sorusu iptal edildi. Matematik - Fen MF puan türünde sırasıyla Ankara, Çanakkale ve Edirne en başarılı iller oldu. Türkçe - Matematik TM puan türünde de Ankara, Edirne, Kırklareli ilk 3'ü paylaştı. En başarısız il Ardahan oldu. Kız öğrenciler ÖSS'de olduğu gibi erkek öğrencileri geçti. Sınava giren 309 bin 507 kız öğrenciden yüzde 29.19'u, 325 bin 28 erkek öğrencinin yüzde 27.92'si bir ortaöğretim kurumuna yerleşti. 
LGS'yle bazı liselere yerleşen öğrenci sayıları şöyle 
Fen liseleri ve sosyal bilimler lisesi 4896Anadolu liseleri 55 bin 168Erkek Teknik Genel Müdürlüğü'ne bağlı okullar 12 bin 46Kız Teknik Genel Müdürlüğü'ne bağlı okullar 11 bin 665Ticaret ve Turizm Genel Müdürlüğü'ne bağlı okullar 17 bin 10Anadolu öğretmen liseleri 9936Anadolu imam hatip liseleri 11 bin 163 

Her 5 öğrenciden 4'ü başarısız 

LGS'yi 493 bin 831 aday kazanamadı. Bir başka deyişle her 5 öğrenciden dördü başarısız oldu. Ham puan barajını geçemeyen 64 bin 598 adayın da puanı hesaplanamadı. Sıfır puan alanların sayısı, geçen yıla göre yaklaşık yüzde 60 arttı. Geçen yıl 40 bin 586 aday sıfır puan almıştı. Sınavı iptal edilen 26 adaydan biri kopya çekti, üçü cevap k ğıdını teslim etmeden götürdü, ikisi başkasının yerine sınavı girdi. 20 adayın da kimlik belgesi olmadığından sınavı iptal edildi. 

İşte sınavda derece alanlar 

Şanlıurfa Çağlayan İlköğretim Okulu'ndan Galiye Aylin Tolunay, MF ve TM'de 1. olarak Ankara Fen Lisesi'ni kazandı. MF - TM ikincisi Muhammet Ayhan Manisa Özel Körfez , Kerim Kibaroğlu İstanbul Özel Bilfen , Nazım Şahin İzmir Emlak Bankası Gazikent İlköğretim Okulu . MF üçüncüsü Ezgi İşler Bursa Özel İnal Ertekin İlköğretim Okulu , Hakan Cem Yılmaz Tekirdağ 50. Yıl İlköğretim Okulu . TM üçüncüsü Gökçe Yüzgen Bursa Özel İnal Ertekin İlköğretim Okulu . 

Şampiyon doktor olacak 

ŞANLIURFA DHA 
Şanlıurfa Özel Çağlayan İlköğretim Okulu öğrencisi Galiye Aylin Tolunay, Liselere Giriş Sınavı'nda LGS , Matematik - Fen MF ve Türkçe - Matematik TM puan türlerinde Türkiye birincisi oldu. Doktor olmak istediğini belirten Tolunay'ın, Özel Okullara Giriş Sınavı'nda Türkiye ikincisi olan sınıf arkadaşı Orhan Erboğa ise dereceye giremedi. Özel Okullara Giriş Sınavı'nda da 48. olan Tolunay 14 , Ankara Fen Lisesi'ni kazandı. Sevincini emekli öğretmen annesi Hayriye ve diş hekimi babası Ahmet Tolunay'la paylaşan Tolunay, "Çok çalıştım. Annem, özel etütler hazırlıyordu. Babam da yardımcı oluyordu" dedi. 

Sınavın ikincisi sonuca şaşırmadı 

BURCUM DEVREZ İstanbul 
LİSELERE GİRİŞ SINAVI'nda iki puan türünde de ikinciliği paylaşan İstanbul Özel Bilfen İlköğretim Okulu öğrencisi Kerim Kemal Kibaroğlu, "Sonuç şaşırtmadı. Çünkü bekliyordum. Öncelikli meslek tercihim babamın mesleği olan mühendislik" dedi. Atatürk Fen Lisesi'ne gitmeye hak kazanan Kibaroğlu, Özel Okullar Sınavı'nda kazandığı Amerikan Robert Lisesi'ne gideceğini belirtti. 

Müjdeli haberi çadırdayken aldı 

ELİF DEMİRCİ İzmir DHA 
LGS'de hem MF hem de TM kategorilerinde Türkiye ikincisi olmayı başaran Nazım Şahin, müjdeli haberi öğretmen annesi Nimet, babası Enver ve ablası Aslı'yla birlikte tatilini geçirdiği Datça'daki çadır kampında aldı. Şahin, İzmir Fen Lisesi'ne girmeye hak kazandı. 

Hangi okulu tercih edeceğini şaşırdı 

DOĞAN HABER AJANSI 
Özel Okullar Sınavı'nda 100 soruyu da doğru yanıtlayarak Türkiye birincisi olan ve İstanbul Robert Koleji'ni kazanan Mert Gümren, LGS'de de İzmir Fen Lisesi'ni kazandı. Doktor olmak isteyen Gümren, "Hangi okulu tercih edeceksin " sorusuna "Gönlüm Fen Lisesi'nden yana ama burs verirlerse özel okullara da gidebilirim" yanıtını verdi. Gümren, küçük hatalar nedeniyle ilk üçe giremediğini söyledi. 


</TEXT>
</DOC>
