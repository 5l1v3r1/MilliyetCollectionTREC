<DOC>
<DOCNO> 288396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/son/sonspo23.html </URL>
<DATE> 2004/11/12/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Sakaryaspor'da Samsunspor maçı hazırlıkları... 
</HEADLINE>
<TEXT>

     Sakaryaspor, Samsunspor maçının hazırlıklarını sürdürdü. 
     Rüstemler Tesisleri'nde, sakatlığı bulunan Abdülkadir ve Hasan'ın katılmadığı, Aydın ile Serdal'ın düz koşu yaptığı antrenmanda futbolcular, kondisyon ağırlıklı çalıştı. Düz koşu, pas çalışması ve çift kale maçla tamamlanan antrenmanda futbolcuların istekli oldukları gözlendi. 
     Antrenman sonrası açıklama yapan Teknik Sorumlu Şaban Yıldırım, ''Alınan kötü sonuçlara rağmen futbolcuların motivasyonu iyi durumda. Oyunlarımızda radikal değişiklikler yapmıyoruz. Ancak Samsunspor maçına da değişik bir oyun sistemiyle hazırlanıyoruz. Kazanmak için mücadele edeceğiz'' diye konuştu. 
     Sakaryasporlu futbolcu Ali Cansun ise yapılan maçlarda hak etmedikleri kötü sonuçlar alındığını söyledi. Samsunspor maçıyla yükselişe geçmek istediklerini belirten Ali Cansun, ''Kötü sonuçlar bizi üzüyor. Artık kötü günleri geride bırakmak istiyoruz. İsteğimiz Samsunspor maçıyla gerçekleşebilir'' dedi. 
     
</TEXT>
</DOC>
