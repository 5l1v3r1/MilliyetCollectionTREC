<DOC>
<DOCNO> 298234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sonsiy13.html </URL>
<DATE> 2004/12/16/ </DATE>
<TIME> 01.25 </TIME>
<AUTHOR>  </AUTHOR>
<HEADLINE>
Serdar Denktaş Rum tarafı 10 ayda hazır olamaz 
</HEADLINE>
<TEXT>

     Züleyha Karaman KKTC Başbakan Yardımcısı ve Dışişleri Bakanı Serdar Denktaş, gelecek 10 aylık sürede Kıbrıs Rum tarafının çözüme hazır noktaya gelmesini mümkün görmediğini söyledi. 
     Kıbrıs'ta çözüme ulaşabilmek için Kıbrıs Rum tarafının da niyetini ortaya koyması gerektiğini ifade eden Denktaş, ''gelecek 10 aylık sürede Rum tarafının böyle bir noktaya gelmesinin hemen hemen imkansız olduğunu'' kaydetti. 
     Serdar Denktaş, Bayrak Televizyonu'nda BRT yayımlanan ''Günün Panoraması'' adlı programında, Avrupa Birliği'nin AB Türkiye ile müzakerelere 3 Ekim 2005'te başlanacağını açıkladığı, İngiltere'nin de AB dönem başkanlığını alacağı hatırlatılarak, bu süreye kadar Kıbrıs sorununa bir çözüm bulunup bulanamayacağının sorulması üzerine, ''hayale kapılmamak gerektiğini'' söyleyerek, şöyle konuştu 
     ''Herhangi bir çözüme ulaşmak, Rum tarafının da eşit niyeti ortaya koymasından geçer. Böyle bir noktaya Rum tarafının önümüzdeki 10 ay içerisinde gelmesi hemen hemen imkansızdır.'' BM'nin ve AB'nin müştereken Rum tarafına yönelik uygulayacakları politikayla 5 yıllık sürede Rum tarafını çözüme hazır noktaya getirebileceğini belirten Serdar Denktaş, şöyle devam etti 
     ''10 ayda bunun olmasını çözüme hazır noktaya gelmesini mümkün görmüyorum. 1960 cumhuriyetini kurduklarında yaptıkları gibi baskıyla bir anlaşma kabul ettirilecekse o anlaşmanın uzun ömürlü olamayacağını da çok rahatlıkla söyleyebilirim. Kalıcı bir barıştan bahsediyorsak bunun yolu Rum tarafını da Kıbrıslı Türklere ihtiyaç duyacakları ortamı yaratacak bir süreç gerektirecektir. Bu da minimum 5 yılı kapsar diye düşünüyorum.'' Türk tarafının çözüme açık tavır sergilemeye devam edeceğini kaydeden Denktaş, Rum tarafının Kıbrıs sorununu AB çatısı altına sokmaya uğraş verdiğini, bundan en fazla kaçanın da AB olduğunu belirtti. 
     Kıbrıs sorununun BM çatısı altında çözülmesi gerektiğini vurgulayan Serdar Denktaş, şöyle konuştu 
     ''Çözümün gerçekleşmesi için de öncelikle olması gereken şey Rum tarafının çözüme niyetli, istekli, ihtiyaç duyar durumda ve gönüllü olmasıdır. Türk tarafı, bu anlamda kendi kendini ortaya koymuştur ve ispat etmiştir ki çözüm istiyor, niyetlidir, gönüllüdür. Aynı tavır Rum tarafından da beklenecektir. Türkiye, Kopenhag kriterlerini yerine getirmeye devam ettiği sürece varacağımız noktada, emin olun siyasi eşitliğimize dayalı bir çözümün Rum tarafına kabul ettirildiği bir çözüm modeli olacaktır.'' 
     
</TEXT>
</DOC>
