<DOC>
<DOCNO> 292810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sondun24.html </URL>
<DATE> 2004/11/28/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
İran'ın nükleer programı... 20 santrifüjü kullanmayacağı iddia edildi... 
</HEADLINE>
<TEXT>

     İran'ın, Uluslararası Atom Enerjisi Ajansı'na UAEA bir mektup göndererek, 20 santrifüjü araştırma amaçlı kullanma ısrarından vazgeçtiğini bildirdiği iddia edildi. 
     UAEA'ya yakın diplomatik kaynaklar, İran'ın UAEA'ya santrifüjlerle ilgili bir mektup gönderdiğini, mektuptaki şartların AB tarafından da kabul edilebilir göründüğünü söylediler. 
     İran Dışişleri Bakanlığı sözcüsü Hamid Rıza Asefi, bugünkü düzenlediği haftalık basın toplantısında, 20 santrifüjün araştırma amaçlı kullanımının uranyum zenginleştirme çalışmasını askıya almaktan farklı olduğunu söylemişti. 
     Asefi, ''Bu 20 santrifüjü araştırma amaçlı çalışmalar için kullanacağız. Bu santrifüjlerin nasıl kullanılacağı hakkında Avrupalılarla görüşmeler yaptık ve olumlu bir sonuca ulaşmayı umuyoruz'' demişti. 
     
</TEXT>
</DOC>
