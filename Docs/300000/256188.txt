<DOC>
<DOCNO> 256188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sonyas06.html </URL>
<DATE> 2004/07/17/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
İngilizler Didim'i çok sevdi... 
</HEADLINE>
<TEXT>

     İngilizlerin, Aydın'ın Didim İlçesi'nde bugüne kadar yaklaşık 4 bin ev satın aldıkları belirtildi. 
     Didim Belediye Başkanı Mümin Kamacı, gazetecilere yaptığı açıklamada, ilçedeki İngiliz nüfusunun, kısa sürede 8 bin kişiye ulaşabileceğini söyledi. Kamacı, şöyle dedi 
     ''İngilizler, bugüne kadar ilçemizde yaklaşık 4 bin ev aldı. Ev almak, onlar için artık çok büyük bir zevk. Avcılar, Altınkum, Efeler Mahallesi, İngilizlerin ev aldığı başlıca yerler. 
     Son zamanlarda İngiliz toplu konut siteleri de yayılmaya başladı. Böyle giderse her evde 2 kişi olduğunu düşünün, İngiliz nüfusu kısa sürede 8 bine ulaşacak.'' İngilizlerin Didim'de ev almasından mutluluk duyduklarını ifade eden Kamacı, ''Türkiye'nin AB'ye girmesi halinde, gelecekte ilçede İngiliz belediye başkanı bile seçilebilir muhtar olabilir'' diye konuştu. 
     
</TEXT>
</DOC>
