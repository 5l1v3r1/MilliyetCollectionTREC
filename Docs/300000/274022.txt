<DOC>
<DOCNO> 274022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sontur05.html </URL>
<DATE> 2004/09/22/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
5'inci kattan düştü, kırıkla kurtuldu 
</HEADLINE>
<TEXT>

     Onur SAĞSÖZ ERZURUM, DHA 
ERZURUM'da annesinin sokağa çıkmasına izin vermediği 14 yaşındaki Burak Barbaros, 5'inci kattaki evlerinin balkonunda aşağıya düştü. Yaklaşık 20 metre yükseklikten beton zemine çakılan Burak Barbaros, kazayı sol kolu ve bacağı kırılarak atlattı. 
     Aziziye Mahallesi'nde annesi Kezban Barbaros'un sokakta oyun için izin vermediği Burak Barbaros, 5'inci kattaki evlerinin balkonuna çıktı. Dışarıda oyun oynayan arkadaşlarını seyreden Burak, arkadaşlarına seslendiği bir sırada dengesini kaybedince düştü. Yaklaşık 20 metre yükseklikten çakılan Burak Barbaros, yakınları tarafından şuuru kapalı olarak Atatürk Üniversitesi Aziziye Araştırma Hastanesi Acil Servisi'ne kaldırıldı. Yapılan ilk müdahalenin ardından sol kolunun üç yerden, sol bacağının ise iki yerden kırıldığı anlaşılan Barbaros, Ortopedi Servisi'nde tedavi altına alındı. 
     Şans eseri ölümden dönen ilköğretim okulu son sınıf öğrencisi Burak Barbaros, "Ne olduğunu anlayamadım. Bir an dengemi kaybedince kendimi yerde buldum. Ayaklarım çok ağrıyor'' diye konuştu. 
     Ortopedi Servisi Anabilim Dalı Başkanı Prof. Dr. Ali Okur ise Burak'ın hayati tehlikeyi atlattığını belirterek, "Sol kolu ve bacağı alçıda. Bir süre sonra ameliyat edeceğiz'' diye konuştu. 
     
</TEXT>
</DOC>
