<DOC>
<DOCNO> 252953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/yasam/yas02.html </URL>
<DATE> 2004/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbullunun deniz keyfi 
</HEADLINE>
<TEXT>


MURAT ÖZTÜRK 

Aşırı sıcaktan bunalan İstanbullular, hafta sonu soluğu denizde aldı... Silivri, Kumburgaz, Kilyos, Ağva ve Şile sahillerine akın eden halk, girilmesi sakıncalı yerlerde de yasağa aldırış etmeden denize girdi. Bu arada İstanbul'da nerelerden denize girilebileceği yönünde 2 ayrı kuruluş çalışma yaptı. İl Sağlık Müdürlüğü'ne göre İstanbul'un 15, İSKİ'ye göre de 37 yerinde denize girilebilir. Ancak 2 kuruluşun verilerinin bir kısmı birbiriyle çelişiyor. Örneğin İl Sağlık Müdürlüğü, Bebek Camii ve Bebek girişi konsolosluk yanında 100 mililitrede 1000 ve üzerinde koliforn tespit etti ve buralarda denize girilemeyeceğini bildirdi. Ancak İSKİ'nin araştırmasına göre Bebek'te denize girilebilir. Sıcaktan bunaldıkları için, ölçümler ne olursa olsun her yerde denize girilebileceği görüşünde birleşen vatandaşlar ise, analizlere güvenmediklerini söylüyor. 



</TEXT>
</DOC>
