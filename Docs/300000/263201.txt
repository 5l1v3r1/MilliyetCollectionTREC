<DOC>
<DOCNO> 263201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/son/sontur14.html </URL>
<DATE> 2004/08/13/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Türk Telekom'a " tarife" sorusu yağdı... 
</HEADLINE>
<TEXT>

     Telefon görüşmelerinde yeni tarifeleri devreye sokan Türk Telekomünikasyon A.Ş'ye tarifeler konusunda vatandaşlardan soru yağdı. Şirketin yeni kurulun Bilgi Edinme Birimi'ne yeni tarifelerine eleştirilerini gönderen vatandaşlar, tercihlerini de ilgili birimler yerine bu bölüme bildirdiler. 
     AA muhabirinin aldığı bilgiye göre, Türk Telekom'un 27 Temmuz 2004 tarihinde kurulan Bilgi Edinme Birimi aktif olarak çalışmaya başladı. Vatandaşların internet, faks ve telefonla taleplerine yanıt vermeye çalışan birime kısa sürede yaklaşık 450 başvuru yapıldı. Başvurular arasında tarifelerin yanı sıra paketlere itirazlar, iş ve telefon bağlantısı talepleri ağırlıklı yer aldı. 
     Vatandaşların soru, eleştiri ve tercihleri Türk Telekom'un 1 Ağustos'tan itibaren uygulamaya koyduğu yeni tarifeleri üzerine yoğunlaştı. Telekom'un müşteri şikayetlerine ilişkin ilgili birimi bulunmasına karşın, vatandaşların Bilgi Edinme Birimi'ne şikayetlerini yazmaları, bu birimin iş yükünü de artırdı. 
     
     ''ALDATILIYOR MUYUM '' 
     Yeni tarifelere ilişkin gönderilen eleştiri ve sorulardan bazıları şöyle 
     Musa Asır Standart Hatta geçeceğim ve yüzde 77 indirim olacağı bildiriliyor. İndirim nerede Mantıklı çalışmalarınızda başarılar dilerim. 
     Veli Uzun Tercihli hatların indirimli olduğu yönündeki broşürler telefon faturalarıyla geldi. Ancak ücretlerin önceki tarifelere göre indirimli olmadığı kanaatindeyim. 
     Muammer Cingöz Acizane hesap yapmasını bilen bir vatandaş olarak indirimin nerede olduğunu pek anlayamadım. Aksine bindirim zam yapıldığı aşikar. Kısacası biz bu indirimden bir şey anlamadık. Bir de sizin anladığınız indirimi görelim. 
     Abdullah Çaylı Telekom'un yeni tarifelerinden bir şey anlamadım. Ben eski tarifede yaklaşık 20 milyon liralık görüşme yapan birisiyim. Şu halde benim Hesaplı Hattı tercih etmem gerekiyor ama indirim dediğiniz tarifeye göre herhangi bir indirim değil yüzde 10-23 arasında ek maliyet söz konusu. Acaba hizmetinizden yararlanan bir tüketici olarak aldatılıyor muyum Ben eski tarifeden yararlanmak istiyorum. Benim rızam olmadan hiç kimse karşılıklı sözleşmenin koşullarını zorlaştıramaz. 
     Mehmet Emin Karagöz Yaptığınız kampanyada tüm telefon abonelerine yüzde 80'e varan indirim denilmektedir. Oysa tarifelerinizin tükettiğim kontör miktarlarıyla hesaplanmasında enflasyonun üzerinde zam geldiği görülmektedir. 
     
     ''TARİFE ADLARI SÖZLÜKTE YOK'' 
     Osman Erdal Erkul İnternet bağlantısında Standart Hattı seçtiğinizde kontör atış periyodu kaç saniyedir Tarifelere ŞirketHATT, KonuşkanHATT, StandartHATT ve YazlıkHATT isimleri verilmiş. Burada büyük harflerle yazılmış ve sonunda iki adet ''T'' olan HATT kelimesinin anlamı nedir Türk Dil Kurumu sözlüğünde böyle bir kelimeye rastlamadım. Bu yeni kelimenin ne anlama geldiğini açıklar mısınız 
     Muhterem Polat Yeni hat seçimleri yaptığımızda daha önce birikmiş olan kontörlerimizi kullanabilecek miyiz 
     Fatih Sarıduman Sabit ücretler konusunda müşteri hizmetleri bana tatminkar bir cevap veremiyor. Bu sabin ücretler konuşma karşılığı mı veriliyor 
     Mustafa Akçay Yeni sabit hat sisteminin tüketiciye yararı nedir, Türk Telekom'un sabit ücret istemesi yasalara uygun mudur 
     Şenol Kalay Standart Hatta geçersek yüzde 77 indirimli konuşacağımız söyleniyor. Bu indirim tarifenin neresinde anlayamadım 
     Yavuz Kalfa İnternet sayfanızdan tarifelerinizde kullanılacak ülkelerin bulunduğu kademelere ulaşılamıyor. Bu konuda bilgi istiyorum. 
     Edibe Çiftçi Telekom'a başvurumu yaptım fakat annemin kızlık soyadı yerine yanlışlıkla adını yazmışım. Seçtiğim Hesaplı Hat bu durumda geçerli olmaz mı 
     Hasan Basri Özyurt Daha önce ayda ortalama 700 kontör karşılığı fatura geliyordu. Yeni tarifelerinizden hangisini seçersem seçeyim faturam artıyor. Bu nasıl indirimdir 
     Bilgi Edinme Birimi'ne gönderilen diğer talepler arasında ıslak imza gerektiği için internetten kabul edilmeyeceği daha önce açıklanan tarife tercihleri de yer alıyor. 
     Başvuralar arasında iş, telefon bağlatma, ayrıntılı fatura, kablo TV konusundaki sorunlar ile bilgisinin fazla olduğunu ve bunlardan Türk Telekom'un yararlanması gerektiğini belirtenler de bulunuyor. 
     
</TEXT>
</DOC>
