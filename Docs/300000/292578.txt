<DOC>
<DOCNO> 292578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/yazar/tamer.html </URL>
<DATE> 2004/11/27/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Küreselleşmenin doğurduğu yeni yerellik 
</HEADLINE>
<TEXT>

Yerel kavramı artık ne kültürel direnci içeriyor, ne de coğrafi üstünlüğü. Bilgiyle inşa edilen ve dünya ile eklemlenen bir yerellik bu 
Yerel kavramını ne kadar biliyoruz Bildiğimiz yerel kavramının, bugünün yereliyle herhangi bir benzerliği var mı 
Son yıllarda küreselleşme kavramını sürekli enine boyuna tartışıyoruz da, yerelleşme kavramını neden tartışma gündemine taşımıyoruz 
Prof. Dr. İlhan Tekeli, 13. Ulusal Kalite Kongresi'nin kapanışında bu çok önemli soruyu sordu. Onun esin kaynağı da, kongrenin açılışında konuşan dünyaca ünlü strateji uzmanı Dr. Kenichi Ohmae'ydi. Ohmae, küreselleşmenin nimetlerinden söz ederken, tek merkezden yönetilmeyen ülkelerdeki yerel farklılıklar ve rekabete övgüler düzdü. 

Küresel körlük 
Tarih Vakfı'nın kurucusu ve başkanı, şehir ve bölge planlamacısı, ODTÜ Mimarlık Fakültesi öğretim üyesi Prof. Tekeli Sabancı Holding Yönetim Kurulu Başkanı Güler Sabancı, DİE eski Başkanı değerli bürokrat ve öğretim üyesi Prof. Dr. Orhan Güvenen'le birlikte katıldığı kapanış oturumunda küreselleşmenin körleştirdiği yerelleşmeyi bambaşka bir düzlemde önümüze koydu. Madde madde sıralamaya çalışırsam özetle dedi ki 
"n Bugünkü sistem, küreselleşme iddiası taşımasına rağmen, dünyanın büyük bölümünü dışlıyor. Kapitalizmde de emperyalizmde de böyle bir dışlama yoktu. Dr. Ohmae 100 milyon kişinin küreselleştiğinden söz ediyor. Bir sistem, dünyanın çok büyük bölümünü dışlayarak varlığını sürdüremez. Sistem geliştikçe başkalarını da arkasından çekip içine alacak şeklinde yanlış bir varsayım yapılıyor. 

Hem küresel, hem yerel 
Küreselleşme bizim zaman ve mek n kavramımızı 2 yönden değiştirdi. Bir yandan zaman ve mek n sıkışması yarattı, Diğer yandan da zamanın ve mek nın alanı çok genişledi, ulus devletin sınırları aşıldı. Bugün Anadolu'nun pek çok yerinde, ulus devletle ilişki kurmadan dünya ile eklemlenmiş bir iş dünyası, burjuvazi var. Küreselleşme çok dominant bir olgu olduğu için başka bir değişken aramaya ihtiyaç kalmıyor, ama biz aslında hem küreselleşirken hem de yerelleşiyoruz. İkisi birarada yürüyor.Acaba biz yereli nasıl bilebiliriz Yerelleşme üzerinden nasıl bir tartışma açabiliriz Yerel, karşıtlıklar içeren bir kavramdır a Küresele karşı, b Ulusala karşı, c Evrensele karşı. Nasıl sanayi döneminin de, feodal dönemin de kendi farklı "yerel"leri varsa, bugünün de farklı bir yereli olmalı. Eğer yerel kültürel direnç demekse, bugünün dünyasında ayakta kalamaz, yıkılır ya da dışlanır. Esas sorun, bugünün ve geleceğin dünyasının yerelini ortaya koymak ve onu tanımlamaktır. 

Yerel bilgi somuttur 
Sanayi toplumunda, hammaddeye ve coğrafi üstünlüğe göre mukayeseli üstünlük geçerliydi. Bugünün yerelliğinde belirleyici unsur ise bilgi. Yeni yerellik kavramı mukayeseli üstünlük yerine yığılma üzerine kurulacağı için coğrafi değil tarihsel bir tabana oturuyor. Dolayısıyla da inşa edilebilir.Evrensel bilgi de küresel bilgi de soyut bilgidir. Ama yerel bilgi somut bilgidir. Bugün Türkiye'nin yerelinde pek çok şey oluyor, ama biz bunu bilmiyoruz. Çünkü küreselleşme hepimizi körleştiriyor. 

Sadece futbolla mı 
Türkiye'de siyaset, iç dinamik oluşturabilecek şekilde yapılmıyor. Biz iç dinamik üretemiyoruz, AB bizim için üretsin diyoruz. Oysa neden dünyanın bugünkü düşünce, bilim ve üretim macerasının bir parçası olmayalım Pek l biz de dünya çapında bir iddia taşıyabilir, o iddianın arkasında durabiliriz. Mesela başta Amerika, dünyada üniversite konusunda bir ütopya açığı var. Bu açığı pek l biz doldurabiliriz. Böylelikle de adımızdan söz ettirmek için sadece futbol takımlarına bağımlı kalmayız." 



</TEXT>
</DOC>
