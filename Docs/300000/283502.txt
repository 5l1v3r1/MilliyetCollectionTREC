<DOC>
<DOCNO> 283502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sonspo22.html </URL>
<DATE> 2004/10/26/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Sakaryaspor Kupada tur atlamak istiyoruz... 
</HEADLINE>
<TEXT>

     Sakaryaspor, Bursa'yı yenerek Türkiye Kupası 1. Kademe maçında tur atlamak istiyor. 
     Sakaryaspor Teknik Sorumlusu Şaban Yıldırım, AA muhabirine yaptığı açıklamada, yarın Bursa'da yapacakları Türkiye Kupası 1. Kademe maçında Bursapor'u yenmek istediklerini söyledi. Türkiye Kupası'nı ciddiye aldıklarını belirten Yıldırım, ''Kupada tur atlamak istiyoruz'' dedi. 
     Bursa'ya lig maçlarında oynama fırsatı bulamayan futbolcuları götüreceğini ifade eden Yıldırım, ''Kupa maçlarında mücadele ederken, diğer taraftan da ligi düşüneceğiz. İkisini bir arada götürmek istiyoruz'' diye konuştu. 
     Sakaryaspor'un Bursaspor karşısına Omar, Aytaç, Gökhan Kaba, Mustafa, Badji, Ali Cansun, Hakan Özmert, Fatih Şen, Emre Toraman, Aydın ve Hasani'den oluşan kadroyla çıkması bekleniyor. 
     
</TEXT>
</DOC>
