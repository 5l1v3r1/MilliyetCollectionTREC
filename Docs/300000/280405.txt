<DOC>
<DOCNO> 280405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sonspo17.html </URL>
<DATE> 2004/10/15/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Ve Yıldıray yarın sahaya çıkıyor... 
</HEADLINE>
<TEXT>

     Milli yıldızımız Yıldıray Baştürk, uzun süren sakatlığının ardından yarın eski kulübü Bayer Leverkusen'e karşı yeni takımı Hertha Berlin'in ilk onbirinde sahaya çıkıyor. 
     Berliner Morgenpost gazetesi, "sekizinci lig haftasında prömiyer" başlığıyla verdiği haberde, Yıldıray'ın yaklaşık iki buçuk ay süren sakatlık döneminden sonra ilk kez bir lig maçında takımının ilk onbirinde yer alacağını ve eski kulübüne karşı oynayacağını belirterek, bu nedenle bu maçın kendisi için ayrı bir önem taşıdığını yazdı. 
     Yıldıray, oyun tecrübesi kazanmak ve takımı için her türlü çabayı harcamak istediğini ifade ederek, "Hertha Berlin'e, vizyonu ve bunu gerçekleştirme potansiyeli olduğu için geldim" dedi. 
     Hertha Berlin teknik direktörü Falko Götz de, Yıldıray için sadece forma ve topu alması önemli. Gerisi kendiliğinden geliyor.Her oyuncu Yıldıray'ın takımdaki kaliteyi artırdığını biliyor. Marcelinho ile birlikte yaratıcılığı büyük ölçüde artıran iki futbolcuya sahibizö diye konuştu. 
     Haberde ayrıca, Yıldıray'ın yaklaşık iki milyon iki yüz bin milyon euro kazanacağı, kendisinin de bu paranın hakkını verebilmek için yoğun şekilde çaba harcamaya hazır olduğu kaydedildi. 
     Almanya Bundesliga'da 8. hafta programı şöyle 
     Yarın 
     

SAAT MAÇ 16 30 Bayern Münih-Schalke 16 30 Bochum-Hansa Rostock 16 30 Hamburg-Arminia Bielefeld 16 30 Hertha Bertlin-Bayer Leverkusen 16 30 Mainz-Werder Bremen 16 30 Nurnberg-Freiburg 16 30 Stuttgart-Borussia Dortmund      
Pazar 
     

SAAT MAÇ 18 30 Hannover-Wolfsburg 18 30 Monchengladbach-Kaiserslautern      
</TEXT>
</DOC>
