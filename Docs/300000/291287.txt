<DOC>
<DOCNO> 291287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/guncel/axgun02.html </URL>
<DATE> 2004/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kitap parasıyla maça gitmiş 
</HEADLINE>
<TEXT>


GÜRKAN AKGÜNEŞ, M. AKİF ERDEM İstanbul 

Maddi imk nsızlıklar nedeniyle Adana'dan İstanbul'a göç eden Aktaş ailesinin 8 çocuğundan biri olan 16 yaşındaki Cihat Aktaş, ortaokulu Adana'da bitirdikten sonra bir akaryakıt istasyonunda part - time çalıştı. Lise kaydını yaptıramadığı için açıköğretim lisesine devam eden ve Adana'da halasıyla yaşayan Cihat, geçen yaz harçlığını çıkarmak için Antalya'daki bir otelde işe girdi. Bayram tatili ve lise kitaplarını almak için İstanbul'daki ailesinin yanına gelen Aktaş, fırsattan istifade çok sevdiği Beşiktaş'ın İnönü Stadı'nda oynadığı maça gitmek istedi. 

Ablasını dinlemedi 
Biriktirdiği parayla lisede okuyabilmek için kitap almayı düşünen Cihat, ablası Raziye Aktaş'ın, "İçimde kötü bir his var, maça gitme" ikazına rağmen bilet alarak maça gitti. Cihat, karşılaşmanın hemen başında koridorda Fatih Sözüer ve arkadaşlarıyla tartıştı. Kavga sırasında Sözüer, Cihat'ı bıçakladı. Sözüer, tribüne dönerken, Cihat'ı amcasının oğlu Beytullah Aktaş buldu. Ambulansla hastaneye kaldırılan Cihat, müdahaleye rağmen hayatını kaybetti. Beytullah Aktaş, Cihat'ın baygın olduğu için konuşamadığını belirterek, "Mahalleden arkadaşlarla toplu halde maçlara gidiyoruz. Orada onu kanlar içinde buldum. Yanında olsaydık, Cihat'a bir şey olmazdı" dedi. 

Ailesi perişan 

Taksim İlkyardım Hastanesi Morgu'ndan alınan Aktaş'ın cesedi, otopsi için Adli Tıp'a götürüldü. Gözyaşlarına h kim olamayan baba Seyfettin Aktaş, "Stada bıçağı nasıl sokuyorlar" dedi. Anne Feride Aktaş da sinir krizi geçirdi. Otopsinin ardından, Cihat'ın cenazesi memleketi Mardin Dargeçit'e götürüldü. Cenaze masraflarını kulüp üstlenirken, Aktaş'ın yakınları, "Cihat, futbolu sevmezdi. Beşiktaş maçına da kuzenlerinin isteğini kıramayıp gittiğini öğrendik" diye konuştu. 


</TEXT>
</DOC>
