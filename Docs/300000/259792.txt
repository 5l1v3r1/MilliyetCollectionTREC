<DOC>
<DOCNO> 259792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/01/son/sontur08.html </URL>
<DATE> 2004/08/01/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
14 yaşında 155 kilo 
</HEADLINE>
<TEXT>

     Afyon'da 155 kilogram ağırlığındaki ilköğretim öğrencisi, günde 6 öğün yemek yiyip, 25 litre su içiyor. 
     Emirdağ İlçesi'nde yaşayan ilköğretim 7. sınıf öğrencisi 14 yaşındaki Fahrettin Biçer, aşırı kiloları nedeniyle yürümekte güçlük çektiğini belirtti. Fazla kilolarının Afyon'daki çeşitli hastanelerde yapılan kontrollerde hormon bozukluğundan kaynaklandığının belirlendiğini söyleyen Biçer, ailesinin ekonomik durumunun yetersiz olmasından dolayı tedavi olamadığını bildirdi. 
     Derslerde sıraya tek başına oturmak zorunda kaldığını belirten Biçer, şunları kaydetti 
     ''Yemek yemeden duramıyorum. 46 numara ayakkabı giyiyorum ve alınan bir çift ayakkabıyı ancak 30 gün giyebiliyorum. Günde 6 öğün yemek yiyerek, 25 litre de su içiyorum.'' Anne Nazik Biçer ise eşi öldüğü için geçimini gündelik işler yaparak temin etmeye çalıştığını belirterek, diğer oğlu Alim'in de hormon bozukluğu nedeniyle aşırı kilolu olduğunu söyledi. 
     İki çocuğunun tedavi edilmezse ölebileceğini ifade eden anne Nazik Biçer, ''Hayırsever birisi çocuklarımın tedavisine yardımcı olursa minnettar olurum'' dedi. 
     
</TEXT>
</DOC>
