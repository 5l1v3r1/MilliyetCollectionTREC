<DOC>
<DOCNO> 288653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/guncel/gun04.html </URL>
<DATE> 2004/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşıyor ama kırgın 
</HEADLINE>
<TEXT>


Neve Şalom ve Beth Israel saldırılarının üzerinden bir yıl geçti. Yaralanan küçük Hamza'ya vaat edilenler unutuldu bile. O artık ileriyi düşünemiyor 

Şükran Özçakmak 

Beth Israel ve Neve Şalom Sinagogu'na bomba yüklü kamyonlarla eş zamanlı yapılan saldırıların yarın birinci yıldönümü. Saldırıların acısı, ölen 23 kişinin evinde ve olayda yaralanan 262 kişinin yüreğinde h l sürüyor. Bir yanda tamiratı devam eden hasarlı binalar, diğer yanda sağlıklarına kavuşamadıkları için işe başlayamayan yaralılar bulunuyor. El Kaide terörünün mağdurları, yalnız başlarına sorunlar içinde çırpınıyor. 
Terörün izleri sinagogların sokağında hala görülüyor. Beth Israel'in sokağını bazı işyerleri terk etmiş. Bazı daireler satılığa çıkarılmış. 11 daireli Kırağlı Apartmanı ise "terör anıtı" gibi harabe halinde duruyor. Sinagogdaki ayin günlerinde sokağa barikat kuruluyor. 

Protez dirseğe para yok 
Beth Israel'deki patlamadan mucizevi bir şekilde kurtulan bekçi Hasan Özsoy'un, dirseğinden kopan kolunu kurtarmak için tam 30 kez ameliyat geçiren oğlu Hamza Özsoy 14 ise yarım kalan okuluna bu yıl başladı. Hamza, haftanın 2-3 gününü hastanede geçiriyor. Hastanede kendine geldiğinde, babasına, "Bu el 'mouse' tutar mı " diye sormuştu Hamza. Şimdi, kasları olmadığı için sürekli askıda tuttuğu kısalmış eliyle, eğilerek mouse tutuyor ama yazı yazmakta zorlanıyor. Doktorları, yurtdışında protez dirsek takıldığını söylüyor ama, Özsoy'un bunun için maddi gücü yok. Hamza'ya da yardım vaat edenler çoktan unutmuş. Psikiyatri tedavisi de gören Hamza'nın devamsızlığı derslerini etkiliyor. İleride ne olmayı düşündüğünü sorduğumuzda da, "İleriyi düşünemiyorum" yanıtını veriyor. 
Babası, geçen yıl saldırı nedeniyle alamadığı ayakkabı ve takım elbiseyi, bu yıl imk nlarını zorlayarak almış Hamza'ya. Ama artık bunlar Hamza'yı sevindirmiyor. 

Kamyon görmeye dayanamıyor 

Hamza Özsoy'un babası bekçi Hasan Özsoy, Beth Israel'e yönelik saldırı sırasında, Hahambaşı'nı korumakla görevliydi. Bekçi Özsoy, 70 gün hastanede yatarak tedavi gördü. 4 ay önce yine Hahambaşılık'ta göreve başladı. Kopmak üzere olan kolu yerine dikilmiş, vücudundaki yaralar, sağlıklı bacağından alınan dokularla kapatılmıştı. Uzun süren tedavi, boynunda ve belinde aşırı kireçlenmeye neden olduğu için zaman zaman kilitlendiğini, park eden kamyon gördüğünde ise, başından aşağı kaynar sular boşaldığını anlatıyor. Sık sık şekeri yükseliyor. 

İyi ki emekli maaşı var 

Neve Şalom'da güvenliği sağlarken saldırıda yaralanan Oktay Gemici, işini kaybetti. Gemici, kendisini arayıp sormayanlara çok kırılmış 


Oktay Gemici, Neve Şalom'a yapılmış saldırının korkunç yüzünü gösteren simge isimlerden biriydi. Kuledibi'ndeki Neve Şalom'da, özel bir şirkete bağlı güvenlik görevlisi olarak çalışırken ağır yaralanan Gemici'yle bir yıl sonra sinagog önünde buluştuk. Gemici, nöbeti arkadaşına devretmiş ve dinlenme odasına geçmişti ki, hiç hatırlamadığı bir patlamayla yere devrildi. Aylarca süren tedavi sonucunda görme yeteneğini kaybeden sol gözüne protez takıldı. 

İşini kaybetti 
9 ve 16 yaşında 2 çocuk babası olan 46 yaşındaki Gemici, yüzünün sol tarafını hissetmiyor. Tedavisi ise h l sürüyor. Doktorlar, estetik ameliyat gerektiğini söylemişler. Kazadan 3 ay sonra kendisine, "Ya gel depoda işe başla veya iş akdini feshedelim" diyen şirketini dava etmiş. Mayısta iş akdi feshedilmiş. Emekli maaşının dışında geliri olmayan Gemici, taburcu olduktan sonra kendisini arayıp sormayanlara da çok kırgın. 



</TEXT>
</DOC>
