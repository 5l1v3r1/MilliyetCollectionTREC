<DOC>
<DOCNO> 280200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/guncel/gun03.html </URL>
<DATE> 2004/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Skandal emekli ediyor 
</HEADLINE>
<TEXT>


Peker'in adamlarının dövdüğü bir işadamını davacı olmaması için ikna etmeye çalıştığı iddia edilen Kartal Savcısı Güleçyüz, emeklilik dilekçesi verdi 

İSTANBUL Milliyet 

Sedat Peker'i şik yete gelen Yusuf Altay'ı davacı olmaması için ikna etmeye çalıştığı ve Peker'in avukatına durumu bildirdiği iddia edilen Kartal Cumhuriyet Savcısı Hacı Hüseyin Güleçyüz, emekliliğini istedi. 
Güleçyüz'in emekliliğine uzanan süreç iddialara göre şöyle gelişti Altay, Peker'in adını kullanarak tekstilci Atilla Ekser'den para istedi. Ekser de konuyu Peker'e anlattı. Bunun üzerine Peker, Altay'ı Beykoz'daki villasına götürerek dövdürttü. 
Altay, şik yetçi olmak için Üsküdar Adliyesi'ne gitti ve Güleçyüz'e başvurdu. Ancak Güleçyüz, Altay'ı Peker hakkında davacı olmaması için ikna etmeye çalıştı. Başarılı olamayınca da durumu Peker'in avukatı Turgay Özdoğan'a bildirdi. 
Altay, bu arada Güleçyüz'ü Adalet Bakanlığı'na şik yet etti. Hakimler ve Savcılar Yüksek Kurulu'nun hakkında soruşturma başlattığı Güleçyüz, 8 Haziran 2004'te Üsküdar'dan Kartal Adliyesi'ne tayin edildi. 
Soruşturma sürerken, Kartal Savcısı olarak görev yapan Güleçyüz emekliliğe ayrılmaya karar vererek, dilekçesini Kartal Başsavcılığı'na verdi. Kartal 3. Asliye Ceza Mahkemesi'nde görevli Güleçyüz'ün dilekçesi, Adalet Bakanlığı'na gönderildi. 

'Sedat mı şey etmiş' 
Güleçyüz, Milliyet'e yaptığı açıklamada şu savunmayı yapmıştı 
"Altay'ı hatırlıyorum, beni şikayet etti. Sözde Peker bunu dövdürtürmüş. Dedim ki, bunu öğrenirim. Turgay Özdoğan'ı avukat olarak tanıyorum. 'Bir araştır bakalım Sedat mı şey etmiş' dedim. 'Sedat değil başkaları dövmüş' dedi, hepsi o. Ondan sonra 'Peker beni dövdürdü. Sen korudun' diye beni Adalet Bakanlığı'na şikayet etmiş." 

Müfettişlerin gözü 5 ismin üzerinde 

Adalet Bakanlığı'nın görevlendirdiği 2 müfettiş şu isimleri soruşturacak n Ercan Yalçınkaya Yargıtay Genel Sekreter Yardımcılığı'ndan Kazan'a kendi isteğiyle savcı olarak atandı. Peker'in adamı Varis Bayram Küçük'ten yardım istediği iddia ediliyor. 
Hüseyin Boyrazoğlu Ankara Başsavcısı Boyrazoğlu'nun Kartal Savcılığı döneminden bu yana tanıdığı Küçük'le arkadaş olduğu, Yalçınkaya ve Küçük'le Kuşadası'nda kahvaltı yaptığı öne sürülüyor.Nusret İnce Ebru - Işık Balkan kardeşler cinayeti davasında Peker'in arkadaşı Fikret Aydın'ın beraatına karar verdikten sonra emekliye ayrıldı. Küçük tarafından 5 yıldızlı otelde ağırlandığı iddia ediliyor.Bakırköy ve Üsküdar'da görevli 2 savcı hakkında, ilişkileri nedeniyle soruşturma yürütülecek. 

Savcı Boyrazoğlu, izin gününde makamında 

SEDAT PEKER dosyasında adının geçtiği ortaya çıkan Ankara Başsavcısı Hüseyin Boyrazoğlu, dün izinli olmasına rağmen makamına geldi. Boyrazoğlu, adliyede yapılan ve Adalet Bakanı Cemil Çiçek'in konuşma yaptığı 44. Dönem Adli Yargı H kim adaylarının kura çekme törenine katılmadı. 


</TEXT>
</DOC>
