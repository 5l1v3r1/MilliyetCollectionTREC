<DOC>
<DOCNO> 293262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/siyaset/siy01.html </URL>
<DATE> 2004/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gizli izleme'ye ret 
</HEADLINE>
<TEXT>


Hükümetin, "şüpheli veya sanığın teknik araçlarla izlenmesini içeren" düzenlemeyi CMUK'a koyma girişimi tartışma yarattı. AKP'li ve CHP'li vekiller tepki gösterince, bu düzenlenme tasarıya alınmadı 

ANKARA Milliyet 


TBMM Adalet Komisyonu, hükümetin Ceza Muhakemeleri Usulü Kanunu'na CMUK "gizli izleme" düzenlemesini koyma talebini reddetti. AKP ve CHP'li milletvekilleri, "Biri Bizi Gözetliyor BBG evi gibi yatak odasına kadar gözetleniriz. Vatandaş tedirgin olur, hukuka aykırı" görüşünü dile getirince, tasarıya bu düzenleme alınmadı. 
Hükümetin, "şüpheli veya sanığın, kamuya açık yerlerdeki her türlü faaliyetleriyle işyeri, meskeni veya konutunun teknik araçlarla izlenmesini içeren" gizli izleme düzenlemesini tasarıya eklemek istemesi tartışma yarattı. "Nerede şeffaflık AB'ye gireceğiz derken daha geriye gidiyoruz" diyen CHP'li Halil Ünlütepe, Adalet Bakanı Cemil Çiçek'in "Ayıptır, onlar da devletin birimi" sözleri üzerine toplantıyı terk etti. Çiçek önergeyi savunurken şunları kaydetti "Bu madde devlet kadar, oksijen kadar lüzumludur. Maddeyi düzenleyelim, ancak h kim ve savcı teminatı alalım. 'Gizli izleme girdi' diye, AB standartlarından ayrı düşmedik." 
Hüsrev Kutlu AKP Uzanların çiftliğinde yaşananlar gibi, tuvaletlere bile dedektör konabilir. Kanunsuzluk kanun altına alınıyor. 
Bekir Bozdağ AKP BBG'deki gibi olabilir. İnsanlar kendilerini nasıl özgür hissedecek Rahat uyuyabilecek misiniz 
Muharrem Kılıç CHP Yatağa kadar izleme demokratik değil. Polis devletine mi gidiyoruz 
Orhan Durdu AKP Evdeki kızın, eşin ne suçu var Devlet en mahrem yere girecek. Yarın herkesin peşine hafiye takılır. 
Feridun Baloğlu CHP Emniyet güçlerinin kullandığı pek çok kişinin sonra kendi başına iş yaptığı görülüyor. O kadar popüler oldular ki, haklarında televizyon dizileri yapılıyor. Olağanüstü dönemlerde uygulanan yöntemleri yeniden getiriyoruz. 
Mehmet Nuri Saygun CHP Bu kişileri devletin denetleyemediğini Susurluk'ta gördünüz. İyi niyetle yasallaştırmaya çalıştığınız şey, yarın farklı şekilde önünüze gelecektir. 

İki destek geldi 
Orhan Eraslan CHP Düzenleme kabul edilmezse devletin eli kolu bağlanır. Kanunlar aksesuvar haline dönüşür. 
Ahmet Mehmet Çağlayan AKP Düzenleme adalete verilen bir güçtür. 

Evde hapis geliyor 

Kabul edilen bir önergeyle, Türk hukuk sistemine ilk kez evde hapis adli kontrol uygulaması girecek. Düzenlemeye göre, üst sınırı 3 yıla kadar hapis cezasını gerektiren bir suç sebebiyle yürütülen soruşturmada şüpheli tutuklanma yerine adli kontrol altına alınacak. Adli kontrol altında geçen süre, kişisel hürriyeti sınırlama sebebi sayılarak cezadan mahsup edilemeyecek. 


</TEXT>
</DOC>
