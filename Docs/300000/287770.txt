<DOC>
<DOCNO> 287770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sonsiy14.html </URL>
<DATE> 2004/11/10/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
CHP'den kapkaça çözüm önerisi Cep telefonlarının cazibesi azaltılsın 
</HEADLINE>
<TEXT>

     CHP Grup Başkanvekili Kemal Anadol, yeni Türk Ceza Kanunu'ndaki TCK kapkaç suçlarını da kapsayan nitelikli hırsızlıkla ilgili maddenin yürürlük tarihinin öne çekilmesini istedi. 
     Anadolu, CHP İzmir Milletvekili Canan Arıtman ile birlikte TBMM'de düzenlediği bazın toplantısında, kapkaç olaylarındaki artışa dikkati çekti. Anadol, can kayıplarına da yol açan olayların toplumda derin bir yara açtığını, can güvenliği korkusunun toplumu esir almaya başladığını ifade etti. Anadol, bu tür olayların sadece cezaların artırılmasıyla önlenemeyeceğini, ekonomik ve sosyal tedbirlerin de mutlaka alınması gerektiğini dile getirdi. 
     Kemal Anadol, kapkaç olaylarının artması, ancak verilecek cezalardaki farklılıkların yarattığı rahatsızlık nedeniyle Arıtman'ın kapkaçın net tarifini yapan ve cezasının artırılmasını içiren bir yasa teklifi verdiğini, ancak teklif Genel Kurul gündeminde beklerken yeni TCK'nın çıktığını, yasada Arıtman'ın önerisinin aynen hüküm olarak yer aldığını kaydetti. 
     Anadol, TCK'nın imar ve çevre suçları ile ilgili düzenlemelerinin 2 yıl sonra yürürlüğe girmesi öngörüldüğü halde diğer maddelerin 1 Nisan 2005 tarihinde yürürlüğe gireceğini anımsattı. 
     CHP Grup Başkanvekili Anadol, kapkaç olaylarının hızla artışı karşısında nitelikli hırsızlığı tarif eden ve kapkaç suçlarını da kapsayan ilgili 142. maddenin yürürlük tarihinin mutlaka öne çekilmesi gerektiğini vurguladı. 
     Anadol, eğer maddenin yürürlük tarihi değiştirilmeyecekse Arıtman'ın gündemde bekleyen teklifinin yasalaştırılmasını önerdiklerini kaydetti. 
     Anadol, ayrıca, son zamanlarda en çok cep telefonlarının kapkaç kapkaç konusu olduğunu, bu nedenle hükümetin cep telefonlarının cazibesini azaltacak önlemler almasının zorunlu hale geldiğini ifade etti. 
     
</TEXT>
</DOC>
