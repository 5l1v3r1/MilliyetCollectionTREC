<DOC>
<DOCNO> 251975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sontur06.html </URL>
<DATE> 2004/06/30/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İstanbul'da yaşam normale döndü... 
</HEADLINE>
<TEXT>

     İstanbul'da yaşam, ''NATO Zirvesi'' dolayısıyla 26 Haziran tarihinde kapatılan yolların açılma çalışmalarının tamamlanması ve alınan yoğun önlemlerin kaldırılmasıyla normale döndü. 
     A.A muhabirinin edindiği bilgiye göre, ABD Başkanı George W. Bush, Fransa Cumhurbaşkanı Jacques Chirac ve İngiltere Başbakanı Tony Blair başta olmak üzere dünyaya yön veren devlet ve hükümet başkanlarının ''NATO Zirvesi'' için biraraya geldiği İstanbul'da, bu nedenle alınan olağanüstü güvenlik önlemleri çerçevesinde kapatılan 184 cadde ve güzergahın sahil yolu, Atatürk Havalimanı ile ''NATO Vadisi'ne bağlantı noktalarındaki barikatlar, gece saatlerinde yapılan çalışmalarla tamamen kaldırıldı. 
     Kentte araç ve yaya trafiği ile deniz ulaşımı normale dönerken, vatandaşlar da herhangi sıkıntıyla karşılaşmadan işyerlerine ulaştılar. 
     
</TEXT>
</DOC>
