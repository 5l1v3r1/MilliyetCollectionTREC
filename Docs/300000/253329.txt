<DOC>
<DOCNO> 253329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sonsiy11.html </URL>
<DATE> 2004/07/06/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Alman Büyükelçi'den DEP'lilere uyarı Terörle aranıza mesafe koyun 
</HEADLINE>
<TEXT>

     Avrupa Birliği diplomatlarına dün davet veren eski DEP milletvekilleri bugün de Almanya'nın Ankara Büyükelçisi Wolf Ruthart Born ile görüştü. 
     Alman büyükelçi, eski DEP milletvekillerine diğer AB Büyükelçileri gibi, "terörle aranıza mesafe koyun" dedi. 
     Almanya'nın Ankara Büyükelçisi Dr. Wolf Ruthard Born, eski DEP milletvekilleriyle sabah kahvaltısında biraraya geldi. 
     Born, Leyla Zana, Orhan Doğan, Hatip Dicle ve Selim Sadak'ın Avrupa Birliği Büyükelçilerine verdikleri öğle yemeğine başka bir randevusu nedeniyle gidemeyince, dört eski milletvekilini sabah kahvaltısına davet etti. 
     Yaklaşık iki saat süren kahvaltıda, Alman Büyükelçi, eski DEP milletvekillerinin cezaevinden tahliye edilmiş olmalarından duyduğu memnuniyeti dile getirirken, "biz serbest bırakılmanızı savunmuştuk, sonuçta doğru bir hukuki karar alındı" dedi. 
     Born, DEP'lilere terörle aralarına net bir mesafe koymaları gerektiği mesajını verdi Wolf Ruthart Born da, diğer Avrupa Birliği Büyükelçileri gibi, eski DEP milletvekillerinin terörle aralarına net bir mesafe koymaları gerektiği mesajını verdi. 
     Eski DEP milletvekilleri de Güneydoğu'ya yaptıkları geziden izlenimlerini anlattı. Türkiye'deki gelişmelerle ilgili değerlendirmelerini aktaran Zana, Doğan, Dicle ve Sadak, bir gün önce biraraya geldikleri Avrupa'lı diplomatlara verdikleri mesajları tekrarladı. 
     Dialogdan yana olduklarını, Türkiye'nin birlik ve bütünlüğü içinde sorunların çözümüna savunduklarını belirtti. Sİyasi yasaklı oldukları için geleceğe dönük planları hakkında ayrıntılı bilgi vermedi. 
     
</TEXT>
</DOC>
