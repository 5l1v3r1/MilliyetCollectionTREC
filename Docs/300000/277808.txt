<DOC>
<DOCNO> 277808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sonspo23.html </URL>
<DATE> 2004/10/06/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
NBA devlerinden Chicago Bulls'lu Scottie Pipen basketbolu bıraktı 
</HEADLINE>
<TEXT>

     ABD Profesyonel Basketbol Ligi NBA takımlarından Chicago Bulls'da oynayan ünlü basketbolcu Scottie Pippen, basketbolu bıraktığını açıkladı. 
     Basketbolun popüler isimlerinden Michael Jordan ile birlikte, 1990'lı yıllarda, Chicago Bulls'un adını 6 kez NBA Ligi'nin ilk sırasına yazdıran Pippen, konuyla ilgili, ''Hayatımın çok güzel bir parçasını oluşturan bu oyunu bırakma kararı vermek benim için gerçekten çok zor'' dedi. 
     Ligin en çok sayı yapan isimlerine karşı yaptığı başarılı savunmalar ile hatırlanan 39 yaşındaki Pippen, NBA Ligi'nin en değerli 50 oyuncusu içinde de yer almıştı. 
     Pippen, geçen aralık ayında dizinden geçirdiği sakatlık nedeniyle sadece 23 maçta oynayamış ve takımı Bulls, play-off'lara katılmayı başaramamıştı. 
     17 sezon NBA'de forma giyen Pippen, 7 kez All-Star seçildi. Pippen, 208 play-off maçı ile NBA tarihinde Kerim Abdul Cabbar'dan sonra 237 play-off maçı en çok play-off maçında oynayan ikinci isimdi. 
     
</TEXT>
</DOC>
