<DOC>
<DOCNO> 276807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sontur07.html </URL>
<DATE> 2004/10/02/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
El frenini çekmeyi unuttu ve... 
</HEADLINE>
<TEXT>

     Esenler'de tüp bırakmak için el frenini çekmeden sürücüsünün indiği kamyonet, eğimli sokakta hareket ederek evlerinin önünde oynayan 7 ve 8 yaşlarındaki 2 kız kardeşin ölümlerine neden oldu. 
     AA muhabirinin aldığı bilgiye göre, Kazım Karabekir Mahallesi'nde tüp dağıtımı yapan İsmail Varlı, 34 ZG 5478 plakalı kamyonetle Cengiz Topel Caddesi 458. Sokak'taki bir müşteriye mutfak tüpü götürdü. 
     Varlı'nın el frenini çekmeden tüpü bırakmak için indiği kamyonet, yokuş aşağı gitmeye başladı. Vatandaşların ezilmemek için kaçıştığı kamyonet, evlerinin önünde oynayan Sümeyye 8 ve kardeşi Nurbanu Yıldız'a 7 çarptı. 
     Aracın altında kalarak ezilen ilköğretim okulu 1 ve 2. sınıf öğrencileri Sümmeyye ile Nurbanu, olay yerinde hayatlarını kaybetti. 
     Vatandaşların linç etmek istediği kamyonet sürücüsü Varlı, olay yerine gelen polislerce kurtarılarak, gözaltına alındı. 
     Sümeyye ve Nurbanu Yıldız'ın cesetleri, olay yerindeki incelemelerin tamamlanmasından sonra Dr. Sadık Onuk Bakırköy Eğitim ve Araştırma Hastanesi morguna kaldırıldı. 

     
</TEXT>
</DOC>
