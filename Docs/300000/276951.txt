<DOC>
<DOCNO> 276951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/son/soneko12.html </URL>
<DATE> 2004/10/03/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Enflasyon rakamları açıklandı... Yıllık enflasyonda TEFE yüzde 12.5 oldu 
</HEADLINE>
<TEXT>

     Devlet İstatistik Enstitüsü DİE , bu yılın Eylül ayında toptan eşya fiyatlarının TEFE yüzde 1.85, tüketici fiyatlarının TÜFE ise yüzde 0.94 arttığını açıkladı. 
     Eylül ayı itibarıyla yıllık enflasyon TEFE'de yüzde 12.50 ile yılsonu hedefini aşarken, TÜFE'de yüzde 9.0 oldu. 
     Yılın dokuz ayında fiyat artışları ise toptan eşyada yüzde 9.31, tüketici fiyatlarında yüzde 4.85 olarak hesaplandı. 
     Bu arada, Eylül ayı itibarıyla 12 aylık ortalamalara göre yıllık enflasyon, toptan eşyada yüzde 11.16, tüketici fiyatlarında yüzde 12.87 oldu. 
     ''Çekirdek enflasyon'' olarak adlandırılan özel sektör imalat sanayinde fiyat artışı, Eylül ayında yüzde 0.6 düzeyinde gerçekleşti. 
     
     YILLIK ENFLASYON, GEÇEN YILIN AYNI DÖNEMİNİN, TEFE'DE 6.57 PUAN, ALTINDA GERÇEKLEŞTİ 

     DİE'nin açıkladığı rakamlara göre, 2004 yılı Eylül ayı itibarıyla yıllık enflasyon, toptan eşyada yüzde 12.50, tüketici fiyatlarında yüzde 9.0 oldu. 
     Geçen yıl Eylül itibarıyla yıllık enflasyon, toptan eşyada yüzde 19.07, tüketici fiyatlarında ise yüzde 23 düzeyindeydi. 
     Buna göre 2004 yılı Eylül ayı itibarıyla yıllık enflasyon, 2003 yılın aynı döneminin toptan eşyada 6.57 puan, tüketici fiyatlarında ise 14 puan altında gerçekleşti. 
     Eylül'de fiyatlar, bir önceki aya göre toptan eşyada yüzde 1.85, tüketici fiyatlarında yüzde 0.94 arttı. 
     Geçen yıl Eylül ayında, toptan eşya fiyatları yüzde 0.05, tüketici fiyatları yüzde 1.90 oranında artmıştı. 
     Eylül ayı itibariyle 12 aylık ortalamalara göre yıllık enflasyona bakıldığında ise toptan eşyada yüzde 11.16, tüketici fiyatlarında yüzde 12.87 olarak hesaplandı. 
     Geçen yıl Eylül'de, 12 aylık ortalamalara göre yıllık enflasyon, toptan eşyada yüzde 30.26, tüketici fiyatlarında da yüzde 28.43 olmuştu. 

     
</TEXT>
</DOC>
