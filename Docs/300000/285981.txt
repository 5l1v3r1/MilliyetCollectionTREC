<DOC>
<DOCNO> 285981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sondun01.html </URL>
<DATE> 2004/11/04/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Irak'ta kaçırılan şoförlerin görüntüleri yayınlandı... 
</HEADLINE>
<TEXT>

     Irak'ta kaçırılan 3 Ürdünlü şoförün video görüntüleri yayınlandı. Görüntülerde şoförler, ABD güçleri ile çalışılmaması için hükümetin vatandaşlarına uyarıda bulunması çağrısı yaptı. 
     Video kasette kendilerine iyi davranıldığını söyleyen şoförler, ''İslam Ordusu- Karşısaldırı Tugayları'' yazılı siyah bir pankartın altında, silahlı kişilerin önünde otururken görülüyor. 
     Reuters ajansı tarafından yayınlanan görüntülerde, silahlı ve maskeli militanlardan biri, ''Kimseye merhamet göstermeyeceğiz. İşgale kim karışırsa demir yumrukla vuracağız'' açıklamasında bulunuyor. 
     Şoförlerin, Amman'daki Dışişleri Bakanlığı yetkilisi tarafından dün kaçırıldıkları doğrulanan 4 Ürdünlü şoförden 3'ü olup olmadığı henüz netlik kazanmadı. 
     
</TEXT>
</DOC>
