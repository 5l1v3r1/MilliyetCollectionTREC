<DOC>
<DOCNO> 279616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/siyaset/siy06.html </URL>
<DATE> 2004/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Alpogan'a Org. rütbesi 
</HEADLINE>
<TEXT>


ANKARA Milliyet 


Başbakanlık, AB'ye uyum çerçevesinde Milli Güvenlik Kurulu'na MGK Sivil Genel Sekreter olarak atanan Genel Sekreter Yiğit Alpogan'ın titrine "Orgeneral" rutbesi ekledi. Başbakan Recep Tayyip Erdoğan dün, ay sonunda yapılacak MGK toplantısının gündemini getiren Alpogan'la yaklaşık 20 dakika süren bir görüşme yaptı. Erdoğan'ın basına gönderilen resmi programında, Sivil Genel Sekreter Alpogan'ın isminin önünde "Orgeneral" rutbesinin olması dikkat çekti. Erdoğan, ayrıca dün Yeni Zelanda Büyükelçisi Jan Henderson'u da kabul etti. Büyükelçi, 18 Mart 2005'te Çanakkale Zaferi'nin 90. yıldönümünün kutlanacağını, düzenlenecek bu törenlere Yeni Zelanda Başbakanı Helen Clark'ın geleceğini belirtti. Geçen yılki törenlere 15 bin Yeni Zelandalının katıldığını ifade eden Henderson, bu yılki törenlere yaklaşık 25 bin vatandaşlarının gelmesinin planlandığını kaydetti. Henderson, Erdoğan'ı Yeni Zelanda'ya davet etti. 


</TEXT>
</DOC>
