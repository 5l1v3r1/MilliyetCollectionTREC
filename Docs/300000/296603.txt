<DOC>
<DOCNO> 296603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sonspo02.html </URL>
<DATE> 2004/12/10/ </DATE>
<TIME> 02.02 </TIME>
<AUTHOR>  </AUTHOR>
<HEADLINE>
İdikut ''Erzurumspor maçını kazan mak istiyoruz'' 
</HEADLINE>
<TEXT>

     İkinci Futbol Ligi B Kategorisi C Grubu'nda mücadele eden Kahramanmaraşspor, Erzurumspor maçı hazırlıklarını sürdürüyor. 
     Teknik direktör İhsan İdikut, yaptığı açıklamada, Erzurumspor maçını kazanıp, 3 puan almak istediklerini söyledi. 
     Rakiplerinin son sırada olmasının, işlerinin kolay olacağı anlamına gelmeyeceğini ifade eden İdikut, şöyle konuştu 
     ''İşi sıkı tutup bu maçı galibiyetle kapatmak istiyoruz. Hafta başından beri de futbolcularımıza bu maçın önemini anlatıyoruz. Seyircimizin de desteğiyle bu maçı kazanacak güce sahibiz. Kahramanmaraşspor güçlü bir takım, ancak gol yollarında başarılı olamadığı için istediği puanı toplayamıyor.'' İdikut, eksikliklerini tamamlayarak daha başarılı bir ekip oluşturacaklarını, cezalı olan Mehmet Akif dışında bir eksikleri olmadığını kaydetti. 
     
</TEXT>
</DOC>
