<DOC>
<DOCNO> 262488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sonspo45.html </URL>
<DATE> 2004/08/11/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Dinomo Kiev'in teknik direktörü Mikhailichenko görevinden alındı 
</HEADLINE>
<TEXT>

     Futbolda Avrupa Şampiyonlar Ligi 3. ön eleme turu ilk maçında Trabzonspor'a sahasında 2-1 yenilen Ukrayna ekibi Dinamo Kiev'de, teknik direktör Alexei Mikhailichenko'nun, takımda, ''tatmin etmeyen bir performans'' görüldüğü gerekçesiyle görevine son verildi. 
     Kulüpten yapılan açıklamada, Alexei Mikhailichenko'nun kendisine tanınan şanstan yararlanamadığı ve takımın performansının düşük bulunması nedeniyle görevine son verildiği belirtilirken, acilen bir teknik direktör değişimine ihtiyaç duyulduğu bildirildi. 
     Trabzonspor'a 2-1 yenilen Dinamo Kiev, Ukrayna Ligi'ndeki ilk maçında da ezeli rakibi Mircea Lucescu'nun çalıştırdığı Shakhtar Donetsk'e yenilmişti. 
     Eski SSCB Milli Takımı oyuncusu Mikhailichenko, 2002 yılında ölen ve uzun süre Dinamo Kiev'i çalıştıran Valery Lobanovsky'nin yerine bu göreve gelmişti. 
     
</TEXT>
</DOC>
