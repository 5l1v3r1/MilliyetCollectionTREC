<DOC>
<DOCNO> 286093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sonspo03.html </URL>
<DATE> 2004/11/04/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Del Bosque "Emre Aşık çocukluk yaptı" 
</HEADLINE>
<TEXT>

     "Emre Aşık derbide çocukluk yaptı. Carew'in rakibim olmasını asla istemezdim. Herkes Türk yardımcısı olsun diyor, Tayfur burada ya..." "Madrid'e 16 yaşımda girdim, 52 yaşımda çıktım. Kariyerim boyunca böyle bir taraftara hiç şahit olmadım. Çok enteresanlar..." Çalışma odasına kapanmış, ülkesinin takımını mat edecek hamleleri düşünüyordu. Her halinden, aklının Bilbao’da olduğu gözüküyordu. Biraz kafasını dağıtalım dedik, Athletic dışındaki gündemden bahsettik. Karnından konuşmadı, üç maymunu oynamadı. Vatandaşlarına yüklendi, talebelerini eleştirdi. Söz Kartal’ın yürekli patronu Vicente Del Bosque’de 
     Kararımı vermiştim, Türkiye’ye geliyordum. Bir çok insan orada ne işin var’ diye sordu. Aradan aylar geçti, hiç pişman olmadım. Madrid’e 16 yaşında girdim, 52’de çıktım. Herkes kariyerimi düşünüyordu. Ancak bu soruları soranlar Türkiye’ye hiç gelmemişti. İspanyol bir gazeteci, Türkiye’yi maço’ diye yorumlamış. Türkiye’yi bilmeden aleyhine konuşanlar cahil. Sürekli 4 milyon Euro tazminatım olduğu yazılıyor. Başkana sorsunlar, var mı yok mu Hayatım boyunca parayı değerlerimin en önüne almadım. 4 bin 500 kilometrelik yolu para için gelmedim.ö 
     
     Lucescu yardım etti’ 
     İlk yardımı Lucescu’dan aldım. Ama futbolcularla ilgili ne negatif ne de pozitif bir görüşme değildi bu. Kimseye ön yargım olmadı. Şu ana kadar oyuncum yüzünden hiç hayal kırıklığı yaşamadım. Bir çok hata yapabilirim ama asla futbolcum ve hakem için konuşmayacağım. Türk antrenör konusuna gelince... Böyle bir ihtiyaç hissetmedik. Artık rakipleri tanıyoruz, doktoramızı tamamladık Üstelik Tayfur var. Onunla çok özel bir ilişkimiz var. Her maç öncesi bize rakipler hakkında detaylı bilgiler veriyor. Türk antrenör aranıyorsa, işte Tayfur...ö 
     
     Ceza verilmeli ama...’ 
     Futbolcularım çok değerli. Mesela Carew... Onun bize rakip olmasını asla istemezdim. Pancu’nun aramızda olmasını arzu ederim, ama h l sakatlığı var. Sergen iyi çalışıyor, görevlerini yerine getiriyor. Ve diğerleri... Bir de hatalarımız var. Mesela Emre’nin derbide rakip futbolcuya yaptığı bence çocukluk. Spor anlayışı dışındaysa tabii ki, cezasını çekmeli. Ancak bana göre Emre cezayı hak etmiyor. O pozisyonda dirseği ile vursaydı ya da tekme atsaydı ben de onu eleştirirdim. Yapmaması gerektiğini kabul ediyorum. Ama bu çocukluk ve bir hata olarak yorumlanmalı.ö 
     
     Ersun hoca haklı...’ 
     Böyle bir taraftar görmedim. Haftalarca işler yolunda gitmedi, ama bizi terk etmediler. Nereye gitsek yanımızdalar. Başka ülkede olsa tribünler bomboş kalırdı. Beşiktaşlılar çok enterasan. Olaylara gelince... Çok üzüldüm. Ancak bir kişi delilik yapıp insanların huzurunu bozabiliyor. Son sözlerim Ersun Yanal hakkında. Her yerde milli takım teknik direktörleri hedeftir. Hakan Şükür’ü almadı diye eleştiriliyor Yanal. Ama o, gençleştirme adına doğru bir adım atmış olabilir. Şunu herkes iyi bilmeli birileri gidecek, yenileri gelecek. Bir de şunu söylemeliyim lig yarışında gerideyiz, ama bu asla pes ettiğimiz anlamına gelmesin.ö 
     
</TEXT>
</DOC>
