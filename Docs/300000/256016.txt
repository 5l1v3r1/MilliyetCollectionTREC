<DOC>
<DOCNO> 256016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/ekonomi/eko06.html </URL>
<DATE> 2004/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Torba Yasa Meclis'ten geçti 
</HEADLINE>
<TEXT>


ANKARA ANKA 

Anayasa Mahkemesi'nin bütçeyle ilgisi bulunmadığı gerekçesiyle iptal ettiği hükümlerin, ilgili oldukları yasalara aktarılmasını ve bu nedenle 24 yasa ve 4 KHK'nin değiştirilmesini içeren yasa tasarısı TBMM Genel Kurulunda kabul edildi. Yasayla, Haydarpaşa Limanı, Emekli Sandığı, Rekabet Kurumu, TÜBİTAK, kamu vakıf dernekleri, kamu bankaları, öğretim üyesi kökenli milletvekilleri, ziraat odaları ve özelleştirme mağdurlarıyla ilgili önemli değişiklikler yapıldı. Bazı Yasa ve KHK'lerde Değişiklik Yapılmasına Dair Yasa Tasarısı TBMM Genel Kurulunda kabul edilerek yasalaştı. 280 milletvekilinin katıldığı oylamada yasa için 247 milletvekili "kabul", 33 milletvekili ise "ret" oyu kullandı. 
Kabul edilen bu yasa uyarınca Maliye Bakanı, mülkiyeti Hazine'ye ait olan Haydarpaşa Limanını, üzerindekilerle birlikte TCDD'ye bedelsiz olarak devretmeye yetkili kılındı. Bayındırlık Bakanlığı, imar mevzuatındaki kısıtlamalar ile plan ve parselosyan işlemlerindeki askı, ilan ve itirazlara ilişkin hükümlere tabi olmaksızın alanla ilgili her türlü ruhsatı vermeye yetkili olacak 


</TEXT>
</DOC>
