<DOC>
<DOCNO> 299136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/soneko19.html </URL>
<DATE> 2004/12/20/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Yap-İşlet Devret yeniden gündeme geliyor... 
</HEADLINE>
<TEXT>

     Devlet Planlama Teşkilatı DPT , kamu özel sektör işbirliği ile yapılabilecek her türlü projede, yap-işlet Yİ , yap-işlet-devret YİD ve işletme hakkı devri gibi imtiyaz addedilen işlerin devreye sokulabilmesine zemin hazırlayacak, kapsamlı bir kanun çalışması üzerinde çalışmalara başladı. 
     Edinilen bilgiye göre, gelecek yılın ilk çeyreğinden itibaren gündeme gelmesi beklenen kanunla, kamu yatırımlarına yeterince kaynak aktarılamamasının önüne geçilebilecek, büyük yatırımlar özel sektör eliyle yapılabilecek. 
     Kanunun çıkarılması halinde, yatırım programında yer alan bazı projelerin de yap-işlet ya da yap-işlet-devret kapsamına sokulabileceği belirtiliyor. 
     Kanun tasarısı hazırlıkları sırasında kamu, özel sektör ve yerel yönetimlerle birlikte çalışmaların yapılacağı, hangi projelerin gündeme geleceğinin de bu üç tarafca belirleneceği ifade ediliyor. 
     
     SAĞLIK VE ULAŞTIRMADA CİDDİ ÇALIŞMA VAR 

     Konuya ilişkin, Sağlık Bakanlığı ve Ulaştırma Bakanlığı'nda ciddi çalışmalar sürdürüldüğü belirtiliyor. 
     Sağlık Bakanlığı'nın hastanelerde neler yapılabileceği, Ulaştırma'nın ise yollar, limanlar, hava alanları gibi yerlerde söz konusu Yİ ve YİD projelerinin neler olabileceği konusunda çalıştığı v 
</TEXT>
</DOC>
