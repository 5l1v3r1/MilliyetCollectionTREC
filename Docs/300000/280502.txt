<DOC>
<DOCNO> 280502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/ekonomi/eko04.html </URL>
<DATE> 2005/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez, kura mı müdahale etti oynaklığa mı 
</HEADLINE>
<TEXT>


ANKARA ANKA 

Bilkent Üniversitesi Öğretim Üyesi Prof. Dr. Erinç Yeldan, Merkez Bankası'nın dövize geçen haftaki müdahalesine ilişkin "kurlardaki aşırı oynaklık" gerekçesinin doğru olmadığını savundu. Yeldan, müdahalenin yapıldığı dönemin belki de tarihsel olarak en stabil dönem olduğuna dikkat çekti. 
Yeldan, "Merkez Bankası Bağımsız mı İlgisiz mi " başlıklı çalışmasında döviz piyasasına 'aşırı oynaklık' gerekçesiyle yapılan 2.5 milyar dolara yakın alım yönlü müdahalenin TL'nin düzeyine yönelik olduğu konusunda kuşkular uyandırdığını belirterek şu görüşlere yer verdi 
Kurlardaki oynaklığın en dolaysız göstergesi olan varyans değeri, 1 Mart sonrası dönemde en düşük düzeydedir.9 Mart öncesi haftada döviz kurundaki oynaklığın bir göstergesi olarak, varyansın dolar bazında 0.00008, euro bazında da 0.00019 olduğu ve bu değerin gerek 2004 boyunca gözlenen oynaklığın varyansın gerekse yılbaşından bu yana 1 Ocak - 8 Mart arası , gerekse şubat sonrası dönemde gözlenen oynaklıktan daha düşük olduğu hesaplanmaktadır. Dahası döviz piyasalarındaki oynaklığın yıl başından bu yana ele aldığımız alt dönemlerde giderek azalma içinde olduğu görülmektedir." 
"Merkez Bankası kurlara müdahalesinin esas amacını neden gizlemek ihtiyacı duymaktadır" diye soran Yeldan, bunun Merkez Bankası'nın ideolojik söylemininin, "ulusal ekonominin gerçekleri ve Merkez Bankası sorumluluklarına ağır basmasından" kaynaklandığını söyledi. 


</TEXT>
</DOC>
