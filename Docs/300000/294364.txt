<DOC>
<DOCNO> 294364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/yazar/oztrak.html </URL>
<DATE> 2004/12/03/ </DATE>
<TIME>  </TIME>
<AUTHOR> Faik ÖZTRAK  </AUTHOR>
<HEADLINE>
Dış ticaret ve sanayi üretimi 
</HEADLINE>
<TEXT>


Bu hafta yayımlanan ekim ayı dış ticaret verilerine göre aylık ihracat geçen yılın aynı ayına göre 0.9 milyar dolar artarak 5.7 milyar dolar, ithalat ise 1.4 milyar dolar artarak 8 milyar dolar oldu. Aylık dış ticaret açığı ise geçen yılın ekim ayına göre 0.5 milyar dolar artarak 2.3 milyar dolar oldu. 
Buna göre hesaplanan 12 aylık dış ticaret verilerinin gelişimi aşağıdaki tabloda yer alıyor. 
Ortadaki tablodan aylık ithalat artış rakamının ekim ayında bu yılın en düşük seviyesine gerilediğini görmek mümkün. İthalat artışındaki yavaşlama, hem dış ticaret hem de cari açıktaki sürdürülemez artışların hız keseceği beklentisini güçlendiriyor. Nitekim dış ticaret açığındaki aylık artış da bu yılın en düşük seviyesine gerilemiş bulunuyor. Diğer taraftan ihracattaki aylık artışın da bu yılın en düşük üçüncü artışı olduğu dikkate alınmalı. 
İthalat artışındaki yavaşlama bu yılın üçüncü üç aylık döneminin başından bu yana dikkat çekiyor. Nitekim yine bu hafta açıklanan sanayi üretimine ilişkin veriler de imalat sanayii üretim artış hızında üçüncü üç aylık dönemde önemli bir yavaşlama olduğunu gösteriyor. 

Bu ay artış az olur Bu, yılın ikinci yarısında alınan önlemlerin talep üzerinde etkili olduğunu da ortaya koyuyor. 
Ancak ekim ayı dış ticaret verileri değerlendirilirken bir husus dikkate alınmalı. Ayın son üç günü tatile geldi. Bu nedenle ithalatın ve ihracatın bir kısmı kasım ayına kaymıştır. Ayrıca geçen yılın kasım ayının son haftasının bayram tatiline gelmesi nedeniyle ithalat ve ihracat rakamlarında önemli bir düşme olmuştu. Buna karşılık geçtiğimiz yılın aralık ayında dış ticaret verilerinde önemli sıçramalar oldu. Yukarıda saydığım iki nedenle hem ithalatta hem de ihracatta bu yıl kasım ayında geçen yılın aynı ayına göre önemli artışların olması kuvvetle muhtemeldir. Buna karşılık aralık ayında artışlar düşük kalacaktır. Piyasalar genellikle yayımlanan verilere odaklandığından, bu husus kasım ayı verileri yayımlandığında ekonomi yönetimi tarafından içeride ve dışarıda izah edilmelidir. Aksi takdirde beklentilerde gereğinden fazla dalgalanma yaşanabilir. 

Tedbirlerin dozu Ancak dış dengedeki bozulmanın, yavaşlamakla birlikte, devam ettiğini de gözden kaçırmamak gerekiyor. Ekim ayı itibariyle ulaşılan rakamlar yıl sonunda cari açığın GSMH'nin yüzde 5'ini aşabileceğini gösteriyor. Bu, Türk ekonomisi için sürdürülemez bir seviye. Cari açığın GSMH içindeki payının 2005 yılında programda öngörüldüğü gibi yüzde 4'ün altına çekilebilmesi için aylık artışların düşmesi yetmiyor. Yıllık açığın değer olarak 4 milyar dolar civarında gerilemesi gerekiyor. Dış ticaret açığında öngörülen gerileme ise 500 milyon dolar. 
Bu noktadan daha çok uzaktayız. 
Mal grupları açısından bakıldığında, ilk on ayda ithalat artışının dağılımı aşağıdaki en alttaki tabloda yer alıyor. 
En alttaki tabloda tüketim malı ithalatındaki artışın ağırlığı dikkati çekiyor. Sürdürülebilirlik bakımından yatırım malı artışlarının daha az sorun yarattığı dikkate alınırsa, önümüzdeki yılın dış denge hedeflerinin tutması tüketim talebinin kontrolüne bağlı. TL'nin yabancı paralar karşısında değer kazanması halinde dış dengede hedeflenen düzelmeyi sağlamak için talebi kısıcı tedbirlerin dozunu artırmak da kaçınılmaz olacak. 
Tabii, AB cephesinde beklendiği gibi bir kararın çıkması kısa vadeli sermaye girişini artırabilir. 
Buna bağlı olarak dış dengenin daha fazla bozulmasına göz yummak, kısa vadede yüksek büyüme hızlarının sürdürülmesine imkan verir. Ama bunun bedeli ekonomide ciddi kırılganlık ve risk yaratmak olur. 


DIŞ TİCARET GELİŞMELERİ 12 AYLIK 12 AYLIK 12 AYLIK İhracat İthalat Açık İhracat İthalat Açık Milyar Milyar Milyar Artış Artış Artış Aralık 47.3 69.3 22.1 Ocak 04 48.3 71.2 22.9 1.1 1.9 0.8 Şubat 49.1 73.2 24.1 0.7 2.0 1.2 Mart 50.4 75.9 25.5 1.3 2.7 1.4 Nisan 51.8 78.6 26.8 1.4 2.7 1.3 Mayıs 53.1 81.0 27.9 1.3 2.5 1.1 Haziran 54.6 83.8 29.2 1.5 2.7 1.3 Temmuz 56.0 86.2 30.2 1.4 2.4 1.1 Ağustos 56.8 88.1 31.3 0.8 1.9 1.1 Eylül 58.3 90.3 32.0 1.4 2.2 0.7 Ekim 59.1 91.6 32.5 0.9 1.4 0.5 

İthalatın Bileşenleri Milyar 2002 Aralık 2003 Aralık 2004 Ekim 03 Artış 04 Ek. Artış Toplam 51.6 69.3 91.6 17.8 22.2 YATIRIM SERMAYE MALLARI 8.5 11.3 16.6 2.8 5.2 HAMMADDE ARA MALLAR 37.4 50.0 61.5 12.6 11.5 TÜKETİM MALLARI 5.0 7.5 13.0 2.5 5.5 DİĞERLERİ 0.6 0.5 0.6 -0.1 0.1 



</TEXT>
</DOC>
