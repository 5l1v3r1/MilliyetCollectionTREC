<DOC>
<DOCNO> 250515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/soneko11.html </URL>
<DATE> 2004/06/24/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Kurusoğan'ın krallığı sona erdi Kilosu 60 bin liraya düştü... 
</HEADLINE>
<TEXT>

     Kış aylarında 1 milyon 500 bin liraya kadar yükselen kurusoğanın kilosu, 60 bin liraya kadar düştü. 
     Türkiye Sebze ve Meyve Komisyoncuları Federasyonu Yönetim Kurulu Üyesi Mustafa Yücel, AA muhabirine yaptığı açıklamada, toptancı hallerinde kurusoğan fiyatlarının 60 ila 120 bin liraya gerilediğini kaydetti. 
     Geçen yılki rekoltenin az olması ve ihracaat nedeniyle, kış aylarında soğan fiyatlarının astronomik rakamlara ulaştığını belirten Yücel, şunları söyledi 
     ''Soğan fiyatları beklenenin çok üzerine çıkınca, soğan ekim alanları hızla büyüdü. Üreticiler, başka sebze yerine soğana yöneldi. Üretim çok fazla olunca da fiyatlar düştü. Üreticiler bu yıl beklediği karı elde edemeyecek. Toptancı hallerinde kuru soğan fiyatları 60 bin ila 120 bin liraya kadar geriledi. Bu yıl ürün bol ama fiyatlar düşük.'' Yücel, patates ve karpuz fiyatlarının da hızla gerilemeye başladığını kaydetti. 
     
</TEXT>
</DOC>
