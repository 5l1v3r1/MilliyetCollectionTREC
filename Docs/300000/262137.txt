<DOC>
<DOCNO> 262137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sonspo40.html </URL>
<DATE> 2004/08/10/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Tayfun Korkut Beşiktaş'a güzel günler yaşamak için geldim... 
</HEADLINE>
<TEXT>

     Beşiktaş'ın yeni transferi Tayfun Korkut, siyah-beyazlı takıma güzel günler yaşamak için geldiğini belirtti. 
     Tayfun, siyah-beyazlı kulübün resmi internet sitesine yaptığı açıklamada, Beşiktaş'a geldiği için çok mutlu olduğunu ifade ederek, ''Son iki sezondur aralıklarla Beşiktaş'la görüşüyorduk. Kısmet bugüneymiş. Bugün de ilk idmanıma çıktım. Zaten takımdaki futbolcuların çoğunu tanıyorum. Hepsi önceden benim arkadaşım. Kendileri beni çok iyi ve sıcak bir ortamda karşıladılar. Şu anki duygularımı Çok mutluyum diye özetleyebilirim'' dedi. 
     İçinde çok tatlı bir heyecan olduğunu belirten Tayfun, açıklamasını şöyle tamamladı 
     ''Bu heyecanımı sahaya çıktığımda sahip olduğum özgüvenimle birleştirerek, Beşiktaş'ın başarıdan başarıya koşması için mücadele edeceğim. Beşiktaş'a güzel günler yaşamak için geldim ve takım arkadaşlarımla birlikte bu güzel günleri yaşatacağıma da inanıyorum.'' 
     
</TEXT>
</DOC>
