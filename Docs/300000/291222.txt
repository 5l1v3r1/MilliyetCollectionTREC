<DOC>
<DOCNO> 291222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sontur39.html </URL>
<DATE> 2004/11/22/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Vali Tribün terörü sürebilir 
</HEADLINE>
<TEXT>

     İstanbul Valisi Muammer Güler, dün akşam İnönü Stadı'nda oynanan Beşiktaş-Çaykur Rizespor maçı sırasında bir kişinin ölümüyle sonuçlanan türde olayların tribünlerin aşırı derecede doldurulmasından kaynaklandığını söyledi. 
     Konuyla ilgili olarak bir basın toplantısı düzenleyen Güler, tribündeki kargaşanın tümüyle önüne geçilememiştir. Bu da maalesef tribünlere kapasitesinin üzerinde seyircinin alınmasından kaynaklanmakadır. Tribünlerin bu kargaşa ortamında benzer olaylar meydana gelebilirö dedi. 
     Türkiye'deki maçlarda da, UEFA maçlarında olduğu gibi tribünlerin arasının boş bırakılması gerektiğine dikkat çeken Vali Güler, Futbol Federasyonu'nun aldığı 'maç öncesinde güvenlik yönünden eksik bir husus tespit edilirse, maçın başlatılmaması' kararını olumlu bulduğunu söyledi. 
     Güler, spor müsabakası izlemek üzere gelen birçok insanın küçük gruplarca taciz edilmesine fırsat verilmemesi gerekir... Kulüp yöneticileri çekinmesin, hiçbir grubun etkisi altında kalmasın. Hep birlikte ortak tavır koyalımö diye konuştu. 
     Muammer Güler, tribün terörünün önüne geçmek için alınması gereken tedbirleri şöyle sıraladı 
     UEFA maçlarında nasıl tribünler arasında boşluk tutuluyorsa, Türkiye’de oynanan maçlarda da bunun uygulanması gerekir. Tribünlerin arası boş tutulmadığı taktirde maç yapılmamalı Stada gelip ayakta kalan küçük grupların baskısına karşı ortak tavır koyulmalı . 
     Birinci Süper Lig maçlarının oynandığı stadlara kamera kurulmalı . 
     Fazla sayıda bilet basılmaması için Biletix veya diğer dağıtım kaynaklarının önüne geçilmeli . 
     Barkod sistemine geçilmeli ve tribünlere maksimum sayıda giriş yapıldıktan sonra sistem kendini kilitlemeli . 

     
</TEXT>
</DOC>
