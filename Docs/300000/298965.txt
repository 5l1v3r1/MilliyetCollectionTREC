<DOC>
<DOCNO> 298965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sontur21.html </URL>
<DATE> 2004/12/19/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Org. Tolon Beslediğimiz birileri Türk insanına hasmane tutum takınmıştır 
</HEADLINE>
<TEXT>

     1. Ordu Komutanı Orgeneral Hurşit Tolon, 5 Türk güvenlik görevlisinin Türkiye'den Bağdat'a giderken Musul yakınlarında düzenlenen saldırıda şehit olmasıyla ilgili olarak, ''Yıllarca beslediğimiz birilerinin bugün Türk insanına karşı nasıl hasmane bir tavır takındığının göstergesidir'' dedi. 
     Orgeneral Tolon, Gaziosmanpaşa İlçesi'ne bağlı Hacımaşlı Köyü'nde, ''Toplumsal Gelişime Destek Faaliyetleri'' kapsamındaki etkinlik sırasında basın mensuplarının Musul'daki saldırıyla ilgili sorularını yanıtladı. 
     Şehitlere rahmet, ailelerine de başsağlığı dileyen Orgeneral Tolon, şöyle dedi 
     ''Dost ve müttefik bildiğimiz ve öyle tanımladığımız ülkenin kontrolü altında bulunan bir yerde cereyan etmiş olması, tabii fevkalade üzücü bir olay. Üstelik olayın cereyan ettiği bölge, tam bizim tanımımızla 'besle kargayı oysun gözünü' tanımı... Yıllarca beslediğimiz birilerinin bugün Türk insanına karşı nasıl hasmane bir tavır takındığının göstergesidir. Bunun, bu olayla kalmayacağını, bu ve benzeri olayların devam edeceğini biliyorum.'' Daha önce de Irak'ta kamyon şoförü ve görevlilerin şehit olduğunu hatırlatan Orgeneral Hurşit Tolon, ''Tabii biz de bunu not ediyoruz'' dedi. 

     
</TEXT>
</DOC>
