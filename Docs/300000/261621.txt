<DOC>
<DOCNO> 261621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sontur35.html </URL>
<DATE> 2004/08/08/ </DATE>
<TIME> 21.40 </TIME>
<AUTHOR>  </AUTHOR>
<HEADLINE>
Başhekim yardımcısına saldırı... 
</HEADLINE>
<TEXT>

     Adana Numune Hastanesi Başhekim Yardımcısı Dr. Tamer Alpaydın'ı bıçaklı saldırı sonucu yaraladığı iddiasıyla aranan kişi yakalandı. 
     Emniyet Müdürlüğü yetkililerinden alınan bilgiye göre, 27 Haziran tarihinde, hastanedeki makam odasında tartıştığı Başhekim Yardımcısı Alpaydın'a bıçakla saldırıp, elinden yaraladığı iddiasıyla aranan E.Ç. 21 , polis ekipleri tarafından yakalandı. 
     Yetkililer, E.Ç'nin gözaltına alındığını, olayla ilgili soruşturmanın sürdürüldüğünü bildirdiler. 
     Dr. Alpaydın'ın hastanedeki makam odasında meydana gelen olayda, kolundaki dövmeyi sildirmek istediğini söyleyen bir kişi, polikliniklere gitmesini öneren başhekim yardımcısına bıçakla saldırmış, daha sonra olay yerinden kaçmıştı. 
     
</TEXT>
</DOC>
