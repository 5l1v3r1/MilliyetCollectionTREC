<DOC>
<DOCNO> 291765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sonspo01.html </URL>
<DATE> 2004/11/24/ </DATE>
<TIME> 02.01 </TIME>
<AUTHOR>  </AUTHOR>
<HEADLINE>
Avrupa Şampiyonlar Ligi... Gruplarda toplu sonuçlar 
</HEADLINE>
<TEXT>

     Futbolda, Avrupa Şampiyonlar Ligi'nde A , B , C ve D gruplarında 5. hafta maçları bu gece yapıldı. 
     Temsilcimiz Fenerbahçe Sparta Prag deplasmanında 3 puanla gülerken İngiltere'den gelen kötü haber ile Devler Ligi'nin dışında kaldı. 
     Lyon’u devirip, Şampiyonlar Ligi’nde ikinci tur vizesini alan Manchester United için Fenerbahçe sınavının seyahatten öte bir anlamı kalmadı 
     
     Devre 1-1 bitti 

     Fenerbahçe’nin de yer aldığı D Grubu’nda ikinci tur vizesini alan diğer takım da beklendiği gibi Manchester United oldu. İngiliz ekibi, Old Trafford’da konuk ettiği Olympique Lyon’u 2-1 mağlup ederek, adını 16 takım arasına yazdırdı. Kırmızı Şeytanlar 19. dakikada savunma oyuncusu Gary Neville’in golüyle öne geçti. 40’da başarılı orta saha oyuncusu Diarra konuk ekibe eşitliği getirdi. Mücadelenin ilk devresi bu sonuçla sona erdi. 
     
     Ferguson’a armağan... 

     Karşılaşmanın ikinci yarısına tedirgin başlayan Manchester United, yıldız golcüsü Ruud Van Nistelrooy’un golüyle rahatladı. Hollandalı süperstar 53. dakikada şık bir vuruşla Lyon ağlarını sarstı. Bu dakikadan sonra başka gol olmayınca mücadele İngiliz temsilcisinin üstünlüğüyle sona erdi. M.United’ın başında bininci maçına çıkan tecrübeli teknik adam Alex Ferguson da kendisi için böylesine önemli bir günde hem tur hem de galibiyet sevinci yaşadı. 
     
     Maccabi'ye 5 gol 

     Şampiyonlar Ligi’nde dün gece Manchester United’ın dışında ikinci tur vizesi alan diğer takım da Bayern Münih oldu. Alman panzeri sahasında Maccabi Tel Aviv’i 5-1’lik skorla dağıtıp, 2. tura yükseldi. Pizarro, Salihamidzic, Frings ve Makaay’ın 2 gollerine penaltıdan Dago karşılık verdi. 
     
     Zaleyeta Ajax’ı yıktı 

     Ajax da daha önce turu garantileyen Juventus’a 1-0 yenilince iddiasını kaybetti. İtalyan ekibinin golünü Zaleyeta kaydetti. 
     
     R.Madrid fırsat tepti 

     Roma’yı sahasında 2-0 mağlup eden Dinamo Kiev, 2. tur yolunda büyük avantaj yakaladı. Ukrayna ekibi zafere Dellas’ın kendi kalesine attığı ve Shatkskik’in golleriyle uzandı. Real Madrid ile Leverkusen 1-1 berabere kaldı. Berbatov ile öne geçen konuk ekibe Raul cevap verdi. Figo 83’te penaltı kaçırdı. Monaco sahasında Liverpool’u Saviola’nın, Olympiakos da evinde Deportivo’yu Djordevic’in golleriyle 1-0 yendi. 
     Alınan sonuçlar şöyle 
     
     A Grubu 

     AS Monaco Fransa -FC Liverpool İngiltere 1-0 
     Pire Olympiakos Yunanistan -Deportivo La Coruna İspanya 1-0 
     
     B Grubu 

     Real Madrid İspanya -TSV Bayer 04 Leverkusen Almanya 1-1 
     Dinamo Kiev Ukrayna -AS Roma İtalya 2-0 
     
     C Grubu 

     FC Bayern Münih Almanya -Maccabi Tel Aviv İsrail 5-1 
     FC Juventus Torino İtalya -AFC Ajax Amsterdam Hollanda 1-0 
     
     D Grubu 

     Manchester United İngiltere -Olympique Lyon Fransa 2-1 
     AC Sparta Prag Çek Cumhuriyeti -Fenerbahçe Türkiye 0-1 

     
</TEXT>
</DOC>
