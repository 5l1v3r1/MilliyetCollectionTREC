<DOC>
<DOCNO> 260530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sonsiy08.html </URL>
<DATE> 2004/08/04/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Bakan Çelik'ten Eğitim-Sen'e destek Kapatma davası doğru değil 
</HEADLINE>
<TEXT>

     Milli Eğitim Bakanı Hüseyin Çelik, Eğitim- Sen'in kapatılmasına ilişkin açılan davayı doğru bulmadığını kaydetti. 
     Çelik, Bakanlık'ta Alaaddin Dinçer başkanlığındaki Eğitim-Sen'li yöneticileri dün kabul etti. Yaklaşık 45 dakika süren görüşmenin ardından gazetecilere kısa bir açıklama yapan Dinçer, Bakan Çelik özellikle LGS ve ÖSS'de sıfır çeken öğrencilerle ortaya çıkan sistemin sorunlarına ilişkin değerlendirmelerde bulunduklarını söyledi. Dinçer, görüşme sırasında kasım ayı içinde sıfırcı öğrencilere ilişkin Milli Eğitim Şurası toplanacağının kendilerine iletildiğini ifade etti. 
     
     KAPATMA DAVASINI DOĞRU BULMUYORUM 

     Dinçer, görüşmede Sendika'nın kapatılmasına ilişkin açılan kapatma davasının da gündeme geldiğini belirtti. 
     Dinçer, Bakan Çelik'in davaya tepki gösterdiğini ve "Doğru bulmuyorum" dediğini aktardı. 
     Görüşmede ayrıca Bursa İl Milli Eğitim Müdürü'nün ilde uyguladığı "baskıları" aktardıklarını ve çözüm bulunması istediğinde bulundaklarını söyledi. 

ANKA 
     
</TEXT>
</DOC>
