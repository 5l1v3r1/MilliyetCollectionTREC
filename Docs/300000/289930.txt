<DOC>
<DOCNO> 289930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sontur34.html </URL>
<DATE> 2004/11/18/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Genç kız, ormanda 3 gün alıkonulmuş 
</HEADLINE>
<TEXT>

     Samsun'da, aynı köyde yaşayan bir kişi tarafından evlenme amacıyla kaçırıldığı iddia edilen 15 yaşındaki genç kız, ailesine teslim edildi. 
     Edinilen bilgiye göre, Uluçayır Köyü'nde, 3 gün önce 15 yaşındaki G.U'yu kaçırarak alıkoyduğu iddiasıyla aranan Orhan Aksu 23 ve mağdur, güvenlik güçlerince yakalandı. 
     Samsun Adliyesi'nde, G.U'yu sevdiğini ve amacının onunla evlenmek olduğunu belirten zanlı, ''Ailemi istemeye gönderdim ama 15 milyar lira başlık parası istediler. Ben de çareyi kaçırmakta buldum'' diye kendini savundu. 
     Kaçırıldıktan sonra zanlı tarafından götürüldüğü ormanda 3 gün zorla alıkonulduğu iddia edilen mağdur genç kız, ailesine teslim edildi. Kızını almak için adliyeye gelen genç kızın annesi A.U, zanlı ile yakınlarına saldırmak istedi. A.U, görevlilerce sakinleştirilerek olay yerinden uzaklaştırıldı. 
     Zanlıyla ilgili soruşturmanın sürdürüldüğü bildirildi. 
     
</TEXT>
</DOC>
