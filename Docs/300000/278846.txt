<DOC>
<DOCNO> 278846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/yazar/asik.html </URL>
<DATE> 2004/10/10/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Dedikoder mesela 
</HEADLINE>
<TEXT>


"Eyvah İş Görüşmesi" adlı kitabın yazarı Hakan Yaman, "Profesyonel Terimler Sözlüğü" adlı bir sözlük hazırlıyor... İşte o sözlükten kimi deyimler 
Büst yönetim Devletten büyük ihaleler alan firmaların, kamu kurumlarıyla ilişkileri sıcak tutmak için emekli bürokratlar arasından seçerek işe aldıkları ense kulak yerinde yöneticiler. 
Coolak asmamak Genç ve kendisinden fazla emin çalışanın, yöneticisini sallamaması. Elemanın, bütün mesaisini akşam akacağı mek nları düşünerek geçirmesi. 
Dedikoder Şirkette kim kiminle çıkıyor, kimin işine son verilecek gibi haberleri toplayıp sonra da özel abonelerine yayımlayan insan. 
Gaysberg Bir ortamdaki gay nüfus. Görünenden çok daha fazlası gizli kalan kesim. 
Meslektıraş Sürekli yanınıza gelip geyik muhabbeti yapan, boş konuşup sizi meşgul eden iş arkadaşı. 
Ofiseksüel Çok çalıştığı için karşı cinsten arkadaş edinemeyen bu yüzden de ofis içi ilişkilere girmek zorunda kalan erkek veya kadın. 
Geyik fırtınası Ofis insanlarının bir odaya tıkılıp saatler boyunca akıllarına gelen her şeyi konuştukları, hiçbir sonuca varmayan toplantılar. 
Kartvizit bebeği Çok hatırlı kişilerden torpil getirdiği için işe alınan, müdürlerin kendi bölümlerinde istemediği, elemanların evlilik dışı bebek muamelesi yaptığı kimse. 
Go müzesi Üst düzey yöneticinin odasında diplomalarını, dandik golf kupalarını ve önemli kişilerle çekilmiş resimlerini sergilediği bölüm. 
Kaşeron Emekliye ayrıldıktan sonra taşeron olup ayrıldığı şirkete piyasadan daha pahalı mal veya hizmet çakan malın gözü kimse. 

Yalakalar Başbakan'a en yakışan lakabı h l keşfedemediler. 
Bir nevi bu hizmeti de biz yerine getirelim Tayyip EURODOĞAN 

Saksağan Saksağan ailesinin yuvası iyice kirlenmiş... Çocuklar başlamışlar 
- Anneeeee hadi başka yuvaya gidelim... 
- Anneeee kendimize temiz bir yuva bulalım. 
Bu ağlaşmalara kulak misafiri olan komşuları demiş ki 
- Boşuna ağlaşıp durmayın, sizde bu kıç varken hangi yuvaya gitseniz onu da üç günde bu hale getirirsiniz... 
Yani eğer kıçını tutamıyorsan bir başka yere kapağı atmak sorunları çözümlemez... Bu fıkra şimdi nereden aklımıza geldiyse... 

Masum ve pulsuz dilekçe Bu hafta kaybettiğimiz Prof. Dr. Atalay Yörükoğlu'nun "Çocuk ve Ruh Sağlığı" adlı kitabı tüm ana babaların el kitabı olmalıdır. O kitabın sonundaki şu "Pulsuz Dilekçe" de her ana babanın ezberinde bulunmalıdır. 
"Sevgili Anneciğim, Babacığım 
Bütün duygu ve düşüncelerimi dile getirebilseydim, size şunları söylemek isterdim Sürekli bir büyüme ve değişme içindeyim. Sizin çocuğunuz olsam da sizden ayrı bir kişilik geliştiriyorum. Beni tanımaya, anlamaya çalışın. 
Deneme ile öğrenirim... Oyunda, arkadaşlıkta ve uğraşlarımda özgürlük tanıyın. Beni her yerde, her zaman koruyup kollayın... Bırakın kendi işimi kendim göreyim. Büyüdüğümü başka nasıl anlarım 
Büyümeyi çok istiyorsam da ara sıra yaşımdan küçük davranmaktan kendimi alamıyorum. Bunu önemseyin. Ama siz beni şımartmayın... Bana yerli yersiz söz vermeyin. Sözünüzü tutmayınca sizlere güvenim azalıyor. 
Bana kesin ve kararlı davranmaktan çekinmeyin. Yoldan saptığımı görünce beni sınırlayın... Öğütlerinizden çok, davranışlarınızdan etkilendiğimi unutmayın. Küçük yanılgılarımı büyük suçmuş gibi başıma kakmayın. Bana yanılma payı bırakın. Beni korkutup sindirerek, suçluluk duygusu aşılayarak uslandırmaya çalışmayın... 
Yanlış davranışım üzerinde durup düzeltin. Ceza vermeden önce beni dinleyin... Beni yeteneklerimin üstünde islere zorlamayın... Bana güvendiğinizi belli edin. Beni destekleyin, hiç değilse çabamı övün. Beni başkalarıyla karsılaştırmayın umutsuzluğa kapılırım. 
Benden yaşımın üstünde olgunluk beklemeyin. Bütün kuralları birden öğretmeye kalkmayın, bana süre tanıyın... Beni köşeye sıkıştırmayın yalana sığınmak zorunda kalırım... Beni aşağılamayın... Başkalarının yanında onurumu kırmayın... Bana haksızlık ettiğinizi anlayınca açıklamaktan çekinmeyin. Özür dileyişiniz size olan sevgimi azaltmaz, tersine, beni size daha çok yaklaştırır... 
Benden "örnek çocuk" olmamı istemezseniz, ben de sizden kusursuz ana - baba olmanızı beklemem. Sevecen ve anlayışlı olmanız bana yeter. 



</TEXT>
</DOC>
