<DOC>
<DOCNO> 257272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/yasam/yas03.html </URL>
<DATE> 2004/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus gemisi Boğaz'da restorana giriyordu 
</HEADLINE>
<TEXT>


MUSTAFA KURTARAN 

İstanbul Boğazı'nda seyreden Rusya bandıralı kuru yük gemisi, dümeni kilitlenince Bebek sahiline yöneldi. Kıyıda restoran olarak kullanılan bir tekneye hafifçe çarptıktan sonra karaya oturan gemi, kendi imk nlarıyla kurtuldu. Restorandaki 150 müşteri ise paniğe kapılarak kendilerini dışarı attı. 
Ukrayna'dan aldığı yükü Hırvatistan'a götüren 88 metre boyundaki "Samur 14" adlı gemi, Bebek'te karaya oturdu. Dümen kilitlenmesi nedeniyle karaya oturduğu bildirilen gemi, kıyıda demirli bulunan ve restoran olarak hizmet veren tekneye de hafifçe çarptı. Deniz Polisi çevre güvenliğini sağlarken, bir kurtarma römorkörü ile 2 bot da bölgeye gönderildi. Ancak gemi kaptanı yardım talebinde bulunmadığı için ekipler gemiye müdahale etmedi. 
"Samur 14", mürettebatının yaklaşık 2 saat süren çalışması sonucu kendi imk nlarıyla kurtuldu. Ahırkapı açıklarına çekilen geminin soruşturma süresince burada bekletileceği öğrenildi. 
Bu arada H. Reisoğlu adlı teknede bulunan yaklaşık 150 kişi, geminin karaya oturması nedeniyle korkulu anlar yaşadı. Geminin yaklaştığını görünce paniğe kapılan müşteriler, hemen tekneyi terk etti. Restoran sahipleri karaya oturan "Samur 14"ün kaptanına dava açacaklarını söylediler. 


</TEXT>
</DOC>
