<DOC>
<DOCNO> 251974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sontur05.html </URL>
<DATE> 2004/06/30/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Prof.Dr. Işıkara Büyük deprem yolda'' 
</HEADLINE>
<TEXT>

     TÜRKİYE de, 6.3 büyüklüğünde deprem olasılığının yüzde 63 dolayında olduğunu belirten, Prof.Dr. Ahmet Mete Işıkara önümüzdeki 5 ay içinde büyük bir deprem beklendiğini söyledi. 
     Boğaziçi Üniversitesi Kandilli Rasathanesi Deprem Araştırma Enstitüsü eski Müdürü Prof.Dr. Ahmet Mete Işıkara, Iğdır Halk Eğitim Merkezi'nde deprem konulu bir konferans verdi. Bingöl'de, 1 Mayıs 2003 sabahı meydana gelen Richter ölçeğine göre 6.4 büyüklüğündeki depremin ardından bir yılı aşkın bir süre geçtiğini hatırlatan Prof. Dr. Mete Işıkara, önümüzdeki 5 ay içinde mutlaka büyük deprem beklediklerini söyledi. Öncelikle, depremden korunma yollarını öğrenmemiz gerektiğini belirten Prof.Dr. Işıkara şöyle konuştu 
     Deprem konusunda bilinçli olursak, hasar, can ve mal kaybını en aza indirebiliriz. Depremde, zemin şartları çok önemlidir. Sert zeminde yapılanlar daha sağlam olur. Zemin yumuşak olduğu için ovalarda yapılaşmaktan kesinlikle uzak durmalıyız. Yeterli olmayabilir ama yine de radyal temel atmakta fayda vardır. İnşaatlara beton santralinin dışında, beton dökülmesine kesinlikle izin vermemek gerek. İnşaat ustaları ve kalfaları konularında eğitimli olmalıdır. Kaçak ve ek kat yapımı engellenmelidir. Okullarda yılda en az iki kez deprem tatbikatı yapılmalıdır. Herkes zorunlu deprem sigortasını yatırmalıdır. Depreme hazır, deprem bilinci yüksek bir toplum haline gelmeliyiz. Çok sorumsuz yaşadık, kaçak binalar yaptırdık, bedelini de ağır ödüyoruz. Deprem kader değildir. Yeter ki depremle yaşamayı öğrenelim. Geleceğe yönelik bir çaba içinde olmalıyız.'' Gölcük depreminin maliyetinin 24.5 milyar dolar olduğunu, ülkenin 17 Ağustos sonrasında büyük bir ekonomik krize girdiğini kaydeden Prof.Dr. Işıkara, bu yüzden hala cep telefonlarıyla yüzde 25 zamlı olarak konuşulduğunu söyledi. 
     
</TEXT>
</DOC>
