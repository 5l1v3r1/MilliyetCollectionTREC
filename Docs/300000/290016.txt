<DOC>
<DOCNO> 290016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/magazin/amag.html </URL>
<DATE> 2004/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
G.O.R.A.'da 'baba' krizi 
</HEADLINE>
<TEXT>


'G.O.R.A.'da haberi olmadan Prenses Ceku'nun babası yapılan Göksel Arsoy, Yılmaz'a sert çıktı 

Birsen Altuntaş 

G.O.R.A. filminde, fotoğrafı izinsiz kullanılan Göksel Arsoy'un tepkisi üzerine Cem Yılmaz'ın zorunlu olarak değişiklik yaptığı ortaya çıktı. Yılmaz, Arsoy'un 'Şafak Bekçileri' filmindeki havacı subay fotoğrafını G.O.R.A.'da 'Prenses Ceku'nun babası olarak kullandı. 

'Kiminle dans ettiğini bilmiyor' 
Aksoy tepki gösterince de yapımcı Necati Akpınar'ın fotoğrafı kullanıldı. Yapılan nezaketsizlik yüzünden görüntüsünü 'G.O.R.A.'dan çıkardığını açıklayan Arsoy, "Bir gün Yılmaz'ın sekreteri arayıp, 'Fotoğrafınızı kullandık. Sizden izin için imza almam gerek' dedi. Müsait olmadığımı söyledim. Yine arayınca kızdım. İnsan sahneyi çekmeden önce izin ister Yılmaz kiminle dans ettiğini bilmiyor' deyip telefonu kapattım" diye konuştu. 


</TEXT>
</DOC>
