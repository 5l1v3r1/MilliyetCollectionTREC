<DOC>
<DOCNO> 254289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/guncel/gun90.html </URL>
<DATE> 2004/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Reklam kediyi öldürdü .. 

ShockHabercilerden ve SerinDuruşçulardan gelen sorular... 
Şampuan reklamlarında oynayan kızlar niye durmadan saçlarına asılıp çekerek şampuanın "kaliteli" olduğunu göstermeye çalışırlar Şampuan kalitesiz olunca saç kopar mı Ayrıca "Yalnız sağlıklı saç parlar" nasıl bir slogandır, asıl "yağlı ve pis saç" pırıl pırıl değil midir Golf dondurma reklamında Dr. hanım Golfettin'in ciğerlerini dinledikten sonra tüm konuşmayı stetoskobu kulaklarına takılı olarak nasıl sürdürmektedir Golf neden "gösterteyim mi " der, komik midir, nasıl bir Türkçedir Peugeot 307 reklamında, başkasının arabasını kıskandığı için piyanosunu feda edebilecek kadar zengin biri neden kendine de bir Peugeot 307 almayı akıl edemez Kıskançlık böyle bir duygu mudur Bu reklamda "insanoğlu kıskanç bir yaratıktır" teması mı işlenmeye çalışılmıştır Adam arabaya binmeden önce ön camda dev gibi dana kemiği olduğunu görmemiş midir Gördüyse neden olduğu yerde bırakmıştır Finansbank reklamında Almanya, Hollanda ve İsviçre kendi anadillerinde yazılırken, Türkiye neden "TURKEY" diye yazılmaktadır Türkiye'nin anadili İngilizce midir Neden reklamlardaki birçok kadın karakterin ismi Ayşe'dir Lays - Ayşe Teyze, Cııırt - Ayşe Teyze, Omo - Ayşe Öğretmen Bu, Ayşelerin toplumdaki diğer bayan isimlerine oranla daha çok olduğu üstünlüğünün bir göstergesi midir Yoksa ülkemiz reklamcılarında gizli bir "Ayşe" takıntısı mı vardır Turkcell reklamında Selo'nun tatması için Haluk Bilginer'e uzattığı karpuzun üzerindeki bıçağın sapı plastik ve siyah renkli iken neden Haluk Bilginer'de tahtaya dönüşür Bıçağın sapı yanar döner midir Oğluna karpuz sergisi açtı diye kızan baba neden bir tıra karısıyla birlikte binip yollara düşmüştür, kendi yaptığı iş çok mu akıllıcadır Tat domates salçası reklamında neden saksıda büyütülen domatesin önce rengi kızarmakta sonra irileşmektedir Reklamı çekenler domatesin yetişirken önce ebat olarak büyüyeceği kadar büyüyeceğini, sonra renginin yavaş yavaş kırmızıya döneceğini araştırma gereği duymamışlar mıdır Ace reklamının sonunda Süheyl "bir tane daha var mı " diye sorduğunda, Ayşe Teyze "tabii ki var " deyip elindeki Ace'yi neden garip bir şekilde yukarda tutmaktadır, yönetmen kareye herkesi sığdıramamış mıdır Üstü başı temizlendikten sonra, yine üstüne bardak devrilen Süheyl, neden Ayşe Teyze "herhalde çantanda bir şişe daha Ace vardır " diye sorar Bir önceki leke için tüm bir şişe mi kullanılmıştır Süheyl, takım elbiselerin kuru temizlemeciye verilmesi gerektiğini bilmemekte midir Takım elbiseyi çamaşır makinesine atma fikri kimden çıkmıştır Avea reklamında uzak ve yakın, sabah ve akşam gibi zıt kavramların ardından "Aria ve Aycell" denmesi, bu iki firmanın birbirlerine sağlayacağı uyum hakkında bize ne gibi olumlu bir düşünce kazandıracaktır Star Boxbul reklamında, Ateş böceği Ercan "soruyu bulamazsan bir beladır bulmaca" diyerek ne demek ister Bulmacada soru zaten verilmez mi Bulunması gereken cevap değil midir Kendini çok kaptıranlar "cevabı buldum ama soruyu unuttum" gazıyla bir de soruyu mu ararlar Ayrıca "Atom bombasının formülünü bulmuş kadar sevinirsiniz" ne demektir Atom bombasının formülüne sevinilecek bir şey midir "Daha hoş bir örnek" bulunamamış mıdır 

Bak ama dokunma .. 

Hülya Avşar, patentli bir markadır, öyle ismini falan açık artırmayla almak mümkün değildir...Kendi adını taşıyan, "markalı" tişörtlerin en büyük özellikleri renklerinin beyaz olmasıdır..."Eline-diline-beline sahip olacaksın" sözüne bir türlü uyamaz. Gazetecilerle sürekli tartışarak "diline", önce Ricky Martin'in, ve şimdi yine programına çıkan Sakis Rouvas'ın mabadını yoklayarak da "eline" hakim olamamıştır..."Ricky'ninki popo da bizimki kutu mu, ben de istiyom " şeklinde tahrik edildiğini ve Hülya Hanım'ın hocasına verdiği yemini bozarak, program kaydından sonra yoklama yaptığını öğreniyoruz...İnsanın adı çıkmışsa 9'a, inmez 8'e. Ancak yine de Hülya Hanım'dan bir açıklama bekliyoruz...Bak Sakis, eğer sallıyorsan ve yoksa böyle bir şey, sakız gibi çiğnetiriz seni haberin ola. Bir telefona bakar. Caner'i arayıp "Sakis var ya, Tülin'e asılıyormuş " dememiz yeter...Gel buraya bacımızın zayıf noktasından vuruş yap, git Yok öyle bi şey Türk-Yunan dostluğu da bir yere kadar. Utanmıyor musun insanların zaaflarından yararlanmaya ..Son söz de Hülya Hanım'a Hülya Hanım, elinize hakim olunuz lütfen, ya da yanınıza gelenler için yurtdışında çok tutan "Elleme beni " Don't touch me , "Bak ama dokunma " Look but don't touch yazan tişörtler üretirseniz "hem ticaret-hem hatırlatma" yönünden çifte kavrulmuş pötibör tadı almanız mümkün... 

Hah Kal Orda 
"Burdayım baba" 
b b 
</TEXT>
</DOC>
