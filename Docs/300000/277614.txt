<DOC>
<DOCNO> 277614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/guncel/gun90.html </URL>
<DATE> 2004/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Her şeyin anası reyting 


Reyting, reklamverenlere, müşterilerinin paralarını daha doğru harcamalarını sağlamaları için icat edildi...Birkaç sene öncesine kadar, televizyonların reyting açıklaması, "daaan " diye rakamları ekrana vurarak birinci olduklarını duyurmaları serbestti... Rtük, televizyonlarda reytingleri açıklamayı yasakladı. Şimdi, birkaç Internet sitesi ve gazete hariç, reytingleri öğrenmek mümkün değil...Çünkü, reyting ölçümü yaptıran kanallar, AGB'ye okkalı bir para ödemekte yıllık bazda...Evet reyting çıkalı beri mertlik fena halde bozuldu...Reyting, iyinin ve güzelin ödüllendirildiği bir sistem olması gerekirken, kötülüğün ve çirkinliğin prim yapmasını sağladı... Reyting, zenginlerin, fakirlere bakarak eğlenmesini sağlayan bir araç oldu...Reyting, her türlü maymunluğun üzerine örtülebilen bir örtü halini aldı...Ve artık, geri dönüş mümkün değil. Rtük, kendi ölçüm sistemini kuracağını söyleyeli çok oldu atı alan reytingi geçti...En dandiğinden çok acayip bir takım programlar çok acayip reytingler alarak en çok seyredilen programlar oluverdiler... 
Elde herhangi başka bir veri olmadığı için reytinge karşı durmak anlamsız ama... "her zaman da doğru ölçmeyiverin be kardeşim " demeyi de istemiyor değiliz... Şu sistemi bir gözden geçirmek şart. Hayır AGB'nin sistemini değil, ülkenin sistemini. Çünkü ya ölçümlerde bir hata var ya da biz hakikaten bu olduk... 

Hesaplayaman 
"4 maçta yani oynadığımız 7 maçın yarısından 1 fazla maçta..." b b 
</TEXT>
</DOC>
