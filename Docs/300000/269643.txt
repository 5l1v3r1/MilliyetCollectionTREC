<DOC>
<DOCNO> 269643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/spor/spo04.html </URL>
<DATE> 2004/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İlginç savunma 
</HEADLINE>
<TEXT>


Trabzonspor Taraftarlar Derneği Başkanı Selim Doğan, Futbol Federasyonu'ndan Türk bayrağı istediklerini, ancak "Yapacak birşey yok" yanıtını aldıklarını ifade etti 


'Destek görmedik' 
TRABZONSPOR Taraftarlar Derneği Başkanı Selim Doğan, Gürcistan karşısında ellerinden gelen desteği vermek için uğraştıklarını belirtti. Maç öncesinde Futbol Federasyonu yetkililerinden Türk bayrağı istediklerini belirten Doğan, "Yapacak birşey yok yanıtını verdiler" diye konuştu. Milliler'i havalimanında karşılaşma organizasyonuna ise kimsenin destek vermediğini savundu. 

'Muhatap değiliz' 
DOĞAN, Haluk Ulusoy lehine tezahüratlarını ise, "Ulusoy, Türk futboluna 7 yıl hizmet etti. Levent Bıçakcı da böyle hizmetlerde bulunsun onun da lehine tezahürat yaparız" diye yanıtladı. Trabzonspor Başkanı Atay Aktuğ ise olayların muhatabının kendilerinin olmadığını söyleyip, "Ulusoy posteri yasadışı olsaydı, emniyet yetkilileri toplardı" ifadesini kullandı. 

Defansta büyük savaş 

DENİZLİSPOR maçının hazırlıklarını, milli takımlarda bulunan 7 futbolcusundan yoksun olarak sürdüren Trabzonspor'un defansında büyük bir forma savaşı yaşanıyor. Tolga Seyhan, Erdinç ve Volkan'ın sakatlıklarının geçmesiyle birlikte Bordo - Mavililer'in savunmasında 9 futbolcu takımda yer bulabilmek için çırpınıyor. Teknik Direktör Ziya Doğan ise alternatiflerin fazla olmasının moralleri yükselttiğini vurguladı. 


</TEXT>
</DOC>
