<DOC>
<DOCNO> 293565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sontur45.html </URL>
<DATE> 2004/11/30/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Küçük hırsıza suçüstü .. 
</HEADLINE>
<TEXT>

     Adapazarı'nda çanta hırsızlığı yaparken suçüstü yakalanan 10 yaşındaki kız çocuğu, ailesi bulunamayınca çocuk yuvasına teslim edildi. 
     Alınan bilgiye göre, Çark Caddesi'ndeki bir mağazada alışveriş yapan Esra Dönmez'in tezgaha bıraktığı çantasını çalarak kaçmaya çalışan T.Ç, bölgede görev yapan Yankesicilik ve Dolandırıcılık Bürosu ekiplerince suçüstü yakalandı. 
     Hırsızlık için İstanbul'dan getirildiği belirlenen ve ailesi bulunamayan T.Ç, Sosyal Hizmetler Çocuk Esirgeme Kurumu Arifiye Çocuk Yuvası'na teslim edildi. 
     Çantanın sahibi Esra Dönmez, olayı çok geç fark ettiğini belirterek, ''Ben telefonla polisi ararken, onlar çantamı getirdiler. Çok sevindim. İçinde kredi kartlarım ve bir miktar para vardı'' dedi. 
     
</TEXT>
</DOC>
