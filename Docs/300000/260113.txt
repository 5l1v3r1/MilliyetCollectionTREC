<DOC>
<DOCNO> 260113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/magazin/mag02.html </URL>
<DATE> 2004/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklara 'üvey baba' aranıyor 
</HEADLINE>
<TEXT>


Bir skandal sonucu 'annesiz' kalıp 'yedek anne'yle idare eden 'Çocuklar Duymasın' dizisinden, son seks kasedi sonrası baba Tamer Karadağlı da ayrıldı 

MAGAZİN SERVİSİ 

'Çocuklar Duymasın' dizisinin 2 yıldızının da sonu aynı oldu. Eşi Umut Elçioğlu askerdeyken Tony Teodoridis ile birlikte olan Pınar Altuğ, dizideki anne imajına yakışmayan şekilde davrandığı için Birol Güven tarafından diziden çıkarılmıştı. 
Senaryo gereği ABD'ye giden Altuğ'un yerine Türkiye'ye Zeynep Tokuş döndü ve dizideki rolünü üstlendi. Dizinin babası Taşfırın Haluk'un sonunu da, seks kasedi skandalı hazırladı. Polise başvurarak ellerinde seks kasetleri olduğu gerekçesiyle tehditle para isteyen kadınları şik yet eden Tamer Karadağlı da, sonunda 'Çocuklar Duymasın' dizisinden ayrıldı. 

Mutabakatla ayrıldı 
Dizinin yapım şirketi Mint Prodüksiyon'un dün medya kuruluşlarına gönderdiği faksta, "Tamer Karadağlı, Çocuklar Duymasın dizisinin yeni yayın döneminde çekilecek bölümlerinde yer almayacak. Değerli oyuncumuz Tamer Karadağlı, son günlerde basında kendisiyle ilgili çıkan haberlerin dizimize ve dizi ekibine daha fazla zarar vermemesi için her konuda mutabık kalarak Çocuklar Duymasın dizisinden ayrılma kararı almıştır" ifadesi yer aldı. Yeni bölümlerinin çekimi ağustos sonunda başlayacak olan dizinin senaristi Birol Güven ise Karadağlı'nın yerine kimin oynayacağı konusunda şimdilik açıklama yapmadı. 

Birlikte tatile çıkacaklar 
Herkesin "Diziden ayrılacak mı ", "Eşi onu boşayacak mı " sorularının yanıtlarını merak ettiğini söyleyen Karadağlı, "Diziyi bıraktım ama eşim yanımda. Beni küstürdüler. Bir süre çalışmayacağım. Bir iki gün içinde yurtdışına tatile gideceğim. Yanımda Arzu da olacak" dedi. 


</TEXT>
</DOC>
