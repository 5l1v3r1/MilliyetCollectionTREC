<DOC>
<DOCNO> 250059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sontur41.html </URL>
<DATE> 2004/06/22/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
TMSF, İstanbulspor'a el koydu 
</HEADLINE>
<TEXT>

     Tasarruf Mevduatı Sigorta Fonu'nun TMSF , ''mevcut yönetimin, İstanbulspor'un içini boşaltacağı endişesiyle Uzan Grubu'ndan alacaklarını tahsil edebilmek amacıyla, Fon Kurulu kararıyla İstanbulspor Spor Faaliyetleri ve Ticaret A.Ş'ye el koyduğu'' bildirildi. 
     TMSF'nin, T. İmar Bankası iştiraklerinden İstanbulspor'un yönetimine el koymasıyla ilgili yapılan yazılı açıklamada, 4 Haziran 2004 tarihinde yeni yönetim kurulu oluşturma iddiasıyla fiili durum yaratılması üzerine TMSF'nin harekete geçtiği belirtildi. 
     TMSF'nin, ''mevcut yönetimin, İstanbulspor'un içini boşaltacağı endişesiyle Uzan Grubu'ndan alacaklarını tahsil edebilmek amacıyla 22 Haziran'da aldığı Fon Kurulu kararıyla İstanbulspor Spor Faaliyetleri ve Tic. A.Ş'ye el koyduğu'' kaydedilerek, şöyle denildi 
     ''4 Haziran'da fiili durum yaratılarak göreve getirilen, malvarlığını yoğun bir şekilde kaçırma eylemleri içinde olan, hisseleri Uzan Grubu'na ait olmasa bile, onlar nam ve hesabına hareket ettiği yapılan araştırmalar sonucu tespit edilen İstanbulspor Spor Faaliyetleri ve Tic. A.Ş. yönetimi görevden uzaklaştırıldı. Yüzde 90 hissesini 2002 yılına kadar elinde bulunduran Uzan Ailesi, 2002 yılı sonrasında ise dolaylı olarak İstanbulspor'u idare etmekteydi.'' 
     
     EL KONULMA NEDENLERİ 

     Açıklamada, İstanbulspor'a el konulmasının nedenleri şöyle sıralandı 
     ''4389 sayılı Bankalar Kanunu'nun 15 7 A maddesi uyarınca İstanbulspor Spor Faaliyetleri ve Tic. A.Ş'nin ortaklarının, temettü hariç ortaklık hakları ile yönetim ve denetimine el konulmuştur. İmar Bankası'nın iştiraki, yönetimi ve denetimi tek başına veya birlikte elinde bulunduran tüzel kişi ortaklarından olduğu için, ayrıca İmar Bankası A.Ş'nin gerçek ve tüzel kişi ortaklarının yönetim ve denetimi doğrudan ya da dolaylı olarak tek başına veya birlikte elinde bulunduran şirketlerden olduğu için ve ayrıca doğrudan veya dolaylı hakim ortakları ve veya yöneticileri adına hareket ettiği belirlendiği için TMSF böyle bir karar almıştır.'' Açıklamaya göre, TMSF'nin İstanbulspor'un yönetimine atadığı yeni yönetim ise şu isimlerden oluşuyor 
     Yönetim Kurulu Başkanı Mehmet Akif Yaşın, Başkan Vekili Orhan Seyfi Güner, Üyeler Yusuf Adıgüzel, Salim Alkan ve Taner Kıral İstanbul Erkek Lisesi Vakfı temsilcisi . 
     Açıklamaya göre, İstanbulspor, birinci ligdeki tüm sportif faaliyetlerine devam edecek, transferlerini sürdürecek ve en kısa zamanda satışı gerçekleştirilerek, TMSF'nin alacağı tahsil edilecek. 
     
</TEXT>
</DOC>
