<DOC>
<DOCNO> 275191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/siyaset/siy00.html </URL>
<DATE> 2004/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Molla engel oldu 
</HEADLINE>
<TEXT>


İran Cumhurbaşkanı'nın Türkiye ziyareti İran Meclis'ne takıldı. Meclis, iki Türk şirketiyle anlaşmaya "onay şartı" getirince, Hatemi ziyaretini erteledi 

UTKU ÇAKIRÖZER Ankara DIŞ HABERLER SERVİSİ 


İran Cumhurbaşkanı Muhammed Hatemi'nin Ankara ziyareti, muhafazak rlarla reformcular arasında "meydan savaşı"na dönüştü. Dün toplanan muhafazak rların kontrolündeki İran Meclisi, hükümetin iki Türk şirketiyle imzaladığı anlaşmalarda meclis onayının da alınması şartını getirdi. Bu gelişme üzerine Bakanlar Kurulu'nu olağanüstü toplayan Hatemi, Türkiye gezisini erteledi. 
Hükümetin, aralarında iki Türk şirketinin de bulunduğu yabancı şirketlerle yaptığı tüm ticari anlaşmalarda meclisin de onayını alması şartı getiren yasa tasarısı geçen hafta gündeme alındı. Ancak yasa, sadece TAV'ın Humeyni Havaalanı'nı işletmesi ve Turkcell'in de hissesinin bulunduğu İrancell'e yetki verilmesiyle ilgili iki anlaşmanın meclis onayı aldıktan sonra uygulamaya geçebileceği şeklinde değiştirilerek kabul edildi. 

İlişkilere gölge düştü 
Hatemi, Türkiye'ye ilk resmi ziyaretine 48 saat kala iki ülke ilişkilerine gölge düşüren bu karar üzerine, meclisi protesto ederek yarın başlaması planlanan gezisini erteledi. Hükümet sözcüsü Abdullah Ramazanzade, "Hükümet, mecliste onaylanan bir yasa tasarısı ve ikili anlaşmaların sonucu belli oluncaya kadar Türkiye ziyaretinin ertelenmesine karar verdi" dedi. 

Meclise bayrak açtı 

TÜRKİYE ile ilişkilere önem veren Hatemi'nin, Türk şirketlerinin projelerinin yürürlüğe girmesi için elinden geleni yapacağı sözünü verdiğini anımsatan Türk diplomatları, şu değerlendirmeyi yaptı "Reformcu - muhafazak r ikiliği bu kez Türkiye konusunda su yüzüne çıktı. Muhafazak r kanat, Türkiye ile reformcular arasındaki iyi ilişkileri baltalamak için tam Hatemi'nin gezisi öncesinde harekete geçti. Hatemi ise, Ankara'ya 'topal ördek' gibi gelmek yerine, meclise karşı bayrak açtı." 

Çarşaf jesti yapacaktı 

GEZİSİNE çarşaflı eşini getirmeyerek jest yapacak olan Hatemi, erteleme kararını ve nedenlerini dün akşam aradığı Cumhurbaşkanı Sezer'e de iletti. İki lider gezinin en kısa zamanda yapılması için görüş birliğine vardı. Hatemi, Başbakan Erdoğan'ı da arayarak, ziyareti ertelemek zorunda kalmasından dolayı duyduğu üzüntüyü ifade etti. 


</TEXT>
</DOC>
