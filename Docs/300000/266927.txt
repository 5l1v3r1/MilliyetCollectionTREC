<DOC>
<DOCNO> 266927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sonspo25.html </URL>
<DATE> 2004/08/27/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Fenerbahçe kafilesi Kayseri'de 
</HEADLINE>
<TEXT>

     Fenerbahçe kafilesi, THY'ye ait özel bir uçakla Kayseri'ye geldi. 
     Fenerbahçe kafilesini, Erkilet Havaalanı'nda, Kayseri Fenerbahçeliler Derneği Başkanı Hüseyin Darçın ve Kayserispor'un İstanbul Temsilcisi Uğur Bıçaker çiçeklerle karşıladı. 
     Futbolculara alana inişlerinden itibaren Fenerbahçeli taraftarlar yoğun ilgi gösterdi. Özellikle minik taraftarlar Tuncay, Ümit Özat ve Pierre Van Hooijdonk'tan imza almak ve birlikte fotoğraf çektirebilmek için yoğun çaba harcadılar. Fenerbahçeli üniversite öğrencileri de dev Fenerbahçe bayrağıyla tezahürat yaptılar. 
     Daha sonra Hilton Oteli'ne gelen Fenerbahçe kafilesine, taraftarlar burada da yoğun ilgi gösterdi. Futbolculardan Servet, Serkan Balcı ve Recep, Cuma Namazı için otelden çıkışları sırasında fotoğraf çektirmek isteyen taraftarlar nedeniyle zor anlar yaşadılar. 
     
</TEXT>
</DOC>
