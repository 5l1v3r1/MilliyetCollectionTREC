<DOC>
<DOCNO> 254929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/ekonomi/eko01.html </URL>
<DATE> 2004/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz Köprüsü'ne kredi veren Japonlar'dan ithalata destek 
</HEADLINE>
<TEXT>


Boğaz Köprüsü'ne kredi veren JBIC, İş Bankası'na da Japonya'dan mal alan firmalara kullandırılmak üzere 8 milyar yen kredi sağladı 

EKONOMİ SERVİSİ 

İş Bankası, Japonya'nın ihracat sigorta kuruluşu Japan Bank for International Cooperation'dan JBIC 8 milyar Japon Yeni yaklaşık 70 milyon dolar tutarında kredi aldı. 
Japonya'dan yatırım malı ithalatı yapan Türk firmalarına orta ve uzun vadelerde finansman imk nı sağlamak üzere alınan kredi, 10 yıl vadeli olacak. Kredinin sözleşmesi, İş Bankası Genel Müdürü Ersin Özince ve JBIC Genel Müdür Yardımcısı Tadashi Maeda ve İş Bankası Genel Müdür Yardımcısı Aykut Demiray tarafından İstanbul'da imzalandı. 
İmza töreninde konuşan İş Bankası Genel Müdürü Özince, Japonya'nın tarih boyunca Türkiye'nin önemli ekonomik ve ticari ortaklarından biri olduğunu ve Türkiye'nin en çok ithalat yaptığı ülkeler arasında 1.9 milyar dolarla 9. sırada yer aldığını söyledi. 

Kredi geliştirilebilir 
İmza töreninde konuşan JBIC Genel Müdür Yardımcısı Tadashi Maeda da Türkiye'nin altyapısına yıllardan beri katkıda bulunduklarını, bunun başlangıç noktasının Boğaziçi Köprüsü'nün yapımı olduğunu ve İstanbul'daki tünel çalışmasında da beraber olunacağını söyledi. 
Türk ekonomisinin yüzde 12'yi aşan büyüme göstermesinin çok etkileyici olduğunu söyleyen Maeda, "Türkiye pazarı muazzam fırsatları barındırıyor. Yakın gelecekte bankadan bankaya gerçekleşen bu kredi, ikinci ve üçüncü kredilerle geliştirilebilir. Bu, programdaki performansa bağlı" dedi. 


</TEXT>
</DOC>
