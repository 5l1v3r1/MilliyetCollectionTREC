<DOC>
<DOCNO> 255589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sondun13.html </URL>
<DATE> 2004/07/15/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Petrol boru hatlarına yine sabotaj 
</HEADLINE>
<TEXT>

     Irak'ta güneydeki bir ana petrol boru hattıyla ülkenin kuzeyindeki bir boru hattına saldırı düzenlendi. 
     Irak polisi, sabotajcıların ülkenin güneyindeki bir ana petrol boru hattında delikler açtığını bildirdi. 
     Irak polisinin açıklamasına göre, sabotajcıların bir ana petrol boru hattını delmeleri sonucu Basra'nın 20 kilometre güneybatısındaki El Askari bölgesindeki hatta petrol dışarıya akmaya başladı. 
     Polis, ülkenin kuzeyindeki iki kent arasındaki hattın bir bölümünde de patlama meydana geldiğini açıkladı. 
     Patlamanın, başkent Bağdat'ın yaklaşık 200 kilometre kuzeyindeki Beyci rafinerisini besleyen hatta meydana geldiği belirtilerek, hala yangının sürdüğü hattın kapatıldığı bildirildi. 
     İçişleri Bakanlığı'ndan bir yetkili, patlamadan rafinerinin etkilenmesinin beklenmediğini çünkü bu rafinerinin beslendiği başka bir petrol boru hattın da bulunduğunu kaydetti. 
     
</TEXT>
</DOC>
