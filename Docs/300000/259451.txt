<DOC>
<DOCNO> 259451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/ekonomi/eko08.html </URL>
<DATE> 2004/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol'de yeni rekor 43.34 dolar 
</HEADLINE>
<TEXT>



Petrol fiyatları, ABD'de varil başına 43.34 dolar seviyesine çıkarak yeni bir rekor daha kırdı. Rus petrol devi Yukos'la ilgili endişelerin devam etmesi, Suudi Arabistan ve Irak'ın petrol altyapısına yönelik saldırı riskinin sürmesi yükselişin nedeni olarak gösteriliyor. Petrol İhraç Eden Ülkeler Birliği'nin OPEC talebi karşılayacak kapasitesinin olmadığı düşüncesi de fiyatları artırdı. Rus hükümeti, çarşamba günü Yukos'un petrol satışını durdurmasını istemiş ve fiyatlar ABD'de varil başına 43.05 dolara kadar çıkmıştı. Ertesi gün ise Rusya Adalet Bakanlığı Yukos'un petrol üretimi ve satışının süreceğini açıklamıştı. Rus yetkililer, Yukos'a vergi borcunu ödeyebilmesi için bir ay ek süre verildiğini bildirdi. ABD'de ham petrol fiyatları varil başına 43.34'e çıkarken, Londra'da 39.90 doları gördü . 


</TEXT>
</DOC>
