<DOC>
<DOCNO> 291576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sonyas13.html </URL>
<DATE> 2004/11/23/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Cameron Diaz ve Justin Timberlake'ten paparazziye dayak 
</HEADLINE>
<TEXT>

     Sinema oyuncusu Cameron Diaz ve şarkıcı sevgilisi Justin Timberlake, bir otelden çıkarken kendilerini görüntülemeye çalışan paparazziyle kavga etti. Kavga sonucu paparazzi, iki ünlüden şikayetçi oldu. 
     Ünlüler ve paparazziler arasındaki tartışma alevleniyor, paparazzileri tartaklayan yıldızlar arasına Cameron Diaz ve Justin Timberlake de katıldı. 
     Diaz ve Timberlake çifti bir otelden çıkarken kendilerini görüntülemek isteyen fotoğrafçı ile birbirlerine girdi, Cameron Diaz fotoğraf makinesini almaya çalıştı. Bunun üzerine fotoğrafçı, iki ünlüden kendisine 'kötü davrandıkları' gerekçesiyle şikayetçi oldu ve Los Angeles polisi olayla ilgili soruşturma açtı. 
     
     DiCaprio'dan paparazzilere yaylım ateşi 
     Diaz ve Timberlake'in yaşadığı tatsız olayın ardından Titanic filmiyle tüm dünyada büyük şöhrete ulaşan Leonardo DiCaprio'dan zehir zemberek açıklamalar geldi. 
     DiCaprio, "Paparazzilerden ölesiye nefret ediyorum. Bir gün elimden kaza çıkacak, ve biri ölecek" dedi. 
     
</TEXT>
</DOC>
