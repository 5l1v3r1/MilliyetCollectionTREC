<DOC>
<DOCNO> 287057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sondun30.html </URL>
<DATE> 2004/11/08/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Katolik Kiliseler Birliği Başkanı'ndan Ramazan Bayramı mesajı... 
</HEADLINE>
<TEXT>

     Alman Katolik Kiliseler Birliği Başkanı Kardinal Karl Lehmann, hafta sonunda başlayacak Ramazan Bayramı için bugün yayınladığı mesajında Müslümanlara, şiddet, terör ve hoşgörüsüzlüğe karşı ortak mücadele çağrısında bulundu. 
     Lehmann, mesajında, Katolik Kilisesi'nin Müslümanlar ve İslamiyet ile diyalogu daha da derinleştirmek istediğini belirterek, ''Ümit edelim, Müslümanlar ve Hıristiyanlar, Tanrı'nın insanlara yönelik sevgisini görsünler ve bundan esinlenerek barış içinde yaşamak için ümit ve güç bulsunlar'' ifadesine yer verdi. 
     Irak'taki gelişmelerden duyduğu endişelere de mesajında yer veren Lehmann, ''Çoğu zaman Tanrı adına şiddet olayları düzenleniyor. Hiçbir insanın Tanrı adına öldürmeye hakkı olmadığını sürekli bir şekilde vurgulamalıyız. Tanrı bu dünyayı tüm insanlar için yaratmıştır'' dedi. 
     
</TEXT>
</DOC>
