<DOC>
<DOCNO> 290452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sonspo03.html </URL>
<DATE> 2004/11/20/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Gürsoy, Kayserisporlu Mehmet Topuz'a karşılık üç oyuncu teklif etti 
</HEADLINE>
<TEXT>

     Galatasaray transfer için düğmeye bastı. Ergun Gürsoy, Kayserisporlu Mehmet Topuz'a karşılık üç oyuncu teklif etti. 
     
     Ayhan, Suat, İbrahim 
     Ara transfer döneminin yaklaşmasıyla birlikte Galatasaray’da transfer hamleleri yapılmaya başladı. İkinci Başkan Ergun Gürsoy’un önceki gece Kayserispor’un hocası Hikmet Karaman’la telefonda görüştüğü ve sağ kanat oyuncusu Mehmet Topuz’u istediği öğrenildi. Ümit Milli Takım’da da forma giyen genç futbolcu karşılığında Ayhan, Suat Usta ve İbrahim Yavuz’u öneren Gürsoy, Karaman’dan karşıt bir öneri aldı. Deneyimli hoca, Saidou’nun verilmesini istedi. 
     
     Zafer de gündemde 
     Karaman’ın bu isteğine sıcak bakmayan Gürsoy, Saidou’yu kesinlikle vermem. Onu ben transfer ettim. Bazı şeyleri kanıtlaması lazımö diyerek, öneriyi geri çevirdi. Bunun üzerine Karaman, Paf takımdan Zafer’i sezon sonuna kadar bize kiralayın. Teklif ettiğiniz üç oyuncudan biri Suat olmak üzere ikisini de bonservisiyle birlikte verinö diyerek yeni bir teklif sundu. Ergun Gürsoy’un düşünmek için süre istediği, tarafların bir kez daha görüşeceği öğrenildi. 
     
</TEXT>
</DOC>
