<DOC>
<DOCNO> 270087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonsiy10.html </URL>
<DATE> 2004/09/08/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Trabzon milletvekillerinden Federasyon Başkanı Bıçakçı'ya tepki .. 
</HEADLINE>
<TEXT>

     AK Parti Trabzon Milletvekili Asım Aykan ile CHP Trabzon Milletvekili Şevket Arz, Türkiye-Gürcistan milli maçı sonrası söylediği sözlerden dolayı Türkiye Futbol Federasyonu Başkanı Levent Bıçakçı'ya tepki gösterdi. 
     AK Parti'li Aykan yaptığı yazılı açıklamada, ''Şehzadeler Kenti Trabzon'un, milli hassasiyetini bir spor müsabakasının doluluk oranı ile ölçmeye kalkma yanlışlığına ve bilgisizliğine düşmek, bir Futbol Federasyonu Başkanı'na hiç yakışmamıştır. Kendi beceriksizliklerini ve organizasyon yanlışlıklarını bir kente fatura etmeye kimsenin hakkı yoktur'' dedi. Aykan, Trabzon halkının milli hassasiyetlerini hiçbir zeminde tartışma konusu yapmayacağını da ifade etti. 
     
     ''ÖZÜL DİLENMELİDİR'' 
     CHP'li Arz da Bıçakçı'nın açıklamalarını ''Talihsiz'' olarak nitelendirerek, ''Karadeniz halkının Türkiye'ye ihaneti derecelerine vardırdığı eleştirileri, yersiz ve anlamsızdır. Karadenizliye yapılan en büyük haksızlıktır, hakarettir. Bu açıklamalar maksadını ve haddini aşmıştır. Derhal özür dilenmelidir'' dedi. 
     
</TEXT>
</DOC>
