<DOC>
<DOCNO> 253402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sontur32.html </URL>
<DATE> 2004/07/06/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Üzerine ağaç dalı düşüp ölen kadın toprağa verildi 
</HEADLINE>
<TEXT>

     Sarıyer'de bir korulukta üzerine ağaç dalı düşmesi sonucu hayatını kaybeden Şerife Akçınar, İstanbul'da toprağa verildi. 
     Emirgan Korusu'nda dün meydana gelen olayda, ağaç dalının üzerine düşmesi sonucu can veren Şerife Akçınar'ın 60 cenazesi, yakınları tarafından Adli Tıp Kurumu morgundan alındı. 
     Akçınar'ın cenazesi, Feriköy Merkez Camii'ne ikindi vakti kılınan namazın ardından Feriköy Mezarlığı'nda defnedildi. Cenazeye, Akçınar'ın ailesi ve yakınları katıldı. 
     Bu arada, Şerife Akçınar'ın olayda yaralanan oğlu Alpaslan Akçınar, kaldırıldığı SSK Okmeydanı Eğitim ve Araştırma Hastanesi'nden Internatıonal Hospital'a götürüldü. 
     Burada yoğun bakım ünitesinde tedavisi süren Akçınar'ın vücudunda kırıklar bulunduğu ifade edildi. 
     
</TEXT>
</DOC>
