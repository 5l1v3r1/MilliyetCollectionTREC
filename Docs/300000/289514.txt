<DOC>
<DOCNO> 289514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/soneko08.html </URL>
<DATE> 2004/11/17/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
ABD'de dolar milyonerlerinin sayısı arttı... 
</HEADLINE>
<TEXT>

     Bülent Keneş AA 

ABD'de dolar milyoneri hane sayısının, 2003 yılına göre yüzde 33 oranında artarak 8,2 milyona ulaştığı ve bunun, ABD tarihinde bir rekor olduğu bildirildi. 
     Piyasa araştırma şirketi TNS'nin 1981 yılından bu yana her yıl sunduğu ''Zengin Piyasası Araştırma Programı'' verilerine göre, ABD'de bulunan 8,2 milyon hane, net 1 milyon doların üzerinde bir servete sahip. 
     Dolar milyoneri statüsünde yer alan Amerikalıların yarıdan fazlasının emeklilerden oluştuğu belirtilirken, 2003 yılında bu milyoner hanelerin sayısının 6,2 milyon olduğu kaydediliyor. 
     ABD'deki dolar milyoneri hanelerin sayısının ülkedeki toplam hane sayısının yüzde 7'sine denk geldiği belirtilirken, bu zenginlerin çoğunun borsalarda hisse sahibi olmasına rağmen, zengin hanelerin sayısındaki asıl büyük artışın ''gayrimenkule yönelik yatırımlardan'' kaynaklandığı belirtildi. 

     
</TEXT>
</DOC>
