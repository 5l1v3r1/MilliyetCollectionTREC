<DOC>
<DOCNO> 298092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/guncel/gun90.html </URL>
<DATE> 2004/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Önlem alındı .. 

9 Aralık yani geçen hafta bugün , "17 Aralık için tedbirler..." başlıklı yazımızda, "17 Aralık, Türkiye-AB ilişkilerinin kader günü. Müzakerelere başlama kararı ve tarihi açıklanacak. Beklenmiyor ama, ya sürpriz bir karar çıkar da müzakere tarihi verilmezse, bu şok nasıl atlatılacak " diye bir giriş yapmış ve o gün televizyonlarda yayınlanması gereken programların listesini sıralamıştık... Kafadan ilk maddede de "Semra Hanım'la anlaşılarak, kendisini dinlemeyen oğlu Ata'yı temiz bir pataklaması istenir. Bu sahneye hiç kimse kayıtsız kalamayacağı ve reyting rekoru kıracağı için o sırada Türkiye Avrupa Birliği'ne değil üye, başkan olsa bile kimsenin haberi olmaz..." şeklinde bir öneride bulunmuştuk... 
Ve programın tanıtımlarından öğrendiğimiz kadarıyla programın finali 17 Aralık akşamına alınmış... Dolayısıyla olası "şok" da önlemiş oldu... Bir şey değil Türkiye .. 

Dünya yuvarlaktır döner, sevda yalancıdır söner... 
Galileo 

Takıntılar .. 

ShockHabercilerden ve SerinDuruşçulardan gelenler 
Kredi kartıyla alışveriş yaptığınızda onayın gelmesi gecikmişse o ay çok harcama yapmamış olduğunuz halde kartın limitinin dolmuş olabileceğini düşünerek yaptığınız harcamaları birkaç saniye için aklınızdan geçirir misiniz Kartın limitinin dolmuş olması halinde rezil olacağınızı düşünür ve de içinizden dua etmeye başlar mısınız Pimapen camların lastikleri eskimesin diye kapanış baskısını azaltmak için, camı yarım kapatır mısınız Hayda Kazı kazandan bir şey çıkmadığı zaman "Bu bölümü kazırsanız biletiniz geçersiz sayılır" kısmını da kazır mısınız Yıllardır arkadaş ortamı içinde bağıra bağıra söylediğiniz bir şarkıyı o güne kadar hep yanlış söylediğiniz fark ettiğinizde bunun daha kimsenin dikkatini çekmiş olup olmadığını merak eder misiniz Yeni aldığınız bir ayakkabının yeni olduğu anlaşılmasın diye boyar mısınız Şeffaf çakmaklarda iki bölme varsa, bu iki bölüm arasında gazı bir o tarafa bir bu tarafa geçirerek her iki bölümde gaz miktarını eşitlemeye çalışır mısınız Daha sonra -eğer gaz tek bir tarafa sığacak kadar azsa- hortumun uzandığı bölmeyi tamamen boşaltıp çakmağı yakarak alevin ne kadar dayanacağını test eder misiniz Televizyonda bir program bittiğinde jenerikte yazan isimlerde kaç kız, kaç erkek ismi olduğunu sayıp, sonuç çıkarmaya çalışır mısınız Kız isimleri daha azsa "bu program daha medeniyet seviyesine ulaşamamış" der misiniz Tırnaklarınızı kestikten sonra tam olarak on tane olup olmadığını kontrol eder misiniz Eksik varsa etrafta dakikalarca tırnak arar mısınız Komşularınızın posta kutularında çeşitli broşür, dergi vs gördüğünüzde bastıramadığınız bir yürütme isteği hisseder misiniz Sonra kendi kendinizi kandırıp, ben almasam başkası alır zaten diyerek amacınıza ulaşır mısınız Belediye otobüsünde imdat çekicinin yanına oturduğunuzu fark ettiğinizde otobüsün kaza yapma senaryolarına göre planlar kurar ve bu asil göreve layık olmak için kasar mısınız Karşı camdaki imdat çekicinin yanında oturan kişiliğin bu görevde muvaffak olup olamayacağı konusunda tahminler yürütür müsünüz 

Hiç Gerek Yok 
Fatih Altaylı Peki bu YTL kalpazanlara karşı ne derece güvenli Eski TL'lerden sıfırları silip taklit edilemezler mi 
Süreyya Serdengeçti Zaten eski 20 milyon TL yeni 20 YTL... Aynı değerdeler yani... 

Bu Ne Be 
"Sessizliğin olduğu yerde mutlaka ben varımdır, mikrofona bakarak üff üff sesim geliyor mu " b b 
</TEXT>
</DOC>
