<DOC>
<DOCNO> 295705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/dunya/dun03.html </URL>
<DATE> 2004/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kürdistan'ı savundu 
</HEADLINE>
<TEXT>


GÜVEN ÖZALP 


Türkiye ziyaretinin öncesinde "Ankara'dan sonra Kürdistan'ı ziyaret edeceğim" yönündeki açıklaması nedeniyle Ankara'da sıkıntılı anlar yaşayan Avrupa Parlamentosu Başkanı Josep Borrell, Güneydoğu konusunda sıkıntı bulunduğunu söyledi. AP çatısı altında düzenlenen "Türkiye - Avrupa Birliği Tarihi Bir Tercih İçin Gerekçeler" başlıklı konferansata konuşan Borrell, "beğenilmeyen bazı şeyler" söylediğini belirterek, "Kürdistan kelimesi Türkiye'de sıkıntı yaratıyor. Oysa bir vatandaş devlete karşı kendini savunabilmeli, o devletin parçası olmayı istememe hakkına sahip olmalı. Demokratik bir şekilde, 'Sizin devletinizi değil, kendi devletimi istiyorum' diyebilmeli. Bu, bir ülkenin toprak bütünlüğünün sorgulanmasını beraberinde getirmez" dedi. Borrell, bunun barışçı ve demokratik yolla yapılmasının önemini vurgulayarak, "Binlerce ölü söz konusu olursa bu ifadeleri çok temkinli kullanmak gerekir. Bazen kelimeler kısa ama anlamları büyük olabilir" dedi. 


</TEXT>
</DOC>
