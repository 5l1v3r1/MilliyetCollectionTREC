<DOC>
<DOCNO> 293022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sondun27.html </URL>
<DATE> 2004/11/29/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
İran ve Kuzey Kore orduları ABD'ye saldırabilir mi 
</HEADLINE>
<TEXT>

     Ortadoğu'daki Amerikan güçlerinin komutanı General John Abizaid, İran ve diğer bazı ülkelerin Amerikan ordusunun Irak ve Afganistan'da savaşması nedeniyle ortaya çıkan durumdan yararlanmamaları gerektiğini söyledi. 
     Abizaid, USA Today gazetesinde yer alan demecinde, söz konusu ülkelerin Amerikan ordusunun durumundan yararlanmaya kalkışmadan önce ''iki kez düşünmelerini'' istedi. 
     General Abizaid, ABD Kongresi'nin, Amerikan askerlerinin Irak ve Afganistan'da savaş halinde olmaları nedeniyle İran ve Kuzey Kore gibi ülkelerin harekete geçmesinden kaygılandığına ilişkin bir soruyu cevaplarken, Amerikan güçlerinin aşırı yayılmasının söz konusu olmadığını söyledi. 
     Abizaid, dünyada herhangi bir ülkeden daha fazla sayıda askeri gücü harekete geçirebileceklerini belirtti ve ''Bunu herkes biliyor'' diye konuştu. 
     
</TEXT>
</DOC>
