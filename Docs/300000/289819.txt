<DOC>
<DOCNO> 289819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/soneko15.html </URL>
<DATE> 2004/11/18/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
ABD'nin borçlanma sınırı 800 milyar dolar yükselecek... 
</HEADLINE>
<TEXT>

     ABD'de Senato, borçlanma sınırını 800 milyar dolar artıran tasarıyı onayladı. 
     Cumhuriyetçilerin ağırlıkta olduğu Senato'da hükümetin borçlanma sınırını 8.18 trilyon dolara yükselten karar, 44 hayır oyuna karşılık 52 evet oyu aldı. 
     Senato'da azınlık olan Demokratlar ise önlem alınmadığı takdirde 10 yıl içinde ABD'nin borçlarının 14.5 trilyon dolara ulaşacağı uyarısında bulunarak borçlanma sınırının yükseltilmesine karşı çıktı. 
     Tasarının, yine Cumhuriyetçi vekillerin ağırlıkta olduğu Temsilciler Meclisi'nde bugün görüşülmesi bekleniyor. 
     Temsilciler Meclisi'nden de onay almasıyla yasalaşacak tasarı, ikinci kez seçilen Başkan Bush döneminin üçüncü borçlanma barajı artırımı olacak. 
     Önceki Başkan Bill Clinton'un görevde olduğu 2000 yılında 237 milyar dolar fazla veren ABD bütçesi, Başkan George W. Bush'un dördüncü görev yılı olan 2004'te 413 milyar dolarlık rekor açık vermişti. ABD'de mali yıl, bütçe dönemi 30 Eylül'de sona eriyor. 
     
</TEXT>
</DOC>
