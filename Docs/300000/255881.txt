<DOC>
<DOCNO> 255881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/soneko12.html </URL>
<DATE> 2004/07/16/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Vergi boçluları teşhir ediliyor... 
</HEADLINE>
<TEXT>

     Maliye Bakanlığı, 2003 yılı sonu itibarıyle vadesi geldiği halde 1 Temmuz 2004'e kadar ödenmeyen 75 milyar ve üstündeki vergi ve cezaları teşhir ediyor. 
     Bugünkü Resmi Gazete'de yayımlanan Vergi Usul Kanunu Genel Tebliği'ne göre, vergi borçlularına ilişkin açıklama, 16 Ağustos ile 15 Eylül tarihleri arasında vergi dairelerinde gerçekleştirilecek. Vergi borçluları 1 Eylül 2004 tarihinden itibaren de Gelirler Genel Müdürlüğü'nün internet sitesinde duyurulacak. 
     Yapılacak açıklamada, 31 Aralık 2003 tarihi itibarıyle vadesi geldiği halde 1 Temmuz 2004 tarihine kadar ödenmemiş her nevi vergi ve cezalar ile 1 Haziran 2003 ile 31 Mayıs 2004 tarihleri arasında kesinleşen tarhiyat dikkate alınacak. 
     Vergi Barışı Kanunu hükümlerine göre taksitlendirilen vergi ve cezalar, söz konusu açıklamanın kapsamına girmeyecek. 
     Defterdarlıklar tarafından hazırlanan vergi borçlularına ilişkin listelerin bir örneği, Gelirler Genel Müdürlüğü İstatistik Araştırma Şube Müdürlüğü'ne gönderilecek. 

     
</TEXT>
</DOC>
