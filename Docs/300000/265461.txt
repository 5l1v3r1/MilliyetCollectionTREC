<DOC>
<DOCNO> 265461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/son/sondun21.html </URL>
<DATE> 2004/08/22/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
Irak'ta rehin alınan gazeteci serbest bırakıldı 
</HEADLINE>
<TEXT>

     Irak'ta bir grup tarafından kaçırıldığı açıklanan ABD'li gazeteci Micah Garen'in serbest bırakıldığı bildirildi. 
     Irak'ta ABD güçlerine karşı ayaklanan Şiilerin lideri Mukteda Sadr'ın bir yardımcısı, El Cezire televizyonuna yaptığı açıklamada, bir hafta önce kaçırılan ABD'li gazetecinin salıverildiğini duyurdu. 
     Sadr'ın yardımcısı, ABD'li gazetecinin Irak'ın güneyindeki Nasiriye kentinde serbest bırakıldığını kaydetti. 
     ABD'li gazeteci Garen de Sadr'ın yardımcısından kısa süre sonra El Cezire televizyonuna telefonla yaptığı açıklamada salıverildiğini doğruladı ve Nasiriye'deki Sadr'ın temsilcisine ve serbest bırakılması için çalışan herkese teşekkür ettiğini söyledi. 
     Bu arada, dinci bir gruba ait internet sitesinde, Irak'ta rehin aldıklarını belirtikleri 12 Nepallinin fotoğrafları yayınladı. 
     ''Ensar El Sünnet Ordusu'' adındaki grubun internet sitesinde, 12 Nepallinin ellerinde pasaportlarıyla tek tek ve toplu halde çekilmiş fotoğrafları yer aldı. 
     Grup, önceki gün yayımladığı açıklamada, 12 Nepallinin Irak'ta ABD güçleriyle yaptıkları işbirliği nedeniyle kaçırıldığı ifade edilmişti. 
     ABD'nin talebine rağmen Irak'a asker göndermeyen Nepal'den, güvenlik firmalarında silahlı personel olarak çalışmak üzere gidenler olduğu belirtiliyor. 
     Öte yandan, ABD askeri yetkilileri, Irak'ın kuzeyindeki Musul kentinde bir ABD askeri konvoyunun yakınında yola yerleştirilen bombanın patlaması sonucu 1 ABD askerinin öldüğünü, 1'inin de yaralandığı açıklandı. 
     Saldırıda, 2 Iraklı çocuğun yaralandığı bildirilmişti. 
     Musul'da düzenlenen ayrı bir saldırıda da yabancı bir firmada çalışan 1 Enedonezyalı ile 2 Iraklı ölmüş, 1 Filipinli de yaralanmıştı. 
     
</TEXT>
</DOC>
