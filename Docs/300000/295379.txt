<DOC>
<DOCNO> 295379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/guncel/agun.html </URL>
<DATE> 2004/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'İşkencesiz nasıl öldü 'nün raporu 
</HEADLINE>
<TEXT>


Nezarethanede 'ölü bulunan' Ünal davasının kararında, "Sivrisineklerden korunması ve gece üşümemesi için verilen battaniyenin şeritlerini çıkararak kendisini asmıştır" denildi 

Gökçer Tahincioğlu - Ankara 

Balıkesir Edremit'te nezarethanede yaşamına son verdiği açıklanan Özgür Ünal'ın 16 ölümü "cezasız" kaldı. Ünal, 2001'de bir kadına sarkıntılık ettiği iddiasıyla gözaltına alınmış, daha sonra da Ünal'ın canına kıydığı açıklanmıştı. Burhaniye Ağır Ceza Mahkemesi, "işkenceyle adam öldürmek" suçundan haklarında dava açılan 7 polisten 5'inin beraatına, 2'sinin görevi ihmalden cezalandırılmasına karar vermiş, bu cezayı da paraya çevirerek ertelemişti. Mahkemenin gerekçeli kararında ölüm nedeni şöyle anlatıldı 

Özgür hayatını nasıl kaybetti 
- "Ünal, gece üşümemesi ve sivrisineklerden korunması amacıyla verilen battaniyenin kenar şeritlerini çıkararak kendisini asmıştır." 

İşkenceyle öldürülmediği nasıl saptandı 
- "Gücü kuvveti yerinde bir kişinin, ancak birkaç kişi tarafından büyük uğraşlarla asılabileceği, bu durumda da vücudunda travmatik lezyonlar yara oluşacağına yönelik rapor içerikleri, sanıkları teyit etmiştir. Sanıkların Ünal'ı öldürmelerini gerektirir herhangi bir neden bulunmamaktadır." 

Morluklar neden oluştu 
- "Kollarındaki ekimozların morluk asılma sırasındaki çırpınmalar sonunda oluşabilecekleri, yine tabanlarındaki ekimozların travmatik olup olmadığının belirlenemediği, maktulün motosiklet sürdüğü, buradaki ekimozların muhtemelen uzun süre kullanmaktan kaynaklanmış olabileceği anlaşılmıştır." 

Yüksek ve düz duvara tırmanarak yaşamına son veren Ünal'ın terlikleri nasıl ayağında kaldı 
- "Ölenin kullandığı terlikler üzeri bağcıklı olduğundan ayaklarından düşmemiştir." 

Polisler, 18 yaşından küçük Ünal'ı nasıl gözaltına aldı 
- "Sanıkların, yakalama, üst arama ve teşhis tutanaklarında 1983 doğumlu yazılan maktul, bu tutanaklara imza atmıştır. Sanıklar, 18 yaşından küçük olduğunu bilmemektedir." 

"Görevi ihmal" cezaları neden verildi 
- "Cezalar, Ünal'ın 18 yaşından küçük olması ihtimalinin dikkate alınmaması, maktulün öldüğü ana kadar nüfus cüzdanının incelenmemesi, savcının haberdar edilmemesi, ölenin hiçbir savunmasının alınmaması, haklarının hatırlatılmaması, nezarethanenin sürekli kontrol edilmemesi, battaniyenin şeridi sökülerek gerekli tedbirin alınmamasından verilmiştir." 

Soruşturmayı geçiştirdiler 

Ünal ailesinin avukatı Nalan Erkem, kararı temyiz etti. Temyiz dilekçesinde yanıtlanmayı bekleyen şu sorular dile getirildi 
Tabipler Birliği, Ünal'ın kol ve ayağındaki morlukları "travmatik" olarak tanımladı. Adli Tıp, da bunların travma ya da farklı nedenlerle olabileceğini belirtmesine rağmen soruşturma neden genişletilmedi AİHM, gözaltında ölüm olaylarında, otopsinin çok kapsamlı, kamera ve fotoğraf makinesiyle yapılmasını istemesine rağmen neden yapılmadı Yaşamına son vermesi için nedeni bulunmayan maktulün cinsel taciz görüp görmediği neden araştırılmamıştır Ünal'ın, tırnak ve dişlerinde kıl, tüy, deri görülmemiştir. Savcılık ve mahkeme neden bunu adli tıpta araştırtmamıştır 


</TEXT>
</DOC>
