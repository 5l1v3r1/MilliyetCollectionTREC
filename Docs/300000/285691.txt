<DOC>
<DOCNO> 285691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sondun37.html </URL>
<DATE> 2004/11/03/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Putin, Bush'un kazanmasını yorumladı... 
</HEADLINE>
<TEXT>

     Rusya Devlet Başkanı Vladimir Putin, ABD seçimlerinde Başkan George Bush'un seçim zaferinin, Amerikan halkının terör tehdidine prim vermediği anlamına geleceğini söyledi. 
     Putin, resmi ziyaret için Moskova'da bulunan İtalya Başbakanı Silvio Berlusconi ile düzenlediği basın toplantısında bir gazetecinin sorusu üzerine, Bush'un kazanması halinde Amerikan halkının korkutulmaya izin vermediği ve mantıklı bir seçim yaptığını görmekten mutluluk duyacağını kaydetti. 
     ABD'deki başkanlık seçimi sürecinde Irak'taki terörist saldırıların Bush'un yeniden seçilmesini engelleme amacı taşıdığını belirten Putin, ''Bush'un başkanlığı sırasında iki ülke ilişkileri halklarımız ve küresel güvenlik açısından olumlu şekilde gelişti'' diye konuştu. 
     Putin, Bush'un sert bir politikacı olduğunu gösterdiğini ifade ederek, ''Bush güçlü karakteri olan biri ve öngörülü bir ortak'' dedi. 
     
</TEXT>
</DOC>
