<DOC>
<DOCNO> 280308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sondun33.html </URL>
<DATE> 2004/10/15/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Kudüs'te Ramazan... Haremüşşerif'te 90 bin kişi toplandı 
</HEADLINE>
<TEXT>

     Aylar öncesinden Ramazan için önlemler alınması istenen ve Müslümanların girişlerinin sınırlandırılması düşünülen Haremüşşerif'te, 90 bin Müslüman topluca Ramazan'ı karşıladı. 
     Mekke ve Medine'den sonra, Müslümanlar için en kutsal üçüncü mekan olan Mescid-i Aksa ile Hazreti Ömer Camii'ni Kubbettüssahra barındıran Haremüşşerif'te, bu sabah 90 bin Müslüman namaz kıldı, dua etti. 
     Kudüs polisi, namaza katılanların 30 bininin, 18 yaşın altında olduğu belirtti. 
     Öte yandan İsrail Cumhurbaşkanı Moşe Katsav, Müslüman toplumunun Ramazan ayını kutladı. Katsav, edilen barış dualarının kabul görmesi ümidini de iletti. 
     İsrail Başbakan Ariel Şaron ve İsrail polisinin yaptığı son değerlendirmede, Haremüşşerif'in bulunduğu Eski Kent'e Ramazan boyunca Müslümanların girişinin sınırlandırılmasını öngören kararın uygulanmasından, Ramazan'a bir gün kala vazgeçilmişti. Buna rağmen Kudüs'te yoğun güvenlik önlemleri alındı, Filistinlilerin İsrail sınırlarına kaçak girişlerini önlemek için binlerce polis kent girişlerinde yolları tuttu. 
     Filistin yerleşimlerinde de polisin, ancak 60 yaşın üzerindeki Filistinli erkeklerin Haremüşşerif'e gitmek için geçişlerine izin verdiği bildirildi. 
     İki aya yakın süredir, yasal izinleri bulunan Filistinlilerin bile İsrail sınırlarına geçişi yasaklanmış bulunuyor. 
     
</TEXT>
</DOC>
