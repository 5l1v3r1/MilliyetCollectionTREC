<DOC>
<DOCNO> 296690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sonyas17.html </URL>
<DATE> 2004/12/10/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Cinsel zekanızı ölçün... 
</HEADLINE>
<TEXT>

     Artık cinsel performansı ölçmek mümkün 
     Brezilyalı seksolog ve Sao Paulo Üniversitesi Tıp Fakültesi Psikiyatri Enstitüsü'nden doktor Carmita Abdo, binlerce hastasından yola çıkarak 'Cinsel IQ testi' hazırladı. Yani IQ testleriyle intelligent quotient nasıl kişinin zek katsayısı ölçülüyorsa, bu testle de cinsel performans ve tatmin düzeyi ölçülecek. Erkeklere yönelik test hazır, kadınlara yönelik olarak hazırlanan testse birkaç hafta içinde tamamlanacak. 
     Test için zek katsayısı kavramından esinlendiğini, ereksiyon kalitesi ve cinsel tatmin arasında doğrudan bağlantı olduğunu gösteren araştırmalardan yola çıktığını anlatan Dr. Abdo, "Cinsel IQ, kişinin cinsel tutumunu hem duygusal hem fiziksel açıdan değerlendiren basit, ama etkili bir araç. Test, 'yatakta iyi olmak' konusunda kişilere objektif bir değerlendirme olanağı sunuyor" dedi. 
     
     Konuşulamayan sorun 

     Abdo'nun sunduğu bulgulara göre, dünyada halihazırda 150 milyona yakın erkek, sertleşme sorunuyla erektil disfonksiyon karşı karşıya. Bu sayı, şehirleşme, stres ve yaşlanmaya bağlı olarak önümüzdeki yıllarda yüzde 110 artacak. Sorun yaşayan her 12 erkekten sadece biri doktora gidiyor. En gelişmiş ülkelerde bile 'yatak odası' ile ilgili sorunlar konuşulmuyor. Yüksek cinsel performanslarıyla bilinen Brezilyalılar dahi konuşmaya pek yanaşmıyor. 
     
     Dürüstçe yanıt verin... 

     Cinsel yaşamınızın son altı ayına bakarak, aşağıdaki soruları dürüstçe cevaplandırın. Her bir soruya 1-5 arası puan verin. Hiçbir zaman 1 , nadiren 2 , zaman zaman 3 , çoğu zaman 4 ve her zaman 5 şeklinde verdiğiniz cevapları toplayın ve ikiyle çarpın. Böylece 'Cinsel IQ' notunuz ortaya çıkacak. 
     
     Sorular 

     1. Libidonuz cinsel ilişkiyi başlatmaya yetecek kadar yüksek mi 
     1 2 3 4 5 
     2. Cinsel çekiciliğinizin, partnerinizi yatağa gitmeye ve doyurucu bir cinsel ilişkide bulunmaya yöneltecek kadar yüksek olduğunu düşünüyor musunuz 
     1 2 3 4 5 
     3. Ön sevişme sürecinin hem sizin hem de partneriniz için zevkli ve doyurucu olduğunu düşünüyor musunuz 
     1 2 3 4 5 
     4. Partnerinizin cinsel doyuma ulaşması sizin cinsel performansınızı etkiliyor mu 
     1 2 3 4 5 
     5. Ereksiyonunuzu, cinsel ilişkiyi doyurucu bir orgazmla sonuçlandırmaya yetecek kadar koruyabiliyor musunuz 
     1 2 3 4 5 
     6. Cinsel olarak uyarıldığınızda, penisiniz, cinsel ilişkiyi doyurucu bir orgazma taşıyacak kadar sertleşiyor mu 
     1 2 3 4 5 
     7. Cinsel etkinlik sırasında penisinizin sertliğini koruyabiliyor musunuz 
     1 2 3 4 5 
     8. Boşalma sürecinizi kontrol edebiliyor musunuz 
     1 2 3 4 5 
     9. Seks sırasında orgazm olabiliyor musunuz 
     1 2 3 4 5 
     10. Cinsel performansınız sizi yatakta daha maceracı olmaya veya daha sık seks yapmaya yöneltiyor mu 
     1 2 3 4 5 
     
     Değerlendirme 

     80-100 Ateşli aşk yaşamı Cinsel bakımdan kendimden çok memnunum ve seks yaşamımın zevkini sonuna kadar çıkarıyorum. 
     60-80 Sıcak aşk yaşamı Seks yapmaktan zevk alıyorum, fakat geliştirmem gereken bazı noktalar var. 
     40-60 Soğuk aşk yaşamı Cinsel yaşamımın daha iyi olacağını görüyor ve üzülüyorum. 
     20-40 Hayal kırıklığına uğratan aşk yaşamı Seks yaşamımdan yeterince doyum sağlamadığımı hissediyorum. 
     0-20 Hüsranla sonuçlanmış aşk yaşamı İyi bir kitap okumaktan, seks yaşamım sayesinde aldığım zevkten daha fazla zevk alabileceğime dair birtakım ciddi endişelerim var. 
     
</TEXT>
</DOC>
