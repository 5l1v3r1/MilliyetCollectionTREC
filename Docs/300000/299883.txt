<DOC>
<DOCNO> 299883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/soneko47.html </URL>
<DATE> 2004/12/22/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
MB Beklenti Anketi'nde yılsonu enflasyon tahmini değişmedi 
</HEADLINE>
<TEXT>

     Merkez Bankası tarafından düzenlenen beklenti anketine göre, yıl sonu enflasyon beklentisi TÜFE bazında yüzde 10 ile değişmedi. 
     Merkez Bankası, Aralık ayının ikinci dönemine ilişkin beklenti anketi sonuçlarını açıkladı. 
     Buna göre, Aralık ayının birinci anket sonuçlarına göre yüzde 10 olan TÜFE bazında yıl sonu enflasyon beklentisi, ikinci anket sonuçlarında da değişmedi. 
     Merkez Bankası'nın Beklenti Anketi'ne göre, cari işlemler dengesinde açık beklentisi, yıl sonu itibarıyla 13 milyar 582.4 milyon dolara geriledi. 
     Aralık ayının ilk anketinde, yıl sonu cari açık beklentisi 13 milyar 618 milyon dolar idi. 
     Söz konusu ayın ilk anketinde gayri safi milli hasıla GSMH uygun ortalama büyüme beklentisi yüzde 8,9 iken, ikinci ankette yüzde 8.4'e geriledi. 
     Birinci ankette yıl sonu TÜFE'de yüzde 10,0, cari ay TÜFE'de yüzde 1,1, iki ay sonrası TÜFE'de yüzde 0.8, gelecek 12 aylık dönem TÜFE'de yüzde 8.7 olan beklentiler ise Aralık ayının ikinci anketinde de aynı kaldı. 
     Cari ay sonu ve dolayısıyla yıl sonu bileşik faiz oranı beklentisi, uygun ortalamada yüzde 20,2'den yüzde 19.4'e geriledi. 
     Aralık ayının ikinci anketinde, cari ay ve yıl sonunun uygun ortalama dolar kuru beklentisi de, 1 milyon 431 bin 400 liradan 1 milyon 412 bin liraya düştü. 
     Söz konusu ay, birinci dönemde yüzde 8.9 olan cari yıl sonu GSMH büyüme beklentisi ise ikinci dönemde yüzde 8.4'e geriledi. 
     
</TEXT>
</DOC>
