<DOC>
<DOCNO> 269876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/ekonomi/eko02.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'den hükümete 'batık banka' tepkisi 
</HEADLINE>
<TEXT>


CHP Genel Sekreter Yardımcısı Oğuz Oyan Hükümet, Tasarruf Mevduatı Sigorta Fonu Başkanı Ahmet Ertürk'ü konuşturarak kamuoyunu batık bankalardan 37 milyar doların tahsil edilemeyeceğine inandırmaya çalışıyor 

ANKARA Milliyet 

CHP'nin 'Banka Karadeliği Araştırma Komisyonu' Başkanı, Genel Sekreter Yardımcısı Oğuz Oyan, basın toplantısında, "Hükümetin, Tasarruf Mevduatı Sigorta Fonu TMSF bünyesindeki bankaların devlete olan borçlarının 37 milyar dolarlık bölümünün üzerine bir bardak su içme anlayışı içinde olduğunu" savundu. 
Hükümetin kamuoyunu buna inandırmak için TMSF Başkanı'nı konuşturduğunu ileri süren Oyan, "Acaba hükümetin icraatına 3 Kasım seçimlerinden önce Bozüyük'de yapılan toplantıda verilen sözler mi yansıyor " dedi. 
TMSF bünyesindeki bankaların müşterileri olan özel şirketlerden alacaklarının tahsili aşamasında "yeni bir soygun kapısı açıldığını" iddia eden Oyan, 324 milyon dolar tutarındaki bu alacağın tahsili için açılan ihaleye katılan olmadığını, daha sonra yüzde 30 indirim yapılarak bu miktarın 222 milyon dolara indirildiğini anlattı. 

'Diyet ödeniyor' 
İhalede Deutsche Bank bünyesindeki Bebek Varlık Yönetimi şirketinin ihaleyi 22.5 milyon dolar karşılığı aldığına dikkat çeken Oyan, şirketin 4 - 5 milyon dolar peşin ödeme ile tahsil hakkını aldığını kaydetti. Oyan, "1'e 10 k r. Yani 22 milyon dolar ödeyerek 222 milyon doları tahsil hakkına sahip olunacak. Tıpkı Brezilya ve Arjantin'de olduğu gibi bankaların alacaklarının çok düşük bedellerle yabancı şirketlere satışı aşamasına gelinmiştir" diye konuştu. 
CHP İstanbul Milletvekili Kemal Kılıçdaroğlu da hükümetin TMSF Başkanı'nın açıklamaları karşısında sessiz kalarak "hortumculara diyet borcunu ödediğini" ileri sürdü. 


</TEXT>
</DOC>
