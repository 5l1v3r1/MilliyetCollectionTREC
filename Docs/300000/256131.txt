<DOC>
<DOCNO> 256131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sonsiy08.html </URL>
<DATE> 2004/07/17/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Bakan Yıldırım PTT 20 trilyon lira zarardan 6 trilyon lira kara geçti 
</HEADLINE>
<TEXT>

     Ulaştırma Bakanı Binali Yıldırım, PTT'nin 20 trilyon lira zarardan 6 trilyon lira kara geçtiğini belirterek, PTT Bank'ın da vatandaşlara ''ilaç gibi geldiğini'' bildirdi. 
     Ulaştırma Bakanlığı'ndan yapılan yazılı açıklamada, yıllardır trilyonlarca lira zarar eden PTT'nin, bu yıl büyük bir başarıya imza atarak, ''itibarlı günlerine'' geri döndüğü kaydedildi. 
     Açıklamada, Bakan Yıldırım'ın görüşlerine de yer verildi. Elde edilen başarıda PTT Bank'ın büyük katkıları olduğunu belirten Binali Yıldırım, PTT'nin 20 trilyon lira zarardan 6 trilyon lira kara geçtiğini, PTT Bank'ın vatandaşa ''ilaç gibi geldiğini'' kaydetti. 
     Acentalarıyla birlikte PTT'nin 4 binden fazla yerleşim yerinde hizmet verdiğini ifade eden Yıldırım, vatandaşın telefon parası yatırmak, havale yapmak için köyden ilçeye, ilçeden şehre gitmekten kurtulduğunu ve hizmetin ayağına geldiğini belirtti. 
     PTT'nin 2004 yılı Haziran ayı sonuna kadar elde edilen komisyonun, 2003 yılı sonunda sağlanan 12 aylık gelirin iki katını geçtiği kaydedilen açıklama şöyle 
     ''2003 yılı sonunda 245 milyar lira komisyon geliri elde eden PTT, Haziran ayı sonu itibariyle 584 milyar lira kara ulaştı. 2002 yılı Mayıs ayında 21 trilyon lira zarar eden kuruluş bu yılın Mayıs ayında 6 trilyon lira kar elde etti.'' 
     
</TEXT>
</DOC>
