<DOC>
<DOCNO> 275336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sonsiy17.html </URL>
<DATE> 2004/09/27/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Krayalçın "Partiler genel başkan hegemonyası altında" 
</HEADLINE>
<TEXT>

     Sosyal Demokrat Halkçı Parti SHP Genel Başkanı Murat Karayalçın, Türkiye'de siyasi partilerin genel başkan hegemonyası altında olduğunu iddia etti. 
     Karayalçın, ''Türkiye Söyleşileri'' kapsamında Antakya'da Büyük Antakya Oteli'nde partililerle biraraya geldi. 
     Karayalçın, Türkiye'deki sorunların birkaç cümle ile özetlenemeyeceğine dikkat çekerek, ''En önemli sorun siyaseti oligarşik yapıdan kurtarıp, katılımcı hale getirmektir'' dedi. 
     Siyasi Partiler ve Seçim yasalarının değiştirilmesini istediklerini vurgulayan Murat Karayalçın, şunları söyledi 
     ''Türkiye'de siyasi partiler genel başkan hegemonyası altında. Genel başkan milletvekilini, delegeyi, belediye başkanını ve meclis üyelerini seçiyor. Özelikle delege sisteminde çok büyük sorunlar var. Bir tek delege, genel başkanın onayı olmadan seçilemiyor. Ardından delegeler, kurultaylarda genel başkanı seçiyor. Adeta bir saadet zinciri oluşturuluyor. Bu sistem değişmelidir.'' 
     
</TEXT>
</DOC>
