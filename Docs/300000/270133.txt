<DOC>
<DOCNO> 270133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonspo30.html </URL>
<DATE> 2004/09/08/ </DATE>
<TIME> 23.51 </TIME>
<AUTHOR>  </AUTHOR>
<HEADLINE>
Yunanistan'da beraberlik var 
</HEADLINE>
<TEXT>

     Ay-yıldızlı ekip mücadele ettiği 2. gruptaki ikinci maçında Yunanistan karşısında maçın ilk yarısında beklenen oyunun sergileyemedi, ilk yarıyı 0-0 kapadı. 
     Ev sahibi Yunanistan ise baskılı oynamasına rağmen aradığı gole ilk yarıda kavuşamadı. 
     Karşılaşmanın ikinci yarısında da her iki tarafta gol bulamadı. 
     Türkiye, deplasmanda Avrupa Şampiyonu Yunanistan ile 0-0 berabere kaldı. 
     
     İLK YARI 

     16. dakikada Zagorakis orta alanda kaptığı topu, Giannakopoulas'a gönderdi. Kaleci Rüştü'nün üzerine geldiğini gören bu futbolcu, Rüştü'nün yanından topu kaleye gönderdi. Filelere gitmekte olan topu, Servet son anda kornere atarak mutlak bir golü önledi. 
     25. dakikada Fatih ile ver-kaç yapan Nihat, Yunanistan ceza alına girdi. Bu futbolcunun şutunda kaleci Nikopolidis topu yumruklarıyla kornere çelerek tehlikeyi geçiştirdi. 
     36. dakikada Türkiye ceza sahası ön çizgisinde Giannakopoulos, topu, Karagouinis'in önüne bıraktı. Bu futbolcunun sert şutunda top kaleci Rüştü'de kaldı. 
     37. dakikada Nihat'ın Yunanistan ceza alanına gönderdiği topu Fatih kafayla Deniz'e indirdi. Bu futbolcunun sert şutunda defansa çarpan top, üst direkten döndü. Dönen topa Fatih istediği gibi vuramayınca takımını mutlak bir golden etti. 
     
     İKİNCİ YARI 

     74. dakikada Zagorakis'in serbest atıştan ceza alanına gönderdiği topa direk dibinde Vryzas dokunamayınca takımını bir golden etti. 
     75. dakikada Serkan'ın ceza alanına ortaladığı topa uzak direkte Deniz kafayı vurdu. Top, kaleci Nikopolidis'in ellerinde kaldı. 
     81. dakikada Gökdeniz, Yunanistan ceza alanında topu önünde buldu. Basinas'tan sıyrıldı. Kaleyi çaprazdan gören pozisyonda kaleciyle karşı karşıya kalan bu futbolcu topa kötü vurunca, kaleye paralel giden meşin yuvarlağı defans uzaklaştırarak tehlikeyi önledi. 
     Böylece Türkiye grubundaki 2. maçından da berabere ayrılarak puanını 2'ye çıkardı. 
     
</TEXT>
</DOC>
