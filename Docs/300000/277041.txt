<DOC>
<DOCNO> 277041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/siyaset/siy04.html </URL>
<DATE> 2004/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül Adil bir gelecek için diyalog şart 
</HEADLINE>
<TEXT>


LUBE AYAR İstanbul 


İptal edilen İKÖ - AB Ortak Forumu bünyesindeki uluslararası sempozyumda konuşan Dışişleri Bakanı Abdullah Gül, "Diyalog en büyük ümidimizdir. Ancak bu şekilde uluslararası değerleri güçlendirebilir, barışçıl, sürdürülebilir ve adil bir gelecek sağlayabiliriz" dedi. Dışişleri Bakanlığı Stratejik Araştırmalar Merkezi'nce SAM , yerli ve yabancı akademisyen, diplomat, köşe yazarı ve medya yöneticilerinin katılımıyla gerçekleştirilen "İKÖ-AB Ortak Forumu Uluslararası Sempozyumu", dün Gül'ün konuşmasıyla tamamlandı. İKÖ - AB Ortak Forumu'nun iptal edilmesine üzüldüğünü belirten Gül, "Bazı Avrupalı ülkelerin foruma katılmamak için beyan ettikleri nedenlerin, bu önemli toplantının içeriğiyle hiçbir ilişkisi yok" diye konuştu. Fransız gazeteci yazar Alexander Adler de "Türkiye'yi övmeye geldim" diyerek başladığı sözlerini şöyle sürdürdü "Türkiye'nin AB'nin bir parçası olması, Batı için güç artışı, Doğu için özgürlük, dünya için de yeni bir dünya yaratılması anlamına gelir. Türkiye, önemli bir değerdir. Avrupa, bu değerin farkına varmalı." 


</TEXT>
</DOC>
