<DOC>
<DOCNO> 274930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/ekonomi/eko05.html </URL>
<DATE> 2004/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı AB için kenetlenelim 
</HEADLINE>
<TEXT>


SERKAN ARMAN 

Türk Sanayicileri ve İşadamları Derneği TÜSİAD Başkanı Ömer Sabancı, Avrupa Birliği'nden AB müzakere başlangıç tarihi verilmesini beklendiğini belirterek, her kesimi kapsayan, çok detaylı ve etkili örgütlenme içine girilmesi gerektiğinin altını çizdi. 
Müzakerelerin zaman alıcı ve yorucu olacağını da dile getiren Sabancı, "Ne kadar iyi hazırlanırsak Türkiye'nin o kadar menfaatine olur" dedi. Sabancı, 6 Ekim Komisyon Raporu'nun özellikle Kopenhag Kriterleri'nin büyük ölçüde yerine getirilmiş olmasından dolayı olumlu çıkmasını beklediklerini dile getirerek, "Bu raporda Türkiye aleyhine ne kadar az şart olursa bunlar hepimizin lehine. Çünkü AB'deki siyasi parti liderleri 6 Ekim'le 17 Aralık tarihleri arasında Türkiye'yi savunmayacaklar, bir nevi AB Komisyon Raporu'nu kendi kamuoylarına anlatacaklar" diye konuştu. 

Reformları uygulama önemli 
Türkiye ekonomisinin olumlu bir gidişat içerisinde olduğunu da belirten Sabancı, elde edilen ortamı kalıcı hale getirmek gerektiğini dile getirerek, "Bunu yaparken yapısal reformlarda kayıtdışı ekonomiyle mücadele, gelir idaresinin yeniden yapılandırılması, sosyal güvenlik kurumlarına el atılması ve kanayan yaramız olan işsizliğe bir çözüm bulmak için yatırım ortamını iyileştirmemiz lazım" dedi. 



</TEXT>
</DOC>
