<DOC>
<DOCNO> 255231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/dunya/dun03.html </URL>
<DATE> 2004/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlardan yardımı veto tehdidi 
</HEADLINE>
<TEXT>


SEFA KARAHASAN Lefkoşa 


Kıbrıs Rum Yönetimi, Avrupa Birliği'ne AB Kıbrıs Türklerine yönelik AB önlemlerini veto etme tehdidi savurdu. Rum Kesimi, AB üyelerine sunduğu uyarı niteliği taşıyan öneri paketinde KKTC limanlarından ithalat - ihracat öngören düzenlemenin 6 ay dondurulmasını, kapalı Maraş bölgesinin Rumlara iadesi için müzakerelerin başlamasını ve Türklerin Larnaka limanlarından ihracat yapabilmesini önerdi. Rumlar, KKTC ile doğrudan ticarette ısrar edilmesi halinde Kuzeye yapılacak olan 259 milyon euro'luk AB yardımını veto edeceği tehdidinde bulundu. 
Rum Fileftheros gazetesinin haberine göre Rum Yönetimi bu öneri paketini Dışişleri Bakanı Yorgo Yakovu eliyle İngiltere'nın yanı sıra 6 AB ülkesine iletti. Gazete, Rum Bakan Yakovu'nun "Veto etme ihtimalimiz açıktır" şeklindeki sözlerine de yer verdi. 




</TEXT>
</DOC>
