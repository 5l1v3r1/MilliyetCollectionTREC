<DOC>
<DOCNO> 269472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sonsiy07.html </URL>
<DATE> 2004/09/06/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Gül ''Irak'ta rehin alınan Mithat Çivi serbest'' 
</HEADLINE>
<TEXT>

     Dışişleri Bakanı Abdullah Gül, Irak'ta rehin alınan Türk tır şoförü Mithat Çivi'nin serbest bırakıldığını açıkladı. 
     AB Komisyonu'nun genişlemeden sorumlu üyesi Günter Verheugen ile düzenlediği ortak basın toplantısında açıklama yapan Gül, Çivi'nin, sahada yürüttükleri yoğun çalışmalar, Türkiye'nin Bağdat Büyükelçiliği ve Dışişleri Bakanlığı'nın yoğun gayretleriyle serbest bırakıldığını söyledi. 
     Irak'ta zaman zaman Türklerin zor şartlarda karşı karşıya kaldığını söyleyen Gül, birçok tedbir aldıklarını ancak buna rağmen bazı kaçırma olaylarının söz konusu olduğunu belirtti. 
     Dışişleri Bakanlığı sözcüsü Namık Tan da serbest bırakılan kişinin kamyon şoförü Mithat Çivi olduğunu açıklamıştı. 

     
</TEXT>
</DOC>
