<DOC>
<DOCNO> 256157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sontur08.html </URL>
<DATE> 2004/07/17/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
AİHM'de yargılama sürecine katılanlara kolaylıklar... 
</HEADLINE>
<TEXT>

     Türkiye, Avrupa İnsan Hakları Mahkemesi'ndeki AİHM yargılama sürecine katılan kişilere, yargılama sürecinin etkin ve hızlı biçimde ilerleyebilmesi amacıyla, belli konularda bağışıklık ve kolaylıklar sağlayacak. 
     Salzburg'da 3 Temmuz 2002 tarihinde imzalanan ve Resmi Gazete'nin bugünkü sayısında yayımlanan uluslararası sözleşmeye göre Türkiye, mahkeme tarafından yürütülen adli tatbikata dahil olan herkese, bunların temsilci ve danışmanlarıyla yargı sürecine katkıda bulunacağı düşünülen tanık, uzman ve mahkeme başkanının davetiye gönderdiği kişilere bazı kolaylık ve bağışıklık sağlamayı kabul ediyor. 
     Sözleşme uyarınca, belirtilen kişiler, mahkemeye yaptıkları sözlü, yazılı açıklamalar, sundukları belge ve deliller bakımından yargı bağışıklığından yararlanacak. 
     Sözleşmeyle devlet, taraf, uzman, vekil, danışman ve mahkemenin davetlisi olanlara mahkemeyle serbestçe yazışma hakkı tanıyor, gönderilen yazılara ilişkin disiplin işlemi uygulanmıyor ve bu kişilerin duruşmalara katılma amacıyla yapacakları seyahatlerin engellenmemesi taahhüt altına alınıyor. 
     
</TEXT>
</DOC>
