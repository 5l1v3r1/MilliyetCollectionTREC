<DOC>
<DOCNO> 285704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sondun50.html </URL>
<DATE> 2004/11/03/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Amerikan uçakları Felluce'yi bombaladı 
</HEADLINE>
<TEXT>

     Amerikan uçakları, Irak'ın başkenti Bağdat'ın batısındaki Felluce kentini yine bombaladı. 
     Görgü tanıkları, kentin 7 patlamayla sarsıldığını, doğu yakasından dumanlar yükseldiğini söyledi. 
     Hastane kaynakları da hava saldırısında bir kadının ağır yaralandığını, bir genç kızın ise sağ bacağının koptuğunu belirtti. 
     Amerikan uçakları dün gece de kenti bombalamıştı. 
     Amerikan ordusu, dün geceki akında, bir silah deposuyla direnişçilerin komuta karargahının bombalandığını belirtmişti. 
     Ordu açıklamasında, Felluce yabancı teröristlerden ve direnişçilerden arındırılıncaya kadar operasyonların süreceği ifade edilmişti. 
     
</TEXT>
</DOC>
