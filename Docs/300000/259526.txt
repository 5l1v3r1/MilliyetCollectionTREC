<DOC>
<DOCNO> 259526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/son/sondun12.html </URL>
<DATE> 2004/07/31/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Cezayir'de 2 kişi, aşırı dinciler tarafından öldürüldü... 
</HEADLINE>
<TEXT>

     Cezayir'de bir askerin ve bir belediye başkanı yardımcısının, çarşamba günü silahlı aşırı dincilerce düzenlenen 2 ayrı saldırıda öldürüldüğü bildirildi. 
     Cezayir gazeteleri, öldürülen askerin, başkent Cezayir'in 70 kilometre doğusundaki Lahdarya yakınlarında silahlı dincilerce pusuya düşürüldüğünü yazdı. 
     Gazeteler, 3 gün önce aşırı dincilerce kaçırılan Deldul Belediye Başkan yardımcısının cesedinin ise, Cezayir'in 270 kilometre güneyindeki Celfa'da bulunduğunu belirtti. 
     Bu arada bir güvenlik kaynağı, yine çarşamba günü, Cezayir'in Darülbeyda mahallesinde güvenlik güçleriyle çatışmaya giren 2 dinci militanın öldürüldüğünü kaydetti. 
     Resmi kaynaklara göre, temmuz ayı başından beri Cezayir'de güvenlik güçleriyle dinci militanlar arasında çıkan çatışmalarda, 5'i asker, biri sivil olmak üzere en az 22 kişi öldü. 
     
</TEXT>
</DOC>
