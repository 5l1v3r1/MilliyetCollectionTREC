<DOC>
<DOCNO> 280549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/spor/spo00.html </URL>
<DATE> 2005/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyüyecekler 
</HEADLINE>
<TEXT>


Arif'i protesto edenler, o, Galatasaray formasıyla ilk golünü attığında muhtemelen bebektiler. Bülent'le, Hakanlar'la, Ergün'le büyüyenler anlaşılan olgunluk dönemine henüz girmediler 

TAMER BAĞLAN 


Berabere kaldığı Samsunspor deplasmanı da dahil, 16. haftadan bu yana hem savunma hem de hücumda hiç bu kadar zorlanmamıştı Fenerbahçe. Son 10 Kadıköy maçında gol bile yemeyen Sarı - Lacivertliler, rahat galibiyetlerin alışkanlığa dönüşmesi yüzünden, yalnızca sahada değil, tribünde de soğuk terler döktüler. Haftalar sonra gol yediler, ancak Alex farkıyla bir maçı daha çevirmeyi becerdiler. Ziya Doğan ise, bu sezonki ilk deplasman yenilgisini aldı. Aslında tüm bunlardan önce, bu maçla ilgili konuşulması gereken bir hakem vardı. Faul kararları ve sarı kartlarının çoğu tartışmalı, her iki takımın da ilk golünü hazırlayan düdükleri ise, skora etki eden hatalardı. Aurelio'ya hak ettiği kırmızı kartı gösterse, Brezilyalı oyuncu ikinci penaltının kahramanı olmayacaktı. Ne ilginçtir ki, bu penaltı Cem Deda'nın belki de en doğru kararıydı... 
Sarı - Kırmızılı formayla 14 sezonda 348 lig maçında, 105 gol attı Arif Erdem. 86 Avrupa Kupası maçında ise, 16 gol... UEFA Kupası ve Süper Kupa'nın kazanıldığı, 7 kez Türkiye Ligi, 4 kez de Türkiye Kupası şampiyonluklarının yaşandığı bu dönemde, Arif'in takımına büyük katkısı vardı. Cumartesi akşamı, takımı 3-0 galip durumdayken iki top kaybı yüzünden ıslıklandı. Onu protesto edenler, Arif Erdem 31 Ağustos 1991'de Galatasaray formasıyla Sarıyer'e ilk golünü attığında, muhtemelen 'Su'ya "Bu" dedikleri yaşlardaydı. Bülent'le, Hakan Ünsal'la, Şükür'le, Ergün'le, Arif'le büyüdüler. Hem kendileri büyüdü hem de takımları. Anlaşılan, henüz yeterince olgunlaşamamışlar. Bakalım ne zaman adam olacaklar ... 
Trabzonspor'un hücum keyfine diyecek yok, ancak savunmayla iki haftadır başı dertte. Dört maç üst üste gol yemeyen takım, üçer üçer yemeye başladıysa mutlaka arıza vardır bir yerde. Tamam iki maçtır cezalı ve sakatlarla ilgili eksikler var, ancak sığınılacak bir bahane değil bu, zirveye pamuk ipliğiyle bağlı durulan şu günlerde... 
İki maçtır rakip kaleye gidemeyen Kartal'ı hayata döndüren ilaç Rıza Çalımbay'dan geldi. 37. dakikadaki Çağdaş - Okan değişikliği, Siyah - Beyazlı futbolcuların bir kısımını, para cezası ve kadro dışı kalmaktan kurtaran hamleydi. Bu arada, Jaba'nın saf dışı kalmasını da unutmamak gerekir. Çünkü o, Beşiktaş savunmasının en büyük derdiydi... 
Çok büyük sürpriz olmazsa, Akçaabat Sebatspor seneye Süper Lig'de olmayacak ve Sakaryaspor, Kayserispor, İstanbulspor üçlüsünden sadece biri kurtulmayı başaracak. İlk ikisi hem kadro hem futbol bakımından Boğalar'dan daha iyi. Onlarla deplasmanda oynayacak İstanbulspor'un işi oldukça zor olacak... 

Haftanın takımı 

BEŞİKTAŞ Beş astan yoksun çıktıkları Ankaraspor deplasmanında iki farklı yenilgiye düşmelerine rağmen pes etmediler, ikinci yarıdaki futbollarıyla yüreklere su serptiler. Rakibin direncini kırıp, her türlü zor koşullar altında dahi takım kimliğini ön plana çıkararak, maçı çevirebileceklerini kanıtladılar, tribünlerin takdirini topladılar. 

Haftanın hocası 

RIZA ÇALIMBAY Beşiktaş Bir yıldır düşe kalka ilerleyen Kartal'ın, özgürce kanat çırpması için takımın başına geçti. Peş peşe kaybedilen puanların ardından Başkent'te 2-0'dan sonra tüm kozlarını sahaya sürdü. Uzun zamandır formaya küs olan oyuncularından maksimum verim almayı başardı, takım içinde yaptığı taktik manevra Beşiktaş'ı zafere taşıdı. 

Haftanın hakemi 

SELÇUK DERELİ İst.Spor - G.Saray Doğru teşhisleri ile Olimpiyat Stadı'ndaki mücadeleyi rahatlatan isimdi. Pozisyonları sürekli görüş açısında tuttu, avantaj kurallarını iyi uygulayıp, oyunun ahengini bozmamaya özen gösterdi. Kafalarda soru işareti yaratacak herhangi bir karara imza atmadı, maç sonunda en fazla tebrik edilenler arasında yerini aldı. 

Haftanın portresi 

Hasan Kabze Galatasaray 
DARDANEL'İN Türk futbolu için özenle pişirdiği lezzetlerden. Son iki sezondur Süper Lig'in sayılı kulüplerini peşine takmasına rağmen, Niyazi Önen'in daha hazır olmadığını kanaat getirmesi nedeniyle olgunlaşmayı bekledi. Yetenekleri konusunda kimsenin kuşku duymamasına karşın Galatasaray'a gelişi devre arasındaki transfer haberleri arasına sıkışıp kaldı. Ancak Hasan Kabze, kısa bir alışma döneminin ardından Necati'nin yokluğunda sırtına geçirdiği forma ile harikalar yarattı. Üç gole imzasını attı, pozisyon takipçiliği, doğru duruş ve vuruş zamanlaması ile şimdiden taraftarın gönlündeki yerini aldı. 

Haftanın karması 

Fadhel D.Bakır 
Kürşat Ç.Rize 
El Saka G.Birliği 
Burak Denizli 
Ayhan G.Saray 
Alex F.Bahçe 
A.Hassan Beşiktaş 
Levent Konya 
Yattara Trabzon 
S.Kaloğlu D.Bakır 
Hasan Kabze G.Saray 

Gol krallığı Futbolcu Takım Maç Gol Fatih Tekke Trabzonspor 24 22 Alex de Souza Fenerbahçe 22 18 Marcio Nobre Fenerbahçe 23 15 Zafer Biryol Konyaspor 22 14 Hakan Şükür Galatasaray 24 14 

Gol pası Futbolcu Takım Maç Gol Pası Alex de Souza Fenerbahçe 22 12 İbrahim Yattara Trabzonspor 19 10 Timuçin Beyazıt Denizlispor 19 8 Fatih Tekke Trabzonspor 24 8 Ümit Özat Fenerbahçe 24 7 

Altın eldiven Futbolcu Takım Maç Gol Rüştü Reçber Fenerbahçe 20 9 Aly Mondragon Galatasaray 24 14 Michael Petkovic Trabzonspor 19 15 Zdravko Zdravkov Ç.Rizespor 23 20 Khaled Fadhel Diyarbakırspor 17 21 Fevzi Tuncay Malatyaspor 18 24 Kenan Hasegic Gaziantepspor 16 24 

Kart cezalıları 

Kırmızı Serkan Fenerbahçe , Aytaç Sakaryaspor 
Sarı Badioo, Ankaragücü , Ümit Bozkurt Gençlerbirliği , Gürol Çaykur Rizespor , M'Bayo Sakaryaspor , Adnan, Musa Samsunspor 

Haftanın sonuçları 

Fenerbahçe - Gençlerbirliği 3 - 2 
Youla Dk.18 ve 54 , Alex Dk.25 Pen., 45 1 Pen. ve 88 
B.B. Ankaraspor - Beşiktaş 2 - 4 
Wederson Dk.8 Pen. , Jaba Dk.29 , İbrahim Akın Dk.43 , Ahmet Dursun Dk.47 , Ahmed Hassan Dk.66 ve 90 2 
Çaykur Rizespor - Akçaabat Sebatspor 2 - 1 
Ogün Dk.12 , Okan Dk.36 , Cem Baki Dk.48 
Diyarbakırspor - Gaziantepspor 3 - 0 
Sinan Kaloğlu Dk.52 ve 75 Pen. , Sinan Demircioğlu Dk.88 
Samsunspor - Kayserispor 3 - 3 
Pesir Dk.6 ve 88 , Serkan Aykut Dk.33 Pen. , Bülent Dk.38 , Ivanov Dk.49 ve 55 
İstanbulspor - Galatasaray 0 - 3 
Hasan Kabze Dk.7, 45 ve 63 
Trabzonspor - Sakaryaspor 4 - 3 
Emre Dk.9 , Szymkowiak Dk.34 , Yattara Dk.40 Pen. , Fatih Tekke Dk.41 ve 85 , Ragıp Dk.90 1 , M'Bayo Dk.90 2 
Ankaragücü - Denizlispor 1 - 1 
Cenk Dk.20 , Güven Dk.71 
Konyaspor - Malatyaspor 2 - 0 
Levent Dk.60 ve 81 Pen. 

Haftanın maçları 

CUMA 20.00 Denizli-F.Bahçe. CUMARTESİ 16.00 Malatya-Ç.Rize, G.Antep-A.Gücü, Kayseri-İst.Spor, 19.00 Beşiktaş-Trabzon, PAZAR 14.00 G.Birliği-Konya, Sakarya-D.Bakır, A.Sebat-Samsun, 19.00 G.Saray-Ankaraspor 


</TEXT>
</DOC>
