<DOC>
<DOCNO> 281870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonsiy05.html </URL>
<DATE> 2004/10/20/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
AİHM Türkiye'yi yine mahkum etti 
</HEADLINE>
<TEXT>

     Avrupa İnsan Hakları Mahkemesi'nde AİHM 
     karara bağlanan 6 sendika üyesinin Türkiye aleyhine açtığı davada, Türkiye'nin 29 bin euro .5 milyar ödemesine karar verildi. Diyarbakır'da çeşitli sendikaların üyeleri olan Veysi Varlı, Hüseyin Bora, Mehmet Tekin, Sadık Yaşar, Hanifi Yıldırım ve Zülküf Aydın, 1993 Mayıs ayında bir basın açıklaması yaptılar. Sendikalar, gönüllü kuruluşlar ve bazı gazeteler tarafından hazırlanan açıklama, dönemin yönetimine ağır eleştiriler getiriyordu. Eleştirilerin odak noktasını, devletin, vatandaşların temel haklarına saygı göstermemesi ve "yok etme"ye yönelik uygulamalara destek vermesi oluşturuyordu. Diyarbakır Devlet Güvenlik Mahkemesi tarafından yargılanan başvuru sahipleri, devletin bölünmez bütünlüğüne karşı propaganda yürüttükleri gerekçesiyle cezaya çarptırıldılar. Konuyu AİHM'ye taşıyan şikayetçiler, Avrupa İnsan Hakları Sözleşmesi'nin ifade özgürlüğü ve adil yargılanma hakkını düzenleyen maddelerini dayanak olarak gösterdiler. AİHM'de karara bağlanan davada, Türkiye, başvuru sahiplerine 25 bin euro manevi tazminat ve 4 bin Euro dava masrafı olmak üzere toplam 29 bin euro yaklaşık bin 500 milyar lira ödemeye mahkum edildi. 
     
</TEXT>
</DOC>
