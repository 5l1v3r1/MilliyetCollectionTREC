<DOC>
<DOCNO> 257896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sontur13.html </URL>
<DATE> 2004/07/24/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Hızlandırılmış trendeki talihsiz yolculardan biri de TCDD makinistiydi... 
</HEADLINE>
<TEXT>

     Sakarya'nın Pamukova İlçesi'nde meydana gelen tren kazasında hayatını kaybedip Bilecik'in Pazaryeri İlçesi Devlet Hastanesi'ne gönderilen cesedin TCDD makinisti 51 yaşındaki Halil Gültekin'e ait olduğu belirlendi. 
     AA muhabirinin aldığı bilgiye göre, kaza yapan hızlandırılmış trenin enkazından çıkarılan ve Pazaryeri Devlet Hastanesi'ne gönderilen ceset torbalarının birinin içinden çıkan iki parçalanmış cesetten birinin Halil Gültekin'e ait olduğu belirlendi. 
     TCDD İstanbul İstasyonu'nda makinist olarak çalışan Gültekin'in kız kardeşinin düğününe katılmak için hızlandırılmış trende yolcu olarak bulunduğu bildirildi. 
     Yakınları tarafından teşhis edilen Halil Gültekin'in cesedi, Ankara'da TCDD önünde düzenlenecek tören için buraya gönderildiği bildirildi. 
     Pazaryeri Devlet Hastanesi'ne gönderilen diğer cesetlerin Aysun Kozanoğlu 40 ve Ürdün uyruklu Manar Nasireddin'e 18 ait olduğu belirlenmişti. Böylece Pazaryeri Devlet Hastanesi'nde kimliği belirlenemeyen bir ceset kaldı. 
     
</TEXT>
</DOC>
