<DOC>
<DOCNO> 256584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sontur08.html </URL>
<DATE> 2004/07/19/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Canı sıkılan çoban da 112'yi arıyor... 
</HEADLINE>
<TEXT>

     Geçtiğimiz hafta Kırıkkale 112 Acil Servis Komuta Merkezi Başhekimi Dr. Kubilay Kaçmaz'ın "gereksiz yere aranıyoruz" şikayetlerine, Ardahan'dan destek geldi Canı sıkılan çoban sohbet etmek için bizi arıyor. 
     Ardahan Sağlık Müdürü Dr. Kemal Yılmaz, 112 Acil Servis'i amaç dışı arayan çok sayıda kişinin arasına yaz mevsiminin gelmesiyle birlikte çobanların da katıldığını ifade etti. 
     Çobanların, dağlarda yalnız olduklarını bu nedenle canları sıkıldığında 112'yi aradığını anlatan Yılmaz, ''Serviste çalışan personeli arıyor ve canlarının sıkıldığını, sohbet etmek istediklerini söylüyorlar. Bunun yanında bazı çobanlar da personelimize hayvanların seslerini dinletiyorlar'' dedi. 
     Geçtiğimiz hafta Kırıkkale 112 Acil Servis Komuta Merkezi Başhekimi Dr. Kubilay Kaçmaz, gelen telefonların büyük çoğunluğunun ihbarla ilgisi olmadığını belirterek, 112'nin küçük çocukların avutulması isteyen, saat soran veya hava durumunu öğrenmek isteyen kişilerce defalarca arandığını söylemişti. Kaçmaz, ''Cep telefonu tamircileri, onardıkları telefonu denemek amacıyla ihbarda bulunuyorlar. Çocuğu yaramazlık yapan anneler arayıp çocuğuna kızmamızı isteyerek görevlilerimizi meşgul ediyorlar'' diyerek toplumumuzun bu konuda daha bilinçlenmesi gerektiğinin altını çizmişti. 
     
</TEXT>
</DOC>
