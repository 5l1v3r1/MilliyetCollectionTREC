<DOC>
<DOCNO> 259604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/son/sontur20.html </URL>
<DATE> 2004/07/31/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Kaçırdığı kızı kaçırdılar .. 
</HEADLINE>
<TEXT>

     Konya'da bir genç, evlenmek için Mersin'den kaçırdığı kızı, esrar alışverişi yüzünden tartıştığı 2 arkadaşının kaçırdığı iddiasıyla polise başvurdu. 
     Edinilen bilgiye göre, Adem T. 24 , arkadaşları Muhsin D. ve Seyit O. ile birlikte Kerime adlı bir kızı Mersin'den evlenmek amacıyla kaçırarak, Konya'ya getirdi. 
     Soyadı henüz öğrenilemeyen Kerime'yi, Seyit O'nun evine götüren Adem T, 2 gün sonra Muhsin D. ve Seyit O. ile merkez Karatay İlçesi Eski Garaj dolmuş durakları yanında yeniden buluştu. 
     Muhsin D. ile Seyit O'dan bir miktar esrar maddesi alan Adem T'nin verdiği parayı az bulan arkadaşları, cebinde bulunan 500 milyon lirayı gasp ederek, Adem T'nin evlenmek amacıyla kaçırdığı Kerime'yi de yanlarına alıp 42 AZ 743 plakalı otomobille kaçtı. 
     Fatih Polis Merkezi'ne giderek durumu anlatan Adem T, arkadaşlarından aldığı kağıt içine sarılmış esrar maddesini de kanıt olarak polise teslim etti. 
     Adem T, uyuşturucu madde bulundurmak suçundan gözaltına alındı. Polis, Muhsin D. ile Seyit O'nun yakalanması için çalışma başlatıldı. 

     
</TEXT>
</DOC>
