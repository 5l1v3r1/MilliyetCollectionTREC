<DOC>
<DOCNO> 276645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/dunya/axdun02.html </URL>
<DATE> 2004/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayırlısı olsun 
</HEADLINE>
<TEXT>


ANKARA Milliyet 


Başbakan Recep Tayyip Erdoğan, Fransa Cumhurbaşkanı Jacques Chirac'ın, "Türkiye'nin AB üyeliği için Fransa'da referandum yapılması" önerisini "Hayırlısı olsun" sözleriyle değerlendirdi. Erdoğan, dünkü grup toplantısında AB sürecine de değindi. Türkiye'yi, en önemli dış politika hedeflerinden biri olan AB macerasını sonuçlandıracak bir noktaya getirdiklerini belirten Erdoğan, bu çalışmaların her türlü takdire şayan olduğunu söyledi. AB zirvesinin yapılacağı 17 Aralık tarihinin önemli olduğunu belirten Erdoğan, şunları kaydetti "17 Aralık süreci ile inşallah onayı da almamız, bizim çalışmalarımızı daha da yoğunlaştıracak, daha da artıracak. Benim Rabbimden niyazım şudur Allah Türkiye'nin yolunu açık etsin diyorum." Erdoğan, bugün Almanya'ya giderek görüşeceği Başbakan Schröder'den referandumun ayrıntılarını öğrenecek. Yarın "Quadriga Ödülü"nü Schröder'den alcak olan Erdoğan, İlerleme Raporu'nun açıklanacağı 6 Ekim'de de Strasbourg'da AKPM'de konuşacak. 



</TEXT>
</DOC>
