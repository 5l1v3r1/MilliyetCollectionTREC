<DOC>
<DOCNO> 262405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/soneko21.html </URL>
<DATE> 2004/08/11/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Reklam Kurulu ceza yağdırdı... Telekom'un "ucuz alo"su da nasibini aldı 
</HEADLINE>
<TEXT>

     Sanayi ve Ticaret Bakanlığı Tüketicinin ve Rekabetin Korunması Genel Müdürlüğü bünyesinde yeralan Reklam Kurulu, bazı gazete ve televizyonlara, çeşitli miktarlarda idari para cezası ve durdurma cezası verdi. 
     Kurul'un dün yapılan toplantısında görüşülen dosyalarla ilgili alınan kararlar açıklandı. 
     Kurul, ''28.08.2003 tarihli Zaman Gazetesi'nde'' yayımlanan ''35 kilo verdim...Aç kalmadan öğün atlamadan'' başlıklı reklam ile tıp literatüründe obezite olarak adlandırılan ve tedavisi hekim kontrolünde yapılması gereken bir hastalığın Otacı marka diyet ürünleri ile tedavi edilebileceği imajını uyandırdığı ve bu durumun, Tüketicinin Korunması Hakkındaki Kanun'un ilgili maddesine aykırı olduğuna karar verdi. Kurul, reklamveren firmaya 3.5 milyar lira idari para ve durdurma cezası verilmesine, reklamı yayımlayan mecra kuruluşuna ise durdurma cezası verilmesine karar verdi. 
     ''28.08.2003 tarihinde TGRT logosu ile yayın yapan televizyon kanalında'' yayımlanan ''Double-Up'' isimli ürüne ilişkin reklamın tüketiciler açısından aldatıcı olduğuna karar veren Kurul, reklamveren firmaya 35 milyar lira idari para ve durdurma cezası verilmesine, reklamı yayımlayan kuruluşa ise durdurma cezası verilmesine karar verdi. 
     ''04.03.2004 tarihinde Kanal 7 logosu'' ile yayın yapan televizyon kanalında yayımlanan ''Ören Bayanla Nakış Keyfi'' isimli programda Ören Bayan marka ipliklerin örtülü reklamının yapıldığına karar veren Kurul, reklamveren firmaya 44 milyar 975 milyon lira idari para ve durdurma cezaları verilmesine karar verdi. 
     ''01.03.2004 tarihinde Kanal D logolu'' televizyon kanalında yayımlanan ''Nivea Body İle Dinamik Sabahlar'' isimli programda Nivea markasının örtülü reklamının yapıldığına karar veren Kurul, reklamveren firmaya 44 milyar 975 milyon idari para ve durdurma cezaları verilmesine karar verdi. 
     Operatör Doktor Ali ve Mitra Özdemir'e ilişkin Hürriyet Gazetesi'nin 23.10.2003 tarihli sayısı ile Milliyet Gazetesi'nin 16.10.2003 tarihli sayısında yayımlanan ''orijinal görüntüler'' başlıklı reklamda yer alan görüntülerin tıbbi deontoloji ve mesleki etik kurallarına aykırı olduğuna da karar veren Kurul, reklamveren firmaya ve reklamı yayımlayan mecra kuruluşlarına durdurma ve düzeltme cezası verilmesine karar verdi. 
     Kurul, Borusan Otomotiv İthalat Dağıtım A.Ş'ye ait ''16.04.2004 tarihli Hürriyet Gazetesi'nde'' yayımlanan ''Türkiye'de sadece Borusan Otomotiv tarafından ithal edilen Land Rover'lar garantilidir.'' başlıklı reklamdaki ifadelerin gerçeği yansıtmadığına karar verirken, reklam veren firmaya 44 milyar 975 milyon idari para ve durdurma cezası, reklamı yayımlayan mecra kuruluşuna ise durdurma cezası verilmesine karar verdi. 
     ''14.02.2004 tarihinde Kanal 7 logosu'' ile yayın yapan televizyon kanalında yayımlanan ''Sağlıcakla'' isimli programda Mediclup Medipol Sağlık Kulübü 'nün örtülü reklamının yapıldığına karar veren Kurul, reklam veren firmaya 44 milyar 975 milyon lira idari para ve durdurma cezası verilmesine karar verdi. 
     ''Şifa Sultan Size Diyetsiz Rejimsiz İki Ayda 8 Kilo Verebileceğiniz Harika Bir Zayıflama Tozu Hazırladı'' başlıklı broşürde yer alan ibareler ile tedavisi hekim kontrolünde yapılması gereken hastalıkların söz konusu ürün ile tedavi edilebileceği imajını uyandırdığına karar veren Kurul, reklam veren firmaya 3 milyar 500 milyon lira idari para ve durdurma cezası verilmesine karar verdi. 
     Kurul, ''12.04.2004 tarihli Yenişafak Gazetesi'nde ve Vakit Gazetesi'nde'' yayımlanan ''Prostat buharlaşıyor. Kesintisiz hayat başlıyor.'' başlığı ile Mediclub Medipol Sağlık Kulübü adı altında yapılan İstanbul Medipol Hastanesi'ne ait reklamların tıbbi deontoloji ve mesleki etik kurallarına aykırı olduğuna karar verirken, reklamveren firmaya 44 milyar 975 milyon lira idari para ve durdurma cezası verilmesine, reklamı yayımlayan mecralara ise ayrı ayrı olmak üzere durdurma cezası verilmesine karar verdi. 
     ''19.12.2003 tarihli Dünden Bugüne Tercüman Gazetesi'nde ve 14.12.2003 tarihinde Sabahla Günaydın Gazetesi'nde yayımlanan ''Aynalarla dost bir hayat'' başlığı ile Mediclub Medipol Sağlık Kulübü adı altında yapılan İstanbul Medipol Hastanesi'ne ait reklamların tıbbi deontoloji ve mesleki etik kurallarına aykırı olduğuna karar veren Kurul, reklamveren firmaya 35 milyar lira idari para ve durdurma cezası verilmesine, reklamı yayımlayan mecralara ise ayrı ayrı olmak üzere durdurma cezası verilmesine karar verdi. 
     ''08.01.2004 tarihinde Akşam Gazetesi'nde, 08.01.2004 tarihinde Yenişafak Gazetesi'nde, 11.02.2004 tarihinde Vatan Gazetesi'nde ve 01.12.2003 tarihinde Türkiye'de Akşam Gazetesi'nde'' yayımlanan ve İstanbul il sınırları içerisinde çeşitli yerlere asılan afişlerde yer alan ''Göze dair ne varsa...'' başlığı ile Mediclub Medipol Sağlık Kulübü adı altında yapılan İstanbul Medipol Hastanesi'ne ait reklamların tıbbi deontoloji ve mesleki etik kurallarına aykırı olduğuna karar veren Kurul, reklamveren firmaya 44 milyar 975 milyon lira idari para ve durdurma cezası verilmesine, reklamı yayımlayan mecralara ise ayrı ayrı olmak üzere durdurma cezası verilmesine karar verdi. 
     ''28.08.2003 tarihinde Zaman Gazetesi'nde'' yayımlanan ''Gözlük ve lensleriniz için siz de bir veda şiiri yazın başlığı ile Mediclub Medipol Sağlık Kulübü adı altında yapılan İstanbul Medipol Hastanesi'ne ait reklamların tıbbi deontoloji ve mesleki etik kurallarına aykırı olduğuna karar veren Kurul, reklamveren firmaya 3 milyar 500 milyon lira idari para ve durdurma cezası verilmesine, reklamı yayımlayan mecralara ise ayrı ayrı olmak üzere durdurma cezası verilmesine karar verdi. 
     ''10.02.2004 tarihli Yenişafak Gazetesi'nde'' yayımlanan ''Hep genç kalın Benim gibi..'' başlığı ile Mediclub Medipol Sağlık Kulübü adı altıoda yapılan İstanbul Medipol Hastanesi'ne ait reklamların tıbbi deontoloji ve mesleki etik kurallarına aykırı olduğuna karar veren Kurul, reklamveren firmaya 44 milyar 975 milyon lira idari para ve durdurma cezası verilmesine, reklamı yayımlayan mecralara ise ayrı ayrı olmak üzere durdurma cezası verilmesine karar verdi. 
     Kurul, ''Türk Telekomünikasyon A.Ş.'nin'' 01.08.2004 tarihinden itibaren uygulamaya başladığı ve ''Telefon konuşmaları yüzde 80 ucuzluyor'' başlığı ile tanıttığı kampanya çerçevesinde abonelere sunduğu alternatif ücret paketleri ile ilgili reklamlarına ilişkin olarak, Türk Telekomünikasyon A.Ş'ye söz konusu reklamları tedbiren durdurma cezası verilmesine karar verdi. 
     
</TEXT>
</DOC>
