<DOC>
<DOCNO> 255681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sonspo06.html </URL>
<DATE> 2004/07/15/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Fenerbahçe'de Alex'e dublör 
</HEADLINE>
<TEXT>

     Orta alanın ortasında Ümit ve Deniz'e görev veren teknik direktör Daum, Alex'in gelişiyle birlikte birini kızağa çekecek 
     
     İki alternatif 
     Sezon öncesi ideal 11’ini arayan Fenerbahçe Teknik Direktörü Daum, bir yandan Alex’e kavuşabilmek için Brezilya’nın Copa Amerika’dan bir an önce elenmesi için dua ediyor, diğer yandan da şimdilik Sambacı’nın yerini doldurmaya çalışıyor. Alman hoca, geldiği zaman banko forma giyecek olan Alex’in yerinde, şu anda yeni transfer Deniz ile Kaptan Ümit’e görev veriyor. Brezilyalı oyuncu geldiğinde, bu ikiliden biri kulübeyi boylayacak veya başka yerde şans arayacak. 
     
     Pas golün yarısı’ 
     Avrupa Şampiyonası nedeniyle 19 Temmuz’a kadar izinli olan Hooijdonk’un dublörü olarak da Murat Hacıoğlu’nu belirleyen ve taktik idmanlarda Nobre ile birlikte forvette görev veren Daum, bu oyuncuyu yetersiz bularak, yedekler arasına gönderdi. Bu arada oyuncularını her çalışmada sık sık asist konusunda uyaran Alman hoca, Pas, golün yarısıdırö diyerek, en az gol vuruşu kadar önem verdiği son pası futbolcularının kafasına kazımaya çalışıyor. 
     
</TEXT>
</DOC>
