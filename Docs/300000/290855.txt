<DOC>
<DOCNO> 290855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/soneko06.html </URL>
<DATE> 2004/10/16/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... Dolar değer kaybetti... 
</HEADLINE>
<TEXT>

     Uluslararası borsalarda geçen hafta, ABD Doları, euro dışında, önemli para birimleri karşısında değer kaybederken, altın fiyatları da geriledi. Euro, cuma günü kapanışta 1.2476 dolara çıktı. 
     Japonya'da pazartesi günü mali piyasalar ulusal tatil olması kapalıydı. İşlemlere salı günü yeniden başlandı. Tokyo Borsası'nda ABD Doları, Japon Yeni karşısında haftaya yükseliş eğilimi ile 109.78 yenden başladı. ABD Doları, yükseliş konumunu Cuma günü kapanışta koruyamayarak düşüş trendi içinde 109.54 yenden haftayı tamamladı. 
     ABD Doları'nın Avrupa döviz borsalarında önemli para birimleri karşısında hafta başı ve sonundaki değerleri şöyle 
     
     
PARA BİRİMİ CUMA PAZARTESİ Japon Yeni 109.00 109.18 İsviçre Frangı 1.2328 1.2501 Kanada Doları 1.2511 1.2526 
     Londra döviz piyasasında pazartesi 1.2390 dolardan kapanan euro, cuma kapanışta 1.2296 dolara indi. 
     Aynı borsada pazartesi 1.7964 dolardan kapanan İngiliz Sterlini de hafta sonuna 1.8041 dolarda girdi. 
     
     ALTIN FİYATLARI 
     Altının ons fiyatı bazı borsalarda pazartesi ve cuma kapanışları itibariyle şöyle 
     
     
BORSA CUMA PAZARTESİ Londra 418.80 421.00 Zürih 418.63 420.83 Hong Kong 417.85 421.85 
     Londra Borsası'nda gümüşün ons fiyatı pazartesi günü kapanışta 7.16 dolardan işlem görürken, cuma günü kapanıştaı 6.98 dolara indi. 
     
     MENKUL KIYMET PİYASALARI 
     New York Borsası'nda geçen hafta Cuma günü kapanışta yayınlanan işsizlik raporu ve artan yakıt fiyatları ile hayal kırıklığına uğrayan yatırımcılar haftaya borsada işlem gören şirketlerin üçüncü çeyrek kar durumlarını içeren bilgilerin yayınlanmasını bekleyerek girdiler. 
     Dow Jones Endeksi ve Nasdaq Endeksi haftaya yükseliş eğilimi içinde sırasıyla 10,081.9 puan, 1,928.367 puandan girdi. 
     Eylül ayında perakende satışlarının öngörülenin üzerinde arttığı yolunda yayımlanan bir rapor, yatırımcıların ekonomiye olan güvenini artmasına neden olurken, petrol fiyatlarının yeni bir rekor olan 55 doları çıkması endişe kaynağı oldu. 
     Endeksler Cuma günü kapanışta, Pazartesi gününe göre geriledi. Dow Jones Endeksi 9,933.38, teknoloji endeksi Nasdaq 1,108.20 puana indi. 
     Tokyo Borsası'nda, petrol fiyatlarının rekor seviyelerden gerilememesi, Tokyo Borsası'nda hafta başında satışların artmasına neden oldu. Nikkei Endeksi, haftaya düşüş eğilimi ile 11,201.81 puandan başladı. Endeks haftayı, 218.86 puan düşüşle, 10,982.95 puandan kapandı. 
     
</TEXT>
</DOC>
