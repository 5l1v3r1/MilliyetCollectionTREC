<DOC>
<DOCNO> 261814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sonspo29.html </URL>
<DATE> 2004/08/09/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Atletizm Federasyonu Başkanı Süreyya'nın arkasındayız 
</HEADLINE>
<TEXT>

     Atletizm Federasyonu Başkanı Mehmet Yurdadön, Atina Olimpiyatları'na katılmama kararı alan ve hakkında doping incelemesi süren milli atlet Süreyya Ayhan'a tam destek verdi. Yurdadön, "Hakkında nasıl bir karar verilirse verilsin Fedarasyon olarak Süreyya Ayhan'ın arkasındayız" dedi. 
     Mehmet Yurdadön, NTV kanalında katıldığı canlı yayında, Süreyya Ayhan'la ilgili gelişmeleri değerlendirdi. Ayhan hakkında yapılacak işlemlerin geçmişteki derecelerini etkileyeceğini sanmadığını ifade eden Yurdadön, Süreyya'nın haklarını koruyacaklarıni vurguladı. Yurdadön, "Süreyya yarışsaydı mutlaka madalya alırdı. Federasyon olarak tüm sorumluluğumuzu yerine getireceğiz" dedi. 
     Doping araştırmaları sırasında hiçbir etkide bulunmadıklarını vurgulayan Yurdadön, "Sporculurımızla sürekli iletişim içerisindeyiz, yaptıkları herşeyi biliyor sürekli izliyoruz" diye konuştu. 
     Yurdadön, Ayhan'nın antronörü ile evli olmasının da bir sorun olmayacağını dünyada bunun bir çok örneginin bulunduğunu söyledi. 
     Mehmet Yurdadön, Süreyya Ayhan'ın Elvan Abeylegesse ile aynı kulvarda yarışmak istemediği için olimpiyatlardan çekildiği şeklindeki yorumları ise doğru bulmadığını ifade etti. 
     Atina Olimpiyatları'nda madalya hedeflerinin bulunduğunu, 2008 Pekin Olimpiyat Oyunları'na ise daha fazla sporcu ve madalya umuduyla katılacaklarını söyleyen Yurdadön, bütçe sıkıntısı çektiklerini ve sponsor bulmakta zorlandıklarını da dile getirdi. 
     
</TEXT>
</DOC>
