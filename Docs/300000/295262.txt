<DOC>
<DOCNO> 295262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sonspo27.html </URL>
<DATE> 2004/12/06/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Beşiktaş'ta antrenmanda Veysel göz doldurdu, Cordoba hırslı... 
</HEADLINE>
<TEXT>

     İstanbulspor'u yenerek haftayı 3 puanla kapayan Beşiktaş, izin yapmadan, Kayserispor maçının hazırlıklarına başladı. 
     Teknik Direktör Vicente Del Bosque yönetiminde, BJK Nevzat Demir Tesisleri'nde gerçekleştirilen antrenmanda, İstanbulspor maçında forma giyen futbolcular koşu ve pas çalışmasının ardından idmanı bırakırken, diğerleri çift kale maç oynadı. 
     Antrenmana sakatlığı süren Carew ile hafif sakatlıkları bulunan Juanfran, Sergen ve Okan katılmadı. 
     
     AHMET YILDIRIM SAKATLANDI 

     Antrenman maçında Ahmet Yıldırım, Pancu ile girdiği ikili mücadelede belinden sakatlandı. 
     Yerde bir süre kıvranan Ahmet'e, kulüp doktorları saha içinde müdahale etti. Daha sonra deneyimli futbolcu, antrenmanı yarıda bırakarak, tesislere girdi. 
     Buz tedavisi uygulanan Ahmet'in durumunun, yapılacak kontroller sonrası netlik kazanacağı bildirildi. 

     
</TEXT>
</DOC>
