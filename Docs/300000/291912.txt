<DOC>
<DOCNO> 291912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/spor/spo08.html </URL>
<DATE> 2004/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne de olsa Azerrail 0-3 
</HEADLINE>
<TEXT>


Voleybolda Şampiyonlar Ligi B Grubu'nda mücadele eden Beşiktaş, Azerbaycan'ın güçlü ekibi önünde beklenen oyununu ortaya koyamayınca hayal kırıklığı yarattı 


TÜRKİYE'Yİ Avrupa Şampiyonlar Ligi'nde temsil eden Beşiktaş, evinde Azerrail Bakü'ye teslim oldu. Siyah - Beyazlılar, güçlü rakibi karşısında ilk iki sette direnmesine rağmen yenilgiden kurtulamadı. İlk seti 25-23, ikinci seti 25-22 önde kapatan konuk ekip üstünlüğünü son sette de sürdürdü. Son seti rahat bir şekilde 25-14 kazanan Azerrail Bakü 3-0'lık galibiyete ulaştı. 

Maçın karnesi 
HAKEMLER Cotoanto Angelus Rom , Themelis Michail Yun 
BEŞİKTAŞ Arzu 5 , Deniz 5 , Duygu 4 , Sarah 4 , Irina 5 , Eda 5 , Nihan 5 , Heval 4 , Betül 4 
AZERRAİL BAKÜ Mammadyarova 6 , O.Parkhomenko 7 , Maksymenko 6 , Mammadova 7 , Y.Parkhomenko 7 , Hasanova 7 , Korotenko 7 , Aghayeva 4 
SETLER 23 - 25, 22 - 25, 14 - 25 

Ziraat'te işlem tamam 

TOP Teams Kupası'nda mücadele eden Ziraat Bankası, Erkek Voleybol Takımı Başkent'te ağırladığı Çek Dukla Liberec'e şans tanımadı, rakibini 3 - 1'le geçerek gruptaki ikinci galibiyetini aldı. Kötü başladığı İlk seti 25 - 20 kaybeden temsilcimiz ikinci seti 25 - 15 kazanarak maçta eşitliği sağladı. Bundan sonra iyi oyununu sürdüren ekibimiz üçüncü seti 25 - 20, son seti de 25 - 16 önde tamamlayarak karşılaşmadan 3 - 1 galip ayrılmasını bildi. 

Filede iki sınav var 

ŞAMPİYONLAR Ligi A Grubu'nda mücadele eden Vakıfbank Güneş Sigorta üçüncü maçında bugün Rusya'da NTKM Ekaterinburg ile karşılaşacak. Kritik maç TSİ 18.00'de başlayacak. Erkekler Top Teams Kupası A Grubu'nda yer alan Fenerbahçe ise Eczacıbaşı Spor Salonu'nda Portekiz temsilcisi Madeira'yı ağırlayacak. Bu maçın başlama saati ise 15.30. 


</TEXT>
</DOC>
