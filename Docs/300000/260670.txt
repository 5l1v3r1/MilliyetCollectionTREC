<DOC>
<DOCNO> 260670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/guncel/gun02.html </URL>
<DATE> 2004/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Zaho'dan ötesi 'güvensiz' 
</HEADLINE>
<TEXT>


Dışişleri Bakanlığı'nın tavsiye kararında, Türkiye'nin Irak'taki 'güvenli bölge' tanımı, Musul'dan, Türk sınırına 15 kilometre mesafedeki Zaho'ya çekildi... 

ANKARA Milliyet 

Türk rehine Murat Yüce'nin öldürülmesinin ardından, Irak'taki "güvenli bölge tanımının" değiştirilmesi kararı alındı. Türk sınırına yakın kuzey bölgesi "güvenli", alt kısımlar "riskli" olarak değerlendirilecek. Böylece güvenli bölge tanımı Musul'dan, Türk sınırına 15 kilometre mesafedeki Zaho'ya çekildi. 
Altı ay öncesine kadar sınırla Musul arasındaki bölge güvenli kabul edildiği için, ihraç malları Musul'da Irak plakalı kamyonlara aktarılıyordu. Bazı şirketler de kendi inisiyatifiyle Musul'un altındaki bölgelere mal taşıyordu. 
Dışişleri Bakanlığı'nda, Ulaştırma Bakanlığı, Dış Ticaret DTM ve Gümrük müsteşarlıkları, TOBB, UND ve RODER temsilcilerinin katılımıyla yapılan toplantıda, Irak'a yönelik ticaretin devam edebilmesi için, üç tavsiye kararı alındı 
AKTARMA TÜRK SINIRINDA İhracatçı şirketler kamyonlarla taşınan malları Kuzey Irak'ta Türk sınırına yakın bölgeye -örneğin 15 kilometre mesafedeki Zaho'ya- kadar götürecek. Bu noktada mallar Irak plakalı kamyonlara aktarılarak, Iraklı şoförler aracılığıyla iç kesimlere taşınacak. "Bağdat'a ya da başka bir kente teslim" şartıyla iş bağlantısı yapan şirketler, riski kendi başlarına üstlenecek.DEMİRYOLUNA AĞIRLIK VERİLSİN Kamyonla taşınan malların Irak'ın iç kesimlerine taşınmasında demiryollarına ağırlık verilecek, trenle taşınması mümkün olan mallar bu şekilde götürülecek.DAHA FAZLA KORUMA TALEBİ Dışişleri Bakanlığı, Irak yönetimi nezdinde girişimlerde bulunarak, Irak'ın içlerine mal taşıyan Türk şirketlerine daha fazla koruma isteyecek. 


</TEXT>
</DOC>
