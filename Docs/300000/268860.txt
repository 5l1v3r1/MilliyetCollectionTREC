<DOC>
<DOCNO> 268860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sontur54.html </URL>
<DATE> 2004/09/03/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Hırsızlık yapmak isterken canından oldu 
</HEADLINE>
<TEXT>

     Gaziantep'te elektrik teli çalmak için çıktığı direkten cereyana kapılarak düşüp ölen kişinin 2 arkadaşı tutuklandı. 
     Perilikaya Mahallesi Et Balık Kurumu Kavşağı'nda bulunan elektrik direklerinden tel çalmak isterken Ahmet Savaş'ın 21 elektrik akımına kapılarak direkten düşüp ölmesi sonucu kendisiyle birlikte hırsızlık yaptıkları belirlenen Salman Özkan 30 ve Murat Karaoğlu 28 gözaltına alındı. 
     Emniyet Müdürlüğü'ndeki sorgulamalarının ardından Adliye'ye çıkarılan Özkan ve Karaoğlu ile kendilerini görüntülemek isteyen basın mensupları arasında gerginlik yaşandı. 
     Özkan ve Karaoğlu, hırsızlığa teşebbüs, dikkatsizlik ve tedbirsizlik sonucu ölüme sebebiyet vermek suçlarından nöbetçi mahkeme tarafından tutuklanarak cezaevine konuldu. 
     Tutuklanan Özkan ve Karaoğlu ile elektrik akımına kapılarak ölen Ahmet Savaş'ın, daha önce de hırsızlık suçundan sabıkalı oldukları bildirildi. 
     Gaziantep'te Perilikaya Mahallesi Et Balık Kurumu Kavşağı'nda boş bir arsada Ahmet Savaş isimli kişinin cesedi bulunmuş, önce dövülerek öldürüldüğü öne sürülen Savaş'ın, elektrik teli çalmak için çıktığı direkten cereyana kapılıp yere düşmesi sonucu öldüğü belirlenmişti. 
     Olayla ilgili olarak, Asayiş Şube Müdürlüğü Cinayet Büro Amirliği ekipleri, Salman Özkan ile Murat Karaoğlu'nu gözaltına almıştı. 
     
</TEXT>
</DOC>
