<DOC>
<DOCNO> 291624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/siyaset/siy01.html </URL>
<DATE> 2004/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tolon'dan 'azınlık' çıkışı 
</HEADLINE>
<TEXT>


Azınlık tartışmalarına 1. Ordu Komutanı Org. Hurşit Tolon da katıldı. Tolon, "Kimdir bu ülkede azınlık Herkesin hakkı Türk vatandaşı kadardır. Hiç kimse Türk vatandaşlığının üstünde hakka sahip değildir" dedi 

İSTANBUL Milliyet 


1. Ordu Komutanı Orgeneral Hurşit Tolon, günümüzde de yeni şehitler verilmeye, yeni gazilerin evlerine gönderilmeye başlandığını ifade ederek, "Birilerinin çıkıp da bize 'artık terör yoktur' demesi beyhudedir" dedi. Azınlık tartışmalarına da değinen Tolon, "Kimdir bu ülkede azınlık Hiç kimse Türk vatandaşlığının üstünde hakka sahip değildir" diye konuştu. 
Emekli Subay Eşleri ve Yakınları Yardımlaşma Derneği'nin ESEY 6. kuruluş yıldönümü nedeniyle Fenerbahçe Orduevi'nde düzenlenen gecede konuşan Tolon, Cumhuriyet'in ilanından beri Türkiye'nin birliği, bütünlüğü ve vatan toprağında gözü olan iç ve dış düşmanlar bulunduğunu vurguladı. Tolon, şöyle devam etti 
"Ama en önemlilerinden ve canımızı yakanlardan biri de 1984'te başlayan ve maalesef devam eden, iç güvenlik harek tıyla bir süre başı ezilmiş iken, 1998'de eşkıya başının teslim alınarak bulunması gereken yere tıkılmış iken ve hak ettiği ceza verilmiş iken, birtakım dış güçlerin etkisiyle ve sözde insan hakları bahanesiyle hak ettiği cezaya uğratılmayıp bulunduğu yerden yeniden terör örgütünü yönlendirmek suretiyle günümüzde de yeni şehitler verilmeye, yeni gaziler evlerine gönderilmeye başlanmıştır. Sadece son 5 ayda 47 kişi, vatan hizmetini yaparken ocaklarına şehit olarak dönmüşlerdir." 

'İç ve dış tahrikler' 
Bütün bunların, "içeriden ve dışarıdan kaynaklanan tahriklerin ve eşkıya sürüsüne tanınan imk nların sonucu olduğunu" kaydeden Tolon, "Terör yoksa bu şehitlerimizi, bu gazilerimizi nereden kazanıyoruz biz " şeklinde konuştu. 
Tolon, "Türkiye'ye fazilet dersi vermek üzere Avrupa'dan gelen sözde insan hakları savunucularının da geceye katılmalarını çok istediğini" vurgulayarak, "Buradaki şehit analarının insan hakkı yok mu " dedi. 
Son olarak bazı kişilerin azınlık haklarından konuşmaya başladığını ifade eden Tolon, şunları kaydetti 
"Birileri çok biliyor Türkiye'yi. Hep dışarıdan söylüyorlar. 'Silahlı Kuvvetler de fazla konuşuyor' diyorlar. Konuşmayacağız da gazinin, şehit yakınının hakkını kime konuşturacağız Şehit ve gaziler için onlar konuşsun, dinleyelim o zaman. Herkesin hakkı Türk vatandaşı kadardır. O hak da Anayasa'yla, Atatürk'ün anlamlı ifadesiyle kendilerine Türk denen, 'Ne mutlu Türk'üm diyene' diyenlerin eşit haklarıdır. Öğüt almaya, fazilet dersi almaya ihtiyacımız yok. Kendi faziletimizle, bayrağımızla, bağımsızlığımızla, toprak bütünlüğümüzle, Misakı milli hudutları içerisinde ebediyete kadar sağlık ve birlik içinde yaşamaya azmetmiş nesillerin torunlarıyız, çocuklarıyız." 


</TEXT>
</DOC>
