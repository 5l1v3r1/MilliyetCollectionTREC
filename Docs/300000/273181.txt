<DOC>
<DOCNO> 273181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/sontur27.html </URL>
<DATE> 2004/09/19/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Şişli Adliyesi önünde silahlı saldırı 
</HEADLINE>
<TEXT>

     ''Bıçakla adam yaralama'' suçundan Şişli Adliyesi'ne sevk edilen bir kişi, mağdurun oğlu tarafından silahla yaralandı. Olayda 3 vatandaş da hafif şekilde yara aldı. 
     Alınan bilgiye göre, SSK Okmeydanı Hastanesi'ne dün bir yakınını götüren Varol Ataç 46 , otoparkta görevli Ahmet Aydoğdu ile tartıştı. Tartışmanın büyümesi üzerine Ortaç, bıçakla Aydoğdu'yu yaraladı. 
     Olaydan sonra gözaltına alınan Ortaç, sorgu ve işlemlerinin tamamlanmasının ardından bugün Şişli Adliyesi'ne sevk edildi. Ancak Ortaç'a, adliye girişinde bir genç tarafından tabanca ile ateş açıldı. 
     Açılan ateş sonucu Ortaç, sağ diz altına isabet eden 2 kurşunla yaralandı. Bu sırada adliye binası önünden geçen vatandaşlardan Ünsal Rodoslu 61 , Yaşar Kuş 30 ve Pembe Kılıç 19 da seken kurşunlarla yara aldı. 
     Şişli Etfal Eğitim ve Araştırma Hastanesi'ne kaldırılan yaralıların sağlık durumlarının hayati tehlike taşımadığı bildirildi. 
     Saldırıdan sonra kaçarken polislerce kovalamaca sonucu yakalanan kişinin, Ortaç'ın dün yaraladığı Ahmet Aydoğdu'nun oğlu Kenan Aydoğdu 20 olduğu belirlendi. 
     Gözaltına alınan Aydoğdu'nun emniyetteki işlemleri sürüyor. 
     
</TEXT>
</DOC>
