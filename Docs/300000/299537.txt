<DOC>
<DOCNO> 299537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sonspo02.html </URL>
<DATE> 2004/12/21/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Dünyada yılın futbolcusu Ronaldinho 
</HEADLINE>
<TEXT>

     Uluslararası Futbol Federasyonları Birliği FIFA, dünyada yılın futbolcusunu açıkladı. İspanya'nın Barcelona takımının yıldızı Ronaldinho bu unvana layık görüldü. 
     Tahminlerin aksine, İngiltere'nin Arsenal takımında forma giyen Fransız Thierry Henry ikinci sırada kaldı. 
     Brezilya'ya iki yıl önce dünya kupasını kazandıran oyuncular arasında olan Ronaldinho, kupadan bir yıl sonra İspanya'nın Barcelona takımına katıldı. 
     
     Barcelona'yı değiştirdi 

     Barcelona'nın talihi Ronaldinho'nun gelmesi ile döndü demek yanlış sayılmaz. 
     Daha ilk sezonunda, Barcelona'yı İspanyol liginde ikinci sıraya taşıdı genç futbolcu. 
     Takım şu anda da lig tablosunda baş sırada, üstelik yıldızlar takımı olarak görülen rakibi Real Madrid'in de önünde yer alıyor. 
     Ronaldinho oyun kurucu olması ile biliniyor - sahada yaratıcı bir güç, oyunu yönetiyor, ve gol fırsatı sağlıyor takımına. 
     Aynı zamanda göz alıcı olduğunu söylemek gerek, sıklıkla da sahada alışılmadık hamlelerini sergiliyor. 
     Ne var ki, Genç Ronaldinho'nun kazanması Fransız oyuncu Thierry Henry'nin hayranlarını hayal kırıklığına sokacak. 
     'Dünyada Yılın Futbolcusu' ödülüne üç isim aday gösterilmişti 
     İngiltere'nin Arsenal takımında forma giyen Fransız Thierry Henry, İspanya'nın Barcelona takımının Brezilyalı yıldızı Ronaldinho ve İtalya'nın Miltan takımının Ukraynalı golcüsü Andriy Shevchenko. 
     Andriy Shevchenko, geçtiğimiz hafta Avrupa Futbol Federasyonları Birliği UEFA tarafından yılın futbolcusu seçilmişti. 
     FIFA Başkanı Sepp Blatter ise bu yıl Thierry Henry'nin dünyada yılın futbolcusu seçilmesini beklediğini söylemişti. 

     
</TEXT>
</DOC>
