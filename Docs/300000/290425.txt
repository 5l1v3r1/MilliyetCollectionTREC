<DOC>
<DOCNO> 290425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/soneko10.html </URL>
<DATE> 2004/11/20/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta dolar değer kaybetti... 
</HEADLINE>
<TEXT>

     Uluslararası borsalarda geçen hafta, ABD Doları, başta euro olmak üzere önemli paralar karşısında rekor değer kaybı yaşarken, altın fiyatları değer kazandı. 
     Tokyo Borsası'nda ABD Doları, Japon Yeni karşısında haftaya düşüş trendi içinde 105.32 yenden girdi. Piyasalarda, Japon Yeni'nin de dolar karşısında son 7 ayın en yüksek seviyesine yükselmesiyle, Japonya'ya sermaye akışını hızlanacağı tahmin edildi. 
     Dolar, yen karşısında haftanın son günü biraz değer kazanmasına karşın haftayı 104.03 yenden kapattı. 
     ABD Merkez Bankası Alan Greenspan'ın dün ABD ticaret açığının ekonomiyi olumsuz yönde etkileyebileceği yolundaki uyarısı ardından Londra Borsası'nda ABD Doları, Japon Yeni karşısında, Cuma günü son 4.5 yılın en düşük seviyesine girmek suretiyle haftayı kapattı. Euro karşısında değer kaybetmeye devam etti. Altın fiyatları yükseldi. 
     Greenspan, Almanya'nın Frankfurt kentinde yaptığı konuşmada, ABD'nin verdiği büyük bütçe açığının şimdiye dek ekonomiyi olumsuz etkilemediğini, ancak zamanla risk oluşturabileceğini söylemişti. 
     Alan Greenspan, cari işlemler hesabındaki dengesizliklerin kendi başına bir sorun oluşturmayacağını, ancak devrederek büyüyen açıkların karmaşık bir problem doğurduğunu ifade etmişti. 
     Yabancıların şimdiye dek ABD'yi borç vererek cari açığını finanse ettiklerini kaydeden ABD Merkez Bankası Başkanı, bununla birlikte, yabancı yatırımcıların ansızın dolar cinsi yatırımlardan cayması durumunda sorun çıkacağını vurgulamıştı. 
     Greenspan, böyle bir durumda yabancı yatırımcıların ABD şirketlerine ait hisse senedi ve ABD tahvillerini elden çıkarmasıyla, bunların fiyatlarında büyük düşüş yaşanacağı ve faiz oranlarının tırmanışa geçeceği uyarısında bulunmuştu. 
     ABD Merkez Bankası Başkanı, ABD Doları'nın değerindeki düşüşün bir çok iktisatçıyı söz konusu ihtimalin gerçekleşebileceği konusunda kaygılandırdığını ifade ederken, ''ABD'nin cari açığının büyüklüğüne bakıldığında, bir noktada dolara olan iştahın azalması gerekiyor. Ancak bu ne zaman, hangi kanallarla ve dolar hangi seviyeye gerilediğinde olacak Ne yazık ki bu soruların inandırıcı bir cevabı yok'' demişti. 
     ABD Doları'nın Avrupa döviz borsalarında önemli para birimleri karşısında haftaya başlangıç ve hafta sonu kapanış değerleri şöyle oldu 
     
     
PARA BİRİMİ CUMA PAZARTESİ Japon Yeni 102.76 105.45 İsviçre Frangı 1.1590 1.1785 Kanada Doları 1.1985 1.2037 
     Euro, ABD Doları karşısında hafta ortasında psikolojik öneme sahip 1.30 seviyesi geçildikten sonra, gün içinde 1.3047'ye kadar çıktı. 
     Uluslararası döviz piyasasında hafta başında 1.2935 dolardan satılan euro, cuma kapanışta 1.3068 dolara yükseldi. Euro, tedavüle çıktığı 1999 yılından itibaren en yüksek değerine ulaşmış oldu. 
     Haftaya 1.8492 dolardan başlayan İngiliz Sterlini ise cuma kapanışta 1.8570 dolara çıktı. 
     
     ALTIN FİYATLARI 
     Uluslararası borsalarda altın fiyatları ise dolar karşısında değerlenmeyi sürdürerek hafta ortasında, son 16 yılın en yüksek seviyesine ulaştı. 
     Altının ons fiyatı bazı borsalarda pazartesi ve cuma kapanış saatleri itibariyle şöyle 
     
     
BORSA CUMA PAZARTESİ Londra 446.70 436.20 Zürih 446.23 437.63 Hong Kong 443.55 438.85 
     Londra Borsası'nda pazartesi 7.47 dolardan satılan gümüşün onsu, cuma günü 7.59 dolara yükseldi. 
     
     MENKUL KIYMET PİYASALARI 
     işlem hacmi bakımından dünyanın en büyük borsası konumunda olan New York'ta endeksler haftaya yükseliş trendi içinde başladı. Dow Jones Endeksi 10,550.24 puan, teknoloji endeksi Nasdaq 2,094.09 puandan haftaya başladı. 
     ABD Merkez Bankası Başkanı Greenspan'ın ABD ticaret açığına ilişkin yorumu üzerine, endekslerde hızlı bir düşüş yaşandı. Dow Jones endeksi Cuma günü kapanışta 115 puandan fazla geriledi. Dow Jones Endeksi haftayı 10,456.91 puandan, Nasdaq ise 2,070.63 puandan kapattı. 
     Tokyo Borsası, haftanın ilk işlem gününü hızlı yükselişle tamamladı. 
     Yılın üçüncü çeyreğinde yavaşlamasına rağmen Japon ekonomisinin güçlü büyüme gerçekleştireceğine yönelik beklentilerin artması, Tokyo'da yatırımcıların ihracat ağırlıklı çalışan şirketlerle banka hisselerinde yoğun alıma geçmelerine neden oldu. 
     Borsanın temel göstergesi Nikkei endeksi, 207.59 puan yüzde 1.89 yükselişle 11,227.57 puandan kapandı. Nikkei endeksi böylece son 5 haftanın en yüksek kapanış değerine ulaştı. Cuma günü kapanışta Pazartesi gününe göre değer yitiren Nikkei Endeksi 11,082.84 puandan haftayı kapattı. 
     
</TEXT>
</DOC>
