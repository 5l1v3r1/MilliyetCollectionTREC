<DOC>
<DOCNO> 288193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/astro/index.html </URL>
<DATE> 2004/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniay mücadele getiriyor 
</HEADLINE>
<TEXT>


Bugün öğleden sonra saatlerinde 16.26 gerçekleşen yeniay yapacağımız işlerde mücadele, duygusal yoğunluk ve kararlılık getirmekte. Geçmişe ait konuları bir kenara atarak kendimizi yenilemeliyiz.Koç'lar ortaklıkla ilgili kararlarını verirken gerçekçi olmalı. Akılcı davranarak borç - alacak konusunda yaşadıkları sorunları aşmaya çalışmalılar. Boğa'lar biraz pozitif olmaya çalışmalı. İkili ilişkilerde alınganlık ve inattan kaçınmak durumundalar. Aksi halde huzursuz edici gelişmeler yaşanabilir. İkizler günlük işlerde yenilikler deneyerek verimli olabilirler. Sezgilerine güvenerek yeteneklerini öne çıkarmalı ve aceleci davranmaktan kaçınmalılar. Yengeç'ler bugün de rahatlar ve kendilerini güvende hissediyorlar. Aşk hayatında daha cesur olmaları heyecanlar yaratabilir. Aslan'lar bugün eve ait konular ve güvenlikle ilgili uğraşlar içindeler. İş ve eve ait konularda denge kurmaya gayret etmeliler. Başak'lar düşünceleriyle ilgi toplayacaklar. Eğitim konusunda yapıcı ve verimli olmaya hevesliler.Terazi'ler kazançlarını artırmak isterken biraz dikkatli olmalı. Harcamalar konusunda aşırılıktan uzak davranmalarında fayda var. Aceleyle verilen kararlar maddi zarara yol açabilir. Akrep'ler bugün de etkileyici olabilirler. Kişisel alanda hareketli ve yoğun bir gündeler. Kişisel girişimler ve hızlı adımlar öne çıkıyor. Yay'lar eve yönelik konularla ilgilenirken dikkatli olmalı. Duygusal olarak yaşanan tersliklerden ders almaya çalışarak gerçekçi davranmalılar. Sağlığa da özen göstermek gerek. Oğlak'lar iyimser enerjilerle beraberler. Amaçlarına odaklanmak ve bu yönde adımlar atmaktan yana olacaklar. Kova'lar iş hayatında hareketliler. Çabuk hareket etmeleri ve başarılı olacakları fırsatları değerlendirmeleri gerekiyor. Yeni sorumluluklar onları biraz gerebilir. Balık'lar çok daha rahat hareket edebilecekleri bir gündeler. Yaşamlarına değişiklik ve yeni ufuklar katabilecekler. Yabancılarla ilgili konular da gündeme gelebilir. 

</TEXT>
</DOC>
