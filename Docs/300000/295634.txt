<DOC>
<DOCNO> 295634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sontur04.html </URL>
<DATE> 2004/12/07/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Vapurda bıçaklı kavga 1 yaralı... 
</HEADLINE>
<TEXT>

     Karaköy-Kadıköy seferini yapan vapurda meydana kavgada, 1 kişi bıçakla yaralandı. 
     A.A muhabirinin aldığı bilgiye göre, Karaköy'den Kadıköy'e giden ''Şehit Temel Şimşir'' adlı vapurda bulunan ve alkollü oldukları belirtilen Bülent Ertuğrul ile arkadaşları Enver Hoyur ve Nazif Ekiz arasında tartışma çıktı. 
     Tartışmanın kavgaya dönüşmesi sonucu Ertuğrul, arkadaşları tarafından bıçakla boynundan yaralandı. 
     Vapurun acil olarak yanaştığı Haydarpaşa İskelesi'nden bir ambulansa alınarak Haydarpaşa Numune Hastanesi'ne kaldırılan Ertuğrul'un hayati tehlikesinin bulunmadığı öğrenildi. 
     Vapurdaki yolcuların çıkışına izin vermeyen polis, yapılan araştırma sonucu Hoyur ve Ekiz'i saklandıkları yerde gözaltına aldı. 
     
</TEXT>
</DOC>
