<DOC>
<DOCNO> 287598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/dunya/dun02.html </URL>
<DATE> 2004/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ramallah'ta mezar yeri hazır 
</HEADLINE>
<TEXT>


BURÇUN İMİR Ramallah DHA 


Paris, Ramallah ve Gazze'den gelen çelişkili açıklamalar, Filistin lideri Yaser Arafat'ın akıbeti konusunda kafaları iyice karıştırırken, Filistinliler, liderlerinin cenaze törenini planlamaya başladı. Arafat'ın ölmesi halinde Batı Şeria'nın güneyindeki Eriha'da düzenlenecek cenaze töreninin ardından Ramallah'ta toprağa verileceği açıklandı. AP'ye konuşan Filistin Parlamentosu Başkan Yardımcısı Hasan Hreyşe, Arafat'ın defniyle ilgili bir komite oluşturduklarını ve bu komitenin, ölmesi halinde Arafat'ın Ramallah'taki karag hına Mukata gömülmesine karar verdiğini söyledi. İsrail'in Kanal 2 TV'sine konuşan Filistinli kaynaklar, Ramallah'taki kararg hın anıt mezara çevrileceğini belirtti. Filistin Dışişleri Bakanı Nebil Şaat, Arafat'ın yaşam destek ünitesiyle bağlantısının kesilebileceği yolundaki beklenitleri de saçma olarak niteledi. Şaat, "Biz Müslümanlar, ötanazi seçeneğini dışlıyoruz. Ne doktorların ne de ailesinin böyle bir şey düşünüyor" söyledi. Bu arada Avrupa Birliği'nin cenaze törenine bakanlar düzeyinde katılması beklenirken, ABD yönetiminin, Dışişleri Bakanı Colin Powell'ı gönderebileceği gibi eski başkanlardan Bill Clinton veya Jimmy Carter'ın törene katılabileceği iddia edildi. 


</TEXT>
</DOC>
