<DOC>
<DOCNO> 282240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sontur11.html </URL>
<DATE> 2004/10/21/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Liselilerin kız kavgası cinayetle bitti 
</HEADLINE>
<TEXT>

     Ramazan ÇETİN- Hasan ARSLAN DHA 

DENİZLİ'nin Sarayköy İlçesi'nde iki öğrencinin kız kavgası kanlı bitti. 16 yaşındaki A.K., aynı yaştaki Ömer Hülago'yu Sarayköy Mesleki ve Teknik Eğitim Merkezi'nin önünde bıçaklayarak öldürdü. 
     Olay, dün saat 13.30 sıralarında meydana geldi. Sarayköy Ticaret Lisesi 3'üncü sınıf öğrencisi Ömer Hülago ile Sarayköy Mesleki Teknik Eğitim Merkezi öğrencisi A.K. dün sabah aynı yerde eğitim veren okullarının ortak kullandığı bahçede kız yüzünden tartıştı. İki öğrencinin kavgasını arkadaşları ayırdı, Ömer Hülago ve A.K. okul çıkışı hesaplacaklarını söyledi. 
     Bir demircinin yanında çalışan A.K. okul çıkışı Ömer Hülago ile buluştu. İki öğrenci tartışmaya başladı, tartışma büyüyünce A.K. yanındaki bıçakla Ömer Hülago'yu karnından ve kasığından bıçakladı. A.K. olay yerinden kaçarken bıçaklanan Hülago yaralı halde motosikletle Sarayköy Devlet Hastanesi'ne kadar gitti. Hastanede ilk müdahalesi yapılan Hülago çok fazla kan kaybettiği için Denizli Devlet Hastanesi'ne kaldırıldı. Ömer Hülago, Denizli Devlet Hastanesi'nde yapılan müdahalelere rağmen kay kaybından yaşamını yitirdi. 
     Polis tarafından gözaltına alınan A.K., savcılıkta ve poliste suçunu kabul etti ve tutuklandı. Öğrencilerin bıçaklı kavgası Sarayköy'ü yasa boğdu. İki gencin aynı kızı sevdiği, bu nedenle aralarında kavga çıktığı öğrenildi. 
     
</TEXT>
</DOC>
