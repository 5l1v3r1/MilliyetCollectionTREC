<DOC>
<DOCNO> 279228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sontur47.html </URL>
<DATE> 2004/10/11/ </DATE>
<TIME> 21.02 </TIME>
<AUTHOR>  </AUTHOR>
<HEADLINE>
Akaryakıt istasyonu soyguncusuna 140 yıl hapis cezası... 
</HEADLINE>
<TEXT>

     İzmir'de, çok sayıda akaryakıt istasyonunu soydukları ve gasp olaylarına karıştıkları iddiasıyla yargılanan sanıklardan İsmet Yürük, 140 yıl hapis cezasına çarptırıldı, diğer 2 sanık beraat etti. İsmet Yürük, ağabeyini öldürmekten de müebbet hapis cezasına çarptırıldı. 
     İzmir 7. Ağır Ceza Mahkemesi'ndeki duruşmada, tutuklu sanıklar İsmet Yürük 34 , yengesi Melek Y. 23 ve Şahin Ş. 31 hazır bulundu. 
     Daha önce savunmalarını yapan sanıklardan İsmet Yürük, iddiaları kabul ederken, Melek Y. ve Şahin Ş. suçlamaları reddetti. 
     Mahkeme heyeti, İsmet Yürük'ü, ''silahlı soygun ve gasptan'' 140 yıl hapis cezasına çarptırdı, ceza üst sınır olan 36 yıla indirildi. Diğer iki sanık beraat etti. 
     İsmet Yürük, ''kardeşi Mevlüt Yürük'ü öldürmek'' suçundan da müebbet hapis cezasına çarptırıldı. 
     
     OLAYIN GEÇMİŞİ 
     Menderes İlçesi'nin Tekeli Köyü'nde, Mevlüt Yürük'ün 43 öldürülmesi olayını araştıran jandarma ekipleri, katil zanlısı olarak kardeşi İsmet Yürük'ü gözaltına almıştı. 
     İsmet Yürük, sorgusunda cinayeti işlediğini itiraf etmiş, öldürdüğü ağabeyi, yengesi ve Şahin Ş. ile çok sayıda akaryakıt istasyonu soygunu ve gasp ve bir kişinin öldürülmesi olaylarını gerçekleştirdiklerini itiraf etmişti. 
     Bunun üzerine, diğer iki sanık da gözaltına alınmış, 17 olayda 25 ayrı suç işledikleri gerekçesiyle dava açılmıştı. 
     
</TEXT>
</DOC>
