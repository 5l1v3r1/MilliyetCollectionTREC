<DOC>
<DOCNO> 252515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sontur13.html </URL>
<DATE> 2004/07/02/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Emniyet Genel Müdürlüğü NATO'yu 70 bin kişi protesto etti 
</HEADLINE>
<TEXT>

     Emniyet Genel Müdür Yardımcısı Ramazan Er, haftalık basını bilgilendirme toplantısında, NATO zirvesinde gerçekleştirilen protesto eylemlerinin değerlendirmesini yaptı. Buna göre, Nisan ayından başlayarak, Mayıs ve Haziran aylarında ülke genelinde toplam 283 olay meydana geldiğini bildirirken, ülke genelinde gerçekleştirilen bu etkinliklere yaklaşık olarak 70 bin kişi katıldığını söyledi. Er, bu eylemlerde toplam 25 güvenlik görevlisi yaralandığını ve 275 eylemcinin ise gözaltına alındığını belirtti. NATO zirvesi güvenlik planlamasına uzun süre önce başlandığını da belirten Er, "Her türlü detay düşünülerek asayiş, trafik, personel, koruma, ulaşım, lojistik planlamalarına emniyet genel müdürlüğümüzce her türlü destek sağlanmıştır" dedi. 
     Er, bugün gazetelere de yansıyan NATO Zirvesi'nde kapalı otoparka konulan bomba ile ilgi ihbarın doğru olduğunu ve bombanın o tarihte etkisiz hale getirildiğini söyledi. 
     
</TEXT>
</DOC>
