<DOC>
<DOCNO> 265839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/guncel/agun.html </URL>
<DATE> 2004/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakıcı'da 'tanışma' bilmecesi 
</HEADLINE>
<TEXT>


Yargıtay Başkanı Özkaya'yı müteahhit Şen'le kimin tanıştırdığı bilmeceye döndü. Özkaya Yalçınkaya tanıştırdı. Yalçınkaya Özkaya tanıştırdı. Şen Hatırlamıyorum 

ANKARA Milliyet 

Yargıtay Başkanı Eraslan Özkaya'yı MİT Dış Operasyonlar Daire Başkan Yardımcısı Kaşif Kozinoğlu'yla tanıştıran ve Alaattin Çakıcı dosyasıyla ilgilenmesine aracılık eden müteahhit Hakkı Süha Şen'i yargının tepesine ulaştıran isim h l açığa kavuşmadı. 
MİT - Özkaya- Çakıcı ilişkisinin ortak paydası konumundaki Şen, Yargıtay Başkanı'yla Kasım 2003'te görüştürüldüğünü, ancak kim tarafından tanıştırıldığını net olarak anımsamadığını kaydetti. 

Ziraat müdürü kim 
Şen ile Özkaya'nın bu tarihten sonra gelişen ilişkileri İstanbul Başsavcılığı'nın hazırladığı Çakıcı dosyasının ana eksenini oluşturdu. Ancak dosyadaki iddiaların açığa çıkmasında büyük önemi bulunmasına rağmen Özkaya ve Şen'in kim tarafından tanıştırıldığı h l aydınlatılamadı. 
Milas'taki yazlık evinin tadilatını yapacak bir müteahhit ararken tanıştırıldığı Şen hakkında araştırma yaptırdığını, yargıda hiçbir davasının bulunmadığını öğrendiğini belirten Özkaya, açıklamalarında, "Yargıtay Genel Sekreter Yardımcısı Ercan Yalçınkaya ya da bir ziraat müdürü, tam hatırlamıyorum, bu müteahhit arkadaşı bana getirdiler" dedi. 

'Şen'i beğenmedim' 
Dosyada ismi geçen Yargıtay Genel Sekreter Yardımcısı Yalçınkaya ise, kendisini Şen ile tanıştıran kişinin Özkaya olduğunu söyledi. Yalçınkaya'nın, Adalet Bakanlığı Teftiş Kurulu'na verdiği belirtilen ve dün Sabah'ta yayımlanan ifadesinde, şunları söylediği kaydedildi "İkinci kez Muğla'ya gittiğimde daha sonra müteahhit Hakkı Süha Şen'e ait olduğunu öğrendiğim bir lokantada yemek yedik. Özkaya burada beni Şen ile tanıştırdı. Şen'i beğenmedim ve tutmadım. Bir süre sonra Ankara'ya gelip Başkan'ı ziyaret etti. Bu adamın çok tekin olmadığını düşündüğümü Başkan'a söyledim." 

Yoksa banka müdürü mü 
Şen ile Özkaya'yı İstanbul merkezli bir büyük bankanın genel müdür yardımcısının tanıştırdığı da iddia edildi. Ancak bu iddia, soruşturma makamlarınca doğrulanmadı. 


</TEXT>
</DOC>
