<DOC>
<DOCNO> 294180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sonspo05.html </URL>
<DATE> 2004/12/02/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Fenerbahçe'de Nobre atağı... 
</HEADLINE>
<TEXT>

     Şampiyonlar Ligi’nde başarılı maçlar çıkaran Nobre’yi kaptırmaktan korkan F.Bahçe Yönetimi, sambacının bonservisini almak için harekete geçti 
     
     3 yıllık sözleşme 
     Geçen sezon devre arasında Brezilya’nın Cruzerio kulübünden kiralanan Marcio Nobre’nin beklenenden çok iyi çıkması ve özellikle bu sene Şampiyonlar Ligi’nde başarılı bir performans sergilemesi, yönetimde bu oyuncuyu kaptırma paniğine neden oldu. UEFA Kupası’nda da aynı başarıyı göstermesi halinde, Sambacı’nın Avrupa kulüplerinin transfer listesine girebileceğini düşünen yöneticiler, Cruzerio’dan Brezilyalı yıldızın bonservisini almayı ve kendisiyle 3 yıllık sözleşme imzalamayı amaçlıyor. 
     
     İkinci vatanım’ 
     Çağdaş futbola yatkın oyun anlayışı ve hırsı nedeniyle bu oyuncunun takımda kalmasını isteyen teknik direktör Daum’dan da onay alan yöneticiler, uzun süreli sözleşmeyle renklerine bağlayacakları Nobre’yi ileride gerekirse satıp, k ra geçmeyi planlıyor. Bu arada takım arkadaşlarıyla birlikte dün Dilek Sabancı Meslek Lisesi’ndeki etkinliği katılan Sambacı, gördüğü ilgiyi, İkinci vatanım dediğim memleketin vatandaşları beni böyle seviyor. Tabi, ben de onları seviyorumö sözleriyle açıkladı. 
     
</TEXT>
</DOC>
