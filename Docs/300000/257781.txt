<DOC>
<DOCNO> 257781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/guncel/gun11.html </URL>
<DATE> 2004/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım ve Karaman'a suç duyurusu 
</HEADLINE>
<TEXT>


ANKARA Milliyet 

Hür Anadolu Ulaşım Sen ile Bağımsız Ulaşım Sen'den yapılan açıklamada, hızlandırılmış tren projesinin altyapısı hazırlanmadan hayata geçirilmemesi konusunda Ulaştırma Bakanlığı ve TCDD Genel Müdürlüğü yetkililerinin uyarıldıkları belirtildi. Altyapısı hazırlanmadan hızlandırılmış tren projesinin hayata geçirilmesinin yaratacağı sorunların, 15 Mart 2003 tarihinde Ulaştırma Bakanlığı ve TCDD yetkililerine aktarıldığı, ancak uyarılarının dikkate alınmadığı da kaydedildi. Açıklamada, gerekli önlemleri almayan Ulaştırma Bakanı Binali Yıldırım ile TCDD Genel Müdürü Süleyman Karaman hakkında "görevi ihmal" suçundan soruşturma yapılarak kamu davası açılması için bugün Ankara Cumhuriyet Başsavcılığı'na suç duyurusunda bulunulacağı da bildirildi. 


</TEXT>
</DOC>
