<DOC>
<DOCNO> 282940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sonspo02.html </URL>
<DATE> 2004/10/24/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Kartal kritik virajda... 
</HEADLINE>
<TEXT>

     Ligde hayal kırıklığı yaşayan Ankaragücü ve Beşiktaş bugün kapışıyor. Kazanan ekip rahatlayacak, kaybeden ise karanlık günlere yelken açacak. 
     
     10 ve 13. Sıradalar 
     Bir yanda 3 galibiyet, 3 beraberlik, 3 yenilgi alarak 12 puan toplayan ve 10. sırada yer alan Ankaragücü... Diğer tarafta 2 galibiyet, 3 beraberlik, 4 yenilgiyle büyük hayal kırıklığı yaratan ve 9 hafta sonunda 13. sırada yer alan Beşiktaş... Süper Lig’de henüz bekleneni veremeyen iki ekip, bugün 19 Mayıs Stadı’nda karşı karşıya gelecek. Saat 20.00’de başlayacak bu kritik karşılaşmayı, genç hakemlerden Oktay Demiray yönetecek. Şüphesiz bu zorlu 90 dakika nefesleri kesecek. 
     
     Rötarlı uçtular 
     Diyarbakırspor’u farklı yenerek üzerindeki kara bulutları dağıtan Siyah - Beyazlılar, Başkent’e rötarlı uçtu. Kafileyi havalimanına götürecek otobüs geciktiği için yaklaşık yarım saat rötarla Atatürk Havaalanı’na gelebilen Kara Kartallar, az kalsın THY’nin tarifeli uçağını kaçırıyordu. Ankara’da Bilkent Tesisleri’nde kampa giren Beşiktaş, maç sonrasında özel uçakla İstanbul’a dönecek. 
     Ankaragücü Orkun, Ayhan, Hakan Kutlu, Baidoo, Adem, Guel, Yılmaz, Evren, Özgür, Umut, Faruk Namdar. 
     Beşiktaş Ramazan, Fatih Ali , Mustafa, Emre, İbrahim Üzülmez, Ahmed Hassan, Tayfun, Ahmet Yıldırım, Juanfran, İbrahim Akın, Carew. 
     Stat 19 Mayıs. 
     Saat 20.00. 
     Yayın Lig TV Kanal 75 . 
     Hakem Oktay Demiray. 
     
     Ankaragücü’nde Birol oynamıyor 
     Başkent ekibi, bugünkü Beşiktaş maçı hazırlıklarını tamamladı ve kampa girdi. Sarı - Lacivertli takımda zorlu mücadele öncesi morallerin yüksek olması teknik heyeti sevindirdi. Teknik direktör Reha Kapsal, sahaya kazanmak için çıkacaklarının altını çizip, Ankaragücü’ne gönül verenleri tribünlere bekliyoruzö dedi. Kapsal ayrıca, Birol’un sakatlığının sürdüğünü, bu nedenle Faruk’a şans vereceğini de sözlerine ekledi. 
     
     Demiray’la tek maçta hüzün var 
     Ankaragücü-Beşiktaş maçını, Süper Lig’in yeni hakemlerinden Oktay Demiray yönetecek. Kara Kartal ligde, genç hakemin düdük çaldığı tek maçta Denizlispor’a deplasmanda 3-1 yenilmişti. Ankaragücü ise Demiray’la ilk 90 dakikasına çıkacak. Oktay Demiray’ın Birinci Lig serüveninde bugüne kadar görev yaptığı toplam 15 maçta evsahibi takımlar 8 galibiyet alırken, misafir ekipler ise yalnızca 4 kez sahadan üç puanla ayrıldı, 3 maç da berabere tamamlandı. 
     
</TEXT>
</DOC>
