<DOC>
<DOCNO> 264177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sontur24.html </URL>
<DATE> 2004/08/17/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Meteoroloji'den İstanbul Belediyesi'ne 'ince' eleştiri... 
</HEADLINE>
<TEXT>

     Devlet Meteoroloji İşleri Genel Müdürü Adnan Ünal, İstanbul'da halen etkili olan sağanak ve gök gürültülü sağanak yağışın, bugün ve yarın da aralıklarla süreceğini, perşembe gününden itibaren bölgeyi terk edeceğinin tahmin edildiğini bildirdi. Ünal, ''Marmara'nın doğusu ve batı Karadeniz'de beklenen etkili ve sürekli sağanak yağışların oluşturacağı olumsuz şartlara karşı, vatandaşların ve ilgililerin tedbirli olmaları gerekmektedir'' dedi. 
     Ünal, Trabzon Meteoroloji Bölge Müdürlüğü'nde düzenlediği basın toplantısında, İstanbul'daki sağanak yağış konusunu geçen haftadan itibaren kamuoyuyla paylaşmaya başladıklarını belirterek, ''Geçen hafta metrekareye 30-40 kilogram yağış düşmesine rağmen, İstanbul'un çarpık yapılaşmasından kaynaklanan problemler nedeniyle maalesef 3 vatandaşımızı kaybettik. Bazı yerleşim yerlerini de su bastı'' diye konuştu. 

     
</TEXT>
</DOC>
