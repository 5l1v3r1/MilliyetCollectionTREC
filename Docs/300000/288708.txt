<DOC>
<DOCNO> 288708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/yazar/pulur.html </URL>
<DATE> 2004/11/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bayrama Bektaşi'yle girmek... 
</HEADLINE>
<TEXT>


BAYRAM'a Bektaşi'lerle girelim... 
Bektaşi'lerin oruçla, namazla başları hoş değildir, ama son nefeslerinde bile inançlarına sahiptirler. 
Bektaşi babası ağır hasta, yatağa düşmüş, son nefesinde, etrafındakilere "Bana papazı çağırın " demiş... 
Şaşırmışlar 
"Papazı ne yapacaksın " 
"Din değiştireceğim, Hıristiyan olmaya karar verdim." 
Daha da şaşırırlar 
"Ama Erenler ne yapıyorsun, bunca yılın Müslümanı din değiştirir mi " 
Bektaşi acı acı gülmüş 
"Nasıl olsa ölüp gideceğim, bari giderken Hıristiyan olayım da, bu dünyadan bir kafir eksilsin " 

BEKTAŞİ bayram namazına gitmiş... 
Bayram namazının cemaati çok olduğu için imamlar hutbeyi uzun tutar, bu da onlardan biri, başlamış saymaya 
"Cehennem yedi kattır " 
Bektaşi'nin canı sıkılmış, bayram günü cehennemden başka laf yok mu diye 
İmam başlamış sıralamaya 
"Birinci katta beynamazlar, ikinci katta küfürbazlar, üçüncü katta kumarbazlar, dördüncü katta sarhoşlar" der demez Bektaşi müdahale etmiş 
"Lafı uzatma, yakmayan katı var mı, onu söyle " 

BEKTAŞİ kafayı çekmiş, ayakları birbirine dolana dolana yürüyor, biri laf atmış 
"Hey baba erenler, bu halle sırat köprüsünü nasıl geçeceksin " 
Bektaşi ters ters bakmış 
"Sanki karşı tarafta mor sümbüllü bağlarım var da " 

BEKTAŞİ, camiden birtakım seslerin geldiğini duyunca içeri dalmış, bakmış, imam, bir koyunu evire çevire dövüyor, araya girmiş 
"Yapma yahu, günahtır " 
"İttim, kaktım, çektim, bağırdım çıkmıyor, ne işi var burada " 
Bektaşi başını sallamış 
"Bırak yahu, zavallı hayvanı, bilememiş içeri girmiş, bak ben hiç giriyor muyum " 

BİLİRSİNİZ, bazıları dini, imanı kimseye bırakmaz, her işe burunlarını sokar, nasihat verirler... 
Bektaşi sofrasını kurmuş, demlenirken adamın biri yanaşmış, fena fena bakmış 
"Mübarek günde içmeye utan mıyor musun, çarpılırsın " 
Bektaşi, adamı şöyle bir süzmüş. Bir ayağı topal, sırtında kambur, sol eli çolak, bir gözü yok... 
Adamın yüzüne bakmış 
"Peki sen, ne halt ettin de, bu hale geldin " 

BEKTAŞİ bakmış, adamın biri Beyazıt Kulesi'ne eşek çıkarmaya çalışıyor, eşek de direniyor, gidip sormuş 
"Hayrola " 
"Allah'a bir sözüm var, eğer bu işim olursa, kuleye eşek çıkaracağım, dedim, işim oldu ama, eşeğin de inadı tuttu " 
Bektaşi sakalını sıvazlamış 
"Hiç içki içtin mi " 
"Haşa " 
"Saza, eğlenceye gittin mi " 
"Ne münasebet " 
"Kadın davası, zamparalık filan " 
"Allah korusun " 
Bektaşi adama şöyle bir bakmış 
"O halde eşeği çıkarmana gerek yok, sen çık yeter " 

BEKTAŞİ gece karanlığında bir halt etmiş, günaha girmiş, sabah uyanınca bakmış, kadın ucubenin, çirkinin biri, ellerini açmış 
"Ey ya Rabbi, bunu da bana günah yazacak mısın " 

BAYRAMINIZI kutlar, birkaç gün izin yapmamı uygun karşılayacağınızı umarım. H.P. 



</TEXT>
</DOC>
