<DOC>
<DOCNO> 296855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/son/sonspo23.html </URL>
<DATE> 2004/12/11/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Ezeli rakiplerin birçok futbolcusu ilk kez derbi heyecanı yaşayacak 
</HEADLINE>
<TEXT>

     Galatasaray ile Fenerbahçe arasında yarın yapılacak yılın son derbi maçında, ezeli rakiplerin kadrolarında, daha önce derbide forma giymemiş birçok oyuncu bulunuyor. 
     Fenerbahçe'de yeni transferler Alex De Souza, Fabiano Lima Rodriquez, Murat Hacıoğlu, Önder Turacı ve Serkan Balcı, Galatasaray'da ise Alioum Saidou, Flavio Conceiçao, İbrahim Yavuz, Rigobert Song ve Stjepan Tomas, daha önce, şimdiki takımlarıyla ezeli rekabetin heyecanını yaşamadı. 
     Bu arada Fenerbahçe'deki 2. sezonunu geçiren Servet de geçen sezon her 2 derbide de Galatasaray'a karşı forma giymemişti. Sarı-lacivertlilerin yeni transferlerinden Deniz Barış ise sakatlığı nedeniyle bu heyecandan yoksun kalacak. 
     Öte yandan Fenerbahçe'de geçen sezon şampiyonluk yaşayan Stjepan Tomas, bu kez Galatasaray formasıyla eski takımına karşı ilk kez sahaya çıkacak olmanın heyecanını yaşayacak. 
     
</TEXT>
</DOC>
