<DOC>
<DOCNO> 290623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/son/sondun13.html </URL>
<DATE> 2004/11/21/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Yaşlanmayı geciktiren cihaz geliştirdiklerini öne sürdüler... 
</HEADLINE>
<TEXT>

     İngiltere'de bir göz doktoruyla bir aile hekimi geliştirdikleri enfraruj ışın tedavisiyle yaşlanmayı en az 10 yıl geciktirmeyi başardıklarını öne sürdü. 
     Yaşlanmayı geciktirici tedaviyi 2001 yılında buldukları uçuk tedavisi yönteminden yola çıkarak geliştirdiklerini savunan iki İngiliz doktor, elde kullanılan ve Restorelite adı verilen makinayla yapılan tedavi sonucunda 40 gönüllü deneğin göz çevresindeki cilt üzerinde yapılan testlerinde yüzde 95 başarılı sonuç alındığını iddia etti. 
     İngiliz hekimler tedaviyi gören kişinin görüntüsünü 10 yaş kadar gençleştirdiklerini öne sürdükleri tedavi sırasında cilde sıkılık veren elastin maddesinin harekete geçirildiğini ifade ediyor. 
     Yapılan testlerin yanı sıra Sunderland Üniversitesi ile ortak denemeler yaptıklarını da açıklayan İngiliz hekimler Jim Haslam ve Gordon Dougal, alınan sonuçların şaşırtıcı olduğunu ve deneklerinin hiçbirinin tedaviden ayrılmak istemediklerini bildirdi. 
     İki doktor, tedaviyi mümkün kılan Restorelite adlı cihazın seri üretimi halinde en fazla 110 sterline mal olabileceği tahmininde de bulunuyor. Doktorlara göre hastalar cihazı hekim olmadan, evlerinde TV seyrederken bile kullanabilecek ve cihazın günde 15 ile 30 dakika arasında kullanılması yeterli olacak. 
     
</TEXT>
</DOC>
