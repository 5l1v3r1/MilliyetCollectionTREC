<DOC>
<DOCNO> 258628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/guncel/axgun01.html </URL>
<DATE> 2004/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırsatlar ülkesinde eğitim 
</HEADLINE>
<TEXT>


Amerika'daki üniversitelerin büyüklüğü, yeri ve imk nları çok çeşitli. Burada uygulanan eğitim sistemi, öğrencilere sayısız fırsat ve seçenekler sunuyor 

Geleceğin için sınırları zorla - 2 Sibel Kahraman 

Yabancı öğrencilere önemli olanaklar sunan Amerika'da 4 bine yakın üniversite ve kolejde 500 bin civarında yabancı öğrenci öğrenim görüyor. Türkiye ABD'de en fazla öğrencisi olan ülkeler sıralamasında dokuzuncu sırada yer alıyor. 
Amerikan kolejleri, üniversiteleri ile dil okullarının her birinin kendine özgü özellikleri var. Programların yanında okulun büyüklüğü, yeri ve imk nlar da çok çeşitli. Bu nedenle Amerikan eğitim sistemi her öğrenciye sayısız fırsat ve seçenek sunuyor. Amerika'da eğitim konusundaki sorularımızı Advis Akademik Danışmanlık Eğitim Danışmanı Nilgün Kopuzoğlu yanıtladı 

Amerika'da eğitime karar verdikten sonra ne yapmak gerekiyor 
Öncelikle bilgi alınmalı. ABD'de eğitim ile ilgili olarak hizmet veren birtakım vakıflar bulunuyor. Bunlardan biri Fullbright Komisyonu. "www.fullbright.org.tr", www.mezun.com adreslerinden bilgi alınabilir. Yine Amerikan Kültür Ataşeliği'nden de bilgi alınabilir. Amerikan Konsolosluğu Tel 0212 335 90 00 

Dikkat edilmesi gereken en önemli nokta nedir 
YÖK denkliğinin olup olmadığını öğrenmeniz gerekiyor. Bunun için YÖK Denklik Bürosu'ndan bilgi alınabilir. www.yok.gov.tr Tel 0312 298 71 43 

Üniversiteler öğrenime ne zaman başlıyor 
Genellikle ağustos ayı sonlarında veya eylül ayının ilk yarısında. 

Amerika'da üniversite eğitiminin maliyeti nedir 
5 bin dolar - 27 bin dolar arasında değişiyor. 

En ekonomik seçenekler hangileri 
Okul ücretlerinde en ekonomik seçenek "Community College"ler. Communiy College'lerde 1 yıllık okul ücreti 4 bin 500 - 7 bin dolar arasında değişiyor. 

Özellikleri nedir 
Community College 2 yıllık üniversitelerdir. 2 yıllık üniversite eğitiminin ardından, 4 yıllık seçkin Amerikan üniversitelerine üçüncü sınıftan başlayarak, herhangi bir sınava gerek duymadan geçişiniz garantilenir. Amerika'daki yükseköğrenim kurumlarının yüzde 40'ını Community College'ler oluşturuyor. 

Bu üniversitelerden örnek verebilir misiniz 
Fulton Montgomery Community College 5 bin 800 dolar, Santa Monica Community College 4 bin 104 dolar, Johnson ve Wales Universitesi 15 bin -18 bin dolar. 

Amerika'da üniversite için yabancı dil barajı var mı 
Evet. Üniversiteye göre değişmekle birlikte genellikle 500 - 550 TOEFL skoru isteniyor. 

Lise not ortalaması önemli mi 
Bazı okullar not ortalamanızın 4 üzerinden en az 2 olması şartı koyarken, bazı okullar not ortalamanızla çok fazla ilgilenmez. 

Her not ortalamasına uygun üniversite bulunabilir mi 
Bulunabilir. Örneğin Community College'ler ve bazı 4 yıllık üniversiteler bu konuda oldukça esnek olabiliyor. 

Üniversite öğrenimi kaç yıl sürüyor 
Türkiye'de olduğu gibi Amerika'da da lisans eğitim süresi 4 yıl. 

Türk öğrencilerinin gözdesi hangi bölümler 
İşletme, iktisat, uluslararası ilişkiler, uluslararası ticaret, mühendislik, bilgisayar. 

Yabancı dil seviyesi uygun değilse ne yapılabilir 
Öncelikle dil okuluna gitmek gerekiyor. 

Dil kurslarının ücreti ne kadar 
Her seviyeye göre tasarlanmış kurslar bulunuyor. Amerika'da bir dil okulunun aylık ücreti 800 - 1400 dolar civarında. University of California'da 1 aylık akademik İngilizce 1400 dolar. ELS, haftada 20 saatlik 1 ay süren İngilizce programı 995 dolar. University of Pennyslvania'nın 2 aylık kurs ücreti 2 bin 377 dolar. 

Çalışma imk nı var mı 
Amerika'da öğrenci vizesi ile ancak kampus içinde çalışabilirsiniz. Yasal olarak başka işlerde part time bile olsa çalışmanız mümkün değil. 
1 dolar 1 milyon 479 bin lira 

İki yılda diploma al, çalışmaya başla 

"Fırsatlara açılan kapı" diye nitelendirilen 2 yıllık eğitim veren Community College'ların kurulma amacı, 'herkese kaliteli ve eşit bir eğitim imk nı' vermek 
Türk- Amerikan Portalı mezun.com Direktörü Begüm Özsuvari, Community College'lerin eğitim olanakları açısından son derece zengin bir tarihe sahip olan 2 yıllık üniversiteler olduğunu söyledi. Community College'lerin Amerikan yükseköğretim sisteminin önemli bir halkasını oluşturduğunu belirten Özsuvari, "Bugün 10 milyondan fazla öğrenci, bütün üniversite öğrencilerinin yüzde 40'ı, Amerika'da Community College'lara devam etmekte. Yaklaşık 100 yıldır Amerika'da hizmet veren Community College'ların sayısı bugün 1100'ün üstünde. "Fırsatlara açılan kapı" olarak tanımlanan bu okulların kurulma amacı arzu eden herkese kaliteli ve eşit bir eğitim imk nı sunmak" dedi. 
Özsuvari, Community College'lar ile ilgili sorularımızı yanıtladı 

2 yıl sonunda diploma sahibi olunuyor mu 
Evet Community College'ler hayata atılmak için mükemmel bir başlangıç sağlar. Buradan sadece 2 yıllık bir derece alıp çalışma hayatına atılabilirsiniz. 

4 yıllık üniversitelere geçiş yapılabilir mi 
Dört yıllık bir okula transfer olabilir ya da iş hayatınızda kendinizi yenilemenize yardımcı olacak dersler alabilirsiniz. 
Community College'ların çoğunun özellikle bulunduğu eyalette olan 4 yıllık kolej üniversiteler ile akademik anlaşmaları var. Bu da Community College'larda alınan derslerin kolaylıkla transfer olması anlamına gelir. 

Amerikalılar bu okullara ilgi gösteriyor mu 
Birçok Amerikalı ve yabancı öğrenci Community College'ların ekonomik okul ücretlerini de göz önünde bulundurarak üniversitenin ilk 2 yılını burada bitirmeyi tercih ediyor. Bugün, Amerika'daki 4 yıllık kolej üniversitelerde okuyan öğrencilerin yarısından fazlası Community College'larda ders almıştır. 

Sosyal olanakları var mı 
Evet. Community College'lar dersler dışında, spor programları, kültürel etkinlikler, Amerikalı ve yabancı öğrenci kulüp ve aktiviteleri sunarak yeni arkadaşlar edinmenize, Amerikan kültürü ve dili hakkında kısa zamanda bilgi sahibi olmanıza yardımcı olur. 

Bu okullar özel mi, devlet mi 
Community College'lar özel veya devlet okulları olarak ikiye ayrılır. Aralarında çok büyük faklılık olmamakla birlikle devlet okulları daha çok tercih edilenler arasında. Amerika'da istediğiniz herhangi bir yerde Community College bulabilirsiniz, 

Yabancı öğrenciler ilgi gösteriyor mu 
Amerikan öğrenciler tarafından son derece gözde olan Community College'lar son yıllarda diğer ülkelerden gelen öğrenciler tarafından da keşfedildi. Sayıları giderek artan uluslararası öğrenciler, yüksek eğitimlerine Community College'larda başlamayı tercih ediyorlar. Şu an 200 binden fazla uluslararası öğrenci Amerika'daki eğitimlerini bu okullarda sürdürüyor. 

Konaklama seçenekleri 

Aylık aile yanı konaklama ücretleri 600 - 850 dolar arasında. Öğrenci yurtlarında ücretler dönemlik, dolayısıyla bir akademik yıl için yurtta konaklama ücreti 5 bin - 9 bin 200 dolar arasında değişiyor. 
Ev kiralamak da öğrenciler için bir başka seçenek olabilir. Öğrenciler çoğunlukla kendi ihtiyaçlarına ve zevklerine uygun evler bulup birkaç kişi bir arada yaşayarak kirayı bölüşür. Pek çok okul yakındaki ucuz kiralık evlerin bir listesini okul panolarına asarak öğrencilere bu konuda yardımcı olur. Ev kiraları 800 dolar -1500 dolar civarında. 

Danışmanlık şirketleri 

Edcon Eğitim Tel 0212 292 34 55 
EF Uluslararası Dil Okulu Tel 0212 292 34 55 
Ekdil Eğitim Hizmetleri Tel 0212 249 31 93 
Elit Danışmanlık Tel 0216 330 42 31 
Gençtur Tel 0212 244 62 30 
HİT Uluslararası Eğitim Tel 0212 296 46 00 

Yurtdışında eğitim için gerekli terimler 

Accreditation Bir eğitim kurumunda verilen programların resmi kuruluşlar tarafından tanınması ve bu okuldan alınacak olan derecelerin geçerli sayılması.Concentration Üniversite veya yüksek lisans eğitimi sırasında uzmanlaşılan ve ağırlık olarak ders alınan bölüm.Majör Öğrencinin üniversite eğitimi almak için seçtiği alan.Undergraduate Student Üniversite öğrencisi. 

YARIN 

Avustralya'da üniversite öğrenimi 
Üniversitelerin ücretleri 
Çalışma imk nı var mı 
Üniversite öğrenimi için gerekli şartlar 
Akademik yıl ne zaman başlıyor 


</TEXT>
</DOC>
