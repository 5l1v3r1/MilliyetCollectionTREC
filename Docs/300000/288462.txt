<DOC>
<DOCNO> 288462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/ekonomi/eko06.html </URL>
<DATE> 2004/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancıların Türkiye portföyü 23.6 milyar dolara yükseldi 
</HEADLINE>
<TEXT>



Yabancı yatırımcıların Türkiye'de net 3 - 4 milyar dolarlık menkul kıymet alımı yaptığı tahmin edilen bu yılın ilk 10 aylık döneminde, Türkiye'deki menkul değerler ve mevduattan oluşan portföyleri 7.4 milyar dolar büyüyerek ekimde 23.6 milyar dolarla yükseldi. Yabancı yatırımcıların Türkiye'deki menkul kıymet portföylerindeki büyüme, AB Komisyonu'nun Türkiye ile tam üyelik görüşmelerinin başlatılmasını tavsiye eden kararının alındığı ekim ayında 1.7 milyar dolar oldu. Yüksek reel faizler, Türk Lirası'nın reel olarak değerlenmesi, AB ile tam üyelik müzakerelerine başlama olasılığının yükselmesi yabancı portföy yatırımcıları için Türkiye'yi oldukça cazip hale getirdi. 
Yabancı yatırımcıların elindeki TL cinsinden Hazine iç borçlanma kağıtlarının tutarı 833 milyon dolar artarak 6.1 milyar dolara, yabancı yatırımcıların sahip oldukları hisse senetlerinin değeri 12.2 milyar dolara yükselirken, bankalardaki döviz mevduatları ise 2.7 milyar dolara çıktı. 

Yabancı yatırımcıların Türkiye portföyü milyon dolar 2003 Eki.04 Menkul Kıym. 13.589 20.891 -TL DİBS 3.171 6.121 -Yab. para DİBS 121 1.144 -Eurobondlar 1.293 1.279 -Diğer Men. Kıy 50 83 -H. senetleri 8.954 12.264 Mevduat 2.671 2.761 Toplam 16.260 23.652 

</TEXT>
</DOC>
