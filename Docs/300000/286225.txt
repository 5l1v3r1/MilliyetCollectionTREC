<DOC>
<DOCNO> 286225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/ekonomi/eko01.html </URL>
<DATE> 2004/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İthal otomobillerin satışı üçe katlandı 
</HEADLINE>
<TEXT>


İthal oto satışları yılın ilk dokuz ayında geçen yılın aynı dönemine göre yüzde 182 artarak 336 bin 147 adet oldu. Lüks markaların pazar payları yükseldi 

EKONOMİ SERVİSİ 

İlk dokuz aylık rakamlara göre ithal otoların pazar payı artmaya devam ediyor. Lüks sınıfta araç üreten markalar ya pazar paylarını büyüttü ya da hemen hemen aynı seviyeyi korumayı başardıkları görüldü. Audi, BMW, Volvo, Land Rover, Porsche ve Ferrari, ocak - eylül döneminde, bir önceki yıla oranla göre satışlarını artıran markalar arasında yer alırken, Mercedes, Chrysler, Jaguar, Saab ve Maserati gibi markaların satışlarında küçük düşüşler yaşandı. 

Yüzde 71 ithal 
Otomotiv Distribütörleri Derneği verilerine göre, ilk dokuz ayda 336 bin 147 adet ithal oto satıldı. Geçen yılın aynı döneminde bu rakam 119 bin 192 adetti. 
1994'te yüzde 12 olan ithal otomobillerin pazar payı, o tarihten sonra bazı dalgalanmalar yaşasa da artış trendini sürdürdü. 1995'te yüzde 7'ye düşen bu oran, 1996'da yüzde 21, 1997'de yüzde 36, 1998'de yüzde 35, 1999'da yüzde 43, 2000 yılında ise yüzde 53 oldu. İthal otomobiller, 2000 yılından sonra da pazar paylarını artırmayı başarırken, 2001'de yüzde 54, 2002'de yüzde 60, 2003'te yüzde 66, bu yılın ocak - eylül döneminde ise yüzde 71'e varan bir paya ulaştı. 

Hafif ticari otoda artış az 
Otomobillere göre, hafif ticari araç satışlarında ise ithalat payında büyük artışlar kaydedilmedi. Bu segmentte, 1994'te yüzde 41 olan ithal araç payı, Türkiye'de hafif ticari araç üretiminin artış göstermesiyle birlikte 2001'de yüzde 35'e kadar düştü. İthal araç payı, 2002'de yüzde 38, 2003'te yüzde 44, bu yıl ilk dokuz ayda ise yüzde 45 oldu. 

İthal pazarında markaların payları Marka 2004 ilk 9 ay 2003 ilk 9 ay Renault 17.9 19.6 Opel 12.0 10.3 Ford 10.3 7.2 Fiat 9.3 9.5 V.Wagen 8.2 8.7 Hyundai 7.6 5.0 Peugeot 6.6 8.4 Toyota 6.1 7.0 Honda 4.6 5.7 Chevrolet 2.2 0 Skoda 1.6 1.9 Seat 1.5 1.9 Citoraen 1.5 1.7 Nissan 1.4 1.2 Kia 1.1 1.0 Lada 0.9 1.3 Audi 0.9 1.0 Dacia 0.9 0.1 BMW 0.7 1.5 Mazda 0.7 0.5 Mitsubishi 0.7 0.5 Mercedes 0.6 1.8 Volvo 0.5 0.5 Suzuki 0.5 0.5 Subaru 0.4 0.6 Alfa Romeo 0.4 0.4 Daihatsu 0.4 0.3 Land Rover 0.3 0.5 Chrysler 0.2 0.6 

İthal oto satışları artıyor adet Marka 2003 ilk 9 ay 2004 ilk 9 ay Renault 23.309 60.221 Opel 12.289 40.217 Ford 8.641 34.749 Fiat 11.374 31.424 V.Wagen 10.336 27.430 Hyundai 5.983 25.539 Peugeot 10.022 22.172 Toyota 8.400 20.432 Honda 6.842 15.343 Audi 1.217 3.110 BMW 1.776 2.516 Mercedes 2.110 2.081 Volvo 560 1.565 Alfa Romeo 497 1.277 Land Rover 604 978 Chrysler 773 735 Porsche 67 93 Jaguar 85 76 Saab 38 36 Ferrari 4 6 Maserati 7 3 

</TEXT>
</DOC>
