<DOC>
<DOCNO> 252350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/spor/aspo.html </URL>
<DATE> 2004/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
SON DURAK SONG 
</HEADLINE>
<TEXT>


Sarı-Kırmızılılar, Conceicao'nun transferinden sonra Kamerunlu yıldız için atağa kalktı. Futbol Şube Sorumlusu Ergun Gürsoy, alternatif olarak gösterilen Song'u da istediklerini açıkladı 

ERHAN TELLİ 


Taraftara müjde 
YABANCI transferinde atağa kalkan Galatasaray, Conceicao'dan sonra Kamerunlu yıldız Song'u da liste başına aldı. İkinci Başkan ve Futbol Şube Sorumlusu Ergun Gürsoy, transfere devam edeceklerini müjdeleyerek, "Listemizde Song da var. Ayrıca Gallardo için girişimlerimiz sürüyor. Galatasaray'a yakışan transferleri yapacağız" diye konuştu. 

Sürpriz transfer 
İSTANBUL'A dün akşam dönen Başkan Özhan Canaydın ise "Defans için çalışıyoruz. 10 günde transferi bitireceğiz. Prates ve Batista'yı elden çıkararak yabancı kontenjanını boşalttık. Pazartesi günü Gallardo'nun transferi için ekibimiz Arjantin'de olacak. Çok önemli sürpriz bir transferimiz var" dedi. Roque Junior transferinin ise askıya alındığı, fiyatının pahalı olması nedeniyle yönetimin Brezilyalı oyuncudan vazgeçme eyiliminde olduğu öğrenildi 

Hollanda günlüğü 

Galatasaray, yeni sezon hazırlıklarını dün yaptığı iki antrenmanla sürdürdü. 
Gheorghe Hagi, bugünden itibaren antrenmanları bire indireceğini açıkladı. 
Kampın en çalışkan isimleri gençler oldu. Arda, Mülayim ve Uğur göz doldurdu. 
Sarı-Kırmızılılar, Hollanda'da dün ilk kez sağnak yağmur altında çalıştı. 
Akşam idmanındaki şut çalışmasında genç Arda'nın vuruşunda top, tesisin yanındaki kafeteryanın camını kırdı. 
Hakan Şükür dizinden hafif sakatlık geçirdi, tecrübeli golcüye buz tedavisi yapıldı. 



</TEXT>
</DOC>
