<DOC>
<DOCNO> 276791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sonspo09.html </URL>
<DATE> 2004/10/02/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Beşiktaş'ta Pancu, Trabzonspor maçında kadrodan çıkartıldı... 
</HEADLINE>
<TEXT>

     Beşiktaş, Trabzonspor ile yarın yapacağı lig maçının hazırlıklarını tamamladı. 
     Teknik direktör Vicente Del Bosque yönetiminde, BJK Nevzat Demir Tesisleri'nde gerçekleştirilen basına kapalı idmanda siyah-beyazlı takımın taktik ağrılıklı çalışma yaptığı bildirildi. 
     Çalışmada, kasıklarında ağrı bulunan Pancu, koşu yapmakla yetinirken, sakatlıkları bulunan Cordoba ve Ronaldo antrenmanda yer almadı. 
     Beşiktaş'ta sakatlıkları bulunan Pancu, Cordoba ve Ronaldo'nun yanı sıra, maç eksiği bulunan menajer-oyuncu Tayfur, kırmızı kart cezalısı Tayfun ile Kaan Dobra, Mustafa Doğan ve Serdar 18 kişilik maç kadrosunda bulunmuyor. 
     Ligde ilk 7 hafta sonunda zirvenin 13 puan gerisine düşen Beşiktaş, UEFA Kupası'nda Norveç'in Bodo Glimt takımını eleyerek grup maçları oynamaya hak kazanmanın moraliyle, zorlu Trabzon deplasmanından galibiyetle dönmenin hesaplarını yapıyor. 
     Akşam üzeri özel uçakla Trabzon'a gidecek siyah-beyazlı takımın Trabzonspor karşısına Murat Ramazan , Fatih, İbrahim Toraman, Çağdaş, İbrahim Üzülmez, Ahmed Hassan, Okan, Ahmet Yıldırım, İbrahim Akın, Sergen, Carew muhtemel 11'iyle çıkması bekleniyor. 
     Hüseyin Avni Aker Stadı'nda saat 19.00'da başlayacak ve Digitürk Lig TV'den naklen yayınlanacak maçı hakem Kuddusi Müftüoğlu yönetecek. 
     
</TEXT>
</DOC>
