<DOC>
<DOCNO> 289494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sondun43.html </URL>
<DATE> 2004/11/17/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
En uzun boylu Çinli, Guinness'e başvuracak... 
</HEADLINE>
<TEXT>

     Kamil Erdoğdu AA 

Çin'in en uzun boylu insanı olan 2.38 metre boyundaki Şi Şun Xi Xun ''dünyanın en uzun boylu sağlıklı yetişkini'' olarak Guinness Rekorlar Kitabı'na girmek için başvuracak. 
     Yeni Çin Haber Ajansı'nın haberinde, Şi'nin dünyanın en uzun boylusu olmadığı, ancak en uzun ''sağlıklı'' insan olduğu vurgulandı. Haberde, Çin'in kuzeydoğusundaki Şenyang şehrinde 2.45 metre boyunda Wang Fengjun ve Ukrayna'da da 2. metre boyunda bir başka kişi bulunduğu, ancak bu kişilerin boylarının sağlıksız büyüdüğüne işaret edildi. 
     Çin'in kuzeyindeki İç Moğolistan Özerk Bölgesi'nde yaşayan yaşındaki Şi, eski Çinli ünlü basketbolcu Mu Tiezhu'dam 10 santim, NBA'de oynayan Yao Ming'den de 12 santim daha uzun. 
     Şi, 16 yaşına kadar boyunun yaşıtlarıyla aynı olduğunu ve bu yaştan sonra hızla uzamaya başlayarak 23 yaşında 2.38 metreye ulaştığını söyledi. 
     Şi, 1973-75 arasında Pekin'de askeri takımda basketbol oynadı, ancak yavaş kalmasından dolayı spor yaşamı kısa sürdü ve memleketi olan İç Moğolistan'daki Chifeng şehrine giderek çobanlığa başladı. Daha sonra bir lokantadan iş teklifi aldı. Yerel kuruluşlar da ürünlerinin reklamlarında Şi'yi kullandı. Konfeksiyon fabrikaları Şi için özel giysiler üreterek reklam yaptı. 
     Sağlıklı olduğunu göstermek amacıyla Şi, geçen 27 Ekimde psikolojik ve fiziksel testler de dahil 22 çeşit testten geçirildi. 
     
</TEXT>
</DOC>
