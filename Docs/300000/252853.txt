<DOC>
<DOCNO> 252853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/son/sonspo08.html </URL>
<DATE> 2004/07/04/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Milan, Emre'yi renklerine bağlamakta kararlı... 
</HEADLINE>
<TEXT>

     İtalya Birinci Ligi'nde Serie A FC İnter'de forma giyen milli oyuncu Emre Belözoğlu'nun bu sezon hangi takımın formasıyla sahalara çıkacağı belirsizliğini koruyor. 
     Tuttosport gazetesi bugün ilk sayfadan anons ettiği haberde, Serie A şampiyonu AC Milan'ın Teknik Direktörü Carlo Ancelotti'nin Emre'yi alma konusunda ısrarlı olduğunu yazdı. 
     Gazete söz konusu gelişmeyi, ''Ancelotti işin peşini bırakmıyor, Emre'yi Milan'a istiyor'' başlığı ile kullandı. Emre konusunda daha önce FC İnter'den olumsuz yanıt alan AC Milan'ın şimdi de yeni bir formül üzerinde çalıştığı kaydedildi. Siyah-mavili kulüp, geçtiğimiz haftalarda gündeme getirilen Emre'nin Serginho ile takas önerisini reddetmişti. AC Milan'ın bu kez ise takas önerisini bir kenara bırakarak, Emre'yi kiralayabilmek için kolları sıvadığı belirtildi. 

     
</TEXT>
</DOC>
