<DOC>
<DOCNO> 263091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/son/sondun38.html </URL>
<DATE> 2004/08/13/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Ve Irak'ta İngiliz gazeteci serbest bırakıldı 
</HEADLINE>
<TEXT>

     Irak'ın Basra kentinde kaçırılan İngiliz gazeteci James Brandon'ın serbest bırakıldığı bildirildi. 
     Görgü tanıkları, Brandon'ın, Şii lider Mukteda Sadr'ın Basra'daki bürosuna teslim edildiğini belirttiler. 
     Brandon, serbest bırakıldıktan hemen sonra yaptığı açıklamada, kendisini kaçıranlara ve Sadr'ın yardımcılarına serbest bırakıldığı için teşekkür etti. 
     Bir video kasetle yayınlanan açıklamada, Şii lider Mukteda Sadr yanlılarıyla yapılan arabuluculuk görüşmelerinin ardından gazetecinin serbest bırakılacağı kaydedilmişti. 
     Basra'da, Sunday Telegraph için çalışan 23 yaşındaki James Brandon'ı kaldığı otelden kaçıran kişiler, Amerikan askerlerinin 24 saat içinde Necef'ten çekilmemeleri halinde kendisini öldürecekleri tehdidinde bulunmuştu. 
     
</TEXT>
</DOC>
