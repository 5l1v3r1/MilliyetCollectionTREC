<DOC>
<DOCNO> 257309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sondun27.html </URL>
<DATE> 2004/07/22/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Bağdat'ta minibüse bomba isabet etti, 2 kız çocuğu öldü 
</HEADLINE>
<TEXT>

     Irak'ın başkenti Bağdat'ta bir minibüse bomba isabet etmesi sonucu, araçta bulunan 9 ve 11 yaşlarındaki kız çocukları hayatını kaybetti. 
     Adli tıp kurumundan yapılan açıklamada, çocukların cesetlerinin kurumda bulunduğu belirtildi. 
     Kindi hastanesi de, biri kadın 3 yaralının hastaneye getirildiğini duyurdu. 
     Polis kaynakları, Amerikan ordusu ve Irak polisinden oluşan devriyenin Bağdat'ın merkezindeki Filistin Meydanı yakınlarındaki bir sokaktan geçmesinin ardından patlayan bombanın minibüse isabet ettiğini söyledi. 
     Patlamadan sonra Amerikan askerleriyle birlikte polisin bölgeyi çembere aldığı ve arama çalışmaları başlattığı belirtiliyor. 
     Bağdat'ın merkezinde bu sabah saatlerinde bir bombanın patlaması sonucu 10 yaşlarındaki bir erkek çocuğu ölmüştü. 
     
</TEXT>
</DOC>
