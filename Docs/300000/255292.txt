<DOC>
<DOCNO> 255292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/yasam/axyas01.html </URL>
<DATE> 2004/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
SEAT Cup coşkusu 
</HEADLINE>
<TEXT>


Türkiye'nin en heyecanlı motor sporu yarışları arasına giren SEAT Cup, pistteki nefes kesen rekabeti, müthiş gösterileri ve eğlencesi ile herkesi 'yarışa çağırıyor' 

Levent Köprülü 

Doğuş Motorsports tarafından bu yıl ilk kez düzenlenen Seat Cup, her etabıyla başlı başına bir eğlence ve heyecan organizasyonu şeklinde geçmeye devam ediyor. Geçtiğimiz hafta beşinci ayağı, İzmit Körfez Pisti'nde düzenlenen Seat Cup, şovlarıyla gelenlere sadece yarış izletmek değil, onları eğlendirmek ve keyifli bir gün geçirtmeyi de amaçlıyor. Nasıl mı Gelin, geçtiğimiz haftadan örnekler verelim... Örneğin Dunlop, geçtiğimiz hafta lastik söküp takma yarışması düzenledi. Tabii sadece seyircilerin katıldığı... Garanti Bankası ve vdf'nin kurduğu stantta ise oyuncak, uzaktan kumandalı otomobillerle düzenlenen slot car yarışması düzenliyordu. Tabii kalabalık gani... 
Sadece bu kadar değil tabii. Çiçeği burnunda Porsche Kulübü'nün araçları, Körfez Pisti'ndeki ilk yarışmada olduğu gibi, geçtiğimiz hafta da piste çıkıp hayran bakışlar altında seyircilerin önünde geçit yaptı. 60'ların klasik modellerinden, 2000'lerin son modellerine kadar Porsche araçlar, pistte hünerlerini sergilediler. Bitmediiii... Drag yani kalkış yarışlarının en heyecan veren otomobilleri olan yüzlerce beygirlik Amerikan otomobilleri, Seat Cup için gelen seyircilerin "kulaklarının pasını" giderdi. Ve tabii ki Balkan Motosiklet Şampiyonu Sinan Sofuoğlu'nun, yaptığı akrobatik gösteriler, seyircileri hop oturttu, hop kaldırdı. Eğlence, 250 beygirlik Seat Leon Supercopa araçların homurtularıyla birlikte daha da arttı... Çünkü kalabalık şahlanmıştı bir kere... Konserler, çılgın müzik, eğlenceli bir ortam ve heyecan... İşte, Seat Cup'ın kalan 3 ayağında da seyircileri bekleyen sürprizler. Zira Doğuş Motorsports'un da yapmak istediği şey bu... Yarış heyecanını daha çok kişiye sevdirmek. Nitekim, şimdiye kadar düzenlenen 5 yarışa toplam 40 binin üzerinde seyirci gelmiş... 





</TEXT>
</DOC>
