<DOC>
<DOCNO> 263291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/guncel/gun03.html </URL>
<DATE> 2004/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dosyayı vermek, yasal olmaz' 
</HEADLINE>
<TEXT>


İstanbul Başsavcılığı, hakkındaki iddialardan dolayı Yargıtay Başkanı'nın istediği dosyayı, içinde Özkaya'nın ismi bulunduğu için Yargıtay Başsavcısı Ok'a gönderdi 

GÖKÇER TAHİNCİOĞLU 

Hakkındaki iddiaların ortaya atılmasının ardından İstanbul Başsavcılığı'ndan soruşturma dosyasını isteyen Yargıtay Başkanı Eraslan Özkaya, "yasa ve etik kurallarına" takıldı. Başsavcılığın dosyayı gönderdiği Yargıtay Başsavcısı Nuri Ok, "Dosyanın Özkaya'ya verilmesi, yasal olmadığı gibi etik yönden de doğru bir davranış olmazdı" dedi. 
Alaattin Çakıcı'yı soruştururken, Özkaya ve Yargıtay Genel Sekreter Yardımcısı Ercan Yalçınkaya'nın isimleriyle karşılaşan İstanbul Başsavcılığı, dosyayı Özkaya'nın izinli olduğu 28 Temmuz'da, Yalçınkaya'nın h l görev yapıyor olmasından dolayı Ok'a gönderdi. Dosyanın "gizli" ve "kişiye özel" damgalı üst yazısında, Çakıcı'nın çıktıktan sonra çete faaliyetlerinde bulunduğuna ilişkin yürütülen soruşturmada, Özkaya ve Yalçınkaya'nın adının geçtiği anımsatıldı. 
Ok, dosyada dinleme tespit ve tutanakları ile bunlara ilişkin h kim kararlarının bulunduğunu bildirdi. Yargıtay Kanunu'na göre, Yargıtay Başkanı'nın "h kimlik onuruna ve kişisel hassasiyetlerine dokunan, görev gereklerine uygun düşmeyen davranışlarından, görev suçlarından" dolayı soruşturulmasından Yargıtay 1. Başkanlık Kurulu'nun görevli olduğunu bildiren Ok, kurul üyelerinin kendileriyle ilgili toplantılara katılamayacağını, Yargıtay Başkanı'nın yokluğunda başkan vekilinin görevli olduğunu anımsattı. 
Dosyanın Özkaya'ya neden verilmeyeceğini, "yasal olmadığı gibi etik yönden de onaylanacak bir davranış olmaz" diye açıklayan Ok, Özkaya dosyasının Başkan Vekili Mater Kaban'a, Yalçınkaya dosyasının ise Adalet Bakanlığı Teftiş Kurulu'na gönderileceğini kaydetti. CNN Türk'e konuşan Özkaya ise, "Siz savcılıktan dosyayı istediniz mi " sorusuna "Ben bu dosyayı istedim. Tahkikat tamamlanınca bize iletilmesi lazımdı. " diye yanıtladı. 


</TEXT>
</DOC>
