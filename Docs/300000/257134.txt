<DOC>
<DOCNO> 257134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/sonspo18.html </URL>
<DATE> 2004/07/21/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
35'lik Hooijdonk parmak ısırttırıyor .. 
</HEADLINE>
<TEXT>

     Yeni sezon hazırlıklarını Almanya'da sürdüren Fenerbahçe, bu sabah, FC Köln takımının sahasında antrenman yaptı. 
     Antremanda ilgi çekici görüntüler ortaya çıktı. Yaşı 35'i bulan ve bazı çevreler tarafından 'bu yıl takıma giremez' diye eleştirilen Van Hooijdonk, Daum'un istediği hareketleri kusursuz yapıyor. Buna karşılık diğer futbolcuların, atletik özellik gerektiren hareketlerde zorlanması dikkatlerden kaçmıyor. Hooijdonk, hocasının isteği üzerine yerde yatarken ayağını 90 dercelik açı ile havada tuturken, diğer futbolcuların kelimenin tam anlamı ile dökülmesi komik görüntüler ortaya çıkarttı. 
     Antrenmanda daha çok pas çalışması ve ikili mücadeleler üzerinde durulurken, teknik direktör Christoph Daum, hata yapan oyuncularına sinirlenerek tepkisini gösterdi. 
     Bu sabahki antrenmana, sakat olan Nobre'nin yanısıra Kemal ve Serhat da katılmadı. Fenerbahçe bu akşam, Almanya'daki 3. hazırlık maçını, Solingen kentinde Yurdumspor takımıyla yapacak. 
     
     ŞUT KRALI KAPTAN ÜMİT 

     Bugünkü maçta sahaya sürmeyi düşündüğü 11’i deneyen teknik direktör Daum, kanat ataklarına önem verilmesini ve ceza alanı civarından bol bol şut atılmasını istedi. 15 kez topla buluşan Kaptan Ümit, bunların 12’sini gol yaparak, günün şut kralı oldu. 

     
</TEXT>
</DOC>
