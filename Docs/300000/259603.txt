<DOC>
<DOCNO> 259603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/son/sontur19.html </URL>
<DATE> 2004/07/31/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Miras kavgası kanlı bitti 
</HEADLINE>
<TEXT>

     Tekirdağ'ın Çorlu İlçesi'nde miras anlaşmazlığı nedeniyle babasıyla tartışan kişinin silahından çıkan kurşunlar, olayı yatıştırmaya çalışan oğlunun yaşamına mal oldu. 
     Alınan bilgiye göre, Çorlu'nun Sağlık Mahallesi'nde Ahmet Kıyak'ın 25 evine gelen, dedesi Salih ile babası Yaşar Kıyak arasında 45 , miras anlaşmazlığı nedeniyle tartışma çıktı. 
     Dede Kıyak, mal varlığını ''kendisine iyi bakmadığı'' gerekçesiyle oğlu Yaşar Kıyak yerine, torunu Ahmet Kıyak'a bırakmak istediğini söyledi. Yaşar Kıyak, babasının mirasını kendisine bırakmak istememesi ve İstanbul Bayrampaşa'da bulunan evini de satarak parasını torunu Ahmet Kıyak'a vermesine öfkelenerek, babası Salih Kıyak ile tartışmaya başladı. 
     Yaşar Kıyak, tartışmanın kavgaya dönmesi üzerine yanında bulunan silahı çıkardı. Oğlu Ahmet Kıyak, babası ile dedesine yatıştırmak için her ikisinin arasına girdiğinde, babasının silahından çıkan kurşunlara hedef olarak yaşamını yitirdi. 
     Yaşar Kıyak, Çorlu İlçe Emniyet Müdürlüğü ekiplerince yakalanarak, gözaltına alındı. 
     
</TEXT>
</DOC>
