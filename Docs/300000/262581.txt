<DOC>
<DOCNO> 262581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sonyas24.html </URL>
<DATE> 2004/08/11/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Cantat'dan hapishanede arkadaşlarına konser 
</HEADLINE>
<TEXT>

     Fransız aktris Marie Trintignant'ı feci şekilde döverek ölümüne sebep olan ve 8 yıl hüküm giyen rock şarkıcısı Bertrand Cantat, hapishane arkadaşlarına konser verdi. 
     Cantat'ın avukatı Virginius Papirtis, Saint Michal hapishanesindeki konserin bir saat sürdüğünü ve konserin verildiği salonun tıklım tıklım dolduğunu belirtti. 
     Litvanyalı avukat, Fransız rock grubu ''Noir Desir''in solisti olan Cantat'ın, gitar ve armonika eşliğinde kendi repertuvarından parçaları ve John Lennon, Edith Piaf, Rod Steward ve U2'dan şarkıları seslendirdiğini, konseri Cantat'ın erkek kardeşi Xavier'in de izlediğini kaydetti. 
     Bertrand Cantat, 27 Temmuz 2003'te, Litvanya'da bir otelde tartıştığı sevgilisi ünlü aktris Marie Trintignant'ı feci şekilde dövmüş, Trintignant 1 Ağustos'ta kaldırıldığı hastanede ölmüştü. 
     Cantat, Mart ayında 8 yıl hapis cezasına çarptırılmıştı. 
     
</TEXT>
</DOC>
