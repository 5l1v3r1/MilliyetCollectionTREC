<DOC>
<DOCNO> 266729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/magazin/amag.html </URL>
<DATE> 2004/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türbeden 'çıkarıldı' 
</HEADLINE>
<TEXT>


Hz. Yuşa Türbesi görevlisi, Ebru Gündeş ve tartıştığı hayranını dışarı 'davet etti' 

MAGAZİN SERVİSİ 

Regaip Kandili'nde sevgilisi Hakan Altun'la Beykoz Yuşa Tepesi'ndeki Hz. Yuşa Türbesi'ne giden Ebru Gündeş'in dua bile edemeden ayrılmak zorunda kaldığı iddia edildi. Magazin kulislerine göre, Beykoz Konakları'nda oturan Gündeş, sevgilisiyle Hz. Yuşa Türbesi'ne gitti. Başını örtüp türbeden içeri giren Gündeş'i tanıyan bir kadın hayranı, önce şarkıcıya sarıldı. 

Kavga çıkaran soru 
Ancak aynı hayran, Gündeş'e, "Erkekler mi seni terk ediyor, sen mi erkekleri " diye sorunca, Gündeş sinirlendi. "Burası bunları konuşacak yer değil " diyen Gündeş'le hayranı çok geçmeden tartışmaya başladı. Altun, sevgilisini yatıştıramayıınca, kadını dışarı çıkarmak istedi. Gerilime müdahale eden görevli de "Sorununuzu orada çözün" diyerek, Gündeş ve hayranını türbe dışına davet etti. 



</TEXT>
</DOC>
