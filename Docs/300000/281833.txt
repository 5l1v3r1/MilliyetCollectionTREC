<DOC>
<DOCNO> 281833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/soneko12.html </URL>
<DATE> 2004/10/20/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Pastırmaya Ramazan zammı... 
</HEADLINE>
<TEXT>

     Ünlü Kayseri pastırmasının fiyatı, Ramazan ayı dolayısıyla yüzde 8.3 ile yüzde 14 arasında değişen oranlarda arttı. 
     Alınan bilgiye göre, daha önce kilosu 30 milyon lira olan birinci kalite olarak adlandırılan tütünlük ve bonfile pastırmanın fiyatı 34 milyon liraya, 28 milyon lira olan sırt ve kuşgömü cinsi pastırmanın fiyatı 32 milyon liraya, 24 milyon lira olan ekstra olarak adlandırılan pastırma çeşitlerinin fiyatı da 26 milyon liraya yükseldi. Sucuk fiyatlarında değişiklik olmadı. 
     Pastırma ve sucuk satıcısı Abdullah Akçakoyunlu, AA muhabirine yaptığı açıklamada, fiyat artışının talepten kaynaklandığını belirterek, şunları söyledi 
     ''Pastırma, Ramazan ayında Kayseri'de iftar sofralarının vazgeçilmez gıdaları arasındadır. Ailelerin büyük bir çoğunluğu iftar sofralarında mutlaka pastırma veya sucukiçi bulundurur. Bu nedenle Ramazan ayında özellikle birinci kalite pastırmaya olan talep arttı. Birinci kalite pastırma bulmada zorlanıyoruz. Pastırma fiyatının artması, et fiyatları veya diğer girdilerin yükselmesinden kaynaklanmıyor. Sadece talebin artmasından kaynaklanıyor.'' 

     
</TEXT>
</DOC>
