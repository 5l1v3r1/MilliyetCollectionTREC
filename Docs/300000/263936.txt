<DOC>
<DOCNO> 263936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/dunya/dun01.html </URL>
<DATE> 2004/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Açlık grevine karşı mangal taktiği 
</HEADLINE>
<TEXT>


DIŞ HABERLER SERVİSİ 


İsrail'deki 20 cezaevinde bulunan 3 bin 800 Filistinli mahk mun cezaevi şartlarının düzeltilmesi talebiyle önceki gün başlattığı açlık grevi büyük yankı buldu. Kısa süre içinde 7 bin 500 Filistinli mahk mun tamamının katılmasının beklendiği açlık grevini kırmak için kurnaz bir planı hayata geçirmeye hazırlanan İsrail, bu amaçla cezaevi duvarları dışında ızgara yapacak. 
Filistin'de İsrail'e direnişin sembolü olarak görülen mahk mlara karşı psikolojik savaş başlatan İsrail Cezaevi İdaresi, Filistinlilerin iradesini kırmak için uygulayacakları yöntemler arasında cezaevi duvarları dışında ızgarada et pişirmenin de olduğunu belirtti. İsrailli yetkililerin, 1970 ve 80'li yıllarda cezaevlerinde açlık grevine giden Kuzey İrlandalı mahk mlara uygulanan yöntemden esinlendikleri kaydediliyor. 
Filistinli mahk mlar soyunarak aranmalarına karşı çıkıyor, yakınlarıyla daha sık görüşmeyi, sağlık hizmetlerinin iyileştirilmesini ve herkesin telefon edebilmesine olanak sağlanmasını istiyor. 
İsrail İç Güvenlik Bakanı Tazi Hanegbi, hükümetin mahk mların isteklerine boyun eğmeyeceğini belirterek, Filistinli mahk mların ölene kadar grev yapabileceğini söylemişti. 


</TEXT>
</DOC>
