<DOC>
<DOCNO> 292036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/soneko35.html </URL>
<DATE> 2004/11/25/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
BDDK Demirbank konusunda bir pazarlık yürütülmüyor 
</HEADLINE>
<TEXT>

     Bankacılık Düzenleme ve Denetleme Kurumu'nca BDDK , Demirbank'la ilgili yürütülen bir pazarlığın veya teklif edilen bir tazminatın söz konusu olmadığı bildirildi. 
     BDDK'dan yapılan yazılı açıklamada, bugün bir gazetede ''Demir gibi pazarlık'' başlığı ile verilen haberde özetle, ''Demirbank'ın Tasarruf Mevduatı Sigorta Fonu'na TMSF devri kararının Danıştay tarafından bozulmasının ardından BDDK ile Cıngıllıoğlu ailesi arasında pazarlık yürütülmeye başlandığı, bu çerçevede BDDK'nın adı geçen aileye 1.75 milyar ABD Doları tazminat teklif ettiği'' yönünde gerçekle ilgisi olmayan bir haberin yayımlandığı kaydedildi. 
     Açıklamada, ''Kurumumuzca yürütülmekte olan bir pazarlık ya da teklif edilen bir tazminat söz konusu değildir'' denildi. 
     
</TEXT>
</DOC>
