<DOC>
<DOCNO> 275410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sontur38.html </URL>
<DATE> 2004/09/27/ </DATE>
<TIME> 19.09 </TIME>
<AUTHOR>  </AUTHOR>
<HEADLINE>
Alamn Heyeti, İmam Hatip Lisesi'nde... 
</HEADLINE>
<TEXT>

     Almanya'nın Aşağı Saksonya Eyaleti Sosyal Eğitim Dairesi Delegasyon Başkanı Horst Lahmann, eyaletlerinde yaşayan Türk öğrencilerin başarı oranını artırmak açısından Türkiye'deki eğitim sistemini öğrenmelerinin önemli olduğunu söyledi. 
     Erzurum'da gezi ve incelemelerini sürdüren Lehman, beraberindeki 20 kişilik heyetle Erzurum İmam Hatip Lisesi Müdürü Selami Güneş'i ziyaret etti. 
     İmam Hatip Liseleri'nin ders müfredatı ve Türkiye'de eğitimdeki rolü hakkında bilgi alan Lahmann, ''Eyaletimizde yaşayan Türk öğrencilerin sorunlarına kalıcı çözüm bulmak ve başarı oranlarını artırmak açısından Türkiye'deki eğitim sistemi hakkında bilgi edinmemiz önemli. Biz edindiğimiz bilgileri, öğretmenlerimize aktaracağız. Türk öğrencilerinin sorunları, daha akılcı yaklaşımlarla kalıcı bir şekilde çözülmeye çalışılacak'' diye konuştu. 
     Okul Müdürü Güneş de, imam hatip liselerinin çağdaş ve maddi bilimler donanımını kazanmış din adamları yetiştirdiğini, ancak bu liselerden mezun olan öğrencilerin üniversiteye girişlerinde sınırlama getirilmesinin sonucu olarak eski başarı oranını kaybettiğine dikkat çekti. 
     
</TEXT>
</DOC>
