<DOC>
<DOCNO> 273093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/sondun06.html </URL>
<DATE> 2004/09/19/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
The Observer Irak'tan asker çekilecek 
</HEADLINE>
<TEXT>

     İngiltere'de yayımlanan pazar gazetesi The Observer, The Times gazetesinin dün ortaya attığı ''Irak'a asker takviyesi yapılacağı'' iddiasına karşı, ''Irak'tan asker çekileceğini'' öne sürdü. 
     The Observer, İngiltere'nin Irak'ta giderek artan güvenlik boşluğuna rağmen önümüzdeki aydan itibaren asker çekmeye başlayacağını, bu işlemin 5 bin İngiliz askeri üçte bir oranında azaltılıncaya kadar süreceğini belirtti. 
     Irak'taki asker sayısını azaltma çalışmalarının Ekim ayı sonu itibariyle büyük ölçüde tamamlanmış olacağını kaydeden gazete, '' Savunma Bakanı Geoff Hoon'un Irak'a asker takviyesi yapılacağını söylediği duyurulmuştu. Ancak Savunma Bakanlığı kaynakları, bu askeri gücün ille de İngiliz olmasının gerekmediğini belirtiyor. Yani Irak'a asker takviyesi yapılacaksa da bu asker başka ülkelerden gidebilir'' diye yazdı. 
     
</TEXT>
</DOC>
