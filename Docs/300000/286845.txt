<DOC>
<DOCNO> 286845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/sondun13.html </URL>
<DATE> 2004/11/07/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Amerikan Müzik Ödülleri'nin bu yılki yıldızı Beatles 
</HEADLINE>
<TEXT>

     Amerikan Müzik Ödülleri'nin AMA bu yılki töreninde Usher, Alicia Keys, Gwen Stefani ve Rod Stewart gibi birçok ünlü yer alacak, gecenin yıldızı ise Beatles olacak. 
     Organizatörler, Los Angeles'ta 14 Kasım'da düzenlenecek ödül töreninde, Beatles'ın 40 yıldır kayıp olan ve kısa bir süre önce bulunan 2,5 dakika uzunluğundaki kaydını ilk kez yayınlayacaklar. 
     Yapımcı Dick Clark, kaydın, Beatles'ın hit parçaları ''She Loves You'' ve ''I wanna hold your hand''i ilk kez söyledikleri 1964'te ABD'de yapıldığını, bir kez yayınlandıktan sonra ortadan kaybolduğunu belirtti. 
     Gwen Stefani'nin açılışını yapacağı ödül gecesinde ''American Idol'' şovunun galibi Fantasia, Kenny Chesney ve Snoop Dogg ile Pharrell de sahne alacak. 
     Organizatörler, ABD'de son zamanlarda görülen konserlerde ''dudak oynatma'' tartışmalarına noktayı koyarak, ödül gecesinde tüm şarkıcıların ''canlı performans'' sunacaklarını belirttiler. 
     
</TEXT>
</DOC>
