<DOC>
<DOCNO> 295337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sontur65.html </URL>
<DATE> 2004/12/06/ </DATE>
<TIME> 22.44 </TIME>
<AUTHOR>  </AUTHOR>
<HEADLINE>
Swissotel önünde protesto eylemi... 
</HEADLINE>
<TEXT>

     İstanbul Ülkü Ocakları üyesi bir grup, Avrupa Parlamentosu AP Başkanı Josef Borrell ile Borrell'in konferansı sırasında Ramazan Bakkal'ın tartaklanmasını Swissotel önündeki gösteriyle protesto etti. 
     Slogan atarak otel önüne gelen yaklaşık 50 kişilik grup adına açıklama yapan İstanbul Ülkü Ocakları Başkanı Yüksel Kaleci, Borrell'in İktisadi Kalkınma Vakfı İKV ve Türkiye Odalar ve Borsalar Birliği TOBB tarafından Swissotel'de düzenlenen konferansta yaptığı konuşmayı eleştirdi. 
     Kaleci, ''Borrell'in konuşmasında, 'Diyarbakır'ı ziyaret edeceğini ve Leyla Zana ile görüşeceğini' söyleyerek ayrımcılık ve bölücülüğü teşvik ettiğini'' öne sürdü. 
     Yüksel Kaleci ayrıca, ''toplantı sırasında Borrell'i protesto eden Ramazan Bakkal'ın tartaklanmasını da kınadıklarını'' belirtti. 
     Açıklamanın ardından otelin kapısı önüne kadar giden grup, yanlarında getirdikleri bir poşet köpek mamasını yere döktü. 
     Bu sırada grup üyeleriyle polis ekipleri arasında çıkan arbede, gruptan bazı kişilerin araya girmesiyle yatıştırıldı. 
     Grup daha sonra otel önünden ayrıldı. 
     
</TEXT>
</DOC>
