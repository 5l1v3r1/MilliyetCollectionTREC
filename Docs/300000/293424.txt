<DOC>
<DOCNO> 293424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/soneko48.html </URL>
<DATE> 2004/11/30/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Fitch Satış iptal olursa Tüpraş v eTatneft'in notları teyit edilebilir 
</HEADLINE>
<TEXT>

     Kredi derecelendirme kurulu Fitch, Tüpraş'ın yüzde 65.76 hissesinin satışının iptal edilmesi halinde Rus petrol şirketi Tafnet ile Tüpraş'ın yerel para birimi cinsi negatif izlemeden çıkararak teyit edebileceğini bildirdi. 
     Fitch'den yapılan açıklamada, satışın iptal edilmesi halinde Tafnet'in ''B'' olan ''Senior Unsecured'' ve Tüpraş'ın ''BB '' olan ''Senior Unsecured'' yerel para birimi cinsi kredi notlarını negatif izlemeden çıkararak teyit edebileceği belirtildi. 
     Fitch, Özelleştirme İdaresi Başkanlığı'nın mahkemeye başvurması halinde itiraz sonuçlanıncaya kadar her iki notu negatif izlemede tutmayı sürdürebileceği ifade edildi. 
     Petrol-İş Sendikası, TÜPRAŞ'ın yüzde 65.76 oranındaki kamu payının blok satışına ilişkin ihale komisyonu kararının iptali istemiyle dava açmış ve Ankara 10. İdare Mahkemesi, ihale komisyonunun kararını iptal etmişti. Özelleştirme İdare Başkanlığı ÖİB , Ankara 10. İdare Mahkemesi'nin kararını temyiz ederek bozulmasını ve esasa yönelik karar verilinceye kadar de yürütmenin durdurulmasını istemişti. Danıştay 10. Dairesi, ÖİB'nin, temyiz istemi esastan sonuçlanıncaya kadar yürütmenin durdurulması yönündeki talebini reddetmişti. 
     Danıştay 10. Dairesi, 26 Kasım'da temyiz istemini esastan sonuçlandırmış ve TÜPRAŞ'ın özelleştirilmesini hukuka aykırı bulmuştu. 
     Bu aşamadan sonra Özelleştirme İdaresi Başkanlığı, karar düzeltme isteminde bulunabilecek. Bu istemi de yine 10. Daire, karara bağlayacak. 
     
</TEXT>
</DOC>
