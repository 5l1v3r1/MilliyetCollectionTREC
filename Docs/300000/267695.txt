<DOC>
<DOCNO> 267695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/guncel/axgun01.html </URL>
<DATE> 2004/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağrı Dağı'nda zafer coşkusu 
</HEADLINE>
<TEXT>


Üç kıtadan 266 dağcı, Ağrı Dağı'nda Atatürk Zirvesi'ne tırmanarak 30 Ağustos Zafer Bayramı sevincine ortak oldu 

DOĞAN HABER AJANSI 

Uluslararası Ağrı Dağı Zafer Tırmanışı'na katılan yerli ve yabancı 266 dağcı, şiddetli rüzg ra rağmen dün zirveye çıkmayı başardı. Dağcılık Federasyonu Başkanı Alaattin Karaca, "Ülkelerinin bayrağını dalgalandıran konuklar, bayram sevincimize ortak oldu" dedi. 
40'ı ABD, Rusya, İsrail, İtalya, Macaristan, Romanya, İran, Bulgaristan, Makedonya ve Sırbistan'dan gelen dağcıların tırmanışı, 28 Ağustos sabahı 2000 metre rakımlı Eli Köyü'nden başladı. İlk gün 3200 metrede çadır kuran dağcılar, pazar günü de 4200 metreye ulaştı. Dün saat 04.00'te zirveye doğru yola çıkan dağcılar, teknik grubun buzullar üzerinde kurduğu sabit hattı kullandı. 5137 metredeki Atatürk Zirvesi'ne tırmanan dağcılar, ülkelerinin bayraklarını dalgalandırırken, Türk dağcılar da saygı duruşunda bulundu ve İstiklal Marşı'nı söyledi. 
Tehlikeye meydan vermemek için, dağcıların tek sıra halinde sabit döşenen hattı kullandığını belirten Karaca, "İlk kez üç kıtadan sporcular zirve yaptı. Böylesine yüksek bir dağa, 200'ü aşkın dağcının tırmanması görülmemiş bir olay" dedi. 

5137 metrede sevinç 

Uluslararası Ağrı Dağı Zafer Tırmanışı'na Asya, Avrupa ve Amerika kıtalarından yabancı dağcılar katıldı. Çok sert rüzgara karşın 40'ı yabancı 200'den fazla dağcı, sabit hattı kullanarak deniz seviyesinden 5 bin 137 metre yükseklikteki Atatürk Zirvesi'ne ulaştı. Yabancı dağcılar, ülkelerinin bayraklarını daglalandırırken Türk dağcılar saygı duruşunda bulundu ve İstiklal Marşı'nı söyledi. 


</TEXT>
</DOC>
