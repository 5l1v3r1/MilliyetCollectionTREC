<DOC>
<DOCNO> 291976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sondun25.html </URL>
<DATE> 2004/11/25/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Ukrayna'da muhalefet mahkemeye başvurdu 
</HEADLINE>
<TEXT>

     Devlet başkanlığı seçimlerinin ardından siyasi bir krizle karşı karşıya kalan Ukrayna'da muhalefet, yüksek mahkemeye başvurdu. 
     İnterfaks ajansının haberine göre, muhalif lider Viktor Yuşçenko'ya yakın bir isim, yüksek mahkemeye başvurarak, seçim sonuçlarına itiraz ettiklerini söyledi. 
     
     EĞİTİMCİLER GREVDE 
     Bu arada, Yuşçenko'nun çağrısı üzerine, ülkenin batısındaki milliyetçilerin kalesi olarak kabul edilen Lviv kentinde eğitimciler süresiz greve gittiler. 
     Başkent Kiev ile Lviv kentindeki birçok üniversitenin öğretim üyelerinin de muhalefet yanlısı gösterilere katılmak için grevde olduğu ve derslere girmedikleri haber veriliyor. 
     
     WALESA KİEV'DE 
     Nobel barış ödüllü eski Polonya Devlet Başkanı ve Dayanışma sendikasının lideri Lech Walesa da krizin çözümüne katkıda bulunmak için Yuşçenko ile görüşmek üzere Kiev'e geldi. 
     Walesa ve Yuşçenko'nun ortak basın toplantısı düzenlemesi bekleniyor. 
     
</TEXT>
</DOC>
