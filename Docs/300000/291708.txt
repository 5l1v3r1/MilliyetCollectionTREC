<DOC>
<DOCNO> 291708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sondun39.html </URL>
<DATE> 2004/11/24/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
AB Troykasından Türkiye'ye "uygulama" uyarısı çıktı 
</HEADLINE>
<TEXT>

     AB Dönem Başkanı Hollanda'nın Dışişleri Bakanı Bernard Bot, ''Türkiye'ye aralıkta tarih verilirse, müzakereler ertelenmeden 2005 yazında başlar'' dedi. 
     17 aralık zirvesi öncesi Türkiye ile AB üst düzey yetkililerini biraraya getiren son toplantı olan AB Troykası, sona erdi. 
     Hollanda'nın Lahey kentindeki toplantı sonrası, Dışişleri Bakanı Abdullah Gül, AB Dönem Başkanı Hollanda'nın Dışişleri Bakanı Bernard Bot ve AB Komisyonu’nun Genişlemeden Sorumlu Üyesi Olli Rehn ortak bir basın açıklaması yaptı. 
     AB dönem başkanı Hollanda’nın Dışişleri Bakanı Bernard Bot, 17 aralıktaki zirve öncesinde AB Troykası ile Türkiye arasındaki son toplantının yapıldığını söyledi. 
     
     Bot AB üyesi ülkelerin görüşlerine başvurdukö 
     Toplantı öncesinde AB üyesi bütün ülkelerin görüşlerine başvurduklarını belirten Bot, 17 aralıktaki zirveye kadar Türkiye’nin yerine getirmesi gereken koşuların bir listesinin oluşturulduğunu söyledi. Türkiye’nin şu ana kadar yaptığı reformlara çok önemi verdiklerini belirten Bot, ancak Türkiye’nin de üye ülkelerin reformlar konusundaki endişelerini anlaması gerektiğini söyledi. 
     
     Türkiye'nin altı yasa daha çıkarması gerekiyor 
     Türkiye’nin AB yolunda katettiği ilerlemeye dikkat çeken Bot, çıkarılmayan altı yasaya vurgu yaptı. 
     Hollanda Dışişleri Bakanı Bot, AB Konseyi’nin 17 aralıkta müzakerelerin başlamasına karar vermesi halinde 2005 yazında müzakerelerin başlaması için çalışmaların tamamlanacağını vurguladı. 
     
     Bot Tarama süreci hemen başlarö 
     Bernard Bot, AB Konseyi’nin 17 aralıkta müzakere kararını vermesi halinde, tarama sürecinin hemen başlatılacağını ve 2005 yazında da müzakerelerin başlayacağını söyledi. Bot şu anda bu senaryo dışında başka bir senaryonun bulumadığını da belirtti. 
     
     Gül "Kopenhag kriterlerini yerine getirdik" 
     Dışişleri Bakanı Abdullah Gül, AB Troykası toplantısının 17 aralıktan öncesi son toplantı olması nedeniyle önemli olduğunu belirtti.Bütün konuları gözden geçirme fırsatı bulduklarını dile getiren Gül, AB Komisyonu’nun 6 ekimdeki raporuyla müzakerelerin başlaması yönünde zaten önemli bir karar verdiğini söyledi. 
     Dışişleri Bakanı Abdullah Gül de, "Kopenhag kriterlerini yerine getirdik. Şimdi bize verilen 'kriterler yerine getirilirse müzakereler gecikmeksizin başlatılır' sözünün tutulmasını bekliyoruz" dedi. 
     
     Gül Üye ülkeler attıkları imzanın arkasında durmalıö 
     Dışişleri Bakanı Gül, AB üye ülkelerinin 2002’deki Kopenhag zirvesinde AB Komisyonu raporu olumlu olursa, müzakereler gecikmeksizin başlarö kararını hatırlatarak, 25 AB üye ülkesinin Kopenhag zirvesinde attıkları imzanın arkasında durmasını istedi. 
     Bakan Gül, 17 aralıkta tarih aldığı taktirde Türkiye'nin Güney Kıbrıs'ı tanıyıp tanımayacağı yolundaki bir soruya da "Kıbrıs Rum Yönetimi'ni tanımak bir şart değildi. Elbette nihai çözüm için çalışacağız, buna açığız. Bize bağlı bir konu değil" yanıtını verdi. 
     
     Yeni AB Komisyonu Türkiye ile ilişkilere önem veriyor 
     AB Komisyonu’nun Genişlemeden Sorumlu yeni üyesi Olli Rehn da, Barroso yönetimindeki yeni AB Komisyonu’nun Türkiye ile ilişkilere önem verdiğini söyledi. 
     Türkiye’nin 2002’den bu yana Kopenhag siyasi kriterleri için önemli reformalar yaptığını belirten Rehn, AB Komisyonu’nun raporunun olumlu olmasında bu reformların etkisi olduğunu vurguladı. 
     
</TEXT>
</DOC>
