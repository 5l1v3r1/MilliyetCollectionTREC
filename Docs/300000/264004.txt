<DOC>
<DOCNO> 264004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/spor/spo15.html </URL>
<DATE> 2004/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Son kurban Nihat 

GENÇLERBİRLİĞİ'NDE Filip, Mustafa Özkan, Skoko ve Ümit'den sonra Nihat'a da besin zehirlenmesi tanısı kondu. Bu futbolcuya serum tedavisine başladı. Teknik Direktör Erdoğan Arıca, Beşiktaş karşısında alınan bir puanın kendileri için yeterli olduğunu söyledi. 

Aybaba dertli 

ANKARASPOR Teknik Direktörü, zemini suni çimle kaplı Aktepe Stadı'nda oynamanın kendileri için dejavantaj olduğunu söyledi. Oluşturdukları yeni kadroda geçen yıldan sadece Hürriyet'in kaldığını belirten Samet Aybaba, "Tüm futbolcularımız ilk kez suni çimde oynuyor. Doğal çimde oynamanın daha iyi olacağını düşünüyorum" dedi. 

Reha Kapsal takviye istedi 

ANKARAGÜCÜ Teknik Direktörü Reha Kapsal, forvet, orta saha ve sağ kanada transfer yapılması istedi. İstanbulspor önünde galibiyeti kaçırdıklarını belirten Kapsal, "Yabancılar geldi. Ancak yerli futbolcu transferi yapmadık" dedi. 

Konya kızgın 

ÇAYKUR Rizespor ile golsüz berabere kalan Konyaspor'da Başkan Mehmet Köseoğlu maçın hakemi Hakan Sivriselvi'yi tepki gösterdi. Köseoğlu, "Zafer Biryol gole giderken düşürüldü. Ancak hakem rakibe kırmızı göstermedi. Ayrıca iki pozisyonda daha hakem aleyhimize düdük çaldı" dedi. 

Bulak'tan gözdağı 

DENİZLİSPOR'DA deplasmandaki Sakaryaspor galibiyeti bayram sevinci yaşattı. Teknik Direktör Giray Bulak, takımına güvendiğini belirtip, "Beşiktaş maçını da kazanabiliriz. Zaten kazanacağımıza inanıyoruz. Taraftar desteğiyle bunu başarabiliriz" diye konuştu. 

Göl kuruyunca dibe vurdular 

ADANA'DAKİ Açık Küme Gençler Sutopu Birinciliği'ne Hatay'ın Reyhanlı İlçesi'nden katılan sporcular rakiplerinden fark yediler. Yönetici ve antrenör Abdullah Döner, "İdman yaptığımız Yenişenir Gölü kurudu. Bazen haftanın 1 günü 45 kilometre uzaklıktaki Antakya'ya giderek, bir saat çalışabildik" dedi. Reyhanlı maçlarda 7 gol atarken, kalesinde 64 gol gördü. 

Diyarbakır'da yüzler gülüyor 

KAYSERİSPOR'U sahasında 2 - 1 yenerek, ilk galibiyetini alan Diyarbakırspor'da büyük sevinç yaşanıyor. Teknik Direktör Ümit Kayıhan, "Uyum sorununu tamamladığımızda taraftarlarımız çok daha başarılı bir Diyarbakırspor izleyeceklerdir. Kadroda büyük değişiklik yaptık. Buna rağmen uyum içindeyiz" dedi. 


</TEXT>
</DOC>
