<DOC>
<DOCNO> 271991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/soneko10.html </URL>
<DATE> 2004/09/15/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
YUKOS'un kaderi iki hafta içinde belli olacak... 
</HEADLINE>
<TEXT>

     Rusya, vergi borçlarını ödeyemeyen YUKOS'un ana birimi Yugansk'ın petrol lisanslarının geri alınıp alınmayacağına, iki hafta içinde karar verecek. 
     Gazetecilerin sorularını cevaplayan Doğal Kaynaklar Bakanı Yuri Trutnev, Sibirya'da petrol çıkartmayı sürdüren Yugansk'ın lisanslarını geri alarak, bir başka şirkete verebileceklerini bildirdi. 
     ''Ne karar alınırsa alınsın, Rusya ekonomisi olumsuz etkilenmeyecek ve petrol üretimi kesintiye uğramayacak'' diyen Trutnev, 2 hafta içinde YUKOS'un geleceğinin şekillenmiş olacağını belirtti. 
     Hükümetin, Yugansk'ın sadece yönetimini değiştirme yoluna seçerek, soruna kolay yoldan çözüm bulmak isteyebileceği bildiriliyor. 
     Sibirya'daki zengin petrol yataklarını işleten Yugansk, YUKOS'un günlük 1.7 milyon varillik petrol ihracatının yüzde 60'ından fazlasını sağlıyor. 
     Bu arada YUKOS'un 2000 ve 2001 yıllarına ait toplam vergi borcu, son eklenenlerle birlikte 7 milyar dolara ulaşmıştı. 
     
</TEXT>
</DOC>
