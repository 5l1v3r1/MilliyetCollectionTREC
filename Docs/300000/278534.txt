<DOC>
<DOCNO> 278534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sonyas05.html </URL>
<DATE> 2004/10/08/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
İşte 2005 saç modası 
</HEADLINE>
<TEXT>

     Oben KIRDÖK ADANA, DHA 

ADANA'daki 2'nci Çukurova Sanayi ve Ticaret Fuarı'nda düzenlenen saç şovda, 2005'in saç modelleri tanıtıldı. Şovda mankenlere, 1950- 1980 arasında çeşitli dönemlerde moda olmuş saç modelleri uygulandı. 
     Fuar konser alanındaki saç gösterisinde, Adana'nın tanınmış kuaförleri hünerlerini sergiledi. 2005'te kadınları süsleyecek modellerin tanıtıldığı gösteride kuaförler, nostaljik uygulamalar yaptı. Kuaförler mankenlerin saçlarına 1950-1980 arasında moda olmuş modelleri uyguladı. 
     Müzik ve dans eşliğinde çalışan kuaförler, uzun uğraşlarla mankenlerin saçlarına nostaljik bir görünüm verdi. Kufaörler, bir yandan saçlara şekil verirken, diğer yandan yaptıkları model hakkında izleyenleri bilgilendirdi. Alanı dolduran yaklaşık bin Adanalı, kuaförlerin saçları değişik şekillere sokmasını ilgiyle izledi. 
     Adana Kuaförler ve Manikürcüler Odası Başkanı Ali Yılmaz, 2005'te saçlarda nostalji rüzgarları eseceğini söyledi. Eski modellerin geri döneceğini ifade eden Yılmaz, "Annelerimizin, ninelerimizin eski fotoğraflarında gördüğümüz modeller, bu yıl çok tercih edilecek'' dedi. 
     
</TEXT>
</DOC>
