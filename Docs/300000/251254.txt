<DOC>
<DOCNO> 251254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/27/son/sonspo02.html </URL>
<DATE> 2004/06/27/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Real Madrid ve Barcelona'nın Deco savaşı 
</HEADLINE>
<TEXT>

     Barcelona, Real Madrid’in son gözdesi Portolu süperstar için devreye girdi. Gerrard’ın transferini bitirmek üzere olan Chelsea de yıldız için yarışıyor. 
     Portekiz’de devam eden Avrupa Şampiyonası Finalleri henüz sona ermedi ancak transfer borsası şimdiden kızıştı. Transferin en gözde ismi Portolu Deco için adeta savaş başladı. Her yıl bir süperstarı kadrosuna dahil eden Rüya Takımıö Real Madrid, genç oyuncunun menaceri ile temasa geçmiş ve golcününün işini bitirmek için düğmeye basmıştı. Ancak devreye İspanya Ligi’nin diğer devi Barcelona girince ortalık birden karıştı. 
     
     Laporta görüştü 

     Ünlü futbolcunun menacerinin, Barcelona başkanı Joan Laporta ile görüştüğü ve Bordo Mavili ekibin çok cazip bir teklif yaptığı bildirildi. Barcelona yönetiminden ise bu konuda bir açıklama yapılmazken, Portolu yöneticiler ile görüşmenin gizlice sürdürüldüğü iddia ediliyor. Bilindiği gibi Barcelona, geçen sezon David Beckham için de Real Madrid ile büyük bir savaşa girmiş, ancak Ronaldinho’yu transfer ederek teselli bulmuştu. 
     
     Chelsea sürprizi 

     Transferin gözdesi Deco için Barcelona ve Real Madrid savaşı süredursun, Portekizli orta saha oyuncusuna sürpriz bir talip daha çıktı. İngiltere Süper Ligi takımlarından Chelsea, Porto’dan teknik direktör Mourinho’yu aldıktan sonra Deco’ya da kancayı taktı. Kulüp yetkilileri, Liverpoollu Gerard’ı renklerine kattıktan sonra Deco’nun da işini bitirmek için yeni hocaları Maurinho’ya tam yetki verdi. 
     
     Larsson da bitti 

     Patrick Kluivert’ın gönderilmesiyle forvet arayışı içine giren Barcelona, Henrik Larsson’la anlaştı. İsveçli yıldızın menaceri Rob Jensen, Katalan ekibiyle sorunların giderildiğini söyledi. Larsson’un Avrupa Şampiyonası sonrasında resmi imzayı atacağı öğrenildi. 
     
</TEXT>
</DOC>
