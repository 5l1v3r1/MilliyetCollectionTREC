<DOC>
<DOCNO> 273885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sondun14.html </URL>
<DATE> 2004/09/22/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Başı kesik bir ceset bulundu 
</HEADLINE>
<TEXT>

     Irak İçişleri Bakanlığı yetkilileri, başkent Bağdat'ın batısında başı kesik bir ceset bulunduğunu açıkladı. 
     Bakanlık yetkilisi Albay Adnan Abdülrahman, cesedin, Bağdat'ın Amiriye bölgesinde bulunduğunu, kime ait olduğunun henüz tespit edilemediğini söyledi. 
     Abdülrahman, siyah bir plastik torba içinde bulunan cesedin Amerikalı yetkililere teslim edildiğini belirtti. 
     El Cezire televizyonu, bir internet sitesinde yayımlanan açıklamaya dayandırdığı haberde, Ebu Musab Ezzerkavi'nin grubunun ikinci Amerikalı rehinenin de kafasını keserek öldürdüğünü bildirmişti. 
     Siteye Ebu Maysara El Iraki takma adıyla gönderilen açıklamada, ''Ülkenin gayretli çocukları, sürenin dolmasının ardından ikinci Amerikalı rehineyi de öldürdü'' denilmişti. 
     Amerikalı inşaat mühendisi Eugene Armstrong'un öldürülüşünün görüntüleri dün yayımlanmıştı. 
     
</TEXT>
</DOC>
