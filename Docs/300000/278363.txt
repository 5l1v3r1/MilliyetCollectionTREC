<DOC>
<DOCNO> 278363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/soneko08.html </URL>
<DATE> 2004/10/08/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Petrolün ardından metal fiyatları da rekora gidiyor 
</HEADLINE>
<TEXT>

     Londra Borsası'nda bakır fiyatların son 10 yılın en yüksek rakamına yaklaştı Uluslararası piyasalarda doların üzerine kadar çıkan ve rekor kıran petrol fiyatlarının yanında bakır fiyatları son 10 yılın, alüminyum fiyatları da son 9 yılın en yüksek seviyesine yaklaşıyor. 
     Güçlü talep yanında yetersiz yatırımlar nedeniyle arzın sınırlı olması, Londra Metal Borsası'nda bakırın tonunun 3 bin 65 dolara kadar yükselmesini sağladı. 
     Ocak 1995'in ardından en yüksek bakır fiyatı anlamına gelen bu seviyeler, kasım 2001'e göre ise yüzde 120'nin üzerinde bir değer artışını ifade ediyor. 
     
     Yatırımcılar emtia piyasalarını keşfetti 

     Analistler, petrol fiyatlarında yaşanan hızlı yükselişlerin yatırımcıların dikkatini emtia piyasalarına yönelmesini sağladığını belirtiyorlar. 
     
     Çin’in talebi fiyatları artırıyor 

     Londra'da işlem gören diğer metallerde de yükselişler sürüyor. Alüminyum fiyatları son 9 yılın en yüksek noktasına erişirken Çinko, son 4 yılın zirvesinde bulunuyor. 
     Metal fiyatlarındaki yükselişin en önemli nedeni olarak, hızlı büyüyen Çin'den kaynaklanan talep artışı gösteriliyor. 

     
</TEXT>
</DOC>
