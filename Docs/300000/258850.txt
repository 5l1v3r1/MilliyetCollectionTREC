<DOC>
<DOCNO> 258850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sonyas01.html </URL>
<DATE> 2004/07/28/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Uzay mekiklerinin gövde yapısı değiştirildi... 
</HEADLINE>
<TEXT>

     ABD, Ulusal Havacılık ve Uzay Dairesi NASA , uzay mekiklerinin gövde yalıtım yapısını değiştirdi. 
     NASA Genel Müdür Yardımcıları'ndan Michael Kostelnik'in açıklamasına göre, uzay mekiği yakıt tankları, sıvı oksijen ve hidrojeninin oluşturduğu eksi 2 derecelik soğukluk ve atmosferi delişte gereken egzoz ateşine dayanıklı ısı ayarlayıcılarıyla donatıldı. 
     NASA, 1 şubat 2003'te Columbia uzay mekiği yakıt tankından kopan bavul büyüklüğünde yalılım köpüğünün sol kanadı delerek bu kanadın atmosfere geri dönüşte yırtılmasına ve yanmasına neden olduğunu saptamıştı. 
     Faciadan sonra ilk mekik, Uluslararası Uzay İstasyonu'nun yapımına da katkıda bulunmayı sürdürmek üzere 2005 yılında uçacak. 
     Uzay mekiğinin yapımına katkıda bulunan Lockheed Martin şirketinden Harry Wadsworth, yeni yakıt tankları yalıtım modelinin ekim ayına kadar Florida Cape Canaveral Uzay Üssü'ne yollanarak hazır olacağını, büyük kazadan sonra ilk mekik seferinin şubat veya mart 2005'te yapılacağını bildirdi. 
     
</TEXT>
</DOC>
