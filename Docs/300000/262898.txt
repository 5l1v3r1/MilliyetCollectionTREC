<DOC>
<DOCNO> 262898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/son/sontur42.html </URL>
<DATE> 2004/08/12/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Pazar yine yağmur geliyor Yağışlar ara vermeyecek 
</HEADLINE>
<TEXT>

     Ağustos'ta yağmurlu ve selli günler devam ediyor. Cumartesi günü yeniden yaz mevsimi yaşayacak Türkiye, pazardan itibaren yeni bir yağışlı havanın etkisine giriyor. 
     Bu hafta birçok bölgede etkili olan sağanak yağışlar Pazar günü yeniden Marmara'dan yurda giriş yapıyor. Hava sıcaklıkları kuzey kesimlerde biraz azalırken, diğer yerlerde mevsim normalleri civarında seyredecek. 
     Meteoroloji'den alınan bilgiye göre, bugün akşama kadar Marmara'nın doğusu, Karadeniz, Ankara-Sivas çevresi, Erzurum-Kars bölümü ile Kayseri, Eskişehir, Adana, Hatay ve Bingöl çevreleri sağanak ve gökgürültülü sağanak yağışlı, diğer yerler az bulutlu olacak. Hava sıcaklığı bugün Kuzey ve Doğu kesimlerde hissedilir derecede azalacak, diğer yerlerde artacak. 
     Gün gün hava durumu ise şöyle 
     Cuma 
     Yağış Karadeniz bölgesinde etkisini sürdürüyor. Batı ve Orta Karadeniz'in kıyı kesimi ile Doğu Karadeniz ve Erzurum-Kars çevresi sağanak yağış alacak. Güney bölgeler açık ve güneşli bir gün geçirirken, kuzey kesimler parçalı bulutlu olacak. 
     Cumartesi 
     Trakya yağış alırken diğer tüm bölgeler yaz mevsimi yaşayacak. Marmara, Batı Karadeniz ve Erzurum-Kars çevresi parçalı bulutlu, diğer yerler açık ve güneşli. 
     Pazar 
     İstanbul sağanak yağışlı... Marmara, Batı Karadeniz ve Bolu-Eskişehir çevresinde sağanak yağış bekleniyor. Yine kuzey kesimler parçalı bulutlu, diğer yerler güneşli... 
     

     
</TEXT>
</DOC>
