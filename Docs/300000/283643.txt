<DOC>
<DOCNO> 283643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/spor/spo15.html </URL>
<DATE> 2004/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Milliler tutulmuyor 

12. Dünya Briç Olimpiyatları'nda, Türkiye Açık Seri Milli Takımı, Tunus, Almanya ve Hırvatistan'ı yenerek yükselişini devam ettirdi. Dünkü maçlarda önce Tunus'u 24-6 mağlup eden ekibimiz, Almanya'yı 19-11, Hırvatistan'ı ise 25-5 yenme başarısını gösterdi. 

Büyük iddia 

ULUSLARARASI Anti-Doping Ajansı WADA Genel Müdürü David Howman, dünya uyuşturucu mafyasının, doping ticaretini eline geçirdiğini söyledi. Bunun ticaretinin daha kolay ve k rlı olması nedeniyle bu yola girdiklerini ifade eden Howman, bu bilgileri, İnterpol'den aldıklarını açıkladı. 

Grönkjaer'e FIFA'dan ceza 

FIFA, Kopenhag'daki Danimarka - Türkiye Dünya Kupası Grup Eleme maçında Okan Buruk'a vurarak kırmızı kartla oyun dışı kalan Danimarkalı Jesper Grönkjaer'e iki maç ceza verdi. Grönkjaer, Danimarka'nın 17 Kasım'da deplasmanda oynayacağı Gürcistan ve 9 Şubat 2005'te Atina'da Yunanistan ile yapacağı karşılaşmada forma giyemeyecek. 

Pişman oldular 

DENİZLİSPOR başvurdu, Samsunspor maçı cumartesi günü 14.00'ten 20.00'ye alındı. Ramazan'da daha fazla taraftar beklentisi içinde olan Yeşil-Siyahlılar, bu kez de derbi maçının saatiyle çakıştığını görünce yıkıldılar, değişiklik isteğine pişman oldular. Bu arada yine 30 Ekim'de oynanacak Gençlerbirliği-İstanbulspor maçı 20.00'den 15.30'a alındı. 

Türkiye Kupası'nda bugün 

13.30 İst. B. Bld. - Karagümrük 
13.30 Sarıyer - Kartalspor 
13.30 Bursaspor - Sakaryaspor 
13.30 Kocaeli - Ç. Dardanel 
13.30 V.Manisa - Karşıyaka 
13.30 Altay - İzmirspor 
13.30 Bucaspor - Göztepe 
13.30 Uşakspor - Nazilli Bld 
13.30 K.Karabük - Y.Yozgat 
13.30 T.Telekom - Ankaraspor 
13.30 Sivasspor - Kayserispor 
13.30 Erciyesspor - Orduspor 
13.30 Mersin İ.Y. - Adana D.S. 
13.30 Antalyaspor - Adanaspor 
13.30 Hatayspor - Mardinspor 
13.30 Adıyaman - Elazığspor 

Ödül gecesi 
1905 Galatasaraylı Yönetici ve İşadamları Derneği'nin düzenlediği "Galatasaray'ın 100. Onur Yılında Cumhuriyetimizin 81. Yılını Kutlamak ve Sarı - Kırmızı Kareler" konulu fotoğraf yarışmasının ödül töreni dün gece yapıldı. Gazetemiz foto muhabirleri Vedat Danacı ve Erol Demirkol'un da ödül aldığı gecede konuşan Basın Sözcüsü Turgay Kıran, "İlk yarıyı lider bitiririz" dedi. 

Son söz Kartal'ın 

FIBA Erkekler Avrupa Ligi'nde ilk maçlar dün gece oynanırken üç temsilcimizden sadece Beşiktaş kazandı, Fenerbahçe ile Tuborg ise rakiplerine teslim oldu. B Grubu'nda mücadele eden Beşiktaş, deplasmanda Belçika'nın Pepinster takımını zor da olsa 76-74 devirmeyi başardı. A Grubu'nda yer alan Fenerbahçe deplasmanda Rusya'nın Unics Kazan takımına uzatmada 78-75'lik skorla teslim olurken C Grubu'nda da Tuborg Pilsener deplasmanda Rus temsilcisi BC Khimki'ye 84-73 yenildi. 

Youla'ya iki maç ceza 

PFDK, Gençlerbirliği ile Çaykur Rizespor arasında ligin 9. haftasında yapılan maçın 6. dakikasında kırmızı kart görerek oyun dışı kalan Youla'ya iki maç oynamama cezası verdi. Kurul, ayrıca Youla'ya tekme attığı televizyon görüntülerinden tespit edilen Rizesporlu Bashir'i de bir maçla cezalandırdı. Beşiktaş Yöneticisi Kıvanç Oktay da 20 gün hak mahrumiyeti aldı. 

İbo'nun boşu yok 

NBA'DE Seattle Supersonics takımının formasını giyen milli basketbolcumuz İbrahim Kutluay, takımının Los Angeles Lakers ile oynadığı ve 117 - 91 kaybettiği hazırlık maçında yine göz doldurdu. İbrahim, oynadığı 21 dakikalık süre içinde 4 6 iki sayı, 0 1 üç sayı isabet oranı ile rakip potaya 8 sayı bıraktı. İbrahim ayrıca 2 de asist yaparak takımının en iyi oyuncularından biri oldu ancak sonucu değiştiremedi. 


</TEXT>
</DOC>
