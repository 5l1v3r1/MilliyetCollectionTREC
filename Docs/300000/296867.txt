<DOC>
<DOCNO> 296867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/son/sonspo35.html </URL>
<DATE> 2004/12/11/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Fenerbahçe, derbi hazırlıklarını tamamladı 
</HEADLINE>
<TEXT>

     Fenerbahçe, Birinci Süper Lig'de yarın Galatasaray ile yapacağı derbi maçın hazırlıklarını tamamladı. 
     Sarı-lacivertliler, teknik direktör Christoph Daum yönetiminde Samandıra Tesisleri'nde gerçekleştirdikleri çalışmanın ardından kampa girdi. 
     Futbolcuların yaklaşık 2 saat süren çalışmada koşu, istasyon ve pas çalışmalarının ardından, dar alanda ve tam sahada taktik maçları yaptığı bildirildi. 
     
     NOBRE ANTRENMANA ÇIKTI 
     Boğazındaki rahatsızlığı nedeniyle tedavi olan Nobre, takımla birlikte çalışmaya katıldı. 
     Tedavisi tamamlanan Brezilyalı futbolcunun, yarın Galatasaray karşısında forma giymesi bekleniyor. 
     Gribal enfeksiyon nedeniyle tedavisi süren Önder'in yanısıra sakatlıkları bulunan Van Hooijdonk, Deniz ve Kemal antrenmana katılmadı. Bu futbolcuların tedavisi tesislerde sürdürüldü. 
     
</TEXT>
</DOC>
