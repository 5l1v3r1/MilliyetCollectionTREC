<DOC>
<DOCNO> 288623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/sontur24.html </URL>
<DATE> 2004/11/13/ </DATE>
<TIME> 20.43 </TIME>
<AUTHOR>  </AUTHOR>
<HEADLINE>
Adliyede arkadaşına sahte para verince yakalandı 
</HEADLINE>
<TEXT>

     Bursa'nın İnegöl İlçesi'nde bir kişi, adliyeye sevk edilen arkadaşına harçlık vermek isterken 6 adet sahte 20 milyon liralık banknotla yakalandı. 
     Alınan bilgiye göre, jandarma ekiplerince, ''otomobil hırsızlığı'' suçundan yakalanan Mustafa H. sorgulamasının tamamlanmasının ardından adliyeye sevk edildi. 
     Mustafa H'nin adliyeye getirilmesi sırasında arkadaşı Adem Y. kendisine jandarmaların arasından harçlık vermek istedi. 
     Güvenlik güçleri, durumundan şüphelendikleri Adem Y'nin üst aramasında, 6 adet sahte 20 milyon liralık banknot buldu. 
     Gözaltına alınan zanlının sorgulamasının ardından adliyeye sevk edileceği bildirildi. 
     
</TEXT>
</DOC>
