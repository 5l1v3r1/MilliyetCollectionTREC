<DOC>
<DOCNO> 290493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sontur22.html </URL>
<DATE> 2004/11/20/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Moldovalı kızlara Türkiye'de fuhuş yaptıran 2 kişi tutuklandı... 
</HEADLINE>
<TEXT>

     Tekirdağ'da, Moldovalı genç kızları ''çok para kazanacaksınız'' diyerek Türkiye'ye getirdikleri ve fuhuş yaptırdıkları iddia edilen 1'i Moldova uyruklu 2 kişi tutuklandı. 
     AA muhabirinin edindiği bilgiye göre, polis, Hürriyet Mahallesi Yarköy Sokak'taki bir eve, fuhuş yapıldığı ihbarı üzerine baskın yaptı. 
     Evde fuhuş yaptıkları belirlenen Nadejda Lazarev 25 ve Lilia Sohotchi 30 yakalandı. Türkiye'de kalma sürelerini de aştıkları belirlenen Lazarev ile Sohotchi, sınır dışı edilmek üzere gözaltına alındı. 
     Polis, Lazareve ve Sohotchi'ye fuhuş yaptırdığı iddia edilen ''Monika'' kod isimli Viorıca Gisca'nın 23 İbrahim Yılmaz 23 ile Değirmenaltı Mahallesi Halitağa Sokak'taki bir eve gittiğini belirledi. Evde yapılan aramada, Gisca ile fuhuş için Moldova'dan getirildiği belirtilen Aurelıa Burulai 18 yakalandı. 
     Evin, Yılmaz'ın aracılığıyla kiralandığını öğrenen polis, Gisca'nın ülkesine para gönderdiğini belirleyen banka dekontları da buldu. 
     Polis tarafından yakalanan Yılmaz'ın, ifadesinde, kendisinin lokanta işlettiğini ve Gisca ile 2003 yılında tanışarak bir süre birlikte olduklarını, daha sonra ayrıldıklarını ve kendisine ev tutması konusunda yardımcı olduğunu söylediği bildirildi. 
     
     ''ÇOK PARA KAZANACAKSINIZ'' 
     Gözaltına alınan Lazarev ile Sohotchi'nin ifadelerinde, Gisca'nın kendilerine ''Türkiye'de çok para kazanacaklarını, her türlü ihtiyaçlarını ve masraflarını karşılayacağını, bunun karşılığında fuhuş yapacaklarını'' söylediğini ve kendilerinin bunu kabul ettiklerini belirttikleri öğrenildi. 
     Kadınlara Zührevi Hastalıklar Hastanesi'nde yapılan tetkiklerde, Viorıca Gisca'nın frengi mikrobu taşıdığı da belirlendi. 
     Adli makamlara sevk edilen Gisca ile Yılmaz tutuklandı. Buruıai ise sınır dışı edilmek üzere gözaltına alındı. 
     
</TEXT>
</DOC>
