<DOC>
<DOCNO> 291474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sonspo04.html </URL>
<DATE> 2004/11/23/ </DATE>
<TIME> 02.03 </TIME>
<AUTHOR>  </AUTHOR>
<HEADLINE>
Haydi Fener güldür yüzümüzü... 
</HEADLINE>
<TEXT>

     Şampiyonlar Ligi’nde tur şansı mucizelere bağlı olan Fenerbahçe, bu gece UEFA Kupası için Sparta Prag ile Prag’da karşılaşıyor. Sarı-Lacivertliler Sparta Prag’ı Prag’da devirirse grup 3.’lüğünü garantileyecek, beraberlik de üzücü bir sonuç olmayacak. Zafer istiyoruz, yüzümüz biraz gülsün istiyoruz. Saatleri ayarladık, 21.45’i bekliyoruz... 
     Bu sezon grubunda yaptığı 4 maçta 1 galibiyet, 3 yenilgi alarak 2. tur şansını oldukça azaltan sarı-lacivertliler, Çek rakipleri karşısında zorlu bir mücadele verecek. 
     Maçı kazandığı taktirde grupta puanını 6'ya çıkararak UEFA Kupası'nı garantileyecek sarı-lacivertliler, Manchester United'ın Olympique Lyon ile yapacağı maçın sonucuna göre de gruptan çıkma şansına bakacak. 
     
     FENERBAHÇE'DE 4, AC SPARTA PRAG'DA 3 EKSİK 

     Kart cezası ve sakatlıklar nedeniyle Fenerbahçe'de 4, AC Sparta Prag'da da 3 futbolcu kadroda yer almayacak. 
     Sarı-lacivertlilerde, Van Hooijdonk ve Deniz'in sakatlığı bulunurken, Servet ve Serkan kart cezaları nedeniyle maçta yer almıyor. Çek ekibinde ise Pergl sakatlığı, Poborsky ve Homola da cezaları nedeniyle takımda olmayacak. 
     Fenerbahçe Teknik Direktörü Christoph Daum, kadrodaki eksikler nedeniyle Semih ve Mahmut Hanefi'yi de kadroya aldı. 
     
     İŞTE MUHTEMEL 11'LER 

     FENERBAHÇE Rüştü, Ümit, Luciano, Önder, Fabiano Kemal , Serhat, Mehmet , Selçuk, Aurelio, Tuncay, Alex, Nobre. 
AC SPARTA PRAG Blazek, Vorisek, Kovac, Petras, Labant, Simak, Sivok, Zelenka, Urbanek, Pacanda Meduna , Jun. 
Hakem Wolfgang Stark Almanya . 
Saat 21.45. 
Yayın Star. 
Stat Toyota Arena. 

     
</TEXT>
</DOC>
