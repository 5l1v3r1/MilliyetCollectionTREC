<DOC>
<DOCNO> 271795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sontur30.html </URL>
<DATE> 2004/09/14/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Antalya'da Anadolu ve süper liseler açık kontenjanlar için öğrenci alacak 
</HEADLINE>
<TEXT>

     Antalya'da yabancı dil ağırlıklı liseler ve Anadolu liselerinde açık olan kontenjanlar için ön kayıtla öğrenci alınacağı bildirildi. 
     Antalya Milli Eğitim İl Müdürü Adnan Menderes Bulut, yaptığı yazılı açıklamada, 2004-2005 eğitim ve öğretim yılında yabancı dil ağırlıklı liseler ve Anadolu liselerinde açık olan öğrenci kontenjanlarına ön kayıtla öğrenci alınacağını belirtti. 
     Bulut, ön kayıt başvurularının Antalya Merkez Faruk Tugay İlköğretim Okulu'nda yapılacağını, başvuruların 18 Eylül'de başlayarak 19 Eylül saat 17.30'da sona ereceğini kaydetti. 
     Açıklamaya göre, kesin kayıt hakkı kazanan öğrenci listeleri 20 Eylül tarihinde saat 09.00'dan itibaren ilan edilecek. Listeler ayrıca, Milli Eğitim Müdürlüğü'nün http antalya.meb.gov.tr adresinden de görülebilecek. 
     Kesin kayıt hakkı kazanan öğrencilerin kayıtları 20 Eylül'de saat 17.00'de sona erecek. 
     
</TEXT>
</DOC>
