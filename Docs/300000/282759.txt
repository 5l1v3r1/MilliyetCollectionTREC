<DOC>
<DOCNO> 282759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/sonspo21.html </URL>
<DATE> 2004/10/23/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Beşiktaş'ta Sergen kadrodan çıkarıldı .. 
</HEADLINE>
<TEXT>

     Beşiktaş, Ankaragücü ile yarın yapacağı Birinci Süper Futbol Ligi maçı için Ankara'ya gitti. 
     Siyah-beyazlılarda ağrıları artan Sergen Yalçın, son anda kafileden çıkarıldı. 
     Kafilede, Guiaro Ronaldo, Sergen Yalçın, Daniel Gabriel Pancu, Tümer Metin sakatlıkları, Oscar Cordoba kondisyon eksikliği, İbrahim Toraman ve Okan Buruk da kart cezaları nedeniyle yer almadı. 
     Tümer'in, dünkü idmanda sağ dizine aldığı darbe sonucu ödem oluşması ve ağrıları, dün İsviçre'ye giderek kasıklarındaki ağrılar için kontrol olan Pancu'nun da salı gününe kadar dinlendirilecek olması nedeniyle 19 kişilik kadroda yer almadığı açıklandı. 
     Kafilenin hareketinden önce Atatürk Havalimanı'nda açıklama yapan kulüp basın sözcüsü Reha Muhtar, Ankara'ya kazanmak için gittiklerini vurgulayarak, ''Çıkışa geçeceğimize inanıyorum. Ankaragücü maçı bizim için serinin ikinci ayağını teşkil ediyor. İnşallah umduğumuz gibi bir sonuçla döneriz'' dedi. 

     
</TEXT>
</DOC>
