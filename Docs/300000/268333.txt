<DOC>
<DOCNO> 268333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/spor/spo04.html </URL>
<DATE> 2004/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayman atağında sonuç çıkmadı 
</HEADLINE>
<TEXT>


M.ALİ SABUNCU 


Ziya Doğan görüştü 
TRABZONSPOR, Malatyaspor'da forma giyen Ayman için transferin son gününde sürpriz bir atak daha yaptı. İstanbul'a gelen Teknik Direktör Ziya Doğan, Malatyaspor Başkanı Hikmet Tanrıverdi'nin Merter'deki ofisine giderek, pazarlık masasına oturdu. Sarı - Kırmızılılar, daha önce 1 milyon dolar istediği yıldız futbolcu için 700 bin dolara kadar indi. 

Augustine gitmedi 
BORDO - Mavililer ise 400 bin dolarda direndi. Tanrıverdi indirim yapmayınca transfer görüşmeleri tıkandı. Aynı saatlerde Trabzonspor yönetimi, kontenjan açmak için Augustine operasyonuna başladı. Gineli futbolcu hem takasa karşı çıktı, hem de sözleşmesini fesh etmeyeceğini bildirdi. Bu gelişme sonrasında Ayman transferi de yattı. 

Kollar sıvandı 

LİDER Trabzonspor'da üç günlük izinler dün sona erdi ve hazırlıklar yeniden başladı. Çalışmaya Milli Takımlar'a giden Gökdeniz, Fatih, Mehmet Yılmaz, Hüseyin, Tayfun ve Adem Koçak katılmadı. Bu arada yöneticiler, Gençlerbirliği maçını 2 bin 959 kişinin izlemesine tepki gösterip, "Taraftarlar başarı istiyorsa bu takımı yalnız bırakmasın" dediler. 


</TEXT>
</DOC>
