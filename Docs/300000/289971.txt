<DOC>
<DOCNO> 289971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sonyas16.html </URL>
<DATE> 2004/11/18/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Moda uğruna giyilen ayakkabılar ayağın baş düşmanı... 
</HEADLINE>
<TEXT>

     Son yıllarda çok moda olan sivri burunlu ve yüksek topuklu ayakkabıların parmaklarda bozukluğa ve kilonun ayaklara binmesine yol açtığı, aşil tendonunu kısalttığı için ayağın en büyük düşmanı olduğu belirtildi. 
     Internetteki ''netscape'' sitesinde yer alan ''Kadınların Giyebileceği En Kötü Ayakkabılar'' başlıklı yazıda, sivri burunlu ve yüksek topuklu ayakkabıların ayak sağlığı açısından taşıdığı riskler anlatıldı. 
     Amerikan Ayak Sağlığı Birliği Başkanı Dr.Lloyd Smith, sivri burunlu ve yüksek topuklu ayakkabıların ileride önemli sonuçlara yol açabilecek sağlık sorunları yarattığını bildirdi. Bu ayakkabıların mevcut ağrıları da şiddetlendirebileceğini dile getiren Smith, bunların kadınların giyebileceği en kötü pabuçlar olduğunu ifade etti. 
     New York'ta hizmet veren Columbia Ayak Sağlığı Merkezi'nden Dr. Tzvi Bar-David, yüksek topuklu ayakkabıların ayağın fiziki yapısını bozduğunu kaydetti. 
     Bu ayakkabı ve botların aşil tendonunu kısalttığını belirten Bar-David, dinlenirken bir ayak üzerinde durulduğu için kilonun tek ayak üzerine bindiğini, bunun da bel ağrılarına yol açtığını söyledi. 
     Sivri burunlu botların ayak parmaklarını dar bir alana sıkıştırmasının sakıncalı olduğunu vurgulayan Bar-David, tırnakların bir noktaya doğru döndüğünü ve yapı bozukluğuna uğradığını da ifade etti. 
     
     NASIL AYAKKABILAR GİYİLMELİ 
     Sivri burunlu ve yüksek topukluları ''ayakkabı dünyasının kötü çocukları'' ilan eden uzmanlardan Dr. Smith, şu önerilerde bulundu 
     
</TEXT>
</DOC>
