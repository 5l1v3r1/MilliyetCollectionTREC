<DOC>
<DOCNO> 261143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sonspo03.html </URL>
<DATE> 2004/08/06/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Beşiktaş ile Malatyaspor, ligde yarın 19. randevuda... 
</HEADLINE>
<TEXT>

     Beşiktaş ile Malatyaspor, yarın yapacakları 2004-2005 sezonunun ilk hafta maçıyla birlikte Birinci Futbol Ligi'nde 19. kez karşı karşıya gelecek. 
     2 takım arasında geride kalan maçlarda Beşiktaş 12, Malatyaspor 3 galibiyet elde ederken, taraflar 3 maçta da eşitliği bozamadı. 
     Siyah-beyazlıların toplam 39 golüne, sarı-kırmızılı ekip 16 golle karşılık verdi. 
     
     BEŞİKTAŞ MALATYA'DA ZORLANIYOR 
     Beşiktaş, Malatyaspor ile deplasmanda yaptığı lig maçlarında genelde kazanmakta zorlanıyor. 
     2 takım ligde şimdiye dek Malatya'da 9 maça çıkarken, Beşiktaş 4, evsahibi ekip ise 3 kez kazandı. Malatya'daki 2 maç da berabere biterken, siyah-beyazlılar 13, sarı-kırmızılılar ise 12 gol attı. 
     Geçen sezon Malatya'da yapılan lig maçı 0-0 berabere sonuçlanmıştı. 
     Bu arada Malatyaspor, 1986-87 sezonunun son hatalarında Beşiktaş'ı evinde 1-0 yenerek şampiyonluk yolunda ağır bir darbe indirirken, 1987-88 sezonunda da yine Malatya'da 5-3 yenerek, siyah-beyazlı takıma lig tarihinin en ağır yenilgilerinden birisini tattırdı. 
     
</TEXT>
</DOC>
