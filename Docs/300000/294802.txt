<DOC>
<DOCNO> 294802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sontur09.html </URL>
<DATE> 2004/12/04/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Okula gitmek isteyen kız, polisten yardım istedi... 
</HEADLINE>
<TEXT>

     Ağrı'da, ailesi tarafından okula gönderilmediğini söyleyen 14 yaşındaki genç kız, Emniyet Müdürlüğü'ne gelerek polisten yardım istedi. 
     AA muhabirinin edindiği bilgiye göre, Ağrı'nın Doğubayazıt İlçesi'nde yaşayan 14 yaşındaki M.Ö, Emniyet Müdürlüğü Çocuk Şubesi'ne geldi. 
     M.Ö, burada görevli polis memurlarına okula gitmek istediğini, ancak kız olduğu için ailesi tarafından okula gönderilmediğini belirterek, yardım talebinde bulundu. 
     Emniyet Müdürlüğü yetkilileri, M.Ö'nün iddiası üzerine gerekli yasal işlemlerin başlatıldığını ve genç kızın okula gitmesi için ailesi ve ilgili makamlarla görüşüleceğini ifade ettiler. 
     
</TEXT>
</DOC>
