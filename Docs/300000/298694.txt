<DOC>
<DOCNO> 298694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sondun07.html </URL>
<DATE> 2004/12/18/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
"Musul'da Türkler'in katledildiği yerde 3 ABD askeri cesedi bulundu" 
</HEADLINE>
<TEXT>

     Irak'ın kuzeyindeki Musul kentinde, Türkiye'den Bağdat'a giden konvoya saldırının düzenlendiği yerde Amerikan askerlerinin 3 ceset buldukları bildirildi. 
     Amerikalı askeri sözcü Yarbay Paul Hastings, Türkiye'nin Bağdat Büyükelçiliği'ne giden geçici koruma görevlilerinin konvoya, Musul'un en tehlikeli yollarından biri olan kuzey-güney karayolunda saldırı düzenlendiğini, bölgeyi kordon altına alan Amerikan askerlerinin olay yerinde 3 ceset bulduklarını söyledi. 
     Başı kesildiği söylenen cesedin ise bulunamadığını kaydeden Hastings, en az 4 araçtan oluşan konvoyun Türk güvenlik görevlilerini Bağdat'a götürürken Musul'da saldırıya uğradığının anlaşıldığını belirtti. 
     Musul'daki kaynaklar, bir kavşakta konvoydan ayrılma olduğunu, Yarmuk kavşağına dönen bir araçta bulunan 4 kişinin öldürüldüğünü söylemişlerdi. 
     Bir milyonun üzerindeki nüfusuyla Irak'ın üçüncü büyük kenti olan Musul'un, Felluce'de Amerikan ordusunun düzenlediği geniş çaplı saldırıdan sonra direnişçilerin en etkin olduğu bölge olarak biliniyor. 
     Saldırıyla ilgili ilk haberlerde, olay yerinde başı kesilmiş bir cesedin de bulunduğu bildirilmişti. 
     
</TEXT>
</DOC>
