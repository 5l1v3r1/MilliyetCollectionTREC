<DOC>
<DOCNO> 253279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sondun52.html </URL>
<DATE> 2004/07/06/ </DATE>
<TIME> 23.10 </TIME>
<AUTHOR>  </AUTHOR>
<HEADLINE>
Almanya'da dinazor mezarlığı bulundu 
</HEADLINE>
<TEXT>

     Almanya'nın batısındaki Sauerland bölgesinde, yaklaşık 130 milyon yıllık olduğu tahmin edilen farklı türlerde 6 dinozorun kalıntıları bulundu. 
     Westphalie-Lippe LWL Birliği Araştırma Ekibi Başkanı Klaus-Peter Lanser, ''Almanya'da ilk kez, farklı türlerdeki dinozorların kalıntılarının bulunduğu bir mezarlığın ortaya çıkarıldığını'' söyledi. 
     Lanser, iki yıl önce başlatılan çalışmalar sonucunda, bölgede etçil ve otçul dinozorlara, timsahlara ve kanatlılara ait kemik parçaları ve dişler de bulunduğunu ifade etti. 
     Bu kalıntıların tamamının 35 metrelik bir alanda bulunmasının, bu bölgenin dinozorların beslenmek için sık uğradıkları bir alan olduğunu gösterdiğini belirten Lanser, hesaplamalara göre burada kalıntıları bulunan hayvanların bazılarının 12 metre uzunluğunda olduğunu kaydetti. 
     Bu bölgede, ilk dinozor kalıntılarının 2000 yılında bulunduğu belirtildi. 
     
</TEXT>
</DOC>
