<DOC>
<DOCNO> 279715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/soneko13.html </URL>
<DATE> 2004/10/13/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Tatneft'in Tüpraş'a ilgisi sürüyor... 
</HEADLINE>
<TEXT>

     Tüpraş ihalesini kazanan Tatneft'in genel müdür danışmanı ve Strateji Departmanı Başkanı Nurislam Syubayev, Tüpraş ihalesinin Danıştay'daki durumuna ilişkin olarak ''bizim ümidimiz, en kısa zamanda bir karar çıkmasıdır'' dedi. 
     A.A muhabirinin, Tüpraş ihalesine ilişkin sorularını yanıtlayan Syubayev, hukuk danışmanlarının bütün yaz çalışarak bütün konuları incelediğini belirterek, Danıştay'dan çıkacak kararı beklediklerini söyledi. 
     Olumlu bir karar gelmesi durumunda Tüpraş'ı devralmaya hazır olduklarını vurgulayan Syubayev, tersi durumdaysa mahkeme kararına saygı duyacaklarını ifade etti. 
     Tüpraş ihalesi konusunda hala ümitli olduklarını kaydeden Syubayev, her halükarda, Türkiye ile ticari ilişkilerinin devam edeceğini vurguladı. 

     
</TEXT>
</DOC>
