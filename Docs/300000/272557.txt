<DOC>
<DOCNO> 272557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/spor/ygokberk.html </URL>
<DATE> 2004/09/17/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Ahhh Ahmet ahhh... 
</HEADLINE>
<TEXT>


Bizim Ahmet'in Tulgar , Rüştü Reçber ile 14 Temmuz 2002'de Milliyet'te yaptığı röportajdan nedense spor basını hemen hemen "hiç" alıntı yapmadı. 
Aradan iki küsur sene geçti. Rüştü'nün, Barcelona'da hiç oynamadığı halde gelip, Milli Takım'da oynaması, artık bir klasik haline gelen Yunanistan maçı öncesi ve sonrası çıkan Made in Şükür spekülasyonlar... 
İsterseniz 14 Temmuz 2002'ye dönelim. Bakın Rüştü, Ahmet'e neler demiş. 
Ya da Rüştü neler demiş neler 
- "Takımda herkes büyük sözü dinler" 
- "Takımda genç bir futbolcu "Büyüklerin sözünü dinlemem" demez, diyemez. Böyle bir şey ya - pa - maz " 
- Hepimiz Müslümanız elhamdüllillah. Biz ibadetimizi farklı şekilde yapıyoruz, o arkadaşlarımız bunun daha yükseğine ulaşmak istiyorlar. Ben belki o kadar aşırı değilim, ama ben de Allah'a inanıyorum. 
- Hiçbir zaman takım içerisinde düzen, disiplin, saygı ve sevgi çizgisinin dışına çıkılmaz. Çıkıldığında gereğinde Hakan, gereğinde Bülent, ben, Tugay tarafından müdahale edilir orada. Demokratik bir ülkede yaşıyoruz, ama takıma zarar verecek şeyler takım içinde halledilir. 

A.T. Korktum. Ne bu, bir çeşit disiplin kurulu mu 
R.R. Bakın, bizim takım içinde herkes büyüğüne karşı saygılı, küçüğüne karşı sevgilidir. Takım içinde herkes büyüklerin sözünü dinler. 
A.T. Ya genç bir futbolcu "Ben büyüklerin sözünü dinlemeyeceğim" derse 
R.R. Onu yapamaz. Onu yapamaz. 
A.T. Ne yaparsınız 
R.R. Onu yapamaz. 
A.T. Ya yaparsa 
R.R. H l "Ya yaparsa" diyorsunuz. Ya - pa - maz 
A.T. Siz MHP'lisiniz değil mi 
R.R. Evet. 

Milliyet'in manşeti 
Milliyet'in, 'cukkk' diye oturan ve birinci sayfadan GOLÜ İ.MANSIZ ATTI manşetinin Senegal maçı sonrası üstünde bile nedense pek durmadı spor basını. Evet bu takımda futbolcu lobileri var ve Ulusoy, Güneş, Çobanoğlu bu lobilere teslim oldular. Şimdi sıra Yanal'da. Mesela Atina'daki maç öncesi Hakan'a antrenman izni verilmesi takımda kimin veya kimlerin daha güçlü olduğunu gösteriyor. Gerçi Rüştü'nün sözlerinden sonra fazla söze de gerek yok ya... 

Christoph Daum 

"Bu takımı ben de şampiyon yaparım" denilen takımlardan Fenerbahçe... Hatta ben şampiyon yapmak istemesem de şampiyon yaparım Fenerbahçe'yi... Çok özel yeteneklere sahip olması gerek bir teknik direktörün bunu başaramaması için... Şampiyonluğun en büyük favorisi Fenerbahçe'nin ilk on birine giremeyenlerden bu Fenerbahçe'yi şampiyonlukta zorlayacak bir Fenerbahçe daha çıkar. Bu çok luktan hala yok luk çıkartmak için bu takımın teknik direktörünün vallahi billahi dahi olması lazım... Prag'a karşı Fenerbahçe'yi "takımın en büyüğü oynatsaydı", inanın daha çok futbol oynardı Fenerbahçe. . 
Christoph değişmeli ya da oyun şeklini değiştirmeli, ya da en kısa zamanda değiştirilmeli.. 
Bir küsur senedir bir küsur futbol dolu maçı yok Daum'lu Fenerbahçe'nin. Bu kadar çok lukta bu kadar 'yok' luk... Yazık Fenerbahçe'ye de, Fenerbahçeliye de... 

Bilgin'den 

Her "boş" olduğum anda "ben"i hemen hem de taşarcasına doldurup, "O"na doğru her an hep 'full' atıyorum "ben"i ... 
Ama yine de işte... 
Öyle bi accaip yakıyor ki "O"... 
Öyle bi accaip tüketiyor ki "O"... 
"Dün"ün tam ortasında, üstelik tam da "O"na Bilgin' den yine bir "cuma"lık gazzzlarken aniden "boş"aldım işte... 
Ve gazzza ara verip çabucak yine "O"na "dolu"yorum. 
Çabucak 'ben'i yine "O"na full' luyorum. 

CNN Türk Pivot'tan 

Seattle Supersonics'li İbrahim Kutluay , Demet Şener , menajeri Tolga Tuğsavul ve Lütfi Arıboğan ve ben Gökberk ... 
Ne 5 ama değil mi .. 
Bu 5'li kaçmaz valla... 
Pazar 15.10. CNN Türk Pivot'tayız. 
Kaçırmayın... 

David Stern, İbo'yu da kaptı 

Floransalı'nın biz rönesans, mönesans diye kafayı yerken daha doğmamışlardı diye aşşşağıladığı, dünyayı 1400'lerden sonra ancak gören "bir sonradan görme" olan Amerika ve de Amerikalının tüm dünyaya iş koyan paramız kadar konuşuruz politikası Avrupa'da yıldız bırakmayacak bu gidişle. Bırakın yıldızları, doğmamış bebe yıldızlara dona ilave forma şort bile biçiyor David Stern. Ersan İlyasova . 
Kulakların çınlasın Yalçın Granit, kulaklarınız çınlasın Yalçın Granit'in NBA'ci bebeleri... 

Bir mektup 

Sevgili Arkadaşım Can Çobanoğlu 
Milli Takım Menajeri 
Hakan Şükür'ün yeni avukatı 
Müsadenle senin uygun gördüğün bir günde, senin için eğer bir mahsuru da yoksa herhangi bir cuma Köyün Delisi'nde Hakan Şükür'ü eleştirmek istiyorum. Hem senin için, hem milli takım için, hem de Hakan Şükür için en uygun tarihi bana bildirir misin lütfen 
Önce ben yazıp, sana yollarım. Sonra sen sizin için uygun olmayanları çıkartıp, geri yollarsın. Daha sonra da ben filan, falan... 
Sevgilerimle. 
Sevgili arkadaşın Bilgin Gökberk 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 




</TEXT>
</DOC>
