<DOC>
<DOCNO> 250347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sontur49.html </URL>
<DATE> 2004/06/23/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Bolu'da bir evden 10 kamyon çöp çıktı... 
</HEADLINE>
<TEXT>

     Bolu'da zabıta ekiplerinin yaptıkları ''çöp ev'' operasyonunda, bir evden 10 kamyon çöp çıktı. 
     Çıkınlar Mahallesi Koca Bekir Sokak'ta bulunan tek katlı bir müstakil evden kötü kokular geldiği ihbarını alan zabıta ekipleri eve operasyon düzenledi. 
     Hamiyet Şahin'e ait olduğu belirtilen eve giren Bolu Belediyesi Zabıta ve Temizlik İşleri Müdürlüğü ekipleri, gördükleri manzara karşısında şaşkına döndü. 
     
     10 KAMYON ÇÖP ÇIKTI 
     Kısa bir süre sonra olay yerine çağrılan 10 işçi, 1 kepçe ve 2 kamyonla yaklaşık 3 saat boyunca aralıksız çalışarak evin içerisinden ve çevresinden 10 kamyon çöp topladılar. 
     Evin karantinaya alındığını açıklayan yetkililer, ''Temizlik çalışmaları yarın da sürebilir'' dediler. 
     Sokaktan topladıkları çöplerin belediye ekipleri tarafından alındığını gören ev sahibi Hamiyet Şahin ve oğlu Ahmet Şahin ile zabıta ekipleri arasında kısa süreli tartışma yaşandı. Tartışma üzerine evin yakınından uzaklaştırılan anne ve oğlunun, daha önce de topladıkları çöpleri evlerinde biriktirdikleri belirtildi. 
     
</TEXT>
</DOC>
