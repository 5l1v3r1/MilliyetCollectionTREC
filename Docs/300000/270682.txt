<DOC>
<DOCNO> 270682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/soneko36.html </URL>
<DATE> 2004/09/10/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
İpekyolu tren seferi ertelendi 
</HEADLINE>
<TEXT>

     Daha önce 22 Eylül'de başlaması öngörülen, İpekyolu Tren seferi ertelendi. 
     Dış Ticaret Müsteşarlığı DTM yetkililerinden alınan bilgiye göre, İpekyolu Treni'nde, güzergahındaki bazı ülkelerin Türkiye'den kalkacak vagonlarla raylarının uyuşmadığı anlaşıldı. 
     Yaşanan teknik sorunlar ile güzergahtaki ülkelerin süre istemesi ve bu gecikmenin kış aylarına rastlamasının yaratacağı olumsuz koşullar nedeniyle, İpekyolu Treni'nin seferinin, 25 Nisan 2005 tarihine kadar ertelendiğini bildirildi. 
     Başbakan Tayyip Erdoğan'ın Almatı durağındaki açılışını gerçekleştirmesi ve Devlet Bakanı Kürşad Tüzmen'in ise start vermesi planlanan proje göre, seferin 22 Eylül'de İstanbul'dan başlaması, 3 Kasım tarihinde de Kazakistan'da sona ermesi öngörülüyordu. 
     İran, Kazakistan, Türkmenistan, Özbekistan, Tacikistan ve Kırgızistan'a tren yolu ile ulaşılacak İpekyolu Projesi'nde, her ülkede gerçekleşecek tanıtım organizasyonlarına ise hükümetin birer bakanının katılması planlanıyordu. 
     ''İpekyolu'nda 43 günde devri-alem'' olarak nitelendirilen projeyle, Türkiye'nin ihracat hamlesine yeni bir ivme kazandırılması, sanayi ve teknoloji ürünlerinin tanıtımı, ülkenin imajının güçlendirilmesi ve söz konusu ülkelerle ticari ilişkilerin geliştirilmesi amaçlanıyordu. 
     
</TEXT>
</DOC>
