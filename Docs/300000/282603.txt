<DOC>
<DOCNO> 282603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/guncel/gun05.html </URL>
<DATE> 2004/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin'de radikal dinci Türk takibi 
</HEADLINE>
<TEXT>


Almanya'nın başkentinde izlemeye alınan 3.730 yabancı radikal dincinin 2900'ü Türk. Bu Türklerin çoğu, "İslam Toplumu Milli Görüş" içinde örgütlenmiş 


Almanya'nın başkenti Berlin'de Anayasayı Koruma Dairesi tarafından izlenen 3.730 yabancı radikal dincinin yaklaşık 2.900'ünün Türk olduğu bildirildi. 
Berlin Anayasayı Koruma Dairesi'nin 2003 raporunda, Berlin'de 3.730 yabancı radikal dinci, 1.440 yabancı aşırı solcu ve 650 yabancı aşırı milliyetçinin izlendiği belirtildi. 
Daire tarafından izlenen 2.900 radikal dinci Türk'ün büyük bölümünün İslam Toplumu Milli Görüş IGMG içinde örgütlendiğinin kaydedildiği raporda, uluslararası alanda faaliyet gösteren yabancı terör örgütleri arasında PKK ve DHKP - C de yer aldı. 

Saldırı şüphesi 
Berlin güvenlik makamlarının, bu örgütlerin saldırı hazırlığı içinde olduklarından şüphe ettikleri de kaydedildi. Berlin Anayasayı Koruma Dairesi, başkentteki yabancı radikal dernekler hakkında bilgi veren bir Türkçe broşürden de 2000 adet bastırdı. 


</TEXT>
</DOC>
