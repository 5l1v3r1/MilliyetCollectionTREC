<DOC>
<DOCNO> 289282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sonspo26.html </URL>
<DATE> 2004/11/16/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Kadıköy'de milli randevu... Seyircilere 40 bin bayrak dağıtılacak 
</HEADLINE>
<TEXT>

     A Milli Futbol Takımı, 2006 Dünya Kupası Avrupa Elemeleri 2. Grup 5. maçında yarın Ukrayna ile İstanbul'da karşılaşacak. 
     A Milli Takım, şu anda grup lideri olan Ukrayna'yı yenerek, grup liderliğini eline geçirmek ve Türk halkının bayramını 4 güne çıkarmak istiyor. 
     Fenerbahçe Şükrü Saracoğlu Stadı'nda saat 20.30'da başlayacak maçı Portekiz Futbol Federasyonu'ndan Lucilio Cardoso Cortez Batista yönetecek. Batista'nın yardımcılıklarını Jose Manuel Silva Cardinal ve Jose Maria Pinherio Devesa Neto yapacak. Karşılaşmada Joaquim Gomes Paraty Silva 4. hakem olarak görev alacak. 
     Karşılaşma Kanal D'den naklen yayınlanacak. 
     Milli maçın biletleri maraton alt tribün 15 milyon lira, maraton üst ve numaralı tribün 7.5 milyon, kale arkası tribünler ise 5 milyon liradan satıldı. 
     Milliler, bu akşam Florya Metin Oktay Tesisleri'nde basına kapalı yapacakları idmanla hazırlıklarını tamamlayacak. 
     
     PUAN DURUMU 
     A Milli Takım'ın yer aldığı 2. grupta Ukrayna 8 puanla lider durumda bulunuyor. 
     Ukrayna'nın ardından Türkiye, 1 galibiyet, 3 beraberlik ile 2. sırada yer alıyor. 
     2. Grupta puan durumu şöyle 
     
     
Takım O G B M A Y P 1.Ukrayna 4 2 2 0 6 3 8 2.Türkiye 4 1 3 0 6 2 6 3.Arnavutluk 4 2 0 2 3 5 6 4.Danimarka 3 1 2 0 4 2 5 5.Gürcistan 3 1 1 1 3 3 4 6.Yunanistan 3 0 2 1 2 3 2 7.Kazakistan 3 0 0 3 1 7 0 
     
     KADIKÖY'DE MİLLİ ŞÖLEN 
     Futbol Federasyonu, Kazakistan maçında olduğu gibi Ukrayna maçını izlemeye gelecek taraftarlar için çeşitli etkinlikler yapacak. 
     Maçı izlemek için stada gelecek taraftarlara yine 40 bin Türk bayrağı dağıtılacak. Karşılaşma öncesi statta Gökhan Özen mini bir konser verecek. 
     
     MUHTEMEL 11 
     A Milli Takım'da yarınki maç öncesinde aday kadroda sakat futbolcu bulunmuyor. 
     Millilerin yarınki maça şu 11 ile çıkması bekleniyor 
     Rüştü, Ümit, Servet, Tolga, İbrahim Üzülmez Deniz , Okan, Hüseyin Yıldıray , Emre, Gökdeniz, Nihat, Fatih. 
     
</TEXT>
</DOC>
