<DOC>
<DOCNO> 250777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/yasam/yas04.html </URL>
<DATE> 2004/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaleci Diallo 24 gündür nezarette 
</HEADLINE>
<TEXT>


PINAR AKTAŞ İstanbul 

Yimpaş Yozgatspor ve Diyarbakırspor'da kalecilik yapan Gineli Saliou Diallo 28 , birlikte yaşadığı Ganalı Lbia Agyeman 32 ve çocukları Whitney 9 , oturma izni olmadıkları gerekçesiyle 24 gündür gözaltında tutuluyor. 
Diyarbakırspor'dan iki yıl önce ayrıldıktan sonra başka bir takımda oynamayan Diallo, Agyeman ve kızları Whitney, İstanbul'da yaşamaya devam ediyorlardı. Menajerliğini yapan Habibe Musta, kalacak yerleri olmayan aileye, İstanbul dışında olacağından bir süreliğine Bakırköy'de kirada oturduğu evde kalmalarını teklif etti. Evin kirasını, elektrik ve su faturalarını ödemek kaydıyla anlaştılar. Musta, bir süre sonra kira ve faturaların ödenmediğini öğrenince olay karakola taşındı. Karakolda, pasaport ve oturma izinleri olmadığı anlaşılan Diallo, Agyeman ve kızları, 1 Haziran'da İstanbul Emniyet Müdürlüğü Yabancılar Şubesi'ne teslim edildi. 




</TEXT>
</DOC>
