<DOC>
<DOCNO> 277402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sondun28.html </URL>
<DATE> 2004/10/05/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Fransa'daki ETA operasyonunda 2 füze ve 1 ton dinamit 
</HEADLINE>
<TEXT>

     İspanya'nın kuzeyindeki Bask Bölgesi'nin bağımsızlığı için mücadele eden terör örgütü ETA'ya yönelik olarak Fransa'da devam eden operasyonlarda 2 adet karadan havaya atılan füze bulunduğu bildirildi. 
     Geçen pazar günü Fransa'nın Pireneler bölgesinde başlayan ve 20 ETA üyesinin yakalandığı operasyonda ortaya çıkarılan 7 depoda 1 tondan fazla dinamit, 2 füze ve 71 bin euro nakit para bulunduğu kaydedildi. 
     ETA üyelerinin kullandığı evlerin bazılarında yeraltında özel atış sahalarının da bulunduğu belirtildi. 
     İspanyol yetkililer, bu örgüte karşı son dönemlerde düzenlenen en geniş kapsamlı operasyonla ilgili, ETA'nın çok büyük yara aldığını söylediler. 
     İspanya Başbakanı Jose Luis Rodriguez Zapatero, işbirliğinden dolayı Fransa Cumhurbaşkanı Jacque Chirac'a telefon ederek teşekkür etti. 
     
</TEXT>
</DOC>
