<DOC>
<DOCNO> 270623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sondun12.html </URL>
<DATE> 2004/09/10/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Irak'ta İtalya'ya 24 saat süre tanındı 
</HEADLINE>
<TEXT>

     Irak'ta 2 İtalyanı kaçırdığını ileri süren Ensar Ezzevari adlı dinci bir grup, rehineler hakkında bilgi karşılığında Irak'taki Müslüman mahkumları serbest bırakması için İtalya'ya 24 saatlik süre tanıdı. 
     Ensar Ezzevahiri adlı grup, internetteki dinci www.islamic-minbar.com adlı sitede yayımladığı bildiride, "İtalyan hükümeti taleplerimizi 24 saat içinde yerine getirmezse, İtalyan halkı rehinelerin akıbetini hiçbir zaman öğrenemeyecek" ifadesine yer verdi. 
     Adını El Kaide örgütünün önemli isimlerinden Eymen Ezzevahiri'den alan grup, ayrıca Danimarka'yı da tehdit ederek, "İtalya ve Rusya cezalandırıldı. Cezalandırılma sırası şimdi de Danimarka hükümetinde" açıklamasında da bulundu. 
     Grubun gerçekten İtalyan rehineleri elinde bulundurup bulundurmadığı ise kesinlik kazanmadı. 
     Danimarka'nın Basra'da İngilizlerin komutasında 500 kadar askeri bulunuyor. 
     İtalyan sivil toplum örgütü için çalışan Simona Pari ve Simona Torretta, salı günü kaçırılmıştı. 
     
</TEXT>
</DOC>
