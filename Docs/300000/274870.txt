<DOC>
<DOCNO> 274870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/son/sonspo21.html </URL>
<DATE> 2004/09/25/ </DATE>
<TIME> 21.25 </TIME>
<AUTHOR>  </AUTHOR>
<HEADLINE>
Sakaryaspor 1 - Trabzonspor 3 maç sonuçu 
</HEADLINE>
<TEXT>

     Birinci Süper Lig'de Trabzonspor, Sakaryaspor'u kendi sahasında 3-1 yendi. 
     
     İLK YARI 

     3. dakikada Sakaryasporlu Fatih'in sol taraftan ortaladığı topu yere indiren Burak, uygun pozisyonda topu auta gönderdi. 
     11. dakikada Trabzonsporlu Volkan'ın kullandığı serbest atışta topa kafayla vuran Fatih Tekke, topu kalecinin sağından filelere gönderdi 0-1. 
     15. dakikada Trabzonsporlu Volkan'ın sağ taraftan kullandığı korner atışında Erdinç'in kafayla vurduğu topu, kaleci Recep son anda kontrol etti. 
     18. dakikada Gökdeniz'in korner çizgisinin yanından ortaladığı topu Fatih Tekke, Mehmet'in önüne indirdi. Kaleci Recep uzanarak, bu oyuncunun sert şutunda topu kornere gönderdi. 
     25. dakikada Mahmut'un sağ taraftan gönderdiği topa, plase bir vuruş yapan Burak, takımına beraberliği getiren golü attı 1-1. 
     29. dakikada Trabzonsporlu Emrah'ın kendi ceza alanı içerisinde topu uzaklaştırmak isterken yaptığı ters kafa vuruşunda topu önünde bulan Cemil'in sert şutunu Kaleci Petkoviç kornere gönderdi. 
     37. dakikada sağ taraftan Trabzonsporlu Emrah'ın yaptığı ortada topa kafayla vuran Mehmet, topu direğin üstünden auta gönderdi. 
     Karşılaşmanın ilk yarısı 1-1 sona erdi. 
     
     İKİNCİ YARI 

     54. dakikada Trabzonsporlu Mehmet'in sol taraftan ortaladığı topla ceza alanı içinde buluşan Fatih Tekke kaleci Recep ile karşı karşıya kaldığı pozisyonda topu kale direğinin dibinden dışarı attı. 
     57. dakikada Mehmet'in soldan cezaalanı içine gönderdiği topla buluşan Gökdeniz'in şutunu Kaleci Recep kornere gönderdi. 
     58. dakikada Trabzonsporlu Volkan'ın kullandığı korner atışında topla buluşan Fatih Tekke'nin verdiği pası değerlendiren Adem, yerden sert bir vuruşla topu Sakaryaspor filelerine gönderdi 1-2 
     69. dakikada Gökhan Kök'ün kullandığı serbest atışta, Gökhan Kaba'nın kafa vuruşunda top, Kaleci Petkoviç'i de geçerek auta çıktı 
     80. dakikada Yong Lee'nin soldan gönderdiği topla buluşan Adem, ceza alanı içinden yaptığı vuruşla kendisinin ikinci, takımının 3. golünü attı 1-3 
     82. dakikada Sakaryasporlu Aydın'ın, Trabzonspor ceza alanı içinde Hüseyin tarafından düşürülmesini hakem penaltı olarak değerlendirdi. Atışı Burak kullandı. Bu futbolcunun penaltı atışını Trabzonspor Kalecisi Petkoviç kurtardı ve maç da 3-1 Trabzonspor'un galibiyetiyle tamamlandı. 
     KÜNYE 
     

SAKARYASPOR 1 - TRABZONSPOR 3 Stat Atatürk Hakemler Cem Deda xxx, Bahattin Duran xxx, Birol Budan xxx Sakaryaspor Recep x, Mustafa xx, Mahmut xx Dk. 74 Aydın x Ragıp x, Burak xx, Fatih xx, Cemil xx, Gökhan Kaba xx, Gökhan Kök x, Fatih Şen x Dk. 29 Abdülkadir xx , Serdal xx Dk. 61 Murat Özatak x Trabzonspor Petkoviç xxx, Emrah xx, D'Haene xx, Erdinç xx, Celalettin xx Dk 55 Yattara xx , Adem xxxx, Hüseyin xx Dk 83. Bernd Thıjs , Gökdeniz xxx, Volkan xxx, Mehmet xxx Dk.65 Yong lee xx , Fatih Tekke xxxx Goller Dk. 11 Fatih Tekke, Dk. 25 Burak, Dk. 58 ve Dk. 80 Adem Sarı Kartlar Dk. 30 Serdal, Dk. 74 Cemil Sakaryaspor , Dk. 77 Volkan, Dk. 80 Hüseyin, Dk. 80 Petkoviç Trabzonspor      
</TEXT>
</DOC>
