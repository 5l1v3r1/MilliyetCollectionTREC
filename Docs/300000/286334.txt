<DOC>
<DOCNO> 286334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sondun35.html </URL>
<DATE> 2004/11/05/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
ABD, Felluce'de kadın ve çocuklardan kenti terketmelerini istedi 
</HEADLINE>
<TEXT>

     Irak'ın Felluce kentine yönelik geniş çaplı operasyon başlatmaya hazırlanan Amerikan güçleri, kadın ve çocuklardan kenti terk etmelerini istedi. 
     Amerikan güçleri, hoparlör ve broşürlerle yaptığı duyurularda, kente girip çıkmaya çalışan 45 yaşın altındaki erkeklerin gözaltına alınacağını bildirdi. 
     Arapça yapılan duyurularda, halktan ''teröristlerin'' yakalanması konusunda destek istendi. 
     Görgü tanıkları, Felluce'nin etrafındaki yolları kapatan birliklerin kentin doğu ve güneydoğusunda direnişçilerle çatıştığını söylediler. 
     Amerikalı Albay Michael Shupp, operasyon hazırlıklarının tamamlanmak üzere olduğunu, harekete geçmek için Irak Başbakanı İyad Allavi'nin talimatını beklediklerini kaydetmişti. 
     
</TEXT>
</DOC>
