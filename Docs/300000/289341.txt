<DOC>
<DOCNO> 289341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sontur45.html </URL>
<DATE> 2004/11/16/ </DATE>
<TIME> 17.54 </TIME>
<AUTHOR>  </AUTHOR>
<HEADLINE>
Alkol alan 2 kişi Falezlerden düşerek yaralandı 
</HEADLINE>
<TEXT>

     Antalya'da falezlerde gezinti yapan ve alkol aldıkları belirtilen 2 arkadaştan biri denize, diğeri de kayalıklara düştü. Yaralanan 2 kişiyi, polis ve itfaiye ekipleri kurtardı. 
     Alınan bilgiye göre, Karaalioğlu Parkı içindeki falezlerde gezinti yaptıkları, bu sırada alkol aldıkları bildirilen 2 arkadaştan Cavit Dolaş 45 , 20 metre yükseklikten denize Bora Şahin de 30 6 metre yükseklikten deniz kenarındaki kayalıklara düştü. 
     Vatandaşların ihbarı üzerine Yat Limanı'ndan hareket eden Deniz Polisi, kısa sürede Cavit Dolaş'ı denizden çıkardı. 
     Yaralanan Dolaş hastaneye kaldırılırken, Bora Şahin'i, düştüğü kayadan kurtarmak için çalışma başlatıldı. Vücudunda kırıklar olan ve hareket edemeyen Şahin'e ilk müdahale, kayalıklara inen sağlık görevlilerince yapıldı. Hayati tehlikesi bulunmayan Şahin, itfaiye kurtarma ekibinin halatıyla sedyeye bağlandı. 
     Ekipler, daha sonra sedyeye bağladıkları Bora Şahin'i bulunduğu kayalıklardan sarkıtarak, deniz kenarında bekleyen Deniz Polisi'nin botuna indirdiler. 
     Bora Şahin ve Cavit Dolaş'ın tedavileri, Antalya Devlet Hastanesi'nde sürüyor. 
     
</TEXT>
</DOC>
