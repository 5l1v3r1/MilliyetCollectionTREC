<DOC>
<DOCNO> 299306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sonyas09.html </URL>
<DATE> 2004/12/20/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Safra kesesinden 400'den fazla taş çıkarıldı 
</HEADLINE>
<TEXT>

     Tekirdağ'ın Çerkezköy İlçesi'nde bir kişinin safra kesesinden, 400'den fazla taş çıkarıldı. 
     Alınan bilgiye göre, Çerkezköy'de bir fabrikada işçi olarak çalışan Faruk Gülle 40 , karın ağrısı şikayetiyle SSK Hastanesi'ne gitti. 
     Ultrason çekilmesi sonucu, Gülle'nin safra kesesinde iltihaplanma ve taş olduğu belirlendi. 
     Opt. Dr. Erkan Akalın tarafından hemen ameliyata alınan Gülle'nin safra kesesi, başarılı bir operasyonla alındı. 
     Opt. Dr. Akalın, operasyonun ardından AA muhabirine yaptığı açıklamada, Gülle'nin safra kesesinden 400'ün üzerinde irili ufaklı taş çıktığını belirterek, şunları kaydetti 
     ''Hastanın safra kesesinden 400'ün üzerinde taş çıkması, başta ben olmak üzere tüm ameliyat ekibini şok etti. Safra kesesinden bu kadar taş çıkması, çok ender görülüyor. Meslek hayatım boyunca ilk kez bu kadar taşa ve iltihaba rastladım. Ameliyat yaklaşık 1.5 saat sürdü ve hiçbir problem yaşanmadı. Hastamızı bir haftada taburcu ederiz. Hastamız, bundan sonraki hayatına normal şekilde devam edebilir.'' Gülle de ameliyattan önce ağrılardan uyku uyuyamadığını ve kendini çok kötü hissettiğini belirterek, ''Şimdi kendimi kuş gibi hissediyorum. Hiçbir ağrım, sızım kalmadı'' dedi. 
     
</TEXT>
</DOC>
