<DOC>
<DOCNO> 291267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonyas20.html </URL>
<DATE> 2004/11/22/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Çin, 13 yıl içinde Ay'a insansız araç gönderecek 
</HEADLINE>
<TEXT>

     Çin'in 13 yıl içinde Ay'a insansız araç yollayacağı bildirildi. 
     Çin'in Ay inceleme çalışmalarından sorumlu bilim adamı Ouyang Ziyuan, Çin'in Ay incelemelerini yapabilecek güce sahip olduğunu söyledi. 
     China Daily gazetesinin haberine göre, Ouyang dün ülkenin güneyindeki Haynan Hainan adasında düzenlenen konferansta yaptığı konuşmada, Çin'in 3 yıl içinde Ay'da kapsamlı inceleme yapmak için Ay çevresinde dönen ilk uyduyu göndereceğini kaydetti. 
     Ouyang, Ay'ın çevresi, dış görünümü, jeolojik yapısıyla ilgili araştırmalar için 2012 yılına kadar yumuşak iniş yapabilen bir inceleme aracı ve 2017 yılına kadar da Ay yüzeyinden örnekler alıp Yer'e geri dönüş yapabilen bir uzay aracı gönderileceğini belirtti. 
     Bilim adamı Ouyang, Ay'ın üç boyutlu resimlerini çekecek ve Ay'daki maddeleri analiz edecek olan Çangı Change I adlı uydunun 2007 yılından önce yörüngesine yerleştirileceğini belirtti. 
     Çin'in bir efsanesine göre Çangı adlı kraliçe kocasından kurtulmak istediği ve yeryüzündeki hayattan bıktığı için Ay'a yerleşti. 
     
</TEXT>
</DOC>
