<DOC>
<DOCNO> 287253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sonyas04.html </URL>
<DATE> 2004/11/08/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Yağışlı hava etkisini sürdürecek... 
</HEADLINE>
<TEXT>

     Türkiye yeni haftaya yağışla giriyor... Karadeniz ve İç Anadolu dışında hafta içinde tüm bölgeler yağış alacak, Akdeniz'de şiddetli yağmur ve lodos fırtınası bekleniyor. Hava sıcaklığı ise mevsim normallerinde seyredecek... 
     Devlet Meteoroloji İşleri Genel Müdürlüğü'nden yapılan uyarıya göre, bugün Akdeniz'de etkili yağış görülecek. Ege'de öğle saatlerinden itibaren, Güneydoğu Anadolu'da ise sabah saatlerinde sağanak yağış var. Akdeniz'de etkili yağışla birlikte şiddetli lodos esecek. 
     Yağışlı hava yarın Doğu Anadolu'yu da etki alanına katacak. Trakya-Çanakkale, Kıyı Ege, Akdeniz, Güneydoğu ve Doğu Anadolu yağışlı bir gün geçirecek. Akdeniz'de şiddetli yağış sürerken, lodos yine kuvvetli esecek, fırtınaya dikkat 
     Çarşamba günü yağışlı hava bütün bölgelerimizde... Karadeniz ve İç Anadolu'nun kuzeyi ile doğusu çok bulutlu, diğer bölgelerimizin tamamı yağışlı... Marmara, Ege, Akdeniz, Güneydoğu ve Doğu Anadolu ile Eskişehir-Konya çevresi yağış alacak. Muğla çevresinde yağışlar yine etkili, sel tehlikesine dikkat 
     Perşembe günü ise yağışlı hava yurdu terkediyor... Yalnızca Kıyı Ege, Batı Akdeniz'in kıyı kesimi ile Kars çevresinde sağanak yağış görülecek. Diğer bölgelerimiz çok bulutlu... 
     Uyarı 
     Güney Ege ve Akdeniz'de görülecek etkili sağanak yağışların ve yurdun Batı kesimlerinde beklenen lodos fırtınasının oluşturacağı olumsuz şartlara karşı ilgililerin ve vatandaşların tedbirli olmaları gerektiği belirtildi. 

     
</TEXT>
</DOC>
