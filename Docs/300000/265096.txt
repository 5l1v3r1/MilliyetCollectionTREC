<DOC>
<DOCNO> 265096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sontur35.html </URL>
<DATE> 2004/08/20/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Terör örgütü adına haraç isteyince dayak yedi .. 
</HEADLINE>
<TEXT>

     İzmir'in Karabağlar Semti'nde, kendini terör örgütü üyesi olarak tanıtan ve işyerlerinden haraç isteyen 1 kişi, polis tarafından gözaltına alındı. 
     Alınan bilgiye göre, Terörle Mücadele Şube Müdürlüğü ekipleri, Karabağlar'daki işyerlerinden terör örgütü PKK Kongra-Gel adına tehditle para istendiği ihbarı üzerine operasyon düzenledi. Ekipler Karabağlar'da Metin B'yi 33 yakaladı. 
     Terör örgütü üyesi olma suçundan hakkında kesinleşmiş 6 yıl hapis cezası bulunduğu ve bu suç nedeniyle kaldığı Kayseri Cezaevi'nden 1 yıl önce firar ettiği belirlenen Metin B'nin, haraç istemek amacıyla gittiği bir işyerinde dövüldüğü ve bu nedenle vücudunda yaralar olduğu belirlendi. 
     Terörle Mücadele Şube Müdürlüğü'ndeki sorgusunda, örgütle bir bağlantısının olmadığını ileri süren Metin B., İzmir Cumhuriyet Başsavcılığı'na sevk edildi. 
     Metin B'nin, hırsızlık ve sarkıntılık suçlarından da poliste kaydının bulunduğu öğrenildi. 
     
</TEXT>
</DOC>
