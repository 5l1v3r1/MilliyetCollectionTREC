<DOC>
<DOCNO> 298274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sontur12.html </URL>
<DATE> 2004/12/16/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Valiliğe bağışladığı arsasını geri istedi 
</HEADLINE>
<TEXT>

     Kırıkkale'de 5 yıl önce Valiliğe arsa bağışlayan hayırsever vatandaş, aradan geçen süre içinde değerlendirilmeyen arsasını geri istedi. 
     AA muhabirinin aldığı bilgiye göre, Kırıkkale'nin Karacalı Köyü'nde oturan Asım Durukal 65 , Kaletepe Mahallesi Kırıkköyü mevkiinde bulunan 30 dönümlük arsasını, 5 yıl önce huzurevi, çocuk esirgeme kurumu veya hastane yapılması şartıyla Kırıkkale Valiliği'ne bağışladı. 
     Bugüne kadar arsasının değerlendirilmemesine içerlenen Durukal, Özel İdare İl Müdürlüğü'ne başvururak arsasını, ''bağışlarken koyduğu şartlar yerine getirilmediği'' gerekçesiyle geri istedi. Özel İdare Müdürlüğü'nden sözlü olarak arsasının geri verileceği yönünde bilgi aldığını ifade eden Durukal, arsasının hastane, huzurevi, çocuk esirgeme kurumu yapılmaya çok müsait bir konumda olduğunu belirtti. Durukal, ''Ancak şu ana kadar arsama bir çivi dahi çakılmadı. Ben, arsayı boş dursun diye bağışlamadım. Defalarca ikazda bulunmama rağmen arsa için herhangi bir işlem yapılmadı. Şimdi arsamı geri alıp değerlendirecek insanlara vereceğim'' diye konuştu. 
     
</TEXT>
</DOC>
