<DOC>
<DOCNO> 298870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sondun02.html </URL>
<DATE> 2004/12/19/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
El Kaide, Suudi Arabistan petrol tesislerine saldırı istedi 
</HEADLINE>
<TEXT>

     El Kaide terör örgütünün Suudi Arabistan kanadı Ebu Annas Eşşami, militanlarından ülkedeki petrol tesislerine saldırmalarını istedi. 
     Bir internet sitesinde yayınlanan 18 Aralık tarihli bildiride, Suudi Arabistan'daki petrol tesislerinin İslam ülkesine değil, düşmanlara hizmet ettiği belirtilerek, Suudi Arabistan'daki militanlardan petrol tesislerini hedef almaları istendi. 
     Dünyanın en büyük petrol ihracatçısı Suudi Arabistan'da aşırı dinci militanlar sık sık yabancıları ve onların çalıştığı tesisleri ve ikametgahları hedef alıyor. 
     Suudi Arabistan'ın Cidde kentindeki ABD konsolosluğuna 6 Aralık'ta yapılan ve 9 kişinin öldüğü saldırının sorumluluğunu Ebu Annas Eşşami örgütü üstlenmişti. 
     
</TEXT>
</DOC>
