<DOC>
<DOCNO> 260593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sontur16.html </URL>
<DATE> 2004/08/04/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Çocuklar kavga etti, aileler birbirine girdi 2 ölü, 2 yaralı 
</HEADLINE>
<TEXT>

     Bilecik'te aralarında husumet bulunan iki ailenin çocukları arasında hayvanların ekinleri yemesi yüzünden çıkan kavgada, 2 kişi öldü, 2 kişi yaralandı. 
     Alınan bilgiye göre, merkeze bağlı Sütlük Köyü'nde yaşayan Tarık T'nin 22 otlattığı hayvanlar, aralarında husumet bulunan Hacı Duman'ın 57 ekili arazisine girdi. 
     Tarık T. hayvanları ekili alandan çıkarmaya çalıştığı sırada olayı gören Hacı Duman'ın oğlu M.D. 15 ile tartışmaya başladı. Tartışma, tarafların da olay yerine gelmesi üzerine kavgaya dönüştü. 
     Tarık T'nin ağabeyi Taner T. 24 ile M.D'nin dayısı Muhittin Bayraklı 39 , yanlarında getirdikleri tüfeklerle karşılıklı birbirlerine ateş etti. 
     Semra Duman 18 ve Muhittin Bayraklı, vücutlarına isabet eden saçmalarla olay yerinde yaşamlarını yitirdi, baba Hacı Duman ile oğlu M.D. yaralandı. 
     Hacı Duman, Bilecik Devlet Hastanesi'ne kaldırıldı, ağır yaralı M.D., ilk müdahalenin ardından Eskişehir Devlet Hastanesi'ne sevk edildi. 
     Tarık T., olay yerine gelen güvenlik güçleri tarafından yakalandı, ağabeyi Taner T. ise firar etti. 
     Taner T'nin yakalanmasına yönelik çalışmaların ve olayla ilgili soruşturmanın sürdürüldüğü bildirildi. 

     
</TEXT>
</DOC>
