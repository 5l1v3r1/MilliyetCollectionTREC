<DOC>
<DOCNO> 272817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/siyaset/siy05.html </URL>
<DATE> 2004/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zina tasarısı' AKP'yi böldü 
</HEADLINE>
<TEXT>



Zinaya hapis cezası düzenlemesi AKP'yi böldü. Başbakan Recep Tayyip Erdoğan, cezayı "kadınların onurunu korumak" adına savunurken, başta Dışişleri Bakanı Abdullah Gül olmak üzere birçok milletvekili, AB'den gelen tepkiler üzerine daha uzlaşmacı tavır sergiledi. Uzlaşmacılar, "AB'nin gözü üzerimizde. Bunu Medeni Kanun düzenlemesiyle yapalım" görüşünü dile getirdi. 
Erdoğan'ın yerine AKP grubuna başkanlık eden Gül, "Ortada olmayan bir maddeyle ilgili bizi eleştiriyorlar" diyerek ılımlı mesajlar verdi. Gül, Baykal'la görüşerek ortak hareket edileceğini açıkladı. 
Erdoğan'ı destekleyen AKP Grup Başkan Vekili Haluk İpek'in başını çektiği grup tan Faruk Çelik, Nimet Çubukçu, zina düzenlemesinin mutlaka TCK'da olmasını istedi. Milli Görüş'e yakın milletvekillerinden "vazgeçmeyin" ısrarı gelince, Erdoğan, "toplumsal talebe yönelik bir düzenleme yapılmasını" istedi. Zina kelimesi yerine "cinsel sadakatsizlik" formülü üreten AKP'liler, önceki gece geç saatlere kadar hem kendi içinde hem de CHP ile tam mutabakat sağlayamadı. 


</TEXT>
</DOC>
