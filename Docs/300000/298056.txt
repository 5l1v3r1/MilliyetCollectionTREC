<DOC>
<DOCNO> 298056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sonyas15.html </URL>
<DATE> 2004/12/15/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Köpeğini ısıran bir adam cezaevine kondu 
</HEADLINE>
<TEXT>

     ABD’nin Florida eyaletinde cezalandırmak ve disipline etmek amacıyla köpeğini ısırmakla suçlanan bir adam tutuklanarak cezaevine gönderildi. 
     Terrier cinsi köpeğini ısırarak cezlandıran 21 yaşındaki Mount Lee Lacy isimli ABD’li, kız arkadaşının annesinin şikayeti üzerine polis tarafından tutuklandı. Tutuklanma esnasında polise de direnen Lacy’nin Jack Russel cinsi terrierini hep aynı şekilde disipline etmeye çalıştığı kaydedildi. 
     Hayvanlara zulmetmek ve polise direnmek suçlarından tutuklanan ve hapse konan Lacy için 25 bin dolarlık bir kefalet istendiği kaydedilirken, polis tarafından yapılan açıklamada, Lacy’nin köpekleri ısırmanın iyi bir cezalandırma yöntemi olduğunu, çünkü kendileri de ısıran köpeklerin en iyi bundan anlayacağını söylediği kaydedildi. 
     Polis, terrier cinsi köpeğin artık herkesten ürker hale geldiğini ve ön sol ayağının ısırıklar yüzünden kanlar içinde olduğunu da belirtti. 
     
</TEXT>
</DOC>
