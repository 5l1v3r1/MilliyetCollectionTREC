<DOC>
<DOCNO> 268862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sontur56.html </URL>
<DATE> 2004/09/03/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Türk kızı Alana Doğan'dan henüz haber yok 
</HEADLINE>
<TEXT>

     Kuzey Osetya'da bir okulda rehin alınanlar arasında bulunan ve yaralı olarak kurtulduğu belirtilen Türk kızı Alana Doğan'dan, ailesinin henüz haber alamadığı bildirildi. 
     Alana Doğan'ın İzmir'de yaşayan amcası Çetin Doğan, AA muhabirine yaptığı açıklamada, bütün çabalarına karşın sadece yengesi Anetta Adiava Doğan'ın annesiyle bağlantı kurabildiklerini belirtti. Görüşme sırasında Alana'nın henüz bulunamadığını öğrendiklerini kaydeden Doğan, ''Alana hastanelerde aranıyor. Ancak ailesi henüz ona ulaşamadı. Kardeşimle bağlantı kuramadık. Merak ve kaygıyla haber bekliyoruz'' dedi. 
     Alana'nın yanı sıra annesi Anetta Adiava Doğan ve kız kardeşi Milena da rehin alınmış, ancak daha sonra anne ile küçük kız serbest bırakılmıştı. 
     
</TEXT>
</DOC>
