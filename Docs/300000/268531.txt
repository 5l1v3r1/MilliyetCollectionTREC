<DOC>
<DOCNO> 268531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sontur22.html </URL>
<DATE> 2004/09/02/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Irak'tan getirilen hurdalar ayrıştırılırken patlama oldu 1 ölü, 2 yaralı 
</HEADLINE>
<TEXT>

     Hatay'ın Dörtyol İlçesi'ne bağlı Payas Beldesi'nde, Irak'tan getirildiği belirlenen ve işlenmeyerek boş bir araziye atılan hurdaların ayrıştırılması sırasında meydana gelen patlamada 1 kişi öldü, 2 kişi yaralandı. 
     Alınan bilgiye göre, Payas Beldesi'nin Sincan Köyü yakınlarında, yerleşim alanı dışında, dağ eteğindeki boş araziye atılan hurdaların ayrıştırılması sırasında patlama meydana geldi. 
     Patlama sonucu Kenan Camız 30 olay yerinde öldü. Yaralanan Kemal Polat 26 ve Bayram Uzunca 25 ise ilk müdahalenin ardından Çukurova Üniversitesi Tıp Fakültesi Balcalı Hastanesi'ne sevk edildi. 
     Bu arada, patlama sonucu çıktığı belirlenen küçük çaplı yangın itfaiye ekipleri tarafından söndürüldü. 
     Dörtyol Cumhuriyet Başsavcısı Ekrem Şakar, olay yerine gelerek inceleme yaptı. 
     Araziye atıldığı anlaşılan hurdaların kimler tarafından getirildiğinin belirlenmesi amacıyla çalışmalara başlandığı belirtildi. 
     
</TEXT>
</DOC>
