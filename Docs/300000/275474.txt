<DOC>
<DOCNO> 275474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/guncel/gun90.html </URL>
<DATE> 2004/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Türk televizyonlarında unutulmayan anlar .. 

Faik Çetiner'in, eskiden Atv'de yayınlanan "Bizim Stadyum" programına, İlhan Cavcav'ın telefon bağlantısı ile dahil edilme çabası sonucu -nasıl oldu ise- bir vatandaşın Cavcav diye yayına bağlanması ve sahte Cavcav'ın durum anlaşılana kadar birkaç dakika boyunca zamanın Fenerbahçe başkanı Ali Şen'e giydirmesi, stüdyoda soğuk rüzgarlar esmesi ve akabinde kişinin Cavcav olmadığının anlaşılıp yayından alınması. Faik Çetiner'in kem küm özür seremonisi... 
Sinan Engin'in Telegol programında Beşiktaş'a en uygun gördüğü sistemi tahtaya çizerken tahtayı devirmesi ve "tahta sisteme dayanamadı" diye kendini kurtarmaya çalışması. Tüm bunlar olurken tahtayı getiren görevlinin arkada şaşkın şaşkın ayakta dikilmesi...Kanal6'da gece yarısı oynatılan klibin görüntüsünün üstünde Internet Explorer programının çıkması ve ekrandaki porno bir siteye ait güvenlik uyarısının sisteme casus yazılım yüklenmesi için onay istemesi, Kanal6'daki mükemmel ciddiyet anlayışı...Elvan'ın 2. olduğu yarışta muhabirin Elvan'a "sen ilk beşe girmek için koştun, kendini fazla yormadın, rakiplerinin seni geçmesine izin verdin..." tesellisinin ardından Elvan'ın "yarışta öyle şey olmaz " diye çıkışması..."Şahane Günler" adlı programda bir seyircinin çantasından kertenkele çıkması...HaberTürk'de geçen sene yayınlanan bir yemek programında Tuğba Özay'ın 360 derecede yemekleri buharla pişiren bir fırına "hanımlar bunu yüz buhar banyosu olarak da kullanabilirler" deyip içine kafasını sokması ve o sırada sunucunun korkusu...SkyTürk'de cumartesi yayınlanan futbol programında yorumculardan birinin yorum yaptığı esnada cep telefonunun çalması, adamın önce afallayıp kalması daha sonra hiçbir şey yokmuş gibi yorum yapmaya devam etmeye çalışması, bir yandan da elini cebine götürüp telefonu kapatmaya çalışması, sunucunun pis pis sırıtması, yorumcunun daha sonra durumu kurtarma çabalarının başarıya ulaşamaması...Suat Kaya'nın jübile maçında bütün futbolcuların arkalarında Suat Kaya yazan forma giymelerine rağmen Star Tv sunucusunun maçın 20. dakikasında Emre Belözoğlu'nun sırtında gördüğü "Suat Kaya" yazısı üzerine "evet sayın seyirciler Emre, Suat'ın formasını giymiş " demesi... 

Kitaplar yarı fiyatına, buyruuun .. 
İbrahim Müteferrika Kadıköy Meydanı'nda 

Evlendirme işine gönül vermiş kişiler tarafından hazırlanan programlar silsilesinin kronolojik sıralanışı ve dönemlerindeki durumları... 
1 Ben Evleniyorum Şebnem Atilla 
</TEXT>
</DOC>
