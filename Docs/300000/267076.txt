<DOC>
<DOCNO> 267076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/spor/spo06.html </URL>
<DATE> 2004/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu iş yürek işi 
</HEADLINE>
<TEXT>


Yunanistan'ı Avrupa Şampiyonluğu'na taşıyan Rehhagel, adeta ders verdi,"Siz de inanın, başarırsınız" diyerek Milli Takımımız'a yol gösterdi 

MEHMET DEMİRCAN 


Milliyet'e konuştu 
2006 Dünya Kupası Elemeleri'ndeki rakibimiz Avrupa Şampiyonu Yunanistan'ın Teknik Direktörü Otto Rehhagel, Milli Takımımız'a yol gösterdi. Milliyet'e konuşan Alman çalıştırıcı, "17 milyon nüfusu bulunan Yunanistan'ı şampiyon yaptım. Bu iş yürekle oluyor. Yüreğinizi ortaya koyup inanırsanız, siz de böylesine büyük bir başarı elde edersiniz" ifadesini kullandı. 

'Grup zor ve karışık' 
GRUBU değerlendiren Rehhagel, "İçinde bulunduğumuz grup çok zor ve karışık" dedi. Alman hoca şöyle devam etti "Portekiz'de yakaladığımız başarıdan sonra herkes bizi favori gösteriyor. Türkiye ise son dönemde yakaladığı çıkışla bizimle birlikte diğer favori ülke. Ancak Danimarka'yı ve Ukrayna'yı hatta Arnavutluk'u kesinlikle küçümsememeliyiz. Evlerinde herkesi yenebilirler." 

'Paragöz değilim' 
İKİ Balkan ülkesi Türkiye ve Yunanistan'da duygusallığın ön planda olduğuna dikkat çeken Rehhagel, "Ben futbolcularıma ve Yunan halkına hayal kırıklığı yaşamamaları için duygusal zekayı öğrettim" ifadesini kullandı. Euro 2004'ten sonra Almanya'dan müthiş bir teklif aldığını da söyleyen Yunanistan'ın hocası, paragöz bir insan olmadığı için kabul etmediğini belirtti. 

Yanal kolları sıvadı 

Milliler'de sürpriz yok 
A Milli Takımımız'ın, Dünya Kupası Grup Elemeleri'nde 4 Eyül'de Trabzon'da Gürcistan, 8 Eylül'de de deplasmanda Yunanistan ile oynayacağı iki kritik maçın kadrosu açıklandı. Teknik Direktör Ersun Yanal, Fenerbahçe'den 8 futbolcuyu aday kadroya davet etti. Beşiktaşlı İbrahim Üzülmez ve Emre Aşık ile Fenerbahçeli Fatih Akyel kadroda yer almadı. Ay - Yıldızlılar, pazartesi günü toplanıp, Gürcistan maçı hazırlıklarına başlayacak. 

Aday kadro 
Ümit Özat, Volkan, Servet, Önder Turacı, Deniz, Serkan, Serhat, Tuncay F.Bahçe , Hakan Şükür, Ergün, Hasan Şaş, Bülent Korkmaz G.Saray , Okan Buruk, İbrahim Toraman Beşiktaş , Fatih Tekke, Gökdeniz Trabzon , Ömer Çatkıç G.Birliği , Adem A.Gücü , Rüştü Barcelona , Emre Belözoğlu İnter , Nihat Kahveci Sociedad , Hamit Altıntop Shalke 04 . 

Ümitler'in kadrosu 
Tayfun, Adem Trabzon , M.Hanefi, Semih F.Bahçe , Sabri G.Saray , Bekir G.Antep , Eser D.Bakır , Bilal Malatya , Muhammet B.B.Ankara , Umut A.Gücü , Fahri Ç.Rize , Caner Samsun , İbrahim Akın Beşiktaş , Mehmet, Ali Kayseri , Bulut Altay , Fevzi, Mehmet Ç.Dardanel , Soner V.Manisa , Volkan Schalke 04 , Kenan B.Leverkusen , Serkan B.Münih 


</TEXT>
</DOC>
