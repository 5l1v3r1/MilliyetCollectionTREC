<DOC>
<DOCNO> 266423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/guncel/gun03.html </URL>
<DATE> 2004/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İmamlara 'cemaat' sınavı 
</HEADLINE>
<TEXT>


Görev yapacakları caminin bulunduğu semtin sosyo kültürel özelliklerine göre sınava girecek olan imamların atamalarında cemaatte bir kriter olacak 

AYDIN HASAN Ankara 

İmamlar, görev yapacakları caminin bulunduğu semtin sosyo kültürel özelliklerine uygun olup olmadıkları konusunda sınava tabi tutulacak. Böylece imam atamasında, cami cemaatinin özellikleri de bir kriter olacak. 
Diyanet İşleri Başkanlığı'nın Atama ve Yer Değiştirme, Sınav, Görevde Yükselme yönetmelikleri, dün Resmi Gazete'de yayımlandı. Yönetmeliğe göre, atamalarda genel özellikler yanında "itikat, ibadet, tavır ve hareketlerinin İslam törelerine uygunluğunun çevresinde bilinir olması" şartı da aranacak. Başka bir camide görevlendirilmek isteyen imamlar yarışma sınavına girecek. Bu süreç pratikte şöyle işleyecek 
Camiler büyük, merkezi, mahalle ve köy camileri kategorilerine ayrılacak. İmamlar bu kriterlere göre belirlenecek. n İl müftülüğü, boş camilerin imam kadrosunu ilan edecek. Yer değiştirmek isteyen imamlar, gerekli belgelerle müftülüğe başvurup sınava alınacak.Bu sınavda, imamın Kuran okumasına bakılacak. Diğer din bilgilerinin yanı sıra önemli bir kriteri de giyim ve sosyo - kültürel özellikler oluşturacak. 

'Töre' tartışması 

Yönetmeliğe atama kriteri olarak eklenen, "itikat ve İslam töresine uygunluk" konusunda, Alevilerin de aralarında bulunduğu grupların Diyanet memuriyetinden dışlandığı yorumları da öne sürüldü. Bu yoruma katılmayan Diyanet yetkilileri, şu değerlendirmeyi yaptılar "Bu ifadelerle Diyanet'te çalışmaya mezhep açısından bir sınırlama getirilmiyor. Farklı mezhepten biri de Diyanet'te çalışabilir." 


</TEXT>
</DOC>
