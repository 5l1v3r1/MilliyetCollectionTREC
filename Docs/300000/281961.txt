<DOC>
<DOCNO> 281961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sontur39.html </URL>
<DATE> 2004/10/20/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
''İşe alınma'' vaadiyle dolandırıldığını iddia etti 
</HEADLINE>
<TEXT>

     Bursa'da bir genç, yolda karşılaştığı ve kendisini işe almayı vaat ettiğini öne sürdüğü kişi tarafından dolandırıldığı iddiasıyla polise başvurdu. 
     Alınan bilgiye göre, Selçuk Hatun Mahallesi Atatürk Caddesi'nde iş ilanlarına bakarak gezen Abdülmuttalip Doğru'nun 22 yanına gelen bir kişi, 500 milyon lira maaşla çalışacak otobüs şoförüne ihtiyacı olduğunu belirterek, Türkiye İş Kurumu'nun yerini sordu. 
     Doğru'nun, bir işe ihtiyacı bulunduğunu, şoförlük de yapabileceğini söylemesinin ardından, ''Seni çalıştırmam için iki takım elbise almamız gerekiyor. Üzerinde ne kadar paran var Onunla elbise alalım'' diyen zanlı, gencin üzerindeki 100 milyon lira ve cep telefonunu aldı. 
     Bu kişiyle birlikte bir mağazaya giden Doğru, elbise denediği kabinden çıktığında, zanlının mağazada olmadığını fark ederek polise başvurdu. 
     Doğru, Bursa Emniyet Müdürlüğü'nde gösterilen sabıkalılar albümünden, kendisini dolandıran kişinin Bilal Ç. olduğunu belirledi. 
     Polis, gencin ifadesi doğrultusunda zanlının bulunması için çalışmalarını sürdürüyor. 
     
</TEXT>
</DOC>
