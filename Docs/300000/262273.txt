<DOC>
<DOCNO> 262273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/siyaset/axsiy02.html </URL>
<DATE> 2004/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK Sekreteri asker çocuğu 
</HEADLINE>
<TEXT>


Erdoğan'ın, Sezer'e MGK Genel Sekreterliği'ne getirilmesini teklif edeceği Atina Büyükelçisi Alpogan'da asker ve sivil mutabık kaldı 

ANKARA Milliyet 


Başbakan Recep Tayyip Erdoğan'ın Cumhurbaşkanı Ahmet Necdet Sezer'e Milli Güvenlik Kurulu MGK Genel Sekreterliği'ne getirilmesini teklif etmeye hazırlandığı Atina Büyükelçisi Yiğit Alpogan hakkında MGK'nın askeri ve sivil üyeleri arasında "tam" mutabakata varıldığı belirtildi. 
Sezer'in onaylaması halinde Orgeneral Şükrü Sarıışık'tan 16 Ağustos'ta boşalacak MGK Genel Sekreterliği'ne getirilecek ve ilk sivil sekreter unvanını kazanacak olan Alpogan, ilk MGK toplantısına 25 Ağustos'ta girecek. 
Babası general olan Alpogan, Ankara Üniversitesi Siyasal Bilgiler Fakültesi'ni bitirdikten sonra 1968'de Dışişleri Bakanlığı'na girdi. 1972'de Tokyo'ya ikinci k tip olarak atanan Alpogan, 1975'te Lefkoşa Büyükelçiliği'nde başk tip oldu. 1977'de merkeze dönerek Kıbrıs - Yunanistan Dairesi'nde Kıbrıs Şube Müdürlüğü'ne atanan Alpogan, 1991'de Atina Büyükelçiliği'nde "elçi müsteşar" olarak Türkiye'yi temsil etti. 1995'te ilk büyükelçilik görevine Türkmenistan'da "Aşkabat Büyükelçisi" olarak çıkan Alpogan, 1998'de Yunan Dairesi'nde Genel Müdürlük yaptı. Alpogan, 2001'de halen yürüttüğü Atina Büyükelçiliği görevine atandı. 
Sekreterlik için ismi geçen Türkiye'nin BM Daimi Temsilcisi Ümit Pamir'in yaş haddinden emekliliğinin yaklaşmış olması, Türkiye'nin Irak Özel Temsilcisi Osman Korutürk'ün de kritik bir görevi sürdürmesi nedeniyle sekreter adaylıklarından düştükleri belirtildi. 


</TEXT>
</DOC>
