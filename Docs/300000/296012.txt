<DOC>
<DOCNO> 296012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sontur41.html </URL>
<DATE> 2004/12/08/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
ODTÜ'de AB protestosu .. 
</HEADLINE>
<TEXT>

     Ortadoğu Teknik Üniversitesi'nde ODTÜ Türkiye Komünist Partisi TKP yanlısı bir grup öğrenci, Türkiye'nin Avrupa Birliği'ne girmesini protesto etti. 
     ODTÜ Hazırlık Okulu önünde toplanan öğrenciler, ellerinde çeşitli pankart ve dövizlerle yürüyüşe geçtiler. Yemekhaneye gelen öğrenciler, burada bekleyen diğer öğrencilerle buluştuktan sonra Mühendislik merkez Binası önünde toplandılar. 
     ''Bağımsızlık için sosyalizm'' ''Direnen Irak onurumuzdur'' ve ''AB'ci değil yurtseveriz'' şeklinde slogan atan grup adına basın açıklamasını okuyan Özgür Tekin, üniversite öğrencilerine, AB'nin Türkiye'ye bağımsızlık getireceği ve işsizliğin kalkacağı yalanı söylendiğini savundu. 
     AB için yapılan düzenlemelerin zenginler için olduğunu iddia eden Tekin, Türkiye'nin AB'ye girmesinin emekçiye bir getirisi olmayacağını kaydederek, Türkiye'deki emekçilerin ucuz iş gücü olarak görüldüğünü ileri sürdü. 
     Açıklamanın ardından bir süre daha slogan atan öğrenciler daha sonra dağıldılar. 
     
</TEXT>
</DOC>
