<DOC>
<DOCNO> 255770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/ekonomi/eko13.html </URL>
<DATE> 2004/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
KDV'ye Anayasa koruması 
</HEADLINE>
<TEXT>



Anayasa Mahkemesi, Maliye Bakanlığı'na vergi iadesi alınabilecek mal ve hizmetleri, artırma ve eksiltme yetkisini iptal etti. Anayasa Mahkemesi Başkanvekili Haşim Kılıç, Cumhurbaşkanı Ahmet Necdet Sezer'in açtığı davada, Gelir Vergisi Kanunu'nun mükerrer 121. maddesinin son fıkrasındaki "Vergi mahsup ve iadesine tabi tutulacak mal ve hizmet alımlarını yukarıda sayılanlarla sınırlı olmaksızın tespit etmeye..." ifadesiyle, Katma Değer Vergisi Kanunu'na eklenen geçici 19. maddedeki "istisna uygulanacak miktara ilişkin alt sınır belirlemeye..." ifadesinin iptalleri isteminin karara bağlandığını kaydetti. Maliye Bakanlığı'na mal ve hizmet alımlarıyla ilgili yetki veren düzenlemenin iptal edildiğini vurgulandı. 


</TEXT>
</DOC>
