<DOC>
<DOCNO> 255523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/guncel/gun08.html </URL>
<DATE> 2004/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan Hoca'ya türban ültimatomu 
</HEADLINE>
<TEXT>


İSTANBUL Milliyet 

Gazeteci Fehmi Çalmuk, türban konusunu ele alan "Merak Edilen Kızlar" adlı kitabında Başbakan Erdoğan'ın RP İstanbul İl başkanı olduğu dönemde parti lideri Necmettin Erbakan'ı kızının başını örtmesi için uyardığını iddia etti. Tempo Dergisi'nin son sayısında yer alan haberde Çalmuk'un kitabında dünden bugüne türban sorununun irdelendiği belirtildi. Kitapta Erbakan'ın ODTÜ'de okuyan kızı Zeynep Erbakan'ın başının açık olmasının tabanda krize yol açtığı belirtilirken, Erdoğan'ın Erbakan'a ilk isyanının da bu yüzden olduğu iddia edildi. Çalmuk, bu krizi şöyle aktardı "Dönemin RP İl Başkanı Erdoğan, bir heyeti Erbakan'ın evine göndererek bir bakıma ültimatom verir Müslümanların lideri olduğunu belirtiyorsa ilk önce kızının başını örttürsün. Yapamıyorsa istifa etsin. Fakat Erbakan, sonradan başını kapatan kızlarına yaptığı düğünlerle yine farklı bir geleneği, islami kesimin sosyetesini oluşturmuştur." 


</TEXT>
</DOC>
