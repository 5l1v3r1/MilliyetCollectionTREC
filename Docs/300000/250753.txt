<DOC>
<DOCNO> 250753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/siyaset/siy06.html </URL>
<DATE> 2004/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yılmaz ve Taner siyasi rant sağladı' 
</HEADLINE>
<TEXT>


ÖNDER YILMAZ Ankara 


TBMM Soruşturma Komisyonu, eski Başbakan Mesut Yılmaz ve eski Devlet Bakanı Güneş Taner'in Yüce Divan'da yargılanmalarına karar verdiği Türkbank raporuna noktayı koydu. Bugün TBMM Başkanlığı'na sunulması beklenen raporda Yılmaz ve Taner'in, "siyasi rant" sağlamakla suçlandığı belirtildi. Raporda, komisyonda dinlenen kişilerin ifadelerine geniş yer verildi. Raporun sonuç bölümünde Türkbank ihalesine müdahale etmekle suçlanan Yılmaz ve Taner için "güdümlerinde bir medya kurmak amacıyla, üçüncü şahıs Kamuran Çörtük'e işadamı Genç TV'yi verme karşılığında aracılık sağlayarak siyasi rant temin ettikleri" iddia edildi. Raporun TBMM Genel Kurulu'nda kabul edilmesi durumunda Yılmaz ve Taner, ihaleye fesat karıştırma, irtikap fayda sağlama suçlarıyla Yüce Divan'da yargılanacak. 


</TEXT>
</DOC>
