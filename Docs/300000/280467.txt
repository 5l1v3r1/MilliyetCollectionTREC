<DOC>
<DOCNO> 280467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sonyas01.html </URL>
<DATE> 2004/10/15/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Michael Jackson'a yönelik suçlamalar kesinleşti... 
</HEADLINE>
<TEXT>

     Pop şarkıcısı Michael Jackson'ın hangi suçlamalarla yargılanacağı kesinleşti. 
     California eyaletinin Santa Maria kenti mahkemesinde görülen ön duruşmada yargıç, ünlü şarkıcının toplam 10 suçlamanın tamamından yargılanmasını kararlaştırdı. 
     Yargıç Rodney Melville, yasal süreçte hata bulunmadığını belirterek, suçlamalar için gösterilen kanıtların yeterli olduğunu kaydetti. 
     Yargıç Melville, buna karşılık iddia makamından soruşturmaları yürütenlerin isimlerini, avukatlara bildirmesini istedi. Yargıç ayrıca, Jackson'ın yargılanması için kararlaştırılan 31 Ocak tarihinde bir değişiklik yapılmayacağını bildirdi. 
     Jackson'ın iddianamesinde yer alacak 10 suçlamanın yarısının çocuklara yönelik cinsel tacizden oluşması ise Pop Kralı'nın avukatlarının geri adım atması olarak yorumlandı. 
     
</TEXT>
</DOC>
