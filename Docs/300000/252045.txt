<DOC>
<DOCNO> 252045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/guncel/gun07.html </URL>
<DATE> 2004/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakit yazarının 'yaman çelişkisi' 
</HEADLINE>
<TEXT>


İSTANBUL Milliyet 

İslami görüşleriyle tanınan Vakit gazetesi yazarı Hasan Karakaya, Başbakan Recep Tayyip Erdoğan'ın NATO Zirvesi için Topkapı Sarayı'nda liderlere verdiği yemekte, daha önce defalarca ağır şekilde eleştirdiği Bush'la yan yana fotoğraf çektirdi. Yaşadıklarını "yaman bir çelişki" olarak nitelendiren Karakaya, geceyi köşesinde şöyle anlattı 
"Yaman çelişki dedikleri bu olsa gerek...'Hem savaşa hayır' diyeceksin, hem de savaş lokomotifleri' ile aynı ortamda, aynı yemeği yiyecek ve üstelik 'aynı fotoğraf karesi'ne gireceksin 
İşte, önceki akşam, bu çelişki fırtınasını yaşadım ... 
İşgaller, tecavüzler, işkenceler ve kitlesel imhalar ...Ve işte ben .. George Bush'un hemen yanında .. Tony Blair'in ense kökünde .. Ve hatta, bir ara ikisinin tam arasında .. Flaşlar peş peşe patlıyor. Az ötede Tayyip Bey... 
Soruyor Bush 'Umarım pek fazla aleyhimde yazmıyorsunuz Cevap veriliyor kendisine 'Savaş ve işgallerden önce lehinizeydi yazılar .. Ama şimdi hayır 
Bilemiyorum verilen mesajı mesajı anladı mı Belki de anlamazlıktan geldi ki, her zamanki gülmesine devam etti. 



</TEXT>
</DOC>
