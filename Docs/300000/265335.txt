<DOC>
<DOCNO> 265335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/son/sontur31.html </URL>
<DATE> 2004/08/21/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Bakır işletmesinde göçük altında kalan 3 işçiden 2'si kurtarıldı 
</HEADLINE>
<TEXT>

     Rize'nin Çayeli İlçesi'nde bulunan Çayeli Bakır İşletme A.Ş'ye ait tesislerde meydana gelen göçükte toprak altında kalan 3 işçiden 2'sinin kurtarıldığı bildirildi. 
     Çayeli Bakır İşletmeleri A.Ş İnsan Kaynakları Müdürü Zehra Marangoz, gazetecilere yaptığı açıklamada, olayda Mesut Akçoban'ın yaralandığını, kepçe operatörü Hamit Bostancı ile işçiler Mehmet Çolak ve Hüseyin Şark'ın ise toprak altında kaldığını söyledi. 
     Marangoz, ''Yapılan çalışmalar sonucu Mehmet Çolak ve Hüseyin Şark kurtarıldı ve ambulansla Rize Devlet Hastanesi'ne gönderildiler'' dedi. 
     Marangoz, toprak altındaki kepçe operatörü Bostancı'yı kurtarma çalışmalarının sürdüğünü kaydederek, kurtarma çalışmalarının ardından, göçüğün nedeniyle ilgili araştırmalara başlayacaklarını söyledi. 
     
</TEXT>
</DOC>
