<DOC>
<DOCNO> 255952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sontur09.html </URL>
<DATE> 2004/07/16/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
50 yaşındaki kadın 92 yaşındaki hasta eşine bakıyor... 
</HEADLINE>
<TEXT>

     Hatay'ın Reyhanlı İlçesi'nde yaşayan Halime Yetken, 92 yaşındaki eşinin ilaç parasını karşılamak için günlük 6 milyon liraya tarlada çalışıyor. 
     Reyhanlı'nın Pınarbaşı Mahallesi'nde, bir hayırseverin kendilerine ücretsiz olarak verdiği tek odalı evde oturan Halime Yetken 50 , eşi Mehmet Yetken'in kalp ve tansiyon hastası olduğunu, geçimlerini sağlamak için çalışmak zorunda kaldığını söyledi. 
     Günübirlik bulduğu işlerde soğan toplamaktan, çapalamaya kadar ne iş bulursa yaptığını ve karşılığında 6 milyon lira ücret aldığını kaydeden Halime Yetken, ''Kazandığım para eşimin ilacına yetmiyor ama ömrümün sonuna kadar çalışır yine de O'na bakmaya çalışırım'' dedi. 
     
     ''YOKLUK NEDİR BİLMEZDİM'' 
     Komşularının desteği ile karınlarını doyurduklarını anlatan belirten Yetken ise 12 çocuğunun olduğunu ifade ederek, şunları söyledi 
     ''Bir zamanlar Cumhuriyet Köyü'nde 40 dönüm arazim, evim ve arabam vardı, yokluk nedir bilmezdim. 10 yıl önce eşimi kaybettikten sonra yalnız kalınca evlendim. Çocuklarım bunu kabullenmediler. Biz de Reyhanlı'ya yerleşmek zorunda kaldık.'' Mehmet Yetken, ilerleyen yaşına rağmen kendisi için çalışmak zorunda kalan eşine dua ettiğini belirterek, ''Yarının ne olacağını hiç kimse bilmez. En büyük acım, büyüttüğüm çocuklarımın bana sırt çevirmesi oldu. Eşim olmasa şu anda yaşamıyor bile olabilirdim'' dedi. 
     
</TEXT>
</DOC>
