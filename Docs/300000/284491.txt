<DOC>
<DOCNO> 284491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sonyas08.html </URL>
<DATE> 2004/10/29/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Tırnaklarıyla resim yapıyor 
</HEADLINE>
<TEXT>

     Sebahattin YILMAZ- Osman BEKLEYEN DHA 

VAN Yüzüncü Yıl Üniversitesi Güzel Sanatlar Fakültesi Resim Bölümü Araştırma Görevlisi Zafer Baykal, fırça yerine tırmaklarını kullanarak resim yapabiliyor. 
     Baykal, 11 yıldır tırnaklarını 4- 5 santim uzunluğunda tutarak bugüne kadan 200 resim yaptığını, tırnaksız bir sanat hayatı düşünemediğini söyledi. Plastik boyalardan hazırladığı özel karışımla düşlerini tırnaklarıyla tablolara işlediğini belirten Baykal, "Resim yaparken daha önceden hiç bir kurgu yapmam. Hayalinde o anda geçen ve gözümün önüne gelen izdüşümleri tırnaklarımla tablolara yansıtıyorum. Soyut dışa vurumcu çalışıyorum. Çalışma ortamım genelde loş ışıklı ve sesiz olmalıdır. Tırnak sanatının yanı sıra, afiş, heykel ve sinema gibi çeşitli sanat dallarıyla da uğraşıyorum. Bana göre sanatçı bir şeye bağlı kalmamalı ve her dalda kendini yetiştirmelidir'' dedi. 
     Resim sanatına ilgisinin ilkokul çağlarında başladığını, tırnaklarındaki yetenek ve gücü üniversite yıllarında keşfettiğini anlatan Baykal, o zamandan beri tırnaklarını 4- 5 santim uzunluğunda tuttuğunu kaydetti. Resimlerinde hiç fırça kullanmadığını anlatan Baykal, "Tırnaksız bir sanat hayatı düşünmediğim gibi tırnaklarımı kesmem imkansız. Çünkü tırnaklar benim sanatımın bir aracıdır. Bunun bana ait bir stil olması da bana ayrı bir haz veriyor'' diye konuştu. 
     
</TEXT>
</DOC>
