<DOC>
<DOCNO> 281364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonyas19.html </URL>
<DATE> 2004/10/18/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Bu buzağının 5 bacağı, 2 cinsel organı var... 
</HEADLINE>
<TEXT>

     İzmir'in Dikili İlçesi'ne bağlı Mazılı Köyü'nde bir ineğin, 5 bacağı, 2 de cinsel organı bulunan buzağı doğurduğu bildirildi. 
     Alınan bilgiye göre, Mazılı Köyü'nde Nadir Duru'ya ait 3 yaşındaki Hollanda ırkı inek doğum yaptı. Duru, doğan buzağının kuyruğunun altında bir bacağının daha olduğunu görünce durumu veterinere bildirdi. 
     Veteriner tarafından yapılan kontrolde, dişi buzağının 5 bacaklı olarak dünyaya geldiği, ayrıca iki cinsel organı bulunduğu tespit edildi. 
     Nadir Duru, durumun buzağının anne karnında beslenememesinden kaynaklanmış olabileceğinin söylendiğini kaydederek, ''Bacağının ameliyatla alınıp, buzağının normal hale gelebileceği belirtildi. Eğer bu haliyle kalması mümkün olursa, buzağıyı fuarlara götürmeyi düşünüyorum. Olayı duyan çevre köylerden çok sayıda kişi buzağıyı görmek için evime akın ediyor'' dedi. 

     
</TEXT>
</DOC>
