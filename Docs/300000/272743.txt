<DOC>
<DOCNO> 272743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sontur29.html </URL>
<DATE> 2004/09/17/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
"Kesik baş cinayeti"nin faili yakalandı 
</HEADLINE>
<TEXT>

     Oran semtinde başı kesilerek ve vücudu parçalanarak öldürülen Salih Taşlı'nın katil zanlısı yakalandı. 
     Ankara Emniyet Müdürlüğü Cinayet Büro Amirliği ekipleri, uzun süren çalışmanın ardından Oran ile Dikmen arasındaki bir çöplükte bulunan cesedin Salih Taşlı'ya ait olduğunu belirlediler. 
     Cinayet Bürosu ekipleri, kimliğin belirlenmesinin ardından yaptıkları çalışma sonucu Salih Taşlı'nın alacak verecek konusunda aralarında anlaşmazlık bulunan Mustafa A. adlı kişiyi gözaltına aldılar. 
     Yapılan sorgulama sonunda Mustafa A., Salih Taşlı'yı İsmetpaşa'da bir dernekte boğarak öldürdüğünü, daha sonra da cesedi tanınmaması için parçalara ayırdığını itiraf etti. 
     Cesedin taşınmasında Mustafa A.'ya yardımcı olduğu belirlenen babası Recep A.'da gözaltına alındı. 
     
</TEXT>
</DOC>
