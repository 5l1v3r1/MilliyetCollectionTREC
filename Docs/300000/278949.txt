<DOC>
<DOCNO> 278949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/son/sontur23.html </URL>
<DATE> 2004/10/10/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Turist otobüsü kaza yaptı... 24'ü Alman 27 kişi yaralandı 
</HEADLINE>
<TEXT>

     Antalya'nın Manavgat İlçesi'nde meydana gelen trafik kazasında, 24'ü Alman uyruklu turist, 27 kişi yaralandı. 
     Hasan Ali Hayıt'ın kullandığı 07 JA 677 plakalı turist taşıyan midibüs, Sanayi Kavşağı'nda Manavgat'tan Alanya'ya giden Ramazan Aydın'ın kullandığı 07 LM 902 plakalı kamyonetle çarpıştı. 
     Kazada, midibüste bulunan 26 Alman turistten 24'ü çeşitli yerlerinden yaralandı. Alanya'daki otellerinden ayrılarak ülkelerine dönmek üzere Antalya Havalimanı'na gittikleri belirlenen turistlerin Manavgat Devlet Hastanesi'ndeki ilk tedavilerinin ardından Kundu Bölgesi'nde bir otele yerleştirildikleri öğrenildi. 
     Kazada, kamyonet sürücüsü Ramazan Aydın, eşi Gülsüm Aydın 38 ile oğlu Mustafa Aydın da 6 yaralandı. Manavgat Devlet Hastanesi'nde yapılan ilk müdahalenin ardından Gülsüm ve Mustafa Aydın Antalya Devlet Hastanesi'ne sevk edildi. 
     
</TEXT>
</DOC>
