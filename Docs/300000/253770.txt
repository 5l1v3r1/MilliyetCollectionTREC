<DOC>
<DOCNO> 253770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sondun02.html </URL>
<DATE> 2004/07/08/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Çin'de sel ve toprak kaymalarında 288 kişi öldü .. 
</HEADLINE>
<TEXT>

     Çin'de, son bir hafta içinde sel, toprak kayması ve yıldırım çarpması gibi olumsuz hava koşulları yüzünden ölenlerin sayısı 288'i buldu. 
     China Daily gazetesinin resmi makamlardan alınan bilgilere dayanarak yayınladığı habere göre, 22 eyalet ve özerk bölgedeki 33.3 milyon insanı doğrudan etkileyen sel, toprak kayması ve yıldırım çarpmalarında, 130 bin ev ve 31 milyon hektar ekili alan hasar gördü. 
     Yetkililer, doğal felaketlerin halen yıllık ortalamanın altında olduğunu ve Çin'in Sarı Nehir ve Yangzte gibi önemli nehirlerindeki su seviyesinin ''alarm'' durumuna gelmediğini belirttiler. 
     Çin'in özellikle orta ve güneybatı kesimleri, Haziran ayı sonlarından beri devam eden yağışların etkisi altında kaldı. Hunan, Yunnan ve Guizhou eyaletleriyle Sincan Uygur ve Guanxi Zhuang özerk bölgelerinde toprak kaymaları meydana geldi. 
     Ülkenin güneybatısındaki Yunnan eyaletinin dağlık Dehong bölgesinde meydana gelen sellerde son 2 gün içinde 13 kişi öldü, 41 kişi kayboldu. 
     
</TEXT>
</DOC>
