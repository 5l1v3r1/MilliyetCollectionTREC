<DOC>
<DOCNO> 262669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/12/yasam/yas02.html </URL>
<DATE> 2004/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Annem beni dinlemedi' 
</HEADLINE>
<TEXT>


Melek Şengöz, evi su basacağını söylediği annesinin "Allah'ın kaderidir" diyerek evden çıkmadığını söyledi 

İSTANBUL Milliyet 

Bahçelievler'deki su baskını faciasında ölen 3 kardeşin cenazesi, dün gözyaşları arasında toprağa verildi. Suyla dolan evden kurtulan Melek Şengöz 20 , evi su basacağını haber verdiği annesinin, "Allah'ın kaderidir, bir şey olmaz" diyerek evden çıkmaya çalışmadığını söyledi. 
Şengöz, evde annesi Hülya Şengöz 45 ve en büyüğü 16 yaşında, en küçüğü 4 aylık olan 8 kardeşiyle kaldıklarını anlattı. Melek, şöyle devam etti "Annem, ayağı kırık olduğu için caddeye bakan odada yatıyordu. Komşular uyardılar. Anneme, 'Hemen çıkalım' dedim. 'Allah'ın kaderidir, bir şey olmaz. Halıları kaldır' dedi. İkinci kez uyardım, yine çıkmadı. Aynı binadaki teyzemin yardımıyla annemi odanın kapısının önüne getirdik. Pencereden toprak ve su üstümüze geldi. Teyzem annemi kardeşimle odadan çıkardı. Dönüp beşikteki kardeşimi almak istedim, bulamadım. Her taraf su dolmuştu. Boğulmak üzereyken teyzemin eşi beni çıkardı." 



</TEXT>
</DOC>
