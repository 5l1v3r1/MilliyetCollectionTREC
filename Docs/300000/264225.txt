<DOC>
<DOCNO> 264225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sonyas03.html </URL>
<DATE> 2004/08/17/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Tunick için bu kez tren garında soyundular 
</HEADLINE>
<TEXT>

     Geldiler, gördüler ve hepsini çıkardılar. Her şey bittiğinde tüm giysilerini ABDli fotoğrafçı Spencer Tunick için gönüllü olarak çıkararak çırılçıplak kalan 1826 kişi artık bir sanat eseriydi. 
     Dünyanın önemli metropollerinde estetik insan yığınlarını çırılçıplak fotoğraflamasıyla tanınan Tunick'in son çalışması, New York Buffalo'daki tren garı "Central Terminal"de çekilen fotoğraf karelerinde hayat buldu. 
     Tunick 1992'den bu yana benzer fotoğraflar çekiyor, zaman zaman başı bu yüzden belaya giriyor. 
     Tunick için mekan, ülke ve sınırlar yok. Kimi zaman ABD bir başka ay İspanya'da ortaya çıkıyor, yüzlerce kişinin kendisi için soyunmasını bekliyor. 
     Karelerinde giyinik kimsenin bulunmasından hoşlanmıyor ancak çalışmalarının erotik değil estetik olduğunun artık tüm dünya tarafından bilinmesi nedeniyle, model bulmakta hiç mi hiç zorlanmıyor. 

     
</TEXT>
</DOC>
