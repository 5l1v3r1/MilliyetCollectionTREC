<DOC>
<DOCNO> 261060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sondun11.html </URL>
<DATE> 2004/08/06/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Financial Times MGK'daki sivil atama önemli bir adım 
</HEADLINE>
<TEXT>

     İngiliz Financial Times gazetesi, MGK Genel Sekreterliği'ne bir sivilin atanmasıyla ilgili olarak "Bu ay içinde yapılması beklenen atama, Türkiye'nin Avrupa Birliği'ne katılma çabalarında önemli bir adım oluşturacak" diye yazdı. 
     Gazetenin haberinde, Milli Güvenlik Kurulu Genel Sekreteri Orgeneral Şükrü Sarıışık'ın 2'nci Ordu Komutanlığı'na atanması ve Ankara'nın, yerine bir sivil, atamaya hazırlandığı kaydediliyor. 
     Haberde şöyle deniyor 
     "Bu ay içinde yapılması beklenen atama, Türkiye'nin Avrupa Birliği'ne katılma çabalarında önemli bir adım oluşturacak. Kıbrıs, Irak ve Kürt meselesi gibi konularda siyasete yön veren Milli Güvenlik Kurulu'nun başına bir sivilin getirilmesi, Türkiye'nin, askerin sivil yaşama müdahalesi geleneğinden uzaklaştığını gösterecek somut bir işaret isteyen Avrupa Birliği'nin talebiydi. 
     Türkiye'de 1960'lardan sonra üç darbe ve 1990'ların sonunda hükümeti devrilmesini hazırlayan bir post-modern darbe yapıldı. 
     Ankara Dış Siyaset Araştırmaları Merkezi'nden Suat Kınıklıoğlu, "Bu Türkiye'nin değiştiğini gösteren sembolik bir adım olacak" diyor. Milli Güvenlik Kurulu Sekreterliği için iki diplomat Ümit Pamir ve Osman Korutürk'ün adı geçiyor. İki aday da asker ve hükümet tarafından destekleniyor ancak diplomatlar Pamir'in daha şanslı olduğunu söylüyor". 
     
</TEXT>
</DOC>
