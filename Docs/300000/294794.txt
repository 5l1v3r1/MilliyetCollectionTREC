<DOC>
<DOCNO> 294794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sontur01.html </URL>
<DATE> 2004/12/04/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Kadıköy'de barda kavga çıktı, silahlar konuştu, bir ölü var... 
</HEADLINE>
<TEXT>

     Kadıköy'de bir barda çıkan kavgada, tabancayla vurulan bar işletmecisi öldü, 2 kişi yaralandı. 
     AA muhabirinin aldığı bilgiye göre, Yeldeğirmeni Mahallesi Rıhtım Caddesi Misaki Milliye Sokak'taki bara gelen kişiler ile barın işletmecisi Ayhan Gövercin 26 , amcası Hüseyin Gövercin 35 ve Özcan Durmuş 34 arasında henüz belirlenemeyen bir nedenle tartışma çıktı. 
     Tartışmanın büyümesi üzerine taraflar bar önünde kavga etmeye başladı. Kavga sırasında, bara gelen kişilerce Ayhan ve Hüseyin Gövercin ile Özcan Durmuş'a silahla ateş açıldı. 
     Olayda yaralanan Ayhan Gövercin kaldırıldığı Haydarpaşa Numune Hastanesi'nde hayatını kaybetti. Ayaklarından vurulan ve aynı hastaneye kaldırılan Hüseyin Gövercin ile Özcan Durmuş'un sağlık durumlarının iyi olduğu öğrenildi. 
     Polis, olaydan sonra kaçan kişilerin yakalanması için çalışma başlattı. 
     
     BİR KİŞİ GÖZALTINA ALINDI, İKİ KİŞİ ARANIYOR 

     Kadıköy'de bir barda çıkan ve 1 kişinin öldürülmesi, 2 kişinin yaralanmasıyla sonuçlanan silahlı kavgayla ilgili soruşturma sürüyor. 
     Alınan bilgiye göre, Yeldeğirmeni Mahallesi Rıhtım Caddesi Misakı Mili Sokak'taki barda yaşanan ve Ayhan Gövercin'in ölümü, amcası Hüseyin Gövercin ile Özcan Durmuş'un yaralanmasıyla sonuçlanan olaya ilişkin N.K. 33 adlı bir kişi polis tarafından yakalanarak gözaltına alındı. 
     N.K'nın sorgusunun sürdüğü ve olaya karıştıkları belirlenen M.E 39 ile B.D 28 adlı kişilerin de yakalanmasına çalışıldığı bildirildi. 

     
</TEXT>
</DOC>
