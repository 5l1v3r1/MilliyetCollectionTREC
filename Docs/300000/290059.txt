<DOC>
<DOCNO> 290059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/yasam/yas15.html </URL>
<DATE> 2004/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



AMERİKA BİRLEŞİK DEVLETLERİ 

Kokain, beyni değiştiriyor 
DIŞ HABERLER SERVİSİ 
ABD'de yapılan bir araştırma, kokain bağımlılarının beyninde farklılık olduğunu ve bu kişilerin yaptıkları işlerin sonucunu tartamadığını ortaya çıkardı. Massachusetts Hastanesi tarafından, bir grup kokain bağımlısı ile bağımlı olmayan başka bir grubun beyinlerinin MR yöntemiyle taranmasıyla yapılan araştırmada, bağımlıların beyninde 'amigdala' adlı bölgenin daha küçük olduğu belirlendi. 

İSVİÇRE 

Callas'ın takıları satıldı 
DIŞ HABERLER SERVİSİ 
20. yüzyılın efsanevi sopranosu Yunanlı sanatçı Maria Callas'ın mücevherleri, önceki akşam İsviçre'nin Cenevre kentinde Sotheby's tarafından düzenlenen müzayedede yeni sahiplerini buldu. Ölümünden 27 yıl sonra, Callas'a ait 11 mücevherden 1 milyon 41 bin euro'luk 1.9 trilyon lira gelir elde edildiğini açıklayan Sotheby's yetkilileri, bu rakamın beklenenin üstünde olduğunu ifade etti. 

AMERİKA BİRLEŞİK DEVLETLERİ 

Bolivar'ın silahlarına 2 trilyon 
DIŞ HABERLER SERVİSİ 
Latin Amerika ülkelerinin bağımsızlık kahramanı Simon Bolivar'ın 2 tabancası, New York'taki müzayedede 1.68 milyon dolara yaklaşık 2 trilyon 437 milyar 680 milyon TL satıldı. Tabancaların, Bolivar'ın ölümünden sonra Venezüellalı general eşi Manuela Saenz tarafından arkadaşı Ricardo Illingworth'e verildiği belirtildi. 


</TEXT>
</DOC>
