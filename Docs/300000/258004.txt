<DOC>
<DOCNO> 258004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/son/sondun04.html </URL>
<DATE> 2004/07/25/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
İşte Uday'ın işkence aletleri... 
</HEADLINE>
<TEXT>

     Irak'ın devrik lideri Saddam Hüseyin'in ülkenin işgali sonrasında öldürülen oğlu Uday'ın, performanslarını beğenmediği atletleri cezalandırmak için kullandığı işkence aletleri basına gösterildi. 
     Gazetecilere gösterilen ortaçağ sitili işkence aletlerinin arasında, atletlerin zorla içine tıkıldığı, içinde sivri uçlu metaller bulunan demirden tabut ve ucunda iliştirilmiş tenis topu büyüklüğünde çelik çengellerin bulunduğu zircirden kamçılar da yer alıyor. 
     Irak Olimpiyat Komitesi yetkilisi Talip Mutan, Uday'ın daima sporcuların kazandıklarını görmek istediğini, ikinciliğe tahammülü olmadığını anlattı. 
     Mutan, ''Atletler birinci gelmezlerse cezalandırılırlardı. Bunun yanı sıra Uday, atletlerin etrafındaki insanlar, menajerleri ve koçları da cezalandırırdı'' dedi. 
     Babası yönetimdeyken Uday olimpiyat komitesinin başındaydı. Uday, geçen temmuzda ağabeyi Kusay ile birlikte Amerikan güçlerince öldürülmüştü. 
     
</TEXT>
</DOC>
