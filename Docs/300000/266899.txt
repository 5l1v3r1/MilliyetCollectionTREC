<DOC>
<DOCNO> 266899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sonsiy12.html </URL>
<DATE> 2004/08/27/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
CHP, TCK değişikliklerine sıcak bakıyor 
</HEADLINE>
<TEXT>

     CHP Genel Başkanı Deniz Baykal, Türk Ceza Kanunu'nda öngörülecek değişikliklerin hayata geçirilmesine sıcak baktıklarını belirterek ''işbirliği içinde çalışma imkanı arıyoruz'' dedi. 
     Adalet Bakanı Cemil Çiçek, CHP Genel Başkanı Deniz Baykal'ı ziyaret ederek, TCK Yasa tasarısı için destek istedi. 
     Çiçek ve Baykal, bir saat görüşmelerinin ardından ortak basın toplantısı düzenledi. CHP Genel Başkanı Deniz Baykal, TCK için öngörülen değişikliklerle sıcak baktığının sinyalini verdi. 
     Deniz Baykal, yaptığı açıklamada TCK yasa tasarısında tartışma konusu olan bazı maddelerle ilgili olarak tam bir işbirliğinin olup olamayacağının netleştirilmesinin önemine değindi. 
     
     Baykal "Taslakta mutabakat var, ama önce yenilikleri öğrenmemiz lazım" 
     Baykal, AKP'nin değişiklik taleplerini beklediklerini de ifade etti. 
     Baykal, taslak üzerinde mutabakat sağlandığını ve değişiklik önerilerinin gelmesi durumunda konunun olağanüstü kurulda ele alınarak değerlendirileceğini belirterek "önce yenilikleri öğrenmemiz lazım" diye konuştu. 
     Deniz Baykal öngörülecek değişikliğin, iç tüzükte bir değişiklik olmadan yapılması gerektiğine de dikkat çekti. 
     
     Çiçek "TCK yasa tasarısıını uzlaşı yaratarak çıkarmak istiyoruz" 
     Baykal'dan sonra açıklama yapan Adalet Bakanı Cemil Çiçek ise Türk Ceza Yasası tasarısını toplumda bir uzlaşı yaratarak çıkarmak istediklerini bu nedenle değişik kesimlerin görüşlerine başvurdukları söyledi. 
     Meclis'in bu yasa için olağanüstü toplanacağını dile getiren Çiçek, bir kısım beklentileri karşılamak içinde TBMM'yi olağanüstü topladıklarını belirtti. 
     Türk Ceza Yasa tasarısını eylül ayı içinde Meclis'ten geçirdikleri takdirde bunun önemli bir başarı olacağını dile getiren Cemil Çiçek, önümüzdeki dönemde Meclis'i yoğun bir gündemin beklediğini de vurguladı. 
     Adalet Bakanı Cemil Çiçek, habercilerin soru sormasına ise izin vermedi. 
     
</TEXT>
</DOC>
