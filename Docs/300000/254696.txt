<DOC>
<DOCNO> 254696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/spor/axspo01.html </URL>
<DATE> 2004/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
CAREW BANA YETER 
</HEADLINE>
<TEXT>


Beşiktaş ikinci forvet için frene bastı. Teknik Direktör Del Bosque, ileri uçta transferin artık durdurulmasını, orta alan veya sol kanada takviye yapılmasını istedi. Kartal, Emre Belözoğlu için de temaslarını sıklaştırdı 

BİLAL MEŞE 


Toplantı yaptılar 
BEŞİKTAŞ Teknik Direktörü Del Bosque yöneticilerle yaptığı görüşmede transfer çalışmalarını değerlendirdi, isteklerini bildirdi. İkinci bir forvete ihtiyacı bulunmadığını söyleyen İspanyol çalıştırıcı, "Sadece Carew bana yeter" dedi. Del Bosque, orta sahanın ortasına veya sol tarafa bir yabancı daha alarak transferi kapatabileceklerini ifade etti. Uzun süredir gündemden düşmeyen Interli Emre Belözoğlu'nun kiralanması için de çalışmalar sürdürülüyor. 

Alternatif çok 
CAREW'İN çok yetenekli bir oyuncu olduğuna işaret eden yöneticiler, "Forvette alternatif futbolcu sayısı hayli fazla. Ahmed Hassan, Veysel, Sinan Kaloğlu ve de Sergen Yalçın gibi isimler var. Bu yüzden hocamız ikinci bir santrfora ihtiyaç duymuyor. Takım içinden Crew'in partnerini bulacak. Artık orta sahaya yöneldik" ifadelerini kullandılar. Del Bosque'nin Almanya'daki kamp çalışmalarına kadar yeni oyuncunun gelmesini de istediği öğrenildi. 

Oktay'dan garanti 
NORVEÇLİ forvet oyuncusunun transferinde yoğun bir uğraş veren Futbol Şubesi Başkanı Kıvanç Oktay, Valencia ile hafta içinde anlaşacaklarını söyledi. İki kulüp arasındaki parasal pazarlıklarda son aşamaya geldiklerini belirten Oktay, Marsilyalı Mido'nun transferini ise düşünmediklerini kaydetti. Oktay, "Bizim için artık forvet transferi kapanmıştır. Mido konusu tamamen menajerlerin spekülasyonudur" ifadelerini kullandı. 

Cordoba'dan geçer not 

Yedeklerini övdü 
KARTAL'IN, Kolombiyalı file bekçisi Cordoba, hazırlık maçlarında gösterdikleri performanstan dolayı yedek kaleciler Murat ve Ramazan'a övgüler yağdırdı. Ünlü kaleci, "Ramazan geçen yıldan beri büyük tecrübe kazandı. Murat zaten ligde oynayan bir kaleciydi. Herkes çok iyi çalışıyor" diye konuştu. 

Fatih'i susturun 
YENİ transfer Fatih Sonkaya'nın otel odasında yüksek sesle gece gündüz İbrahim Tatlıses'in CD'lerini dinlemesi sıkıntı yarattı. Her gün yaşanan bu durumdan rahatsız olan takım arkadaşları devreye malzemecileri soktu. Gurbetçi oyuncunun Tatlıses CD'leri yemekteyken malzemeciler tarafından odadan alınınca müzik yayını geçici olarak susturuldu. 

'K bus artık bitti' 

Okan Koç, Lucescu'nun kendisini bitirdiğini söyledi, "Del Bosque çok farklı. Artık her şey güzel olacak" dedi 

ORHAN YILDIRIM 


'Benden tiksiniyordu' 
GENÇLERBİRLİĞİ'NDEN geçtiğimiz sezon büyük umutlarla transfer edilen ancak ilk yılında yedek kulübesinden çıkamayan Okan Koç, çarpıcı açıklamalar yaptı. Genç yıldız, "Herkes bir teknik direktörün bir futbolcuyu nasıl bitirdiğini geçen yıl gördü. Lucescu'nun bana karşı anlamadığım bir tiksintisi vardı. Takım ne iyi giderken, ne de kötü giderken şans verdi. Kenara itilmek k bustu, ama artık bitti" ifadelerini kullandı. 

'Bir baba gibi yaklaşıyor' 
NASIL bir futbolcu olduğunu herkese bir kez daha göstereceğini söyleyen Okan Koç, "Fenerbahçe ile İnönü'de oynadığımız maç sonrası seyircinin gösterdiği ilgi ve desteği asla unutamam. Ama maç sonrası soyunma odasında tüm oyuncuları telkin eden Lucescu, sıra bana gelince kafasını çevirip yüzüme bile bakmadı" dedi. Genç yıldız, "Del Bosque çok farklı bir hoca. Size baba gibi yaklaşıyor, güven kazanmanızı sağlıyor" diye konuştu. 

'Herkes çok şaşıracak' 


H.Berlin maçı kesinleşti 
23 Temmuz'da Almanya kampını tamamlayarak Türkiye'ye dönecek olan Beşiktaş, Berlin Olimpiyat Stadı'nın açılışı için ay sonunda yeniden bu ülkeye gidecek. Siyah - Beyazlı ekip açılış maçında Hertha Berlin ile karşılaşacak. Bu karşılaşma Siyah - Beyazlı takımın lig öncesi en ciddi hazırlık sınavlarından biri olacak. 




</TEXT>
</DOC>
