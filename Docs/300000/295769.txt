<DOC>
<DOCNO> 295769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/yazar/bila.html </URL>
<DATE> 2004/12/08/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Acil durum... 
</HEADLINE>
<TEXT>


Devlet Bakanı ve Başbakan Yardımcısı Mehmet Ali Şahin, ABD'de acil durum yönetimiyle igili olarak yaptığı incelemelerden sonra izlenimlerini gazete temsilcileriyle dün paylaştı. 
Şahin, ABD'nin 11 Eylül saldırılarından sonra oluşturduğu acil durum yönetiminden çok etkilendiğini belirttikten sonra şu değerlendirmeyi yaptı 
"Acil durum yönetiminde dünyada en başarılı iki ülke var ABD ve Japonya. Biz ABD'de de inceleme yaptık. 11 Eylül saldırılarından sonra oluşturulan İç Güvenlik Bakanlığı'na bağlı bir üst kurum yapılandırılmasına gidilmiş, FEMA Acil Durum Yönetim Ajansı bütün ABD'de yetkili. Ülke düzeyinde 10 bölge teşkilatı kurulmuş. 24 saat görev yapıyor. ABD'nin neresinde olursa olsun, bir acil durumu önleme veya gerçekleşmişse, müdahale etme ve zararı en aza indirme konusunda harekete geçiyor. Örnek olarak Pennsylvania eyaletindeki merkezi gezdik. 70 kişi 24 saat çalışıyor. Kriz anında 2 bin kişi hemen görev başı yapabiliyor." Şahin, 1999 Marmara Depremi'nden sonra Acil Durum Yönetim Genel Müdürlüğü kurulduğunu, ancak Türkiye'de bu konuyla ilgili kurumların çok dağınık olduğunu söyledi. İçişleri Bakanlığı'na, Bayındırlık ve İsk n Bakanlığı'na, belediyelere bağlı kuruluşlar bulunduğunu, koordinasyonda sıkıntı çekildiğini kaydetti. Bu dağınıklığı gidermek için de yeniden yapılanmaya yöneleceklerini, ABD'nin deneyiminden yararlanacaklarını ifade etti. 

Dört aşama 
Şahin, Türkiye'de yapılacak yeni düzenlemelerde dört aşamaya göre örgütleneceklerini belirterek, şu bilgiyi verdi 
"Acil durumda, tabii afet veya terör saldırısı gibi durumlarda dört aşamaya göre hazırlık yapacağız. 
1- Hazırlık 2- Müdahale 3- İyileştirme 4- Zararı en aza indirme.cil durum yönetimimizi bu aşamalara göre organize edeceğiz ve bir merkezden yönetilir hale getireceğiz." 

İstanbul deprem riski 
Şahin, bilim adamlarının deprem riski bulunduğunu ifade ettikleri İstanbul'a dönük olarak özel bir çalışma yürüttüklerini belirttikten sonra Acil Durum Yönetimi Genel Müdürü Vali Hasan İpek'le birlikte şu bilgileri verdi 
"ABD'deki geziye İTÜ Rektörü Prof. Dr. Faruk Karadoğan da katılmıştı. İTÜ zaten daha önce ABD ile temasa geçerek bilimsel araştırmalar yapmış. Bu çalışmaların da ışığında İstanbul'la ilgili öncelikli çalışmalar yapıyoruz. Zeytinburnu ve Bakırköy pilot bölge olarak seçildi. Çalışma üç evreli 
1- Müdahale Bütün Türkiye'ye müdahale edebilecek bir merkez kuruyoruz. Bu, Ankara'da olacak. Hükümet Harek t Merkezi'nin yanında yeni bir acil durum hareket merkezi inşa ediyoruz. 
2- İstanbul'da kamu binalarının güçlendirilmesi Bu görev İstanbul Valiliği tarafından yürütülecek. 
3- İstanbul'un yenilenmesi Bu, binaların güçlendirilmesi çalışmalarını içeriyor. İTÜ Rektörü Karadoğan, bu konuda az maliyetle çok etkin önlem alınabileceğini söyledi. Binaların akordeon gibi yıkılmaması için kat araları güçlendirilecek." 
Şahin, İstanbul projesinin Dünya Bankası'yla birlikte yürütüldüğünü de kaydetti ve "Bu projenin hazırlık aşaması için 1 milyon dolar sarf edildi. Dünya Bankası 400 milyon dolarlık bir maliyet öngörüyor. Projenin adı İSMEP. İstanbul'daki kamu yapılarını ve özel yapıları güçlendirme ve yenileme projesi" dedi. 



</TEXT>
</DOC>
