<DOC>
<DOCNO> 254521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/siyaset/siy06.html </URL>
<DATE> 2004/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP ve ÖTP'yle yollar ayrıldı 
</HEADLINE>
<TEXT>



Eski DEP milletvekilleri Leyla Zana, Orhan Doğan, Hatip Dicle ve Selim Sadak'ın da eleştirilerine hedef olan DEHAP'la, yedek partisi ÖTP fesih kararı aldı. Yeni kurulacak Demokratik Toplum Partisi ya da Anadolu Partisi'nin genel başkanlığı için de gözler yargıya çevrildi. Liderliğe Dicle'nin getirilmesi bekleniyor. 
Zana, Doğan, Dicle ve Sadak, tahliye olunca, DEHAP'a gitme konusunda bazı çekinceler yaşadı. Israrlar üzerine genel merkeze giden eski milletvekilleri, partiye mesafeli durma kararı aldı. Gerginlik Güneydoğu gezisine de yansıdı. Diyarbakır mitingi öncesi, DEHAP Genel Başkanı Tuncer Bakırhan'ın konuşma yapıp yapmaması tartışmaya neden oldu. Bakırhan'ın, 4 eski DEP'linin faaliyetlerini basından öğrenmesi, DEHAP'ta alınganlık yarattı. Eski DEP'lilerin "Partiyi marjinalleştirdiniz, yalnızlaştırdınız, iletişimi kopardınız, çalışmadınız" eleştirilerine muhaliflerin de destek vermesi, soğuk rüzg rlar estirdi. DEHAP'a kapatma davası açılmasının hemen ardından kurulan Ahmet Turan Demir başkanlığındaki ÖTP, kendini feshetme kararı aldı. DEHAP'ın feshi ise 6 aylık bir sürece yayılacak. 



</TEXT>
</DOC>
