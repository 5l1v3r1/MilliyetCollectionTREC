<DOC>
<DOCNO> 294219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sontur23.html </URL>
<DATE> 2004/12/02/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
PKK Kongra- Gel'in 5 üst düzey yöneticisi kurşuna dizildi 
</HEADLINE>
<TEXT>

     Ferit DEMİR TUNCELİ-DHA 

PKK Kongra- Gel'in 5 üst düzey yöneticisi Kuzey Irak'ın Şengal Bölgesi'nde uğradıkları silahlı saldırıda öldürüldü. Örgüt, olayın daha önceden tasarlanmış bir komplo olduğunu açıkladı. 
     Kuzey Irak'ın Musul Kenti çıkışında, İslami grupların etkin olduğu sanayi bölgesine yakın Şengal kesiminde, 29 Kasım günü öğle saatlerinde bulundukları araçtan, PKK Kongra-Gel'in üst düzey yöneticisi silahlı kişiler taarfından indirildi. Örgütün sözde yürütme kurulu konseyi üyesi Şilan Kobani' kod adlı Meysa Baki ve PKK Kongra-Gel üst düzey yöneticilerinden yine Kuzey Iraklı Fuat' kod adlı Himmet Tokmak, İranlı Zekeriya' kod adlı Zekeriya İbrahim ve Cemil' kod adlı Nebo Ali ile Civan' kod adlı Haci Cumali, silahlı kişile tarafından kurşuna dizildi. 
     Olayın kim ya da kimler tarafından gerçekleştirildiği bilinmezken, öldürülen Şilan Kobani' kod adlı Meysa Baki'nin Kuzey Irak kökenli olduğu ve oradaki bazı ilişkileri organize ettiği belirlendi. 
     PKK Kongra- Gel'e yakın kaynaklar olayı doğrulayarak örgütün araştırma yaptığını ve saldırıyı komplo olarak değerlendirdiğini ileri sürdü. 

     
</TEXT>
</DOC>
