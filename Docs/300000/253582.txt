<DOC>
<DOCNO> 253582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/soneko33.html </URL>
<DATE> 2004/07/07/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
BDDK Üyesi Çevik hakkındaki rüşvet davası için yeterli delil bulunamadı 
</HEADLINE>
<TEXT>

     Bankacılık Düzenleme ve Denetleme Kurumu BDDK , Ankara Cumhuriyet Başsavcılığı'nın, kurul üyesi Kemal Çevik'e rüşvet verildiğine dair dava açılması için yeterli delil ve emare elde edilemediği sonucuna vardığını bildirdi. 
     BDDK'dan yapılan açıklamada, Ankara Cumhuriyet Başsavcılığı'nın başlattığı ve aralarında BDDK üyesi Çevik'in de bulunduğu soruşturma ile ilgili olarak, anılan Başsavcılığın görevlendirdiği uzman bilirkişinin, yaptığı malvarlığı araştırmasında Çevik'in mal varlığının gelirleriyle mütenasip olduğu yönünde raporları olduğu belirtildi. 
     Açıklamada, Kemal Çevik'e verildiği iddia edilen meblağın Uzan Grubu çalışanları arasında el değiştirdiğini tespit eden savcılığın, Çevik'e rüşvet verildiğine dair dava açılması için yeterli delil ve emare edilemediği sonucuna vardığı ifade edildi. Açıklamada şöyle denildi 
     ''Ankara Cumhuriyet Başsavcılığı'nın Hazırlık No 2004 7844 sayılı dosyası ile başlattığı, aralarında BDDK üyesi Kemal Çevik'in de bulunduğu soruşturma ile ilgili olarak anılan Başsavcılığın görevlendirdiği uzman bilirkişinin yaptıkları malvarlığı araştırmasında Kemal Çevik'in mal varlığının gelirleriyle mütenasip olduğu yönünde raporlara istinaden Çevik'e verildiği iddia edilen meblağın Uzan Grubu çalışanları arasında el değiştirdiğini tespit eden savcılığın Çevik'e rüşvet verildiğine dair dava açılması için yeterli delil ve emare edilemediği sonucuna vardığı hususu kamuoyunun bilgisine sunulur.'' 
     
</TEXT>
</DOC>
