<DOC>
<DOCNO> 291879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/guncel/gun03.html </URL>
<DATE> 2004/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'İtiraz ettim, bıraktılar' 
</HEADLINE>
<TEXT>


Cihat Aktaş'ı öldürdüğü iddiasıyla tutuklanan Fatih Sözüer'in yakalandığı ancak itiraz edince serbest bırakıldığı iddia edildi 

NEZİH GÜROL İstanbul 

BJK İnönü Stadyumu'nda Cihat Aktaş'ı 16 bıçaklayarak öldürdüğü iddiasıyla tutuklanan Fatih Sözüer'in 22 kavgaya müdahale eden polisler tarafından yakalandığı, ancak itiraz edince bırakıldığı iddia edildi. Sözüer'in savcılıktaki ifadesinde kavgadan sonra bıçağı koltukların arasına attığını söylediği belirtilerek, "Kavga sırasında görevliler beni tutup stattan atacaklardı. Basit bir kavga çıktığını, maçı izlemek istediğimi söyledim. Beni bıraktılar" dediği öğrenildi. 
Sözüer, mahkemedeki sorgusunda ise kavgadan sonra kendisini dışarı çıkarmak isteyen polislere itiraz ettiğini belirterek, "Polislerin beni çıkarmasına itiraz ettim. Onlar da sonradan hoş gördüler. Oturdum ve birinci devreyi seyrettim" dedi. 
Tutuklanarak askeri cezaevine konulan Cenk Özbulak da, savcılıkta verdiği ifadesinde şöyle dediği öğrenildi 

'Polisler yanımızdaydı' 
"Ortalık karıştı. Hemen yanımızda polisler vardı. Ayırdılar. Fatih'in, özel güvenliklerin arkasından dolaşarak bu kişilerin üstüne gittiğini gördüm. Ancak bıçak salladığını görmedim. Bir kişinin 'vuruldum' diye bağırdığını duydum. Sonra üst tribüne çıkarak maçı izlemeye başladım. Fatih de sonra yanıma geldi. Ne olduğunu sordum, bir kişiye bıçak salladığını ve bıçağı attığını söyledi." 
Olayın ardından kapalı tribünde arama yapan güvenlik görevlilerinin, olayda kullanılan bıçağın dışında 9 ile 20 santimetre arasında değişen toplam 7 bıçak ve bir adet kurusıkı ses fişeğinin bulduğu kaydedildi. 




</TEXT>
</DOC>
