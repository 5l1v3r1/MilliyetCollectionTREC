<DOC>
<DOCNO> 255388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/son/sonsiy07.html </URL>
<DATE> 2004/07/14/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
CHP, TRT'de kaç programın yayından kaldırıldığını sordu... 
</HEADLINE>
<TEXT>

     CHP Yozgat Milletvekili Emin Koç, TRT Genel Müdürü Şenol Demiröz'ün göreve gelmesinden sonra kaç programın yayından kaldırıldığını ve bunların gerekçelerini sordu. 
     Koç, Devlet Bakanı Beşir Atalay'ın yanıtlaması istemiyle TBMM Başkanlığı'na sunduğu soru önergesinde ayrıca Demiröz'ün görev gelmesinden sonra TRT prodüktörlerinden kaç program önerisi alındığının, bu önerilerin kaçının kabul, kaçının reddedildiğinin açıklanmasını istedi. 
     TRT İstanbul Haber Müdürlüğü'nde muhabir olarak çalışan KESK'e bağlı Haber-Sen'in işyeri temsilcisi Mehmet Demir'in, 30 günlük geçici görevle Erzurum'a gönderildiğini de bildiren Koç, önergesinde, ''Yasalarla sendikal çalışmalar güvence altına alınmışken, bir işyeri temsilcisinin şehir dışına yollanması, bu yasaların açık ihlali değil midir '' sorusuna da yer verdi. 
     
</TEXT>
</DOC>
