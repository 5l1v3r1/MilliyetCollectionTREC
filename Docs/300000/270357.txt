<DOC>
<DOCNO> 270357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/son/sondun37.html </URL>
<DATE> 2004/09/09/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Powell Darfur'da soykırım yapılıyor 
</HEADLINE>
<TEXT>

     ABD Dışişleri Bakanı Colin Powell, Senato Dış İlişkiler Komisyonu'na sunulmak üzere hazırlanan raporda, Sudan'ın Darfur bölgesinde ''soykırım'' yapıldığını belirtti. 
     Bölgedeki mültecilerle yapılan görüşmelere ve diğer kanıtlara dayandığı belirtilen raporda Powell, ''Darfur'da soykırım yapıldığı ve bundan Sudan hükümetiyle Arap Cancavid milislerinin sorumlu olduğu sonucuna ulaştık. Bölgede soykırım hala sürüyor olabilir'' dedi. 
     Dışişleri Bakanlığı, raporun, Amerikalı yetkililerin 5 hafta süresince Darfur bölgesinden kaçan 1136 mülteciyle yaptığı görüşmelere dayandığını kaydetti. 
     Amerikalı yetkililer, raporda ''soykırım'' ifadesinin kullanılmasının yasal bir bağlayıcılığı olmadığını, ancak BM Güvenlik Konseyi'nin Sudan hükümetine yaptırım uygulanmasını değerlendirdiği uluslararası diplomatik süreci etkileyeceğini belirtiyor. 
     
</TEXT>
</DOC>
