<DOC>
<DOCNO> 270518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/ekonomi/aeko.html </URL>
<DATE> 2004/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çukurova Grubu'na parasal destek ABD ve İsrail sermayesinden gelecek' 
</HEADLINE>
<TEXT>


Üst düzey bir ekonomi yetkilisi Çukurova Grubu'nun borçlarını, İsrailli ve ABD'li bir grup sermayedar ile Karamehmet'in yurtdışındaki parasıyla ödeyeceğini öğrendiklerini söyledi 

MURAT SABUNCU 

Uzun süredir ekonomi gündemini meşgul eden bir soru var 15 yılda ödeyeceği 6.2 milyar dolarlık borcunu 20 ayda ödeyeceğini söyleyerek 4.2 milyar dolara indiren, iştiraklere ödeyeceği parayla beraber 5.1 milyar dolar vereceğini taahhüt eden Mehmet Emin Karamehmet bu borcu ödeyebilecek mi TMSF ve BDDK ile ayrı ayrı anlaşan Çukurova Grubu'nun patronunun borçları için biraraya gelen yatırımcılar kim Northway Petroleum'un arkasındakiler kimler Önceki gece bu soruları üst düzey bir ekonomi yetkilisine sordum. Verdiği yanıt ilginçti "Karamehmet'in borcunu ödeyebileceğini düşünüyorum. Arkasında İsrailli ve ABD'li sermayedarlar var. Yurtdışında da bir kısım kendi parası var. Onu da getirecek ve ödemeleri yapacak." 

Petrol kardeşliği 
Şimdi nereden çıktı İsrail ve ABD sermayesi, Karamehmet'le ne ilgileri var diye sormak gerekiyor. Ben kısaca bu soruların cevaplarını vermeye başlayayım. Dün Metin Münir'in Vatan Gazetesi'nde Northway Petroleum'un Başkanı Gary Steven Browning ile bir röportajı yayımlandı. Turkcell ve Çukurova Holding'in de Yönetim Kurulu'na giren Browning, Orta Asya'da enerji, özellikle de petrol konularında çalışan bir uzman. Ve Metin Münir'e verdiği demeçte kreditörlerin çoğunun 'enerji sektöründen geldiğini' söylüyor. Orta Asya ve petrol kelimelerini yanyana getirdiğinizde bu veriler size Kazakistan'ı işaret ediyor. 
Karamehmet'lerin Kazakistan'la ilişkisi 1999 sonunda bu ülkenin GSM işinde önemli bir rol üstlenmeleriyle başlıyor. Karamehmet'in o dönem Nur Sultan Nazarbayev'le açılış sırasındaki resimleri ve haberlerini isteyenler arşivden bulabilir. Ama ilişki sadece GSM'de kalmıyor. Grup, Kazak ve ABD'li girişimcilerle beraber hükümete Karadeniz - Ege boru hattı projesini sunuyor. Bunu da Thrace Development Company adlı şirketi ortaklaşa kurarak yapıyor. 

Perşembe ilk ödeme 
Tüm bunları alt alta yazdığınızda Çukurova'nın ABD'li sermayedarıyla ilgili ilk ipuçları ortaya çıkıyor. 
Gelelim İsrailli bağlantısına. Yer yine aynı. Kazakistan. Ülkede petrol işiyle uğraşan yerleşik pek çok İsrailli şirket var. Karamehmet ekibi bu gruplarla da ilişkiye geçiyor. İlişkinin ciddi boyutta olduğunun gözükmesi için Karamehmet kamuoyuna bir mesaj verilmesi gerektiğini düşünüyor. Bu mesaj Başbakan Tayyip Erdoğan'ın ABD ziyareti sırasında veriliyor. ABD'nin güçlü İsrail lobisinin, ulusal güvenlik konularında çalışan enstitüsü JINSA Jewish Institute for National Security Affairs Milli Savunma Bakanı Vecdi Gönül'ün de katıldığı bir törenle Karamehmet'e ödül veriyor. 
Tüm bunlara rağmen h l ekonomi üst yönetiminde 'bir son dakika sürprizi olur mu' diye bir kaygı var. Sanırım bunun için uzun süre beklemeye gerek kalmayacak. Çünkü önümüzdeki hafta perşembe günü 15 milyon dolar TMSF'ye 115 milyon dolar da BDDK'ya ödenmesi gerekiyor. Piyasa uzmanları 'Karamehmet Turkcell, Superonline ve Digitürk hisselerini üzerine almak için gereken 900 milyon doları ödeyene kadar' sorun çıkmaz diye düşünüyor. Peki sonra Belki de yeniden 15 yıllık ödeme planına dönüş için operasyon yapılabilir. Kimbilir ... 


</TEXT>
</DOC>
