<DOC>
<DOCNO> 264124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sonsiy04.html </URL>
<DATE> 2004/08/17/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Tüzmen Irak'ın vize kararı sadece Türkiye'ye yönelik değil 
</HEADLINE>
<TEXT>

     Devlet Bakanı Kürşad Tüzmen, Irak'a grişlerde vize uygulanmasının tüm dünya ülkeleri için düşünüldüğünü, Türkiye açısından ise vize işlemlerinin sınır kapısında gerçekleştirilmesi için görüşmeler yapıldığını bildirdi. 
     Kürşad Tüzmen, Dış Ekonomik İlişkiler Kurulu Türk-Irak İş Konseyi'nin düzenlediği çalışma kahvaltısı öncesinde gazetecilerin sorularını yanıtladı. Irak'ın Türkiye'ye vize uygulayacağı yönündeki haberleri değerlendiren Tüzmen, ülkede güvenliğin tam olarak sağlanamamasından dolayı Irak yönetiminin tüm dünyadan gelen işadamlarına yönelik vize uygulamak istediğini bildirdi. Tüzmen, Türkiye'nin Irak için çok önemli bir kapı olduğuna dikkat çekerken, Türkiye açısından vize işlemlerinin sınır kapısında gerçekleşmesine yönelik görüşmelerin devam ettiğini bildirdi. 
     Türkiye'yle Irak arasında mevcut ticareti etkileyen olumsuz faktörlerin halen var olduğuna dikkat çeken Tüzmen, Türkiye'nin Irak'a ihracatta 1.8-2 milyar dolar düzeyini hedeflediğini, toplam ticaret hacminde ise 2005 yılında savaş öncesindeki 5 milyar doların yakalanacağını sözlerine ekledi. 

     
</TEXT>
</DOC>
