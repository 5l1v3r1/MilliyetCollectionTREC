<DOC>
<DOCNO> 273725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sontur30.html </URL>
<DATE> 2004/09/21/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Tren, kamyona çarptı .. 
</HEADLINE>
<TEXT>

     Kayseri'den Ankara'ya giden yük treni, Yozgat'ın Şefaatli İlçesi'ne bağlı Akçakoyunlu mevkiinde kamyona çarptı. Kazada ölen ya da yaralanan olmadı. 
     AA muhabirinin edindiği bilgiye göre, Dursun Yaşa yönetimindeki 66 SA 218 plakalı kamyon, Akçakoyunlu Köyü'ne pancar yüklemeye giderken demiryolu hemzemin geçidinde askıda kaldı. Kamyondan inen sürücü Dursun Yaşa, durumu Gar Müdürlüklerine bildirmek isterken Kayseri yönünden gelen 23687 sefer sayılı tren kamyona çarptı. 
     Yük treni, olduğu yerde 90 derece dönen kamyonun yanından geçerek durdu. Daha sonra telsizle Yerköy ve Şefaatli gar müdürlükleri uyarıldı. Kamyon kenara çekilirken Dursun Yaşa gözaltına alındı. 
     Bu arada, Akçakoyunlu Köyü Muhtarı Hacı Nuri Yüksel, hemzemin geçitte her yıl kazaların olduğunu belirterek, geçidin devamındaki yolda bulunan tepenin kaldırılması gerektiğini, aksi takdirde kazaların devam edeceğini savundu. 
     Kayseri-Ankara demiryolu ulaşımı kontrollü olarak sağlanıyor 
     
</TEXT>
</DOC>
