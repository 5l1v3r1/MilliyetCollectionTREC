<DOC>
<DOCNO> 295628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sonspo38.html </URL>
<DATE> 2004/12/07/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Manchester United maçı hazırlıkları... Nobre antrenmana çıktı 
</HEADLINE>
<TEXT>

     Fenerbahçe, yarın Manchester United ile yapacağı Avrupa Şampiyonlar Ligi D Grubu son maçının hazırlıklarını, akşam antrenmanıyla tamamladı. 
     Samandıra Tesisleri'nde yapılan antrenmanın ilk 15 dakikası, basın mensuplarına açık tutuldu. 
     Teknik Direktör Christoph Daum'un, bugün yaptığı basın toplantısında, hastalığı nedeniyle tedavisinin sürdürüldüğünü ve maça yetiştirilmeye çalışıldığını belirttiği Marcio Nobre, takımla antrenmana çıktı. Sakatlıkları bulunan Van Hooijdonk, Kemal ve Deniz'in katılmadığı çalışmada, hafif bir soğuk algınlığı geçirdiği belirtilen Serkan da yer almadı. 
     Sarı-lacivertliler, basın mensuplarına açık tutulan bölümde, koşudan sonra taktik çalışma öncesi vücudu ısındırma hareketleri yaptı. 
     Daum'un, yarın Manchester United karşısında Rüştü, Önder, Luciano, Servet, Ümit, Mehmet, Aurelio, Selçuk Serkan , Tuncay, Alex ve Nobre'den Serhat oluşan muhtemel 11'i sahaya sürmesi bekleniyor. 
     Fenerbahçe Şükrü Saracoğlu Stadı'nda, saat 21.45'de başlayacak karşılaşmayı, İspanyol hakem üçlüsü Arturo Dauden Ibanez, Clemente Ayete Plou, Luis Cote Saez yönetecek. 
     
</TEXT>
</DOC>
