<DOC>
<DOCNO> 282691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/sondun19.html </URL>
<DATE> 2004/10/23/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Musul'da 2 Türk kamyon şoförü öldürüldü... 
</HEADLINE>
<TEXT>

     Irak'ın Musul kenti yakınlarında 2 Türk kamyon şoförünün öldürüldüğü, ikisinin de yaralandığı bildirildi. 
     Yaralı şoförlerden biri, Reuters'a yaptığı açıklamada, Amerikan ordusuna kutu meyve suyu götürürken silahlı saldırıya uğradıklarını anlattı. 
     
     BİRİNİN KİMLİĞİ BELLİ OLDU 

     Irak'ın Musul kenti yakınlarında Türkiye'ye dönen konvoya düzenlenen silahlı saldırıda ölen Türk şoförün kimliği belli oldu. 
     Saldırıdan yaralı kurtulan şoförlerden biri, ''silahlı kişilerin, başkent Bağdat'taki Amerikan üssüne mallarını bıraktıktan sonra saldırıya uğradıklarını, Hasan Mustafa adlı Türk şoförün öldüğünü'' belirtti. 
     Yaralı şoför, ''Musul kentinin kuzeyindeki belediye bölgesinde arabalı 6-7 kişinin konvoya saldırdığını, Yugoslav bir kamyon şoförünün de öldüğünü belirterek, konvoydaki şoförlerden ikisinin yaralandığını'' söyledi. 
     Reuters ajansı, daha önce 2 Türk kamyon şoförünün silahlı saldırıda öldüğünü duyurmuştu. 

     
</TEXT>
</DOC>
