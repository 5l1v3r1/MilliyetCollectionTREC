<DOC>
<DOCNO> 282071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/yasam/ayas.html </URL>
<DATE> 2004/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Babası istedi o tetiği çekti 
</HEADLINE>
<TEXT>


Ağabeyini vuranın kardeşini öldüren K.U. "Babam ortanca ağabeyime 'Onlardan birini öldür' dedi. O istemedi, ben yaptım" 

FATİH KARAÇALI Adana DHA 

Adana'da okul bahçesinde ağabeyinin katil zanlısının kardeşini öldüren K.U.'nun, babası Sıddık U'nun telkinleri sonucu kan davası güttüğü ortaya çıktı. Annesi, babası ve kardeşi de gözaltına alınan K.U.'nun kafasına 2 el ateş ederek vurduğu Mehmet Aytiş'in 13 ölümünden haberi olmadığı ifade edildi. 
Suç aleti tabancayla yakalandıktan sonra pazartesi götürüldüğü Çocuk Şubesi'nde psikologlar nezaretinde ifade veren Anadolu İlköğretim okulu 7. sınıf öğrencisi K.U. 14 , ağabeyi Kemal U.'nun 19 , haziranda Hasan ve Sabri Aytiş kardeşler tarafından bıçaklanarak öldürülmesi sonucu babasının bunalıma girdiğini söyledi. 

'Babama çok üzüldüm' 
K.U, "Babam sürekli ağabeyimin adını sayıklıyordu. Ortanca ağabeyim Cemal'e kanımızın yerde kalmamasını söyleyip, onlardan birisini vurmasını istiyordu. Ağabeyim kimseyi öldürmek istemediğini söyleyince de kendisinin yapacağını söyleyip tehdit ediyordu" dedi. 
Babasının telkinlerden etkilenerek Aytiş'i vurduğunu belirten K.U.'nun annesi Sulfiye, babası Sıddık ile ağabeyi Cemal de "cinayete azmettirmek" iddiasıyla gözaltına alındı. Zanlılar, azmettirme iddialarını kabul etmedi. K.U. ve ailesinin bugün adliyeye sevk edilmesi bekleniyor. 






</TEXT>
</DOC>
