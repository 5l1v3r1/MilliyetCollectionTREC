<DOC>
<DOCNO> 270085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonsiy08.html </URL>
<DATE> 2004/09/08/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Sezer, 'Alemdaroğlu raporu'nu değerlendiriyor 
</HEADLINE>
<TEXT>

     Cumhurbaşkanı Ahmet Necdet Sezer, YÖK'ün İstanbul Üniversitesi rektörü Kemal Alemdaroğlu'nun görevden alınmasıyla ilgili denetleme raporunu değerlendirmeye aldı. 
     Sezer, Alemdaroğlu ve raporu hazırlayan YÖK Başkanı Erdoğan Teziç ile ayrı ayrı görüştü. 
     YÖK, Alemdaroğlu'nun görevden alınmasını öngören raporu Çankaya Köşkü'ne göndermişti. 
     Bu raporu inceleyen Sezer tarafları dinledi. Önce Alemdaroğlu'na hakkındaki iddiaları sordu. 
     Ardından YÖK Başkanından raporla ilgili detayları aldı. 
     Sezer'in önümüzdeki hafta karar vermesi bekleniyor Bu gelişme sonrasında Sezer'in, önümüzdeki hafta İstanbul Üniversitesi rektörüyle ilgili kararını vermesi bekleniyor. 
     Eğer YÖK'ün hazırladığı rapor yerinde bulunursa Alemdaroğlu, Sezer'in kararıyla görevinden alınacak. 
     Sezer, raporu yerinde görmezse rektör görevine devam edecek. 

     
</TEXT>
</DOC>
