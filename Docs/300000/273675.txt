<DOC>
<DOCNO> 273675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sonspo10.html </URL>
<DATE> 2004/09/21/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Manchester United Liverpool'u yıktı 2-1 
</HEADLINE>
<TEXT>

     İngiltere'de günlerdir beklenen randevuda gülen taraf Manchester United oldu. Fenerbahçe'nin de 28 Eylül'de çıkacağı Old Trafford'da Liverpool'u ağırlayan Kırmızı-şeytanları Fransız savunmacı Silvestre attığı 2 golle uçurdu. 
     Doping skandalının ardından aylarca forma giyemeyen ünlü defans oyuncusu Rio Ferdinand'ın Manchester United formasını tekrar giydiği ve yoğun yağış altında oynanan karşılaşmada goller duran toplardan geldi. 20. dakidaki köşe vuruşunda Silvestre uzak köşede bomboş kaldı ve kafayla topu Liverpool ağlarına gönderdi. 
     55. dakikada ise bu kez J.O'Shea kendi kalesine topu gönderdi ve durum 1-1 oldu. Ve 66. dakikada Michael Silvestre yeniden sahneye çıktı, kırmızı şeytanları zafere taşıyan gole imzasını attı. 
     Bu sonuçla Manchester United, puanını 9'a çıkarırken, Benitez'in Liverpool'u ise 8 puanda kaldı. Liverpool'un ünlü orta saha oyuncusu Gerard sakatlandı ve maçı yarıda bıraktı. 
     
</TEXT>
</DOC>
