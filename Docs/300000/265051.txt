<DOC>
<DOCNO> 265051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sonspo15.html </URL>
<DATE> 2004/08/20/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Fenerbahçe'de Deniz yarınki maçta forma giyecek 
</HEADLINE>
<TEXT>

     Birinci Süper Futbol Ligi'nde yarın İstanbulspor ile karşılaşacak Fenerbahçe, hazırlıklarını bu akşam yapacağı çalışmayla tamamlayacak. 
     Sarı-lacivertliler, Samandıra Tesisleri'nde basına kapalı gerçekleştireceği çalışmanın ardından kampa girecek. 
     İstanbulspor maçı öncesi sakatlığı nedeniyle tedavisi süren Kemal'in dışında takımda eksik futbolcu bulunmuyor. 
     
     KADRO ALTERNATİFLERİ ÇOK 

     Sarı-lacivertli ekipte sakat futbolcuların iyileşmesi kadro seçeneklerini artırırken, bir yandan da teknik heyeti zorluyor. 
     Teknik Direktör Christoph Daum'un, sakatlığı geçen Deniz'i kadroya dahil etmesi durumunda, ligde geçen hafta Samsunspor ile yapılan maçın kadrosundan bir oyuncu dışarıda kalacak. 
     Volkan, Serkan, Luciano, Servet, Ümit, Serhat, Aurelio, Alex, Tuncay, Nobre ve Van Hooijdonk 11'i ile Samsunspor maçına çıkan Fenerbahçe'nin yedeklerini Recep, Fatih, Fabiano, Mehmet, Murat, Önder ve Selçuk oluşturmuştu. 
     Sakat olan Kemal ve Deniz ile Semih ve Mahmut Hanefi kadronun dışında kalmıştı. 
     
     MUHTEMEL 11 

     Fenerbahçe'nin İstanbulspor karşısına Volkan, Serkan Önder , Luciano, Servet, Ümit, Serhat, Aurelio, Alex, Tuncay, Nobre ve Van Hooijdonk 11'i ile çıkması bekleniyor. 
     Güngören Mimar Yahya Baş Stadı'nda saat 17.00'de başlayacak ve Digitürk Lig TV'den naklen yayınlanacak karşılaşmayı hakem Fırat Aydınus yönetecek. 

     
</TEXT>
</DOC>
