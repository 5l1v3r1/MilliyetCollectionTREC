<DOC>
<DOCNO> 275394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sontur22.html </URL>
<DATE> 2004/09/27/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Anlaşamadığı baldızı evine gelince cinnet geçirdi .. 
</HEADLINE>
<TEXT>

     Antalya'da cinnet getiren bir kişi, eşi ve baldızını bıçaklayarak öldürdü. 
     Alınan bilgiye göre, Yenidoğan Mahallesi'nde işçi emeklisi M.K. 63 , aralarında anlaşmazlık bulunan, aynı zamanda dünürü de olan baldızı Hasibe Emildeş'in 62 evine gelmesine tepki gösterdi. Bu nedenle dünürler arasında çıkan tartışma kavgaya dönüştü. M.K, eşi Hadice K. 63 ve baldızı Hasibe Emildeş'e evde bıçakla saldırdı. Cinnet getirdiği belirtilen M.K, eşini ve baldızını boğazlarından ve vücudunun çeşitli yerlerinde birçok kez bıçakladı. Kaçmaya çalışan her iki kadın da evin önünde yaşamlarını yitirdi. 
     Olayın ardından polisi arayan ve cinayet işlediğini bildiren M.K, elindeki bıçağı yan sokakta pazar esnafının gözleri önünde atarak, kaçtı. 
     Zanlının eşi Hadice K. ile geçen hafta, aynı mahallede oturan kardeşi Hasibe Emildeş'in evine gitmesi ve hastalığı yüzünden birkaç gün kız kardeşinin evinde kalması nedeniyle tartıştıkları öğrenildi. 
     M.K'nın yakalanmasına çalışılıyor. 
     
</TEXT>
</DOC>
