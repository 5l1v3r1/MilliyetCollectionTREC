<DOC>
<DOCNO> 265679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/soneko07.html </URL>
<DATE> 2004/08/23/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Citigroup Turizm gelirlerindeki artış nedeniyle cari açık daralacak 
</HEADLINE>
<TEXT>

     Dünyanın önde gelen finans kuruluşlarından CITIGROUP, Türkiye'de turizm gelirlerindeki önemli artışın devam etmesi nedeniyle, Cari İşlemler Açığı'nın daralacağı yorumunda bulundu. 
     CITIGROUP Küresel Piyasalar analizine göre, Cari İşlemler Açığı ve ekonomideki aşırı ısınmanın, Türkiye'nin yılsonuna kadar gündemini oluşturacak ekonomik gelişmeler olacağı kaydedildi. 
     Analizde, Cari İşlemler Açığı'nın hızla artmasına rağmen, bu hızının yavaşlayacağı ve özellikle turizm girdilerindeki artışın bu açığı daraltacağı kaydedildi. 
     CITIGROUP, Cari İşlemler açığının, Ekim ayına kadar olan trend de, aylık 400 milyon dolar düzeyine kadar gerileyebileceği öngörüsünde bulunuyor. 
     Analizde önümüzdeki aylarda ihracattaki hızlı ithalatta ise ılımlı artış nedeniyle, Türkiye'nin dış ticaret açığının da önemli ölçüde daralacağı vurgulanıyor. 
     CITIGROUP analizinde, sanayi üretimindeki artışın ise ekonomik büyümeyi daha da arttıracağı ifade ediliyor. 
     Analizde Türkiye'nin, özellikle Avrupa Birliği'nden müzakere tarihi alma sürecindeki tüm olumlu gelişmelerin, ekonomiye de olumlu etkide bulunacağı ve bu sürecin Türk eurobond'larını da pozitif etkileyeceği kaydediliyor. 
     Son verilere göre cari işlemler açığı Haziran ayında 1 milyar 563 milyon dolar olurken, açık Ocak-Haziran döneminde 9 milyar 945 milyon doları bulmuştu. 

     
</TEXT>
</DOC>
