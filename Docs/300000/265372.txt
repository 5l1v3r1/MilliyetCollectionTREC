<DOC>
<DOCNO> 265372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/guncel/agun.html </URL>
<DATE> 2004/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'MİT, Çakıcı'nın hapse girmesini istemedi' 
</HEADLINE>
<TEXT>


Yargıtay Başkanı Özkaya Bu işi başıma Kaşif açtı. Çakıcı'nın dışarı gitmesini de, hapse girmesini de istemiyorlardı. Ben de dosyayı etkilemem mümkün değil dedim 

ANKARA Milliyet 

Alaattin Çakıcı dosyasıyla ilgili olarak yargıya müdahale girişimi iddialarının odağına yerleşen Yargıtay Başkanı Eraslan Özkaya, "MİT Çakıcı'nın cezaevine girmesini istemiyordu" dedi. Özkaya, MİT görevlisi Kaşif Kozinoğlu konusunda kendisini yalan söylemekle suçlayan ve açıklama yapmaya çağıran MİT Müsteşarı Şenkal Atasagun'a, "Kozinoğlu, Çakıcı konusunu açtı ve randevu istedi" karşılığını verdi. 
Anadolu Ajansı'na verdiği demeçte Çakıcı bağlantılı müteahhit Hakkı Süha Şen ve arkadaşlarıyla Milas'ta buluştuğunu kabul eden, ancak tadilat malzemesinin seçimi ve pazarlığı için görüştüklerini anlatan Özkaya, şunları söyledi 
BU İŞİ BAŞIMA KAŞİF AÇTI Müteahhit bana "Uzaktan yakından ilişkim olmadığı halde Kaşif MİT'çi Kozinoğlu başıma bu işi açtı. Şimdi Çakıcı'nın kaçışıyla ilgili bazı sorular soruyorlar" dedi. Ben de kendisine "Doğruyu söylediysen ne korkuyorsun" dedim. 
KAŞİF, ÇAKICI'YI SORDU Çıktığımız yemekte Kaşif "Çakıcı ile ilgili bir dosya konusunda soru sorabilir miyim " dedi. Aklımda yargının bu Çakıcı dosyasına bulaştırılarak normal seyrinin dışında bir işlem mi olabilir diye şüphe uyandı. "Makamımda görüşürüz" dedim. Müteahhit yanıma geldi, bir ara telefonu çaldı. "Efendim, Kaşif bey saygılarını arz etmek istiyor" dedi. Randevu istedi, ekibiyle öğleden sonra geldi. 

DIŞARI GİTMESİNİ İSTEMİYORLAR 
"Müsteşarımın izniyle resmen geldim" dedi. Bunların yansıttığı Çakıcı'yı korumak falan değil. Çakıcı'nın dışarı gitmesini istemiyorlar, cezaevine girmesini de istemiyorlardı. Ben de "Dosyaya etki etmem mümkün değil. Prosedür devam ederken 'İnşallah emelinize kavuşursunuz' dedim. Kozinoğlu bir devlet sırrını bana tevdi etti, söyleyemem. 
MİT ÇIKSIN DİYE MİT'i bilgilendirmek suretiyle, Yargıtay içinden MİT çıksın amaçladım. Hatta "Git, daireden öğren" diyebilirdim. Daireyi bundan masun tutmak istedim. Çakıcı'nın adamları niye benim malzememi taşısın Kaşif'e müteahhidi sordum. "O bizim adımıza bunu takip ediyor" dedi. 
KOZİNOĞLU İSTEDİ Görüşme talebi Kozinoğlu'ndan geldi. Telefonlar tam banda alınmışsa, bunu açıkça göreceklerdir. Ben bantları görmedim. Ben davet etseydim, Atasagun'u MİT Müsteşarı davet ederdim. Benim ne işim olur ki, MİT'le MİT mensubunu çağırayım 
SAVCILAR HAREKETE GEÇSİN Savcılıkların resen harekete geçmesi lazım. Ben tape'leri telefon dinleme tutanağı bilmiyorum. Bu basın nereden öğreniyor Eğer gerçekten böyle bir şey yapılacaksa, bütün tapeler açıklansın. Tape'ler gizli kalmalı. 

Başkan yine çelişkiye düştü 

ANKARA Milliyet 
Özkaya'nın dünkü sözleri de soru işaretlerine neden oldu. Kozinoğlu'yla tanışma nedenini daha önce "Şen kendisine büyük hayranlık duyuyordu. Onun için bir idoldü. Büyük kahramanlıkları olan bir kişi" diye açıklayan Özkaya, Şen'in Kozinoğlu konusundaki yorumunu dün de şöyle aktardı "Bana müteahhidin anlattığı şu Uzaktan yakından ilişkim olmadığı halde Kaşif Bey benim başıma bu işi açtı. Şimdi Çakıcı'nın kaçışı ile ilgili bazı sorular soruyorlar, beni ilgilendirmeye çalışıyorlar. Ben sade vatandaşım, kendi işimle uğraşıyorum. Şaşırdım huzurum kaçtı." 


</TEXT>
</DOC>
