<DOC>
<DOCNO> 255804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/spor/spo03.html </URL>
<DATE> 2004/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom'un ilacı zaman 
</HEADLINE>
<TEXT>


ERHAN TELLİ 


GALATASARAY yeni sezon öncesindeki ilk etap kamp çalışmalarını Hollanda'da yaptı. Sarı - Kırmızılı takımın eski tüfekleri Hakan Şükür, Hasan Şaş ve Arif performanslarıyla beğeni kazanırken, gençler parladı, Bratu ve Petre ise yine hayal kırıklığı yaşadı. 

AYKUT 8 Kampın en çalışkan ismiydi. Mondragon'un geç gelmesi ona yaradı. Güven kazandı. 
MONDRAGON 5 Son hafta kampa katıldı. Kilo fazlası var. Sadece iki gün topla çalışma şansı buldu. 
İBRAHİM 7 Antrenmanlarda beğeni topladı. Hazırlık maçlarında ise sağ kanata ısınmaya başladığını gösterdi. 
SUAT 6 Sağ kanattan, stopere dönünce kendini gösterdi. Genel anlamda başarılı bir kamp geçirdi. 
BÜLENT 7 Yine hırslıydı. İdmanlarda ve koşularda gençlere taş çıkaran bir performans sergiledi. 
PETRE 4 Hazırlık maçlarında hocası Hagi'yi çok kızdırdı. Beklentilere yine cevap veremedi. 
ORHAN AK 6 Savunmanın göbeğinde de solunda da başarıyla görev yaptı. Fiziki üstünlüğüyle dikkat çekti. 
HAKAN ÜNSAL 6 Son derece ciddi ve istekli çalıştı. Yeni sezonda sol kanatı kaptırmayacak gibi. 
ERGÜN 6 Kanattan kurtuldu. En sevdiği yer olan orta sahaya geçti. Tecrübesiyle ön plana çıktı. 
SABRİ 6 Sağ kanattaki hünerlerini kamp boyunca sergiledi. Geçirdiği sakatlık geri kalmasına neden oldu. 
VOLKAN 6 Kampa durgun başladı, iyi bitirdi. Geçen sezon kayıpları oynayan Volkan yavaş yavaş form tutuyor. 
CİHAN 6 Bu kampta tam bir görev adamı olduğunu kanıtladı. Hocası nerede şans verirse, orada oynadı. 
AYHAN 6 Kampın ilk günlerinde sakatlığı nedeniyle kendini zorlamadı. Elinden geleni yaptı. 
SAİDOU 7 Kısa sürede yeni takımına ve arkadaşlarına adapte oldu. Çalışkanlığıyla beğeni kazandı. 
CONCEİCAO 7 Profesyonelliği ve disiplinine söylenecek laf yok. Kampa geç katıldı ama iyiydi. 
BALİÇ 7 Fizik güç olarak eksiklerini gidermeye başladı. İdmanlarda en çok çalışanların başında geldi. 
NECATİ 8 Geçen sezonki başarılı grafiğini Hollanda kampında da devam ettirdi. Formunu koruyor. 
ARİF 7 Eski günlerine geri döndü. Hazırlık maçlarında attığı gollerle sıkıntılarından kurtuldu. 
HASAN ŞAŞ 9 Kampın yıldızı oldu. Hagi'den de tam puan alan tecrübeli oyuncu, yeni sezona hazır. 
ÜMİT KARAN 6 Hırslıydı. En büyük eksiği hazırlık maçlarında kolay golleri kaçırmasıydı. 
HAKAN ŞÜKÜR 8 Forvette tek başına büyük bir savaş verdi. İstediği topları alınca affetmiyor. 
BRATU 3 Kampın en tembel oyuncusuydu. İlk hafta çalışıp, ikinci hafta 'sakatım' dedi, yattı. 
ARDA 6 Gelecek için umut verdi. İlk kez katıldığı kampta hiç sırıtmadı, beğeni kazandı. 
MÜLAYİM 6 Hırsı ile dikkat çekti. Orta alandaki mücadelesi görülmeye değerdi. İyi bir kamp geçirdi. 
UĞUR 6 Gençlerin en sessizi ve soğukkanlısıydı. İdmanlarda çok çalıştı. Zamanla iyi olacak. 

Ergün bilmecesi 

Sözleşmesi sorun oldu 
GALATASARAY'DA Ergün'ün sözleşmesi sorun yarattı. Sarı - Kırmızılı futbolcu anlaşmasının iki yıllık olduğunu ve bu yıl bittiğini belirtirken yönetim ise mukavelenin üç yıllık olduğunu ileri sürdü. Tarafların önümüzdeki günlerde biraraya geleceği ve konuya açıklık getirecekleri bildirildi. Bu arada Asbaşkan Ergun Gürsoy federasyon seçimlerinde Haluk Ulusoy'u destekleyeceğini açıklayarak, "Çünkü ona verilmiş sözüm var" dedi. 

Zigiç büyüledi 
TEKNİK Direktör Hagi, Hollanda kampının son gününde karşılaştıkları Kızılyıldız'ın forveti Zigiç'e hayran kaldı. Rumen hocanın bu oyuncunun takibe alınmasını istediği öğrenildi. Sarı-Kırmızılılar dün İstanbul'a döndü. Havalimanından direkt hastaneye giden Bülent Korkmaz MR çektirirken, Bratu kontrolden geçti. Cim-Bom iki gün izinden sonra Florya'da çalışmalara başlayacak, salı günü ise Almanya'ya gidecek. 

Becali'ye davet 
GALATASARAY'DA Rumen golcü Bratu ve Petre'nin kaderi önümüzdeki günlerde netlik kazanacak. Sarı-Kırmızılı yönetim, iki futbolcunun menajeri Becali'yi İstanbul'a davet etti. Becali ile son bir kez daha masaya oturulacağı ve iki yıldız futbolcunun kiralık olarak başka takımlara gönderilmesinin teklif edileceği öğrenildi. 

Kombine fiyatları açıklandı KOLTUK GRUBU PEŞİN VADELİ 1 peşin 2 taksit VIP 1. GRUP 4 milyar 275 milyon 4 milyar 500 milyon VIP 2. GRUP 3 milyar 277 milyon 3 milyar 450 milyon NUMARALI 1 - A 1 milyar 995 milyon 2 milyar 100 milyon NUMARALI 1 - B 1 milyar 425 milyon 1 milyar 500 milyon NUMARALI 2 997 milyon 500 bin 1 milyar 50 milyon KAPALI A 570 milyon 600 milyon KAPALI B 513 milyon 540 milyon 


</TEXT>
</DOC>
