<DOC>
<DOCNO> 261806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sonspo21.html </URL>
<DATE> 2004/08/09/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Slavkov, görevinden çekildi... 
</HEADLINE>
<TEXT>

     BBC televizyonu tarafından rüşvet pazarlığı yaparken gizli kamera ile çekilen Bulgaristan Olimpiyat Komitesi BOK Başkanı İvan Slavkov'un görevinden çekileceğini açıklandı. 
     Bulgaristan'ın eski komünist diktatörü Todor Jivkov'un damadı olan Slavkov'un, Uluslararası Olimpiyat Komitesi'ndeki IOC üyeliğini dondurup, Atina Olimpiyat oyunlarına resmi katılımı yasaklandıktan sonra Slavkov'un BOK başkanlığı ve Bulgaristan Futbol Birliği BFS başkanlığından da çekileceği bildirildi. 
     BFB Basın Ataşesi Atanas Karaivanov, basına yaptığı açıklamada, ''Slavkov çok yakın bir zamanda iki önemli şey yapacak BOK ile BFS başkanlığından çekilerek, kendisini rezil eden BBC gazetecilerini dava edecektir'' diye konuştu. 
     Bu arada, Bulgaristan Devlet Televizyonu BNT , Slavkov'un 2012 yılındaki Olimpiyatların Londra'da yapılması için IOC'de oy satın alınması için rüşvet görüşmelerine katılımının görüntülendiği filmi önümüzdeki çarşamba günü göstereceğini açıkladı. 
     
     ATİNA'YA GİDEN BULGAR SPORCULARIN MORAL KRİZİ 
     Öte yandan, Atina'daki Olimpiyat oyunlarına katılmak üzere dün giden 35 kişilik ilk Bulgar sporcu kafilesi için hiçbir resmi tören yapılmaması ülkede geniş tepkilere neden oldu. 
     Bulgar basını, Bulgar bayrağı açmadan, milli marşı dinletmeden, hiç bir seremoni yapmadan yollanan sporcuların moral çöküşü dikkati çektiğini vurguladı. 
     Karıştığı rüşvet skandalı ile ülkenin spor camiasının itibarını büyük ölçüde zedeleyen BOK Başkanı Slavkov basından saklanmaya devam ederken, Spor ve Gençlik Bakanı Vasil İvanov Luçano'nun, havaalanına yarım saat gecikmeyle gelmesi ortama ek gerginlik yarattı. 
     Yıllar önce olimpiyatlara giderken hep görkemli törenlerle yollanan Bulgar sporcuların bu kez devlet tarafından resmen ihmal edilerek aşağılanması özellikle spor basını tarafından ''büyük bir gaf'' olarak nitelendirildi. 
     Bulgaristan Jimnastik Federasyonu Başkanı Nikola Prodanov, ''7 Dni Sport'' adlı bir spor gazetesine yaptığı açıklamada, söyle konuştu ''Böylesi zor bir anda, cumhurbaşkanı ve başbakan havaalanında olmalıydı. Gösterilen tavır ağır bir hakarettir. Madalyaları getirirken onlar bizi karşılayabiliyorlar, ama morale ihtiyacımız olduğunda yoklar '' Atina'da Bulgaristan'ı temsil edecek ikinci sporcu kafilesinin yarın Sofya'dan ayrılması bekleniyor. 
     
</TEXT>
</DOC>
