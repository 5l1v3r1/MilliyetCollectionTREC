<DOC>
<DOCNO> 294341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/yasam/axyas01.html </URL>
<DATE> 2004/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızı için tabuta girdi 
</HEADLINE>
<TEXT>


Kendisini terk edip ABD'ye yerleşen ve kızı Aylin'i 3 yıldır kendisine göstermeyen eşini protesto eden Mustafa Yılmaz, Bodrum Kaymakamlığı'nın önünde tabutun içine girerek eylem yaptı 

YAŞAR ANTER Muğla DHA 

Tekne ustası Mustafa Yılmaz 40 , 1999'da Club Flipper'da tanıştığı Kıbrıslı Özlem Sofuoğlu 35 ile 2000'de evlendi. Aynı yıl hamile kalan Sofuoğlu, IBM firmasının Dubai Bölge Müdürü babası Atalay Sofuoğlu'nun kalp krizi geçirmesi nedeniyle Dubai'ye gitti. Oradan da emekli olan babası ile birlikte New York'a giden Sofuoğlu, İstanbul'da boşanma davası açtı, ancak duruşmalara katılmadığı için dava sonuçlanmadı. 
Kızı Aylin'i 3 11 aylıkken, eşi İstanbul'a geldiğinde bir kez görebilen Yılmaz da, Kadıköy Adliyesi'nde dava açarak Mart 2003'te kızını ayda bir kez görme hakkını elde etti. Ancak Yılmaz, kızını bir daha göremedi. Kızı için 1 kez ABD'ye, 3 kez de Kıbrıs'a giden Yılmaz, Aylin'in yerini bildirenlere 50 bin dolar ödül vaat etti. 

Eylemi 3 saat sürdü 
Kendisine ait gemi yapım atölyesinde 1.76 boyunda, 64 santimetre genişliğinde ve 50 kilogram ağırlığında tabut yapan Yılmaz, dün 06.00'da Bodrum Kaymakamlığı önünde tabuta girdi. Yılmaz, kendisini zincirlerle bağlayıp kilitledi. Hükümet Konağı'na 08.00 sıralarında gelenlerin haber vermesi üzerine tabutun başına giden polis, bomba ihtimaline karşı önlem aldı. Bu sırada Yılmaz, "Çocuğumu kaçırdılar, onun için eylem yapıyorum" diye bağırdı. Türk bayrağı, Aylin'in fotoğrafı, "Babalık haklarımı istiyorum, Türk'üm emanetçiyim, sınavdayım, görevliyim" yazısı bulunan tabutun zinciri kesildi ve kapağı oksijen kaynağıyla açılarak Yılmaz, tabuttan çıkarıldı. 
Dışarı çıktığında Başbakan Recep Tayyip Erdoğan'a seslenen Yılmaz, "Canlı cenaze olduğum için tabuta girdim. ABD'li bir çocuk kaçırılsaydı böyle mi olurdu " dedi. Yaklaşık 3 saat süren eylemin ardından Yılmaz, gözaltına alındı. 



</TEXT>
</DOC>
