<DOC>
<DOCNO> 255902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/soneko33.html </URL>
<DATE> 2004/07/16/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
ABD'de TÜFE Haziran'da yüzde 0.3 yükseldi... 
</HEADLINE>
<TEXT>

     ABD'de, Tüketici Fiyatları Endeksi TÜFE , Haziran ayında yüzde 0.3 oranında yükseldi. 
     Çalışma Bakanlığı verilerine göre, enerji ve gıda fiyatlarındaki artıştan arındırılmış olan çekirdek enflasyon ise yüzde 0.1 oldu. 
     Ekonomistler, Haziran ayı için gerek TÜFE'de, gerekse çekirdek enflasyonda yüzde 0.2 oranında bir artış bekliyordu. 
     Uzmanlar, Haziran ayındaki artışın, ekonomi için şuanda bir tehdit oluşturmadığı görüşünde birleşiyor. 
     
     ENFLASYON ORANI 2.4 

     AB istatistik kurumu Eurostat, 25 AB üyesi ülkede yıllık enflasyon ortalamasının, haziran sonu itibarı ile yüzde 2,4 olduğunu, 12 ülkeden oluşan euro alanında da bu oranın yüzde 2,4 olarak belirlendiğini açıkladı. 
     Haziran sonu değerlendirmelerine göre, euro alanı ülkelerinde yıllık enflasyon oranları şöyle 
     Finlandiya eksi binde 1 , Hollanda yüzde 1,5 , Almanya yüzde 1,9 , Belçika yüzde 2 , Avusturya yüzde 2,3 , İtalya yüzde 2,4 , İrlanda yüzde 2,5 , Fransa yüzde 2,7 , Yunanistan yüzde 3 , İspanya yüzde 3,5 , Portekiz yüzde 3,7 ve Lüksemburg yüzde 3,8 . 
     Euro alanı dışında kalan AB ülkelerinde yıllık enflasyon oranları şöyle 
     Danimarka binde 9 , Litvanya yüzde 1 , İsveç yüzde 1,2 , İngiltere yüzde 1,6 , Kıbrıs Rum kesimi yüzde 2,4 , Çek Cumhuriyeti yüzde 2,7 , Malta yüzde 3,3 , Slovenye yüzde 3,9 , Polonya yüzde 4,3 , Estonya yüzde 4,4 , Letonya yüzde 6,1 , Macaristan yüzde 7,5 , Slovakya yüzde 8,1 . 
     
</TEXT>
</DOC>
