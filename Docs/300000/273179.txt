<DOC>
<DOCNO> 273179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/sontur25.html </URL>
<DATE> 2004/09/19/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
İzmir Dikili'de tekne battı 3 kişi kayıp 
</HEADLINE>
<TEXT>

     İzmir'in Dikili İlçesi'nde, 5 kişinin balık avlamak için açıldıkları tekne battı. 2 kişi kurtarıldı, 3 kişi kayboldu. 
     Alınan bilgiye göre, İzmir'de bir tekstil firmasında işçi olarak çalışan Birol Eryılmaz, Ali Avcı, Özcan Yılmaz, Murat Kaya ve Mehmet Ali Kurban, Dikili'nin Denizköy mevkiinde, 4.5 metrelik polyester bir tekneyle balık avlamak için denize açıldı. 
     Tekne, yaklaşık 1 mil açıkta sert rüzgar nedeniyle battı. 
     Teknenin batması üzerine, uzun süre yüzerek Buruncuk mevkiinde sahile çıkan Ali Avcı 29 , durumu güvenlik güçlerine bildirdi. 
     Sahil Güvenlik Komutanlığı botuyla bölgede yapılan arama sonucunda, yüzerek Denizköy açığındaki küçük bir adaya çıkan Birol Eryılmaz 31 kurtarıldı. 
     Avcı ile Eryılmaz, balık avlamak için açıldıkları teknenin sert esen rüzgar nedeniyle alabora olarak battığını, iyi yüzme bildikleri için kurtulduklarını, diğer arkadaşlarının akıbetinden haberleri olmadığını söyledi. 
     Kaybolan 3 kişiyi arama çalışmalarının sürdürüldüğü bildirildi. 
     
</TEXT>
</DOC>
