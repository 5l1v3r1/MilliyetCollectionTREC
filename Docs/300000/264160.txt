<DOC>
<DOCNO> 264160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sontur07.html </URL>
<DATE> 2004/08/17/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Meteoroloji ''Çarşamba'dan itibaren hava düzelmeye başlayacak'' 
</HEADLINE>
<TEXT>

     İstanbul Meteoroloji Bölge Müdürü Mustafa Yıldırım, kentte dün gece ve bugünün, en fazla yağışın görülebileceği periyod olduğunu belirterek, yerel yönetimler ile vatandaşların çarşamba gününe kadar tedbirli olmaya devam etmesi gerektiğini bildirdi. 
     Yağışların bugün de sağanak ve gökgürültülü sağanak şeklinde devam edeceğini ifade eden Yıldırım, "Çarşamba gününden itibaren ise hava düzelmeye başlayacak. Perşembe günü hava sıcaklıkları yükselmeye başlayacak'' şeklinde konuştu. 
     Yıldırım, Maltepe'de bu akşam görülen su baskınlarına ilişkin ise bu durumun bölgenin coğrafi yapısından kaynaklandığını vurguladı. 
     Öte yandan, rüzgarın yağış anında kuvvetli ve kısa süreli fırtına şeklinde eseceğini belirten Yıldırım, şöyle devam etti 
     ''Yağışlar zaman zaman kesilse de buna aldanmamak lazım. Özellikle gece yarısından sonra yağışlar etkisini artırabilecek. Çarşamba gününe kadar risk faktörü bulunuyor. Yerel yönetimlerin ve vatandaşların Çarşamba gününe kadar tedbirli olmaya devam etmesini tavsiye ediyoruz.'' 

     
</TEXT>
</DOC>
