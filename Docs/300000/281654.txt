<DOC>
<DOCNO> 281654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonyas05.html </URL>
<DATE> 2004/10/19/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Ramazanda kilo almamak için altın öğütler 
</HEADLINE>
<TEXT>

     DHA 

İZMİR'de kurulu Park Sima Sağlıklı Zayıflama ve Estetik Merkezi Genel Müdürü Gülşen Altın, yaptıkları araştırmada Türkiye'de ramazan ayında insanların oruç tutarken kilo aldıklarını söyledi. Altın, bol kalorili hamur işleri ile iftar davetlerinde sunulan binbir çeşit yemekler ve bol şuruplu tatlıların yenmesinin, oruç tutarken kilo alınınmasna neden olduğunu belirtti. 
     Oruç tutanları fazla kilolara karşı uyarıp tavsiyelerde bulunan Altın, iftar yemeğinin yavaş yenmesi gerektiğini söyledi. Altın, "İftarda yemek süresi toplam 45-50 dakika olmalıdır. Yemekler az ve yavaş yenmeli, iftar mutlaka çorba ile açılmalı. Çorba ve ekmeğinizi yedikten sonra biraz dinlenmeli ve 10-15 dakika ara ile bol su içilmeli. Taze fasulye, ıspanak, ısırganotu, patlıcan, semizotu, Bürüksel lahanası, beyaz lahana, börülce. kırmızı biber domatesli, brokoli, turp otu, radika gibi az yağlı sebze yemekleri ile yağsız balık, tavuk ve kuru baklagil tercih edilmeli'' dedi. 
     İftar sofralarının geleneksel çeşidi tatlıların ise yemekten iki saat sonra yenmesi gerektiğini belirten Gülşen Altın, şuruplular yerine de sütlü tatlıların tercih edilmesini istedi. Altın, sahurda da yağlı börekler yerine bol otlu yağsız gözlemelerin yenilmesi gerektiğini vurguladı. 
     

İFTARDA NE YİYELİM İftar saati bir bardak su Ardından zeytin veya hurma, 1 kase çorba, ekmek veya pide 10-15 dakika sonra 2 bardak su, az yağlı sebze yemeği, tavuk veya balık yoğurt, az yağlı bol salata 50 dakika sonra rezene çayı 40 Dakika sonra 2 bardak su meyve- kuru kayısı veya elma 30 dakika sonra 2 bardak su, bir kase sütlü tatlı, bir bardak su, meyve-kivi 90 dakika sonra Isırgan otu çayı SAHURDA NE YİYELİM Çorba, ayran veya süt. Domates, salatalık. maydonoz, peynir, kepekli ekmek veya bol otlu yağsız gözleme. Gözlemeyi ıspanak , ısırganotu. ebegümece, maydonoz, kabak, dere otu, taze soğan veya lor peyniri ile hazırlayın.      
</TEXT>
</DOC>
