<DOC>
<DOCNO> 285248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/dunya/dun04.html </URL>
<DATE> 2004/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim neden 2 Kasım'da 
</HEADLINE>
<TEXT>



ABD'de başkanlık seçimleri, 19. yüzyılın ortalarından bu yana, kasım ayının ilk pazartesi gününü takip eden salı gününde yapılıyor. Bu kural, 1845 yılında yürürlüğe giren yasayla etkin kılındı. O tarihlerde bir tarım toplumu olan ABD'de, seçimlerin, tarımsal faaliyetlerin en durgun olduğu dönemlerden biri olan kasım ayının ilk haftalarında yapılması uygun görüldü. Pazar kilise ziyaretine ayrıldığı için, pazartesi ve cuma da bazı seçmenlerin bu günlerde seçim merkezlerine ulaşımı zor olacağı için dışlandı. Salı günü hafta içinde olduğu için tercih edildi. Ayrıca seçimin, 1 Kasım'da kutlanan All Saints Day ile çakışmaması için, kasımın ilk pazartesi gününü takip eden salı gününde yapılmasına karar verildi. 


</TEXT>
</DOC>
