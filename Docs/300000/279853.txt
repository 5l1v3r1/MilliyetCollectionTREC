<DOC>
<DOCNO> 279853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sonyas04.html </URL>
<DATE> 2004/10/13/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
85 kiloluk bal kabağı gördünüz mü 
</HEADLINE>
<TEXT>

     Sinan KORKMAZER NEVŞEHİR, DHA 

NEVŞEHİR'de çifçi Fethi Gökşen'in bol su ve tabii gübre ile yetiştirilen 85 kiloluk bal kabağı, yöre halkının ilgisini çekiyor. 
     Gülşehir İlçesi Şahinler Köyü'nde üç çocuk babası Fethi Gökşen, yetiştirdiği kabakla, yöredeki çiftçilerin dikkatini üzerine çekti. Gökşen'in tarlasında, tam 85 kilogram ağırlığında bal kabağı yetişti. özel olarak yetiştirdiğini belirten Gökşen, diğer bal kabaklarına oranla dev kapağı hiç bir tarım ilacı vermeden bol su ve doğal gübre ile yetiştirdiğini kaydetti. Yetiştirdiği kabağın kesinlikle hormonlu olmadığını vurgulayan Gökşen, "Yöremizdeki bazı çiftçiler, bu kabağın hormonlu olduğunu ileri sürüyor. Ancak, kesinlikle bir tarım ilaci kullanmadım. Sadece bol su verdim ve doğal gübre kullandım'' dedi. 
     Oldukça büyük bal kabağı yetiştirme işin sırrının tohumda olduğunu anlatan çifçi Fethi Gökşen, "Bal kabağını üretirken özel bir tohum kullandım ve özel olarak yeştiştirdim'' dedi. 
     Kullandığı tohumu sır gibi saklayan Gökşen, 85 kilogram ağırlığındaki kabağı Nevşehir'deki bir restoran için yetiştirdiğini belirtti. Sipariş üzerine bugüne kadar bir çok restorana özel bal kabağı yetiştirdiğini ifade eden Fethi Gökşen, bal kabağını 4 kişinin güçlükle taşıyabildiğini vurguladı. 
     
</TEXT>
</DOC>
