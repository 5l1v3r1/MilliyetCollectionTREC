<DOC>
<DOCNO> 270083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sonsiy06.html </URL>
<DATE> 2004/09/08/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
CHP'den Unakıtan'a "dili tutulur" eleştirisi... 
</HEADLINE>
<TEXT>

     CHP Antalya Milletvekili Feridun Baloğlu, Maliye Bakanı Kemal Unakıtan'ı ''Özelleştirme için laf edenin bundan sonra dili tutulur'' şeklindeki sözlerinden dolayı eleştirdi. 
     Baloğlu, Unakıtan tarafından yanıtlanması istemiyle TBMM Başkanlığı'na sunduğu soru önergesinde, ''Bir devlet adamının halkını, dili tutulacağı kehaneti ile korkutması, demokratik toplumlarda olağan sayılabilir mi '' diye sordu. 
     Antalya'daki Elektro Metalurji Tesisleri'nin özelleştirilmesi nedeniyle kullanılan bu sözlerin halkı susturma özleminin bir yansıması olup olmadığını da soran Baloğlu, önergesinde şu sorulara yer verdi 
     ''-Yaklaşık 25 milyon dolar para verdiğinizi öne sürdüğünüz bir tesisi 15 milyon dolara satmayı, çok övündüğünüz Tüccar siyasetçi kavramıyla nasıl bağdaştırıyorsunuz 
     -Antalya'daki tüm fabrikaları ve deniz kıyısındaki son kamu arazilerini de sattıktan sonra satacak birşey kalmayınca ne yapacaksınız '' 
     
</TEXT>
</DOC>
