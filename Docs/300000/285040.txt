<DOC>
<DOCNO> 285040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sondun18.html </URL>
<DATE> 2004/11/01/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Almanya'da Türkiye aleyhine imza kampanyası başladı 
</HEADLINE>
<TEXT>

     Aşırı sağcı, Almanya'nın Milliyetçi Demokratik Partisi NPD ve Alman Halk Birliği DVU , Türkiye'nin AB üyeliğine karşı imza kampanyası başlattı. 
     NPD Genel Başkanı Udo Voigt, ''Biz çok kültürlü bir toplumu reddediyoruz'' dedi. 
     Voigt ve DVU Genel Başkanı Gerhard Frey, Almanya'nın yabancılar nedeniyle ''yabancılaştığını'' belirterek, buna rağmen partilerinin yabancı düşmanı olmadığını iddia ettiler. 
     NPD ve DVU, Thüringen eyaletindeki Leinefelde kentinde yaptıkları ortak parti kurultayında militan Neonaziler ile birlikte, 2006 yılında yapılacak genel seçimlerde şanslarını artırmak amacıyla ''Sağcı Halk Cephesi'' adı altında bir ittifak oluşturdular. 
     NPD, ilk kez, sabıkası bulunan militan Neonazi olan Thorsten Heise'yi Yönetim Kurulu üyeliğine kabul etti. 
     
</TEXT>
</DOC>
