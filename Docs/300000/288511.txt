<DOC>
<DOCNO> 288511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/yasam/yas01.html </URL>
<DATE> 2004/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkenceye, 'keçi kestik' savunması 
</HEADLINE>
<TEXT>


Halil Yulu'yu akıl almaz bir işkenceyle öldürdüğü iddia edilen aile, vahşet delillerini böyle açıkladı 

SADUN KILIÇ, İBRAHİM LALELİ Burdur DHA 

Burdur Ağlasun'da kızının arkadaşı üniversiteli Halil Yulu'yu öldürdüğü iddia edilen Halil Özer, eşi Fatma ve kızı Ş. tutuklandı. 
İddiaya göre, korkunç olay şöyle gerçekleşti 
Burdur Meslek Yüksekokulu 2. sınıf öğrencisi Yulu 25 , ilköğretim 8. sınıf öğrencisi Ş. 13 ile 16 gün önce arkadaş oldu. Durumu öğrenince öfkelenen baba Özer 37 , kızından arkadaşını eve çağırmasını istedi. Genci kapı arkasında bekleyen Özer, kürekle başına vurduğu Yulu'yu bayılttı. Özer, eşinin yardımıyla el ve kollarını bağlayıp ayaklarından tavana astığı Yulu'nun dişlerini penseyle çekti, iki kolunu ve bir bacağını kırdı, kol kaslarını demirle deldi, dudağını kesti, yumrukla yüzünü tanınmaz hale getirdi. 

Kaçırmak istedi 
Jandarma, Kibrit Köyü yakınlarında yol kenarına bırakılan Yulu'nun ölmeden önce adını verdiği Özer ailesinin evinde, kan izlerine rastladı. Fatma Özer, 'Keçi kestik' dese de, korkunç işkencede kullanılan penseyle ip evde, kürek ağılda bulundu. Babasından dayak yediği anlaşılan Ş. de bakire çıktı. Hırsızlıktan sabıkalı, bir cinayet suçlamasında delil yetersizliğinden serbest kaldığı belirlenen Özer, eşi Fatma ve kızı Ş., Burdur E Tipi Kapalı Cezaevi'ne gönderildi. 


</TEXT>
</DOC>
