<DOC>
<DOCNO> 270566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/siyaset/siy06.html </URL>
<DATE> 2004/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Basın zinada çok ayıp ediyormuş 
</HEADLINE>
<TEXT>



Dışişleri Bakanı Abdullah Gül, basının, zinanın hapisle cezalandırılması girişimini yanlış yansıttığını iddia etti. Dışişleri Bakan Gül, Estonya'nın başkenti Tallinn'e giderken uçakta soruları yanıtladı. Abdullah Gül, AB'nin, önceki gün müzakerelere başlamak için ilk kez Türkiye'den ek talebinin olmadığını açıkladığını anımsatarak, "Bunlar karşısında büyük gazetelerin manşetleri böyle mi olmalıydı" dedi. Bazı gazetelerin yayınları yüzünden zina tartışmasının Avrupa gazetelerine de aynı şekilde yansımasından yakınan Dışişleri Bakanı Gül, "Zina konusunun ele alınış tarzı, olduğundan farklı şekilde sunuluşu Türkiye'ye büyük haksızlıktır, sorumsuzluktur... Ne kadar ayıp bir şey" diye konuştu. Dışişleri Bakanı Abdullah Gül, "Türkiye'de ihanete uğrayan hep kadın" dedi. 



</TEXT>
</DOC>
