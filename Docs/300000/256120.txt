<DOC>
<DOCNO> 256120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/soneko06.html </URL>
<DATE> 2004/07/17/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Ululararası borsalarda geçen hafta... Dolar değer kaybetti... 
</HEADLINE>
<TEXT>

     Uluslararası borsalarda geçen hafta, ABD Doları Japon Yeni dışında, önemli para birimleri karşısında değer kaybederken, altın fiyatları ise Hong Kong Borsası dışında yükseldi. 
     Tokyo Borsası'nda hafta başında ABD Doları Japon Yeni karşısında düşüş trendi içinde 107.90 puandan girdi. Cuma günü kapanışta Pazartesi gününe göre 1.64 yen değer kazanarak 109.54 yene çıktı. 
     ABD Doları'nın Avrupa döviz borsalarında önemli para birimleri karşısında pazartesi ve cuma günleri kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 108.29 108.61 İsviçre Frangı 1.2245 1.2242 Kanada Doları 1.3191 1.3113 
     Londra Borsası'nda haftaya 1.2398 dolarda başlayan euro, Cuma günü kapanışta 1.2451 dolara çıktı. 
     Aynı borsada pazartesi 1.8629 dolarda kapanan İngiliz Sterlini de cuma kapanışta 1.8730 dolara yükseldi. 
     
     ALTIN FİYATLARI 
     Altının ons fiyatı bazı borsalarda pazartesi ve cuma günleri kapanış saatleri itibariyle şöyle 
     
     
BORSA PAZARTESİ CUMA Londra 406.50 407.00 Zürih 405.95 406.55 Hong Kong 408.65 405.15 
     Londra Borsası'nda pazartesi 6.48 dolardan kapanan gümüşün ons fiyatı cuma günü 6.70 dolara çıktı. 
     
     MENKUL KIYMET PİYASALARI 
     New York Borsası'nda endeksler, yarı iletken sektörünün notunu düşürmesi üzerine dalgalı açıldı. 
     Endekslerden Dow Jones Endeksi artış eğilimi içinde 10,238.22 puandan, teknoloji endeksi Nasdaq, haftaya düşüş trendi içinde 1,936.92 puandan başladı. 
     Aynı borsada endeksler Cuma günü kapanışta yatırımcıların ekonomi yerine borsada işlem gören şirketlerin karlarına odaklanması nedeniyle geriledi. Petrol fiyatlarındaki artış diğer sektörlerinin kayıplarında etkili oldu. 
     Dow Jones Endeksi Cuma günü de gerileyerek 10,139.78 puana düşerken Nasdaq Endeksi 1,883.15 puana indi. 
     Haftaya yükseliş trendi içinde 11,582.28 puandan giren Tokyo Borsası'nda Nikkei Endeksi, hafta sonunda Pazartesi gününe göre, 146.28 puan değer kaybederek, 11,436.00 puana indi. 
     
</TEXT>
</DOC>
