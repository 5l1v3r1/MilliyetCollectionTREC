<DOC>
<DOCNO> 260294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/sonspo39.html </URL>
<DATE> 2004/08/03/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Milan Chelsea'yi Shevchenko ile yıktı 
</HEADLINE>
<TEXT>

     ABD'de düzenlenen "Dünya Şampiyonları Turnuvası" karşı karşıya gelen Milan ve Chelsea'de gülen taraf İtalyanlar oldu. 
     2 kez yenik duruma düşmelerine rağmen maçı bırakmayan kırmızı-siyahlılar, 88. dakikada Ukraynalı süperstarı Shevchenko'nun harika frikik golüyle İngiliz ekibini 3-2 mağlup etti. 
     Yaptığı flaş transferlerle bu sezon da adından söz ettiren Chelsea, 19. dakikada Gudjohnsen'le öne geçerken bu gole cevap 26. dakikada Cafu'dan geldi. 
     Chelsea'de bu kez sahneye yeni transfer Drogba çıktı ve 38'de skoru 2-1 yaptı. Drogba'nın sayısından sonra uzun süre karşılaşmayı yenik götüren Milan, emektar Costacurta'nın 76'da köşe vuruşundan gelen topu Chelsea ağlarına göndermesiyle yeniden beraberliği yakaladı. 
     Ve maçın bitimine 2 dakika kala Shevchenko, kazanılan serbest vuruşta topa çok düzgün vurdu 3-2. 
     'Dünya Şampiyonları Turnuvası'nda son maç bu akşam Roma ve Liverpool arasında oynanacak. 
     
</TEXT>
</DOC>
