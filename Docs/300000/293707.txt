<DOC>
<DOCNO> 293707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/yazar/pulur.html </URL>
<DATE> 2004/12/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Türk olmak şans işidir 
</HEADLINE>
<TEXT>


ARADA sırada laf etmek gerekirse, "Türkiye'de gazetecilik yapmanın bir şans olduğunu" söyleriz. 
Nedeni çok basit 
O çağdaş dediğimiz ülkelerin çoğunda, Türkiye'de yaşananlar yaşanmaz. 
Ama Türkiye'deki gazeteci, onların tadına varamadığı olayların tanığıdır, hem de görgü tanığıdır. 

TRİBÜN cinayetini biliyorsunuz, herkes infial halinde, cinayet Beşiktaş - Rize maçı oynanırken işleniyor, tabii gazetelerin ve televizyonların, özellikle spor programlarının, daha doğrusu futbol programlarının baş konusu bu... 
Böyle bir olayda, ölenin ya da öldürenin hangi kulübün taraftarı olduğu çok mu önemlidir Önemli olan, cinayettir ve gelecekteki cinayetleri önlemektir. 

HAYIR, Star TV'de konuşan Beşiktaşlı İhsan Kalkavan'a göre öldürülen gencin cebinden "Fenerbahçe taraftar kartı" çıkmıştır. 
Bu ne demektir 
İhsan Kalkavan'a göre Beşiktaş'a haksızlık yapılmakta, böyle olaylar hep onları bulmaktadır. 
İnsaf 
Ölenin cebinde hangi takımın kartı olursa olsun, neyi değiştirir ki 

CİNAYETTEN sonra, polis ve kulüpler stadyumlarda gerekli önlemleri aldılar, İstanbul Valisi TRT'deki spor programına telefonla katılıyor, bilgi veriyor. 
Faik Çetiner gibi aklı başında bir adamın Vali'ye söylediklerine bakın... 
"Aman Vali Bey, taraftarı çok sıkmayın, sonra maça gelmezler " 
İnsaf 

İSTANBUL'da bir baba, kızını ilkokula göndermiyor... 
Niye 
Çünkü ilkokulda kızının başını açarlarmış... 
Ve zavallı çocuk, cehalete mahkum, kaymakamın, Milli Eğitim müdürünün çabası boşuna... 

AYNI günlerde gazetelerde bir haber çıkıyor, Küçükyalı Çocuk Esirgeme Yurdu, ihtiyaç içinde çocukların yiyeceği içeceği, kalemi, defter ve giyeceği yok 
Eski bakanlardan, yazar Cahit Kayra, kendi imkanlarıyla bir kutu yardım malzemesi hazırlıyor, telefon ediyor, nasıl göndereceğini soruyor, cevap, insanı Türkiye'nin geleceği için umutlandırıyor 
"Aman efendim, sağ olun, o kadar çok yardım geldi ki, koyacak yer kalmadı..." 

BU da "Hakan Soydaş"ın serüveni 
"Geçen yıl, Kadıköy'de bir kadının çantasını kapıp kaçan, kadını yerlerde sürükleyen iki genci yakaladım, bana bıçak çektiler, kendimi korumak için onları dövdüm, çantayı kurtardım, gelen polise teslim ettim. Olayı seyredenler beni alkışladılar ve teşekkür ettiler. Karakola gittik, başım derde girdi, kapkaççıları dövdüğüm için dava açıldı, beraat ettim, benden hastane parası istediler, vermedim, devreye kapkaççıların mafyası girdi, çoluk çocuğumun ve kendimin can güvenliği için istedikleri 3 milyar lirayı borç harç denkleştirip verdim..." 
Şimdi, ilgili ilgisiz herkes soracak 
"Kim bu Hakan Soydaş " 
Hakan Soydaş, takma isim, korkudan asıl adını yazamayan biri... 
Acaba anlattıkları doğru mu 
Haklısınız 
Biz de kuşkudayız ama, macera o kadar "yerli", bize uygun ki 

BAZILARI "Türk olmak kolay değil " derler. 
Elbette, Türk olmak bir şans işidir, Türk olmayanlar bu anlattıklarımızı yaşayabilirler mi 
Ya da yazabilirler mi 



</TEXT>
</DOC>
