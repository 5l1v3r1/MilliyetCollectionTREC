<DOC>
<DOCNO> 275333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sonsiy14.html </URL>
<DATE> 2004/09/27/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Erdoğan, 6 Ekim'de Avrupa Konseyi'nde konuşacak... 
</HEADLINE>
<TEXT>

     Başbakan Tayyip Erdoğan, 6 Ekim'de Avrupa Konseyi Parlamenterler Asamblesi'nde konuşacak. 
     AK Parlamenterler Asamblesi'nden yapılan açıklamada, Asamble'nin 4-8 Ekim'de yapacağı oturumların gündem maddelerinin başında, AK üyesi ülkelerdeki terörizmin oluşturduğu zorluklarla Çeçen Cumhuriyeti'ndeki siyasi, insan hakları ve insani durumunun geldiği belirtildi. 
     Sırbistan-Karadağ ve Azerbaycan'daki demokratik kurumların işleyişi ile Ermenistan'ın yükümlülük ve taahhütlerine olan bağlılığının da ele alınacağı oturumlar sırasında Başbakan Erdoğan'ın 6 Ekim'de konuk konuşmacı olarak söz alacağı belirtildi. 
     Oturumlar sırasında ayrıca Monako'nun AK'ye katılımı dolayısıyla bir tören düzenlenecek. Tören öncesi Monako Prensi Albert, AK milletvekillerine hitap edecek. 
     
</TEXT>
</DOC>
