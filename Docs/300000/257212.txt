<DOC>
<DOCNO> 257212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/ekonomi/aeko.html </URL>
<DATE> 2004/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'2 bin poundluk bir şirketle 4 milyar dolar nasıl getirilir ' 
</HEADLINE>
<TEXT>


BDDK Başkanı Bilgin bu soruyu kendisine sordu ve 'Kreditör off shore bir köprü şirket. Paralar uluslararası finans sisteminden geçirilerek gelecek' dedi 

EKONOMİ SERVİSİ 

Bankacılık Düzenleme ve Denetleme Kurumu BDDK Başkanı Tevfik Bilgin, Çukurova Grubu'nun ödeyeceği 6.2 milyar dolarlık borcu 4.1 milyar dolara indiren erken ödeme anlaşmasında yanıt arayan 'Para nereden gelecek ' sorusuna 'off shore bir köprü şirketten' yanıtını verdi. 
Bilgin CNN Türk'te katıldığı canlı yayında Didem Tümer'in paranın geleceği şirketin 'tabela şirketi' olup olmadığı sorusu üzerine şöyle dedi 
"Kreditör olacak bu şirket off shore adalarda 2 bin pound 5 milyar 361 milyon lira sermaye ile kurulmuş. '2 bin poundluk bir şirket 4.1 milyar dolar 5 katrilyon 949 trilyon 26 milyar lira nasıl getirebilir ' diye sorabilirsiniz. Ama unutmayın ki off shore adalar hem vergi anlamında hem de reyting anlamında dünya finans piyasalarının çok sık başvurduğu adalardır. Bu şirketin tanımı 'special purpose vehicle'dır yani özel amaçlarla dizayn edilmiş bir şirkettir. Bir köprü şirkettir ve bu şirket vasıtası ile Türkiye'ye paralar gelecek. Benim için en önemli nokta bu paranın kara para olmaması." 

'Hazine'ye 2.1 milyar dolar girecek' 
Bilgin, Çukurova ile yapılan anlaşmadan TMSF'nin kasasına 2.1 milyar dolar gireceğini bu paranın da Hazine'ye aktarılacağını belirterek, "Bu para birçok bakanlığın bütçesinden daha büyük" dedi. 
Çukurova'nın ödemelerine aracılık edecek olan 2 bin pound sermayeli Northway Petrolium şirketi daha önce de gündeme gelmiş ve BDDK'da kuşkulara neden olmuştu. Northway İngiltere ile İrlanda arasında Island Of Man adasında kurulu. BDDK daha önce, Northway'in 'Fon'lardan kredi temin edeceğiz' taahhüdü, mali gücü ve ortaklık yapısını tatmink r bulunmamış hatta bu yüzden görüşmelerde kesinti olmuştu. 

'Paralar bavulla gelmeyecek' BDDK Başkanı Bilgin, Çukurova'nın yapacağı nakit ödemelere ilişkin olarak şöyle konuştu "Tabii bu ödeme sırasında akıllara şu da gelebilir. Dünya finans piyasalarında boşlukta dolanan bir sürü para var ve bunlar girecek bir yer arıyor. Dolayısıyla da akıllara kara para olgusu geliyor. Biz bu konuda son derece duyarlıyız. Yüzlerce milyon dolar bavullara yüklenip Türkiye'ye getirilmeyecek. Uluslararası finans sisteminden geçirilerek Türkiye'ye getirelecek. Şayet bu konuda ufak bir tereddüt yaşarsak anlaşmayı feshetme yetkisine de sahibiz." 

'Kentbank'ta çözümü bilen telefon etsin' Yargı kararıyla bankasını geri alma hakkı kazanan ancak bankası Bayındırbank'a devredilerek ortadan kaldırılan Kentbank'ın sahibi Mustafa Süzer ile hiç görüşmediğini belirten Bilgin, "Bu konuda yargı yolları tüketilmiştir" dedi. Bilgin, "Türk hukuk tarihinde böyle bir örnek yok. Kararı alanlara da nasıl bir çözüm üretilebileceğini sormak istiyorum. Kentbank konusunun nasıl çözüleceğini bilen varsa bana telefon etsin. Ya da daha önce böyle bir hukuk davası varsa" diye konuştu. Kentbank diye bir bankanın şu anda bulunmadığını söyleyen Bilgin, "Basından takip ettiğim kadarıyla eski sahibi bankasını geri istiyor, bu mümkün gözükmüyor, ancak bankacılık lisansı talep ederse bunu değerlendirebiliriz" dedi. 

Yapı Kredi prim yaptı Turkcell ise geriledi Çukurova Grubu'nun BDDK, TMSF ve Yapı Kredi Bankası ile borçlarının erken ödenmesi konusunda anlaşmaya varması Yapı Kredi Bankası hisselerine olumlu yansıdı. Gün içinde 4.000 liraya kadar çıkan hisseler dün yüzde 3.42 prim yaptı ve 3.775 liraya yükseldi. Banka hisselerinin fiyatı son bir yılda yüzde 169'luk artış gösterdi. Dünkü işlemlerde en çok işlem hacmi Yapı Kredi Bankası hisselerinde gerçekleşti. İMKB'de toplam 762.5 trilyonluk dünkü işlem hacminin yüzde 34'ü 261.6 trilyon lira Yapı Kredi hisselerinde gerçekleşti. Grubun diğer şirketlerinden Turkcell ise yüzde 4.84 değer kaybederek 17.700 liraya geriledi. 


</TEXT>
</DOC>
