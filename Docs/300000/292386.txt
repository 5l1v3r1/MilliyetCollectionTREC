<DOC>
<DOCNO> 292386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sonsiy09.html </URL>
<DATE> 2004/11/26/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
CHP Parti Meclisi, 16 milletvekilinin ''kınanmasını'' görüşecek... 
</HEADLINE>
<TEXT>

     CHP Parti Meclisi PM toplandı. Toplantıda, Merkez Yönetim Kurulu'nun MYK ''16 milletvekilinin kınama cezası verilmesi istemiyle Yüksek Disiplin Kurulu'na YDK sevkine'' ilişkin kararı oylanacak. 
     CHP Genel Merkezi'nde Genel Başkanı Deniz Baykal başkanlığında basına kapalı olarak toplanan Parti Meclisi'nde gündemdeki siyasi gelişmeler değerlendirilecek. 
     Toplantıda, Şişli Belediye Başkanı Mustafa Sarıgül'ün Mersin mitingine katılan 16 milletvekiline kınama verilmesine ilişkin MYK kararı da görüşülerek, karara bağlanacak. 
     Haklarında kınama cezası istenen ve aynı zamanda Parti Meclisi üyesi olan milletvekilerinden Hüseyin Özcan ve Erdoğan Kaplan, toplantı öncesi gazetecilerin sorularını yanıtladı. 
     Mersin Milletvekili Özcan, Şişli Belediye Başkanı Sarıgül'ün Mersin'de düzenlediği mitinge katılmalarının ''parti suçu'' olarak değerlendirilemeyeceğini söyledi. 
     Parti Meclisi üyelerinin, disiplin konusunu değerlendirirken sağduyulu davranmalarını isteyen Özcan, ''Duygusal davranmamaları gerekiyor. Bugün bize yarın onlara...Sustukça sıra onlara da gelir'' diye konuştu. 
     Tekirdağ Milletvekili Erdoğan Kaplan da kınama cezasını haketmediklerini ifade ederek, ''Ben 30 yıldır partiliyim. Kimsenin emir eri değilim, bağımsız ve özgür irademle hareket ettim. Biz CHP'den ayrılmayacağız, kimsenin gücü bizi CHP'den ayırmaya yetmeyecek'' dedi. 

     
</TEXT>
</DOC>
