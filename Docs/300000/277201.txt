<DOC>
<DOCNO> 277201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sonspo09.html </URL>
<DATE> 2004/10/04/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Fatih Terim'den Gençlerbirliği'nin teklifine ret 
</HEADLINE>
<TEXT>

     Birinci Süper Futbol Ligi'nde kötü günler geçiren Gençlerbirliği'nde, teknik direktör arayışları sürerken, bu konuda aday enflasyonu yaşanıyor. 
     Basın sözcüsü Muammer Akyüz, konuyla ilgili olarak AA muhabirine yaptığı açıklamada, teknik direktör konusunda 2 gün içerisinde karar vereceklerini belirterek, ''20 kişilik bir liste vardı. Oğuz Çetin üzerinde çok fazla duruldu. Feyyaz'ı da konuştuk, ancak Şenol Güneş de adaylar arasında'' dedi. 
     Fatih Terim'e de teklif yaptıklarını, ancak kendisinin Türkiye'de çalışmak istemediğini kendilerine söylediğini ifade eden Akyüz, şöyle konuştu 
     ''Mustafa Denizli talep görmedi. Kamerun Milli Takımı Teknik Direktörü Winnie Schaffer'i görüştük. Norveç Milli Takımı Teknik Direktörü Egil Olsen de aracılar vasıtasıyla haber yolladı. Zaten John Benjamin Toshack da hazır kıta olarak bekliyor. Ancak yüzde 99 yabancı olmayacak.'' Gençlerbirliği Kulübü Yönetim Kurulu'nun, yarın akşam yapacağı toplantıda teknik direktör konusunda kararını vermesi bekleniyor. 

     
</TEXT>
</DOC>
