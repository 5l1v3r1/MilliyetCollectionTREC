<DOC>
<DOCNO> 263948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/ekonomi/eko09.html </URL>
<DATE> 2004/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Charley Kasırgası, sigorta şirketlerini de vurdu 
</HEADLINE>
<TEXT>



ABD'de 16 kişinin ölümüne ve binlerce kişinin evsiz kalmasına neden olan Charley Kasırgası, asıl zararı Avrupalı reasürans şirketlerine verdi. 
Saatte 235 kilometreye ulaşan hızıyla geçtiği yerleşim yerlerini tanınmaz hale getiren kasırganın, sigorta şirketlerine verdiği zararın 4 ila- 10 milyar dolar arasında gerçekleşmesi bekleniyor. Kasırganın ardından dünyanın en büyük reasürans şirketi Alman Munich Re'nin hisse senetleri Frankfurt Borsası'nda bugün yüzde 1 değer kaybetti. Avrupalı diğer reasürans şirketleri İsviçreli Swiss Re, Zurich Financial ve Converium ile Fransız Scor'un hisse senetlerindeki değer kaybı ise sırasıyla 2.1, 1.1, 4.2 ve 1.9 olarak gerçekleşti. Büyük maddi hasarlı felaketler, reasürans şirketleri için kısa vadede önemli bir zarar kaynağı olabilirken, uzun vadede yükselen reasürans primleri sayesinde gelirlerinin artmasını beraberinde getirebiliyor. 


</TEXT>
</DOC>
