<DOC>
<DOCNO> 268630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/siyaset/siy03.html </URL>
<DATE> 2004/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sumen altı'na suç duyurusu 
</HEADLINE>
<TEXT>


Avukat Tırpan, müvekkilinin dosyasının iki yıldır bekletildiği gerekçesiyle suç duyurusunda bulundu 

LUBE AYAR İstanbul 


Avukat Yücel Tırpan, müvekkili Rana Yörük'e tecavüze kalkıştığı iddiasıyla 18 yıla kadar hapis istemiyle yargılandığı davada beraat eden eski İstanbul Valisi Hayri Kozakçıoğlu'nun damadı Selçuk Alan hakkındaki dosyanın iki yıldır Yargıtay'da bekletildiği gerekçesiyle suç duyurusunda bulundu. 

Bakana atıfta bulundu 
Avukat Tırpan, Yargıtay Ceza Dairesi'ne dilekçesinde, Adalet Bakanlığı'nın soruşturmaların önünü açmak ve ayrıcalık nedeniyle oluşan tıkanmaları önlemek amacıyla hazırladığı genelgeye atıfta bulundu. Tırpan dilekçesinde şunları kaydetti 
"Yerel mahkemenin kararı tarafımızdan 14 Aralık 2002'de temyiz edildi. Aradan geçen iki yıla yakın zamandır temyiz incelemesi yapılmamış, hangi aşamada olduğuna ilişkin sağlıklı bilgi edinilememiştir. Hangi aşamada olduğunu öğrenme girişimlerimiz de işe yaramamıştır. Son günlerde bizzat Adalet Bakanı'nın ağzından çıkan haberler haliyle davayı 'sumen altı mı ediyorlar' endişesi taşımamıza neden olmuştur. Bu nedenle yüksek mahkemenize davanın hangi aşamada olduğuna ve bugüne kadar neden inceleme yapılıp, sonucunun belli olmadığına ilişkin bu dilekçeyi vermek zorunlu hale gelmiştir. Yüksek mahkemede, Adalet Bakanı'nın belirttiği olaylar gerçekleştiyse sorumluların bulunarak, haklarında gerekli hukuki ve cezai işlemlerin yapılmasını talep etmekteyiz." 
Alan, evinde manken Yörük'ü zorla alıkoyduğu ve tecavüze yeltendiği iddiasıyla 5 Ocak 2001'de tutuklanmış, 2.5 ay sonra tahliye olmuştu. 


</TEXT>
</DOC>
