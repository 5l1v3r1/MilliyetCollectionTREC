<DOC>
<DOCNO> 275565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sondun33.html </URL>
<DATE> 2004/09/28/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Bulgaristan'dan Türkiye'ye AB yolunda tam destek 
</HEADLINE>
<TEXT>

     Bulgaristan Başbakanı Simeon Sakskoburgootski, Türkiye'nin, Avrupa Birliği'nin vazgeçilmez bir parçası olduğunu söyledi. 
     Uzun yıllar sürgün hayatı yaşadığı İspanya'ya başbakan olarak ilk resmi ziyaretini gelecek hafta başı yapacak Sakskoburgotski, İspanya'nın ''El Pais'' gazetesine özel açıklamalarda bulundu. 
     Sakskoburgootski, Türkiye'nin Avrupa Birliği'nden dışlanmasının vahim bir hata olacağını belirterek, ''Türkiye, Avrupa'nın güvenliğinde kilit bir rol oynuyor. Şimdi Türkiye'ye Bizi savunurken Avrupalıydınız ama artık değilsiniz nasıl diyebiliriz Bu kabul edilemez bir durum'' dedi. 
     Sakskoburgotski, Avrupa Birliği'nin genişleme süreciyle ilgili görüşlerini dile getirirken Türkiye'nin, Avrupa Birliği'nin vazgeçilmez bir parçası olduğunu söyledi. 
     Bulgaristan'ın, Türkiye'nin Avrupa Birliği üyeliğine tam destek verdiğini belirten Sakskoburgotski, ''Güney komşumuzun Avrupa Birliği üyesi olması bizim için bir avantajdır. Türkiye, Avrupa'nın her zaman dost ve sadık müttefiki olmuştur'' dedi. 
     Türkiye'nin, Avrupa'nın güvenliği için kilit bir rol oynadığını ve üzerine düşen görevi her zaman yerine getirdiğini belirten Sakskoburgotski, ''Bu aşamada Türkiye'nin Avrupa Birliği'ne katılımının önceden reddedilmesi kesinlikle adil olmaz'' diye konuştu. 
     Türkiye'nin son 50 yılda NATO'nun en önemli ve güvenilir üyelerinden biri olduğunu belirten Bulgaristan Başbakanı, şunları kaydetti 
     ''Bütün mesele Ankara'nın Avrupa Birliği üyelik kriterlerini yerine getirip getirmeyeceğinden ibarettir. Sadece buna bakılmalıdır. Türkiye'nin Avrupa Birliği üyeliği için belirleyici olması gereken bu kriterlerdir. Bunun dışındaki nedenler değerlendirmeye alınmamalıdır. Şimdi yıllardır Avrupa'nın güvenliğinde kilit bir rol oynayan Türkiye'ye Bizi savunurken Avrupalıydınız ama artık değilsiniz nasıl diyebiliriz Bu kabul edilemez bir durumdur.'' 
     
</TEXT>
</DOC>
