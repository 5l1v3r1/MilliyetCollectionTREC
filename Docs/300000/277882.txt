<DOC>
<DOCNO> 277882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sonyas14.html </URL>
<DATE> 2004/10/06/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Sibel Kekilli'ye 'büyük rol' 
</HEADLINE>
<TEXT>

     Almanya'nın başkenti Berlin'de düzenlenen ''Berlinale'' film festivalinde, ''Gegen die Wand'' Duvara Karşı filmindeki rolüyle ''Altın Ayı'' ödülünü kazanan Sibel Kekilli 24 , yeni filminde Nazilerden kaçan bir Yahudi kadını canlandıracak. 
     Berliner Kurier gazetesi, ''Sibel'in büyük rolü'' başlığıyla verdiği haberde, tanınmış Alman oyuncu ve yazar Armin Mueller-Stahl'ın 73 , çevirmek istediği ''Der letzte Zug'' Son Tren adlı film için oyuncu olarak Kekilli'yi seçtiğini duyurdu. 
     Mueller-Stahl'in, Kekilli'nin, filmdeki rol için en uygun oyuncu olduğuna inandığı ve Kekilli'nin rolünü çok iyi oynayacağına emin olduğunu söylediği belirtildi. 
     Kekilli, gazeteye yaptığı açıklamada, ''Haberi aldığımda çok şaşırdım. Armin'in rejisörlük yapacağını duyunca dizlerimin bağı çözüldü'' dedi. 
     Rolüne uyum sağlamak için Sachsenhausen toplama kampını ziyaret eden, Auschwitz'e de gitmek istediğini söyleyen Kekilli, ''Deliler gibi kitap okuyorum ve büyük bir heyecanla ilk çekim gününü bekliyorum'' diye konuştu. 

     
</TEXT>
</DOC>
