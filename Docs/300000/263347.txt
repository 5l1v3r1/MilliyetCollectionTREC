<DOC>
<DOCNO> 263347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/yasam/yas05.html </URL>
<DATE> 2004/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşcinsel valiye tacizci suçlaması 
</HEADLINE>
<TEXT>


Eşcinsel olduğunu açıklayarak istifa eden New Jersey Valisi'nin İsrailli danışmanı taciz davası açıyor... 

DIŞ HABERLER SERVİSİ 

Başka bir erkekle evlilik dışı ilişkide bulunduğu için istifa ettiğini açıklayarak Amerikan politikasında bomba etkisi yaratan New Jersey valisi Jim McGreevey'nin, İsrailli danışmanının cinsel taciz davasıyla yüzyüze olduğu ortaya çıktı. 
ABC televizyonu, McGreevey'nin eski sevgilisi ve danışmanı olan Golan Cipel adlı 35 yaşındaki İsrail vatandaşının, Demokrat vali aleyhine milyonlarca dolarlık dava açmakla tehdit ettiğini, McGreevey'nin de bunun kamuoyuna duyurulmasını engellemek için, eşcinsel olduğunu basına açıkladığını kaydetti. 

Sus parası istiyor 
McGreevey'nin danışmanı Hank Sheinkopf, New York'taki eski bir İsrail konsolosluğu görevlisi olan Cipel'in, valinin kendisine "sus" parası vermemesi halinde, aleyhine cinsel taciz davası açacağını bir kaç hafta söylediğini bildirdi. McGreevey'nin durumu polise bildirdiği ve Cipel hakkında kanuni işlem yapılmasını istediği açıklandı. 



</TEXT>
</DOC>
