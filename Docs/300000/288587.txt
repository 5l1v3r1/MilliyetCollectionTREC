<DOC>
<DOCNO> 288587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/sonspo03.html </URL>
<DATE> 2004/11/13/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Cordoba’ya sürpriz teklif 
</HEADLINE>
<TEXT>

     Sezon başında adı Arsenal ile anılan Cordoba'ya şimdi de bir diğer Ada ekibi Fulham talip. Yönetim, Bosque’nin kararını bekliyor. 
     
     Adalılar çok istiyor 

     Geride kalan iki sezonda sergilediği muhteşem performansla taraftarların gönlünde taht kuran Oscar Cordoba, bu sezon geçmişini mumla aratıyor. Sakatlıklardan belini doğrultamayan, sağlam olduğu dönemlerde de eldivenleri Murat Şahin ile Ramazan Kurşunlu’ya kaptıran Kolombiyalı kaleciye, İngiltere Premier Ligi takımlarının ilgisi ise artarak sürüyor. Sezon başında Arsenal’ın gündemine giren tecrübeli file bekçisine şimdi de Fulham talip oldu. 
     
     Menacer İstanbul’da 

     Arsenal ile yapılan görüşmeler esnasında Oscar Cordoba’dan tam yetki alan menacerlik şirketi, önceki gün İstanbul’a bir yetkilisini göndererek Fulham’ın teklifini Beşiktaş Yönetimi’ne resmen iletti. Bu konuda son sözü, teknik direktör Vicente Del Bosque söyleyecek. Ramazan ile Murat’ın performanslarından memnun olan İspanyol hoca, Gönderebilirsiniz’ raporu verirse Oscar Cordoba, Ocak ayındaki ara transferde yol görünecek. 
     
</TEXT>
</DOC>
