<DOC>
<DOCNO> 289289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sonspo33.html </URL>
<DATE> 2004/11/16/ </DATE>
<TIME> 22.13 </TIME>
<AUTHOR>  </AUTHOR>
<HEADLINE>
Türkiye 1 - Ukrayna 0 maç sonucu 
</HEADLINE>
<TEXT>

     Avrupa Ümitler Futbol Şampiyonası 2. Eleme Grubu 5. maçında Türkiye, grup lideri Ukrayna'yı 1-0 yenerek puanını 8'e çıkardı. 
     Türkiye, bu yarıda daha temkinli bir oyun sergilerken, oyunu iyi kontrol etti ve ilk yarıda attığı tek golle maçtan galip ayrılmayı bildi. 
     
     İLK YARI 

     2. dakikada sağdan Mehmet Topuz'un ceza sahasına gönderdiği topa Ukrayna savunması ayak koydu. Savunmadan seken meşin yuvarlakla ceza yayı üzerinde buluşan İbrahim'in sert vuruşunda top, yandan auta çıktı. 
     3. dakikada kaleyi karşıdan gören pozisyonda, yaklaşık 25 metreden Adem'in sert şutunda top, üst direğe çarparak auta gitti. 
     16. dakikada soldan İbrahim'in kullandığı serbest vuruşta, topa müdahale etmek için kalesini terk eden Shyryayev, meşin yuvarlağı yumruklamak isterken sakatlık geçirdi. Kalecinin yerde kaldığı pozisyonda, Mehmet Topuz'un boş kaleye ceza alanı dışından vuruşunda, top farklı biçimde üstten dışarı çıktı. 
     25. dakikada ceza alanının sağında Semih'in pasıyla topla buluşan İbrahim, meşin yuvarlığı uzak direk dibinden filelere göndererek Türkiye'yi 1-0 öne geçiren golü attı. 
     39. dakikada soldan Semih'in ortasına ceza alanı içinde İbrahim'in kafa vuruşunda, top üstten auta çıktı. 
     Kalan dakikalarda sonuç değişmedi ve ilk yarı Türkiye'nin 1-0 üstünlüğüyle tamamlandı. 
     
     
     İKİNCİ YARI 

     47. dakikada Chygrynskyy'in sol çaprazdan kaleciye pasında top kaleciyi geçerek filelere yöneldi. Kaleci Shyryayev hızlı bir şekilde geri koşarak, meşin yuvarlağı ayağıyla kornere attı. 
     53. dakikada Mehmet Topuz'un uzun pasıyla kendi yarı alanından topla çıkarak, sağdan ceza alanına kadar giren Sabri'nin sert vuruşunda, top üst direğe çarparak auta gitti. 
     68. dakikada Aliyev'in hafif sağ çapraztan kullandığı serbest atışta, top yandan auta çıktı. 
     88. dakikada ani gelişen Türkiye atağında, Semih'in ceza alanı dışından zor pozisyonda vuruşu autla sonuçlandı. 
     89. dakikada Aliyev'in kullandığı serbest vuruşta, kaleci Fevzi topu yumruklarıyla kornere çeldi. 
     Kalan dakikalarda başka gol olmadı ve Türkiye, Ukrayna'yı ilk yarıda attığı golle 1-0 yendi. 
     Ümit milliler, gruptaki 5. maçları sonunda 8 puanla 3. sırada yer aldı. Gürcistan'ı 4-2 yenen Danimarka 10 puanla grup liderliğine yükselirken, Ukrayna 9 puanla 2. sıraya geriledi. 
     KÜNYE 
     

TÜRKİYE 1 - UKRAYNA 0 Stat BJK İnönü Hakemler Alan Kelly xxx, Barry Mcdonnell xxx, Ciaran Delaney xxx İrlanda Cumhuriyeti Türkiye Fevzi xx, Mehmet Topuz xxx Dk. 89 Ali , Bekir xx, Muhammed Hanifi xx, Mahmut Hanefi xx, Fahri xxx, Sabri xx Dk. 67 Umut x , Mehmet Çoğum xx, Adem xxx, Semih xxx, İbrahim xxx Dk. 67 Tayfun x Ukrayna Shyryayev xx, Ishchenko xx, Yatsenko xx, Chygrynskyy x, Romanchuk xx, Samborskyy xx, Cheberyachkox x Dk. 46 Rozhok x , Aliyev xxx, Pukanych x Dk. 63 Gladkiyy x , Vorobey xx Dk. 75 Sytnyk x , Milevskyy xx Gol Dk. 25 İbrahim      
</TEXT>
</DOC>
