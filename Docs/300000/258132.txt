<DOC>
<DOCNO> 258132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/guncel/gun07.html </URL>
<DATE> 2004/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlere çadırda uyuşturucu dersi 
</HEADLINE>
<TEXT>



İstanbul Emniyet Müdürlüğü Narkotik Şube Müdürlüğü'nün başlattığı "Öyküyle, Madde Kullanımını Engelleme Projesi"nde başkomiser Zafer Ercan, Kızılay'ın deprem çadırında 500 gence yaşanmış öykülerle uyuşturucu dersi verdi. Uzun saçlı, parmaklarında çok sayıda yüzüğü olan, spor giyimi ve çizmeleriyle dikkat çeken Ercan, Bolu'da 18 - 24 yaş arasındaki gençlere sigaranın, uyuşturucuya giden yolun başlangıcı olduğunu söyledi. Ercan, "Sigara yasal bir uyuşturucu, eğer kullanmıyorsanız, kimse size esrarlı sigara ikram edemez. Birçok kişi içinde ne olduğunu bilmediği sigaraları içtikten sonra uyuşturucuya başlıyor" dedi. Rast- gele ilaç kullanımına da dikkati çeken Ercan, "Bakkallar bile ağrı kesici satıyor. 'Ağrı kesici var mı ' diye sorsam, 40-50 kişinin çantasından ilaç çıkar" diye konuştu. Gençler, modern giysili ve küpeli diğer sivil memurları da ilgiyle izledi. 


</TEXT>
</DOC>
