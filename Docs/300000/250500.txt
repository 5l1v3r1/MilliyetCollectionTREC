<DOC>
<DOCNO> 250500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sondun45.html </URL>
<DATE> 2004/06/24/ </DATE>
<TIME> 21.56 </TIME>
<AUTHOR>  </AUTHOR>
<HEADLINE>
İsrail Havayolları, Türkiye'ye uçuşları askıya aldı 
</HEADLINE>
<TEXT>

     İsrail havayolları El Al'ın Türkiye'ye uçuşları askıya aldığı bildirildi. 
     İsrail'in Kanal 10 televizyonu, El Al'ın akşam İstanbul uçuşunu beklenmedik bir şekilde iptal ettiğini, ancak uçuşun ne zaman yapılacağı konusunda bilgi vermediğini duyurdu. 
     Bir El Al yetkilisi, El Al'dan bilet alanlara alternatif uçuşlar bulmak için ellerinden geleni yapacaklarını belirtti. 
     Yetkili, uçuşların askıya alınma nedenini açıklamadı, ancak gerek televizyon gerekse gazete haberlerinde, Türk yetkililerin, El Al'ın Atatürk havalimanındaki güvenlik prosedürlerinde değişiklik talep etmelerinden sonra, İsrail güvenlik yetkililerinin uçuşların askıya alınmasını tavsiye ettiği belirtiliyor. 
     Medyada çıkan haberlerde, havayolu yetkililerinin, kararın İstanbul'da bugün yapılan saldırılarla ilgisinin bulunmadığını bildirdikleri duyuruldu. 
     
</TEXT>
</DOC>
