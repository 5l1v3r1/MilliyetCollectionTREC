<DOC>
<DOCNO> 290262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sontur50.html </URL>
<DATE> 2004/11/19/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Kumarhaneciler Kralı'nın gözyaşları... 
</HEADLINE>
<TEXT>

     Edirne'nin Keşan İlçesi'ndeki trafik kazasında ölen ''Kumarhaneciler Kralı'' Sudi Özkan'ın torunu ile yakınlarının cenazeleri, Karacaahmet Mezarlığı'nda toprağa verildi. 
     Kazada ölen Sudi Emirhan Özkan ile Seher, İsmail ve Filiz Hürriyet için Karacaahmet Şehitlik Camii'nde düzenlenen törene Sudi Özkan, eşi Katsiaryna Özkan, oğlu Enis Özkan, kız kardeşi Süheyla Özkan Sarıkaya ve Hürriyet ailesinin yakınları katıldı. 
     Sudi Özkan ile eşi taziyeleri kabul ederken, daha sonra caminin dışına kadar taşan kalabalıkla birlikte cenaze namazı kılındı. Namaz sırasında Sudi Özkan'ın ayakta durmakta güçlük çektiği, Emirhan'ın babası Enis Özkan'ın ise gözyaşlarına hakim olamadığı görüldü. 
     Sudi Emirhan Özkan'ın okul arkadaşlarının da katıldığı merasimin ardından cenazeler, Karacaahmet Mezarlığı'ndaki aile kabristanına defnedildi. 
     Öte yandan, kazada ölenler için bu akşam Maslak Princess Otel'de bir mevlit okutulacağı öğrenildi. 
     
     KAZA 

     Bahçeköy yakınlarında 17 Kasım'da meydana gelen kazada, Keşan yönüne giden İsmail Hürriyet'in kullandığı 34 UB 3629 plakalı otomobil, Ali Uçak yönetimindeki 22 FP 888 plakalı kamyonla çarpışmıştı. 
     Kazada, İsmail, Seher ve Filiz Hürriyet ile Sudi Emirhan Özkan yaşamını yitirmiş, Elif Özkan ise yaralanmıştı. 

     
</TEXT>
</DOC>
