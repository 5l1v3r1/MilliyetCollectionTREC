<DOC>
<DOCNO> 264058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sondun16.html </URL>
<DATE> 2004/08/17/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Irak'ta Ürdünlü rehine serbest bırakıldı, bir Lübnanlı rehin alındı 
</HEADLINE>
<TEXT>

     Irak'ta bir Ürdünlü rehinenin serbest bırakıldığı, bir Lübnanlının da rehin alındığı bildirildi. 
     El Cezire televizyonunun haberine göre, Kerbela'daki Irak polisi, serbest bırakılan rehinenin Ürdün Ulusal Bankası'nda çalıştığını belirtti. 
     Haberde, rehinenin kimliği ve ne zaman kaçırıldığı konusunda bilgi verilmedi. 
     Öte yandan, Lübnan'ın uydu televizyon kanalı LBC, Irak'ta rehin alınan bir Lübnanlının görüntülerini yayınladı. 
     LBC, elinde kimliğiyle dizleri üzerine çökmüş Lübnalının adının Muhammed Reed olduğunu kaydetti. 
     Haberde, silahlı grubun, çalıştığı firması 72 saat içinde Irak'tan çekilmediği takdirde Reed'i öldürmekle tehdit ettiği belirtildi. 
     Irak'taki silahlı gruplar, ABD ve diğer yabancı firmaları ülkeyi terk etmeye zorlamak için onlarca kişiyi rehin alıyor. Bu rehinelerden bazıları serbest bırakılırken, bazıları öldürülüyor. 
     
</TEXT>
</DOC>
