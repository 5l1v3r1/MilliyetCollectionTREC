<DOC>
<DOCNO> 281566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonsiy24.html </URL>
<DATE> 2004/10/19/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Anayasa Mahkemesi, yeni TCK'nın kısmi iptal istemini esastan görüşecek 
</HEADLINE>
<TEXT>

     Anayasa Mahkemesi, CHP'nin yeni TCK'nın iki maddesinin iptali ve yürürlüğünün durdurulması istemiyle açtığı davayı, esastan görüşmeye karar verdi. 
     Anayasa Mahkemesi Heyeti bugün yaptığı toplantıda, CHP'nin açtığı davanın ilk incelemesini yaptı. Heyet, başvuruda bir eksiklik tespit etmedi ve davayı esastan görüşmeye karar verdi. 
     Raportörün önümüzdeki günlerde hazırlayacağı raporun ardından Heyetin, öncelikle yürürlüğün durdurulması istemini karara bağlaması bekleniyor. 
     CHP, TCK'nın yapı ruhsatiyesi alınmadan veya ruhsata aykırı olarak bina yapmak, yaptırmak, izin almadan kurulan şantiyelere elektrik, su ve telefon bağlantısı yapılmasına izin vermek suçlarından dolayı dava açılmamasını, açılan davaların düşmesini ve mahkumiyetlerin bütün sonuçlarıyla ortadan kaldırılmasını öngören 184. maddenin 5. fıkrası ile çevrenin kasten ve taksirle kirletilmesi suçlarının cezalandırılmasını öngören 181 ve 182. maddelerin birinci fıkralarının iki yıl sonra yürürlüğe girmesini düzenleyen 344. maddenin de iptalini ve yürürlüğünün durdurulmasını istemişti. 
     
</TEXT>
</DOC>
