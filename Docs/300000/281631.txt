<DOC>
<DOCNO> 281631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sontur21.html </URL>
<DATE> 2004/10/19/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Yolda yürürken kafasına tabela düştü .. 
</HEADLINE>
<TEXT>

     Kırıkkale'de yolda yürüdüğü sırada kafasına tabela düşen genç, tedavi altına alındı. 
     Alınan bilgiye göre, Zafer Caddesi'ndeki bir işhanının 4'üncü katında hizmet veren Diş Doktoru Engin Cebecioğlu'na ait kliniğin tabelasını değiştirmeye çalışan işçiler, söktükleri tabelayı düşürdüler. 
     Yaklaşık 40 kilo ağırlığındaki tabela, o sırada yolda yürüyen lise son sınıf öğrencisi Yunus Çakır'ın üzerine düştü. Yunus Çakır, tabelanın kafasına isabet etmesi sonucu ağır yaralandı. 
     Çevredekilerin şaşkın bakışları arasında yere yığılan Çakır, vatandaşların yardımıyla Kırıkkale Yüksek İhtisas Hastanesi'ne kaldırıldı. 
     Kafasına 18 dikiş atılan Çakır'ın bir süre hastanede tedavi göreceği belirtildi. Polis, olayla ilgili soruşturma başlattı. 
     Gencin yakınlarının, tabelayı değiştirirken ellerinden düşüren işçilerin çalıştığı firmadan şikayetçi oldukları öğrenildi. 
     
</TEXT>
</DOC>
