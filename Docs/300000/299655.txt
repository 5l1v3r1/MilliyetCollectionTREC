<DOC>
<DOCNO> 299655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sontur67.html </URL>
<DATE> 2004/12/21/ </DATE>
<TIME> 23.25 </TIME>
<AUTHOR>  </AUTHOR>
<HEADLINE>
Antigua bayraklı gemi Çanakkale Boğazı'nda arızalandı 
</HEADLINE>
<TEXT>

     Antigua Bayraklı ''Marchaser'' adlı konteyner gemisi, Çanakkale Boğazı çıkışında arızalandı. 
     Ukrayna'dan Mısır'a giden konteyner gemisinde, Çanakkale Boğazı'ndan çıkış yaptıktan sonra Kumkale'nin yaklaşık 10 mil açığında makine arızası meydana geldi. 
     Kaptanı, diğer gemilerin güvenliği için gemiyi demirlerken, durumu telsizle Gemi Trafik Hizmetleri'ne bildirdi. 
     Yetkililer, geminin kuvvetli rüzgar nedeniyle, demir atmasına karşın ağır ağır sürüklendiğini, Kurtarma-2 adlı römorkörün olay yerine sevk edildiğini kaydetti. 
     
     GEMİDEKİ ARIZA GİDERİLDİ 

     Çanakkale Boğazı çıkışında arızalanan Antigua bayraklı ''Marchaser'' adlı konteyner gemisinin arızasının giderildiği bildirildi. 
     Gemi Trafik Hizmetleri yetkililerinden alınan bilgiye göre, Ukrayna'dan Mısır'a giden konteyner gemisinde, Çanakkale Boğazı'ndan çıkış yaptıktan sonra, Kumkale'nin yaklaşık 10 mil açığında meydana gelen makine arızası, gemi mürettebatının kendi imkanlarıyla giderildi. 
     Yetkililer, geminin yoluna devam ettiğini, yardım için bölgeye giden Kurtarma-2 adlı römorkörün Çanakkale'ye dönmek için yola çıktığını kaydettiler. 
     
</TEXT>
</DOC>
