<DOC>
<DOCNO> 250478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sondun22.html </URL>
<DATE> 2004/06/24/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Serbest bırakılan İngiliz askerler İngiltere Büyükelçiliği'nde... 
</HEADLINE>
<TEXT>

     İran'da serbest bırakılan 8 İngiliz askeri, başkent Tahran'daki İngiltere Büyükelçiliği'ne geldi. 
     İran resmi haber ajansı İRNA'nın haberine göre, ülkenin güneybatısındaki Bender Mehşehir kentinde İngiliz diplomatlara teslim edilen 8 askeri taşıyan uçak, Tahran Mehrabad havaalanına indikten sonra, askerler sıkı güvenlik önlemleri altında İngiltere Büyükelçiliği'ne getirildiler. 
     Devlet televizyonu da, sertlik yanlısı göstericilerin 8 İngiliz askeri Mehrabad havaalanına geldiğinde, İran karasularına yasadışı girdikleri için yargılanmalarını istediğini ve serbest bırakılmasını protesto ettiğini bildirdi. 
     İran polisi, İngiltere Büyükelçiliği binası civarında sıkı güvenlik önlemleri alırken, göstericileri binadan uzak tuttular. 
     İran donanmasına ait gemiler, Pazartesi günü İran ve Irak'ı ayıran Basra Körfezi'ndeki Şattülarap su kanalında İran karasularına giren üç İngiliz devriye botuna el koymuş ve 8 İngiliz askerini tutuklamıştı. 
     
</TEXT>
</DOC>
