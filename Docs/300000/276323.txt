<DOC>
<DOCNO> 276323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sontur42.html </URL>
<DATE> 2004/09/30/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Öğrenci kavgası 7 yaralı 
</HEADLINE>
<TEXT>

     Diyarbakır'ın Silvan İlçesi'nde iki öğrenci grubu arasında çıkan kavgada 7 kişi yaralandı. 
     Alınan bilgiye göre, Silvan Lisesi'nde okuyan iki öğrenci grubu arasında belirlenemeyen bir nedenle başlayan tartışma kavgaya dönüştü. 
     Kavgada, öğrencilerden Yılmaz B. 17 , Metin K. 15 , Muhammet B. 16 , Erdal G. 15 , Ozan G. 15 , Engin A. 17 ve Çiğdem G. 17 yaralandı. Yaralı öğrenciler Silvan Devlet Hastanesi'nde tedavi altına alındı. 
     Olayı duyan öğrenci velileri Silvan Lisesi'ne geldiler. Veliler adına konuşan Mahmut Eryılmaz, okulda güvenliğin bulunmadığını ve bu tür olayların sürmesi durumunda çocuklarını okula göndermeyeceklerini belirtti. 
     Öte yandan, Silvan Emniyet Müdürü Kemal Şahin, öğrenci velileriyle okul bahçesinde görüşerek, ailelerden çocukların kavgalarına girmemelerini istedi. Şahin, çocukların güvenliği için gerekirse okul çevresinde ''güvenlik ekibi'' kuracaklarını söyledi. 
     
</TEXT>
</DOC>
