<DOC>
<DOCNO> 295142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sondun45.html </URL>
<DATE> 2004/12/06/ </DATE>
<TIME> 21.43 </TIME>
<AUTHOR>  </AUTHOR>
<HEADLINE>
Finlandiyalı gençler daha bilgili... 
</HEADLINE>
<TEXT>

     Ekonomik İşbirliği ve Kalkınma Teşkilatı OECD tarafından ''öğrencilerin okulda edindiği bilgiler'' konusunda geçen yıl yapılan araştırmada, Finlandiyalı gençler, matematik, fen bilimleri, okuma-anlama ve problem çözme alanlarında ilk sırada yer aldı. 
     Uluslararası Öğrenci Değerlendirme Programı'nın PISA 30'u OECD ülkesi, 41 ülkede, 15 yaşındaki 250 binden fazla öğrenci üzerinde, gençlerin bilgilerini ölçmek için yaptığı araştırma, Finlandiyalı öğrencilerin, matematik, fen bilimleri, okuma-anlama ve problem çözme alanlarında ''daha bilgili ve becerikli'' olduğunu ortaya koydu. 
     Finlandiyalı gençleri, Hong Konglu ve Japon gençler izledi. Tunuslu, Endonezyalı, Brezilyalı ve Meksikalı öğrenciler ise son sıralarda yer aldı. 
     Türk öğrenciler, matematik alanında sondan 5. olabildi. 
     Araştırmada, Hollanda'nın matematik alanında 4'üncü, fen bilimleri alanında 6'ıncı, Çek Cumhuriyeti'nin fen bilimleri alanında 7'inci, Belçika'nın matematik ve problem çözme alanlarında 7. olduğu belirtildi. Fransa'nın, ortalamanın biraz altında yer aldığı kaydedildi. 
     Araştırmada ayrıca, kız öğrencilerin okuma-anlama alanında, erkek öğrencilerin ise matematik alanında başarılı olduklarının vurgulandı. 
     Araştırma sonucunda, bir ülkenin zenginliğinin büyük ölçüde, öğrencilerin başarısıyla bağlantılı olduğu savunulsa da, bunun sistematik olmadığı, örneğin Kore'nin milli gelirinin, OECD ülkelerinin ortalama gelirinden yüzde 30 oranında az olduğu vurgulandı. 
     
</TEXT>
</DOC>
