<DOC>
<DOCNO> 257463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sonyas02.html </URL>
<DATE> 2004/07/22/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Aktör Sutherland'dan striptiz şov .. 
</HEADLINE>
<TEXT>

     Babası ünlü aktör Donald Sutherland'in izinden yürüyen ve çevirdiği birçok filmin ardından yıldızı, ''24'' dizisiyle parlayan Kiefer Sutherland, kadınların gittiği striptiz barda şov yaptı. 
     Hollywood yıldızı, film çekimleri için gittiği Yeni Zelanda'nın başkenti Wellington'a 300 kilometre uzaklıktaki Raetihi'de, alkolü fazla kaçırınca neşesine hakim olamadı ve kendisini, kadınlar kulübünün dans pistinde buldu. 
     New Zealand Herald gazetesinin haberinde, Cosmopoliton Club'ın, kadınlara özel gecesini izleyen Sutherland, Tom Jones'un ''You Can Leave Your Hat On'' şarkısının çalmasıyla birlikte piste fırladı. 
     Kulüp müdürü de olayı doğruladı ve Kiefer Sutherland'in güzel bir gece geçirdiğini, bara gelen hiçbir müşteriden farkı olmadığını söyledi. 
     
</TEXT>
</DOC>
