<DOC>
<DOCNO> 298117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/yasam/ayas.html </URL>
<DATE> 2004/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Evine kuruş veren yok 
</HEADLINE>
<TEXT>


Tek tablosu 5 trilyona satılan Osman Hamdi'nin müze evi, restorasyon için birkaç milyar bekliyor 

EBRU DOĞAN Kocaeli DHA 

Kaplumbağa Terbiyecisi' adlı tablosu, pazar günü 5 trilyon liraya satılan Osman Hamdi Bey'in, Gebze'nin Eskihisar köyündeki müze haline getirilen evinin onarımı için ihtiyaç duyulan birkaç milyar lira h l bulunamadı. Harabe halindeki evin bahçesinde ünlü ressamın mezarı da var. 


Ödenek yetersiz 
1985'te Kültür Bakanlığı tarafından restorasyonu yapılan ev, ressamın kişisel eşyaları, aile resimleri ve resim çalışmalarından geriye kalanlarla müze haline getirildi. Marmara depreminde hasar gören müze evin restorasyonu ödenek yetersizliğinden yapılamadı. Kocaeli İl Kültür Müdürü İhsan Özbay, bakanlık ihale yönetmeliğinin beklendiğini kaydederek, "Kültür ve Turizm Bakanlığı'na gerekli yazışma yapıldı. Bakanlık, İstanbul Roleve Müdürlüğü'nden teknik elemanlar görevlendirdi" dedi. 
Özbay, valilik özel idare bütçesinden ayrılan para ile binanın dış cephe boyasının yapıldığını kaydederek, şunları söyledi "Binanın iç boyalarına dokunulmadı. Prosedür tamamlanmadı. Müzeler haftası olan 18-24 Mayıs 2005'a kadar yetiştirilecektir." 




</TEXT>
</DOC>
