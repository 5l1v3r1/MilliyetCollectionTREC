<DOC>
<DOCNO> 283749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/soneko15.html </URL>
<DATE> 2004/10/27/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
AB'nin ekonomik tahmini Büyüme artarken enflasyon düşecek 
</HEADLINE>
<TEXT>

     Avrupa Birliği AB Komisyonu'na göre, Türkiye'de ekonomik büyüme artarken, enflasyon düşüş gösterecek. 
     AB Komisyonu'nun ekonomik tahminlerine göre, bu yıl çok yüksek bir büyüme gösteren Türkiye, gelecek yıl yüzde 5, 2006 yılında da yüzde 5.3'ün üstünde bir büyüme sağlayacak. 
     Türkiye gelecek yıldan itibaren tek haneli enflasyon trendi içinde ilerleyecek ve 2006 yılındaki enflasyon oranı yüzde 7.3'ü geçmeyecek. 
     
     EN YÜKSEK BÜYÜME ORANI TÜRKİYE'NİN... 
     AB'nin yeni üyesi ülkeler arasında en hızlı büyüyenler ise Letonya ile Litvanya. Letonya bu yıl yüzde 7.5, Litvanya ise yüzde 7.1 oranında büyüyecek. 
     Bu yıl yaklaşık yüzde 10 oranında büyüme bekleyen Türkiye'nin büyüme oranı ise en hızlı büyüyen Letonya ve Litvanya'nın ortalamasından daha yüksek düzeyde bulunuyor. 
     
     YENİ ÜLKELER AB'NİN LOKOMOTİFİ OLACAK... 
     AB Komisyonu'na göre, yeni üye ülkelerdeki hızlı büyüme, yıllık yüzde 2 büyüme oranının geçemeyen AB'nin lokomotifi olacak. 
     AB Komisyonu'nun tahminine göre, 2007'de AB'ye tam üye olması beklenen Bulgaristan ve Romanya da hızlı ekonomik büyüme sağlayacak. Bulgaristan, gelecek yıl yüzde 6, 2006'da yüzde 4.5 oranında büyüyecek. Romanya ise gelecek yıl yüzde 5.6, 2006 yılında da yüzde 5.1 oranında büyüyecek. 
     AB'ye yeni üye olan 10 ülkenin toplam Gayri Safi Yurtiçi Hasılası'nın GSYİH yarısı oranında bir GSYİH'ye sahip olan Polonya, gelecek yıl yüzde 4.9, 2006 yılında da yüzde 4.5 oranında bir büyüme sağlayacak. 
     Euroyu kullanan AB üyesi ülkelerin grubunda ise gelecek yılki büyüme oranı ortalaması yüzde 2, 2006 yılında da yüzde 2.2 düzeyinde gerçekleşebilecek. 
     
</TEXT>
</DOC>
