<DOC>
<DOCNO> 254546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/yasam/yas10.html </URL>
<DATE> 2004/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa... 
</HEADLINE>
<TEXT>



Ambulans ancak ölüsüne 'yetişti' 
Şırnak'ın Beytüşşebap ilçesi Taşarası köyünde oturan 5 çocuk babası İsmail Ecer'in vücudunun büyük bölümü, otomobile benzin koyarken bidonun alev alması sonucu yandı. Ecer, kardeşi Ferhat Ecer'in minibüsüyle çeşitli hastanelere götürüldü. Ailenin ambulans talebi bir türlü karşılanmadı. 36 saatlik minibüs yolculuğuyla 5 hastane dolaşıp Adana'da tedavi edilirken yaşamını yitiren İsmail Ecer'in cenazesinin taşınması için nihayet ambulans tahsis edildi. Ecer'in eşi Vahide Ecer, "5 yetimin hesabını kim soracak Kocamın ölümüne sebep olanların cezalandırılmasını istiyorum" diyerek gözyaşı döktü. 

Ebru Koçak'a ağlatan veda 
Uğur Koleji ve Ekol Dershaneleri Yönetim Kurulu Başkanı Kemal Koçak'ın trafik kazasında hayatını kaybeden üniversite öğrencisi kızı Dilek Koçak 21 , dün son yolculuğuna gözyaşlarıyla uğurlandı. Bodrum'dan birlikte tatilden döndüklerini belirten ağabey Çağrı Koçak, "Dilek, benim bulunduğum otomobildeydi. 'Sıkışmayalım' diye öndeki otomobilde bulunan yengesiyle yer değiştirdi. Sonra kaza meydana geldi" dedi. Baba Kemal ve anne Emine Koçak ise camiye ambulansla getirildi. Koçak'ın cenazesi, Zeytinburnu Aile Mezarlığı'nda defnedildi. 

Milletvekiline tokat iddiası 
CHP Ardahan Milletvekili Ensar Öğüt'ün Ankara uçağı rötar yapınca sinirlerine h kim olamayarak görevli personel Selami Yanık'ı tokatladığı iddia edildi. Öğüt tokat atmadığını, uçaktaki gecikme nedeniyle arbede yaşanınca, sakinleştirmek için araya girdiğini söyledi. İddiaya göre, Öğüt, kaptan pilotun "Kargoyu bekliyoruz. Bu yüzden uçuşumuzda kısa bir gecikme olacak" anonsuyla sinirlenerek, yolcu hizmetleri memuru Selami Yanık ile tartışıp üzerine yürüdü. Araya giren diğer görevliler, olayın büyümesini engelledi. Yakın, Öğüt'ten şik yetçi oldu. 

68'inde dolar milyoneri oldu 
ABD'DE tek bir kişiye çıkan en büyük ikinci loto ikramiyesinin talihlisi, 68 yaşındaki temizlikçi kadın oldu. Bir üniversitede odacılık yaptıktan sonra ev temizlikçiliğine başlayan Geraldine Williams, 294 milyon dolarlık çekini teslim aldı. Williams'ın eline, net 117.6 milyon dolar geçti. 8 torunu olan Williams, seyahate çıkacağını söyledi. Kuzey Amerika'da bundan önce çıkan en büyük ikramiye, 314.9 milyon dolarla Jack Whitaker'in olmuştu. 

İngiliz babaya 6 ay doğum izni 
İngiltere'de anneler gibi babaların da 6 ay ücretli doğum iznine ayrılabilecekleri bildirildi. The Daily Telegraph gazetesinin haberine göre, hükümetin hazırladığı yasa tasarısıyla babalara da çocuklarının doğumdan sonra 6 ay ücretli izin verilecek. Haberde, ücretli doğum izninin ebeveynlerden biri için 1 yıla uzatılabileceği de kaydedildi. Hükümet yetkililerinin "ebeveynliği paylaşılması gereken bir sorumluluk" olarak gördüklerinin belirtildiği haberde, araştırmaların, anne ve babanın 1 yaşına kadar çocuğunun yanında olmasının, gelişimini olumlu etkilediği ifade edildi. 



</TEXT>
</DOC>
