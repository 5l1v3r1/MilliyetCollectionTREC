<DOC>
<DOCNO> 267298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/yasam/ayas.html </URL>
<DATE> 2004/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
En süperi 'Kedi Kadın' 
</HEADLINE>
<TEXT>


'Netscape' internet sitesinde yapılan elemeye göre, beyazperdenin en iyi süper kahramanı, 'Kedi Kadın' filminin başrol oyuncusu Halle Berry 


Beyazperdenin en iyi süper kahramanı "Kedi Kadın - Catwoman" filminin başrol oyuncusu Oscar'lı yıldız Halle Berry seçildi. 
'Netscape' internet sitesi, sinemanın süper kahramanlarına can veren yıldızlar arasında, kullanıcılarının verdiği oylara dayanarak bir eleme yaptı. Verilen oylar sonucu, ipi 'Kedi Kadın'ı canlandıran seksi yıldız Halle Berry göğüslerken, ikinciliği 'Örümcek Adam' karakteriyle genç oyuncu Tobey Maguire aldı. 'Keşke 30 Olsam' filminde başarılı bir performans sergileyen Jennifer Garner da listede üçüncülüğü elde etti. "I Robot"la yeniden çıkış yapan Will Smith 4. olurken, onu oyunculuğa 10 yaşında başlayan Eliza Dushku 'Tru Calling'le, Hugh Jackman 'X - Men'le izledi. 'Hulk' filminde süper kahraman olan Eric Bana, 'Truva' filmiyle 7. sırayı alırken, 'Smallville'de genç 'Superman'i canlandıran Tom Welling 8. oldu. Listenin son 2 sırasına da, 'Charmed'le Alyssa Milano ve 'Riddick Günlükleri'yle Vin Diesel yerleşti. 


</TEXT>
</DOC>
