<DOC>
<DOCNO> 287135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sonsiy05.html </URL>
<DATE> 2004/11/08/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Bakanlar Kurulu toplandı... 
</HEADLINE>
<TEXT>

     Bakanlar Kurulu, Başbakan Recep Tayyip Erdoğan'ın başkanlığında toplandı. 
     Başbakanlık yeni binada saat 11.50'de başlayan toplantıda, tarım ve Köyişleri Bakanı Sami Güçlü'nün, Tarımsal Destekler ve Hayvancılığın Geliştirilmesi projeleri hakkında bilgi vereceği bildirildi. 
     Toplantıda ayrıca Devlet Bakanı ve Başbakan Yardımcısı Mehmet Ali Şahin, AB uyum çalışmaları, Başbakanlık Müsteşarı Ömer Dinçer'in de TBMM'ye sevk edilen, TBMM'de görüşülen ve Bakanlar Kurulu'na sunulan kanun tasarıları ile ilgili bilgi vereceği öğrenildi. 
     Bakanlar Kurulu toplantısına yurtiçi ve yurtdışı programları dolayısıyla Devlet Bakanı Mehmet Aydın, Milli Savunma Bakanı Vecdi Gönül, Milli Eğitim Bakanı Hüseyin Çelik, Kültür ve Turizm Bakanı Erkan Mumcu ile Çevre ve Orman Bakanı Osman Pepe katılmıyor. 
     
</TEXT>
</DOC>
