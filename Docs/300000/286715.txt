<DOC>
<DOCNO> 286715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sontur18.html </URL>
<DATE> 2004/11/06/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Karısını 10 yerinden bıçaklayarak öldüren adam Amacım yaralamaktı 
</HEADLINE>
<TEXT>

     Konya'da eşini 10 yerinden bıçaklayarak öldüren kişi, eşi ile akrabalarının kendisini sürekli aşağıladıklarını öne sürdü. 
     Alınan bilgiye göre, merkez Karatay İlçesi'nde üç gün önce Derya Ş'yi 22 10 yerinden bıçaklayarak öldürdüğü gerekçesiyle Ankara'da yakalanarak, Konya'ya getirilen Bayram Ş. 30 Emniyetteki sorgusunun ardından Adliyeye getirildi. 
     Geniş güvenlik önlemleri arasında Adliyeye giren Bayram Ş, gazetecilerin soruları üzerine, ''Cinayeti namus yüzünden işledim. Karım ve ailesi beni sürekli aşağılıyorlardı. Amacım öldürmek değil yaralamaktı. Pişmanım. Ben bugüne kadar bir karıncayı bile incitmedim. Herkes gibi ben de düzenli bir aile hayatı yaşamak isterdim, ancak olmadı'' dedi. 
     Bayram Ş'nin Emniyet Müdürlüğü'ndeki sorgusunda, eşinin zaman zaman kendisini dövdüğünü, olay günü de eşinin bıçakla kendisine saldırdığını öne sürdüğü öğrenildi. 
     Bayram Ş'nin mermer fabrikasında işçi, öldürülen Derya Ş'nin bir işyerinde bulaşıkçı olarak çalıştığı bildirildi. 
     Cinayeti işledikten sonra 2 çocuğunu da yanına alarak Konya'dan ayrıldığı tespit edilen Bayram Ş'nin, Ankara'da yaşayan 3 ablası Konya Emniyet Müdürlüğü ekipleri tarafından takibe alındı. Bayram Ş. önceki gün akşam Sayıştay binası önünde bir ablası ile buluştuğu sırada yakalanarak, Konya'ya getirildi. 
     
</TEXT>
</DOC>
