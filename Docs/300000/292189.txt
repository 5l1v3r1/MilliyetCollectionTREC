<DOC>
<DOCNO> 292189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/astro/index.html </URL>
<DATE> 2004/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Huzursuz dolunay 
</HEADLINE>
<TEXT>


Gökyüzü özellikle akşam saatlerinde çok daha oynak, ani ve değişken koşullar getirmekte. Görüş ayrılıkları karşısında daha geniş bir perspektif sahibi olmalıyız. Sık fikir değiştirebiliriz.Koç'ların parasal konulardaki şansları devam ediyor, fakat dikkati de elden bırakmamalı. Aşırı hırslı yaklaşımlardan zarar görebilirler. Boğa'lar son derece ilgi çekiyorlar. Bugün yeni girişimler üzerinde bir kez daha durmalı ve ilişkilerinde daha yapıcı olmalılar. İkizler biraz düşünceli olabilir. Geçmişle ilgili konuların üstünde durmamalı, duygusal kararlardan uzak kalmalılar. Yengeç'ler bugün ileriye dönük planlarını zamana bırakabilir. Bu arada düşünceler ortaya konulurken arkadaşlarla paylaşımlara da önem verilmeli. Aslan'lar için yeni sorumluluklar ve görevler gündeme gelebilir. Yaratıcı yanların kullanılması, onları verimli kılacak. Başak'lar düşüncelerini ortaya koyarken ayaklarını yere sağlam basmalı. Özellikle eğitimle ilgili konularda düşündükleri değişikliklerin üstünde durmalarında fayda var.Terazi'ler için koşullar pek hoş değilse de iyimser olmalılar. Duygusal olarak isteklerini ortaya koymakta zorlanabilirler. Ortaklıkla ilgili alanda yapıcı olunmalı. Akrep'ler için bugün de yapıcı olmaları gereken konular ön planda olacak. Özellikle ikili ilişkilerde gerilime açıklar. Yay'lar günlük işlerinde pratik ve düzenli olmaya ihtiyaç duyacaklar. İhmal ettikleri konuları ancak bu şekilde sonuca ulaştırabilirler. Oğlak'lar rahat olacakları bir günde. Sosyal hayattaki hareketlilik ve günlük keyifler onlara huzur veriyor. Kova'lar bugün sabırlı olmaya çalışmalılar. Eve ait bazı uğraşlar vakitlerini alabilir. İş ve ev arasındaki yoğunluktan uzaklaşmak onları biraz rahatlatabilir. Balık'lar çevrelerindeki hareketlilik ve iletişim konularında oldukça yoğunlar. Yakınlarla ilişkilerinde duyarlı yaklaşımları bugün onların iyimserliklerini artırabilir. 

</TEXT>
</DOC>
