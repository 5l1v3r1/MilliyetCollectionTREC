<DOC>
<DOCNO> 258541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sonspo05.html </URL>
<DATE> 2004/07/27/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Türk atletler, olimpiyat vizesi için Belçika'da ter dökecek... 
</HEADLINE>
<TEXT>

     Belçika'nın Huester-Zolder kentinde 31 Temmuz Cumartesi günü yapılacak olan KBC Night of Athletics Grand Prix II Uluslararası Yarışmaları'nda Türk atletleri, Atina Olimpiyat Oyunları vizesi için ter dökecek. 
     Şu ana dek 11 sporcusuyla oyunlara katılma hakkı bulunan Atletizm Federasyonu, Grand Prix Yarışmaları'nda bu sayıyı artırmayı hedefliyor. 
     Yarışmalarda erkekler 800 metrede Selahattin Çobanoğlu, bayanlar 800 metrede Binnaz Uslu, erkekler 3 bin metre engellide Halil Akkaş, erkekler 100 ve 200 metrelerde İsmail Aslan, bayanlarda Burcu Şentürk ve bayanlar 10 bin metrede de Tezata Dengersa, olimpiyat vizesi almak için mücadele edecek. 
     Atletizmde, 9 Ağustos tarihine dek Olimpiyat Oyunları barajlarının geçilmesi gerekiyor. 
     Sporculardan Selahattin Çobanoğlu'nun babası ve aynı zamanda antrenörü olan Mehmet Çobanoğlu, ''Grand Prix yarışması çok sıkı geçeceği için özellikle bu yarışmayı tercih ettik. Hedefimiz burada barajı aşmaktır'' dedi. 
     Çobanoğlu'nun 800 metrede barajı geçmesi durumunda, Sermet Timurlenk'e ait olan ve 26 yıldır kırılamayan 1.47.20'lik 800 metre Türkiye rekoru da kırılmış olacak. 
     Bu yarışlara katılacak Türk sporcularının en iyi dereceleri ve oyunlar baraj dereceleri şöyle 
     

Sporcu En İyi Derecesi A Barajı B Barajı 800 m Selahattin Çobanoğlu 1.47.71 1.46.00 1.47.00 3 bin m engelli Halil Akkaş 8.33.68 8.24.60 8.32.00 100 m İsmail Aslan 10.62 10.21 10.28 200 m İsmail Aslan 21.64 20.59 20.75 10 bin m Tezata Dengersa 34.52.84 31.45.00 32.17.00 100 m Burcu Şentürk 11.73 11.30 11.40 200 m Burcu Şentürk 23.90 22.97 23.13 800 m Binnaz Uslu 2.02.85 2.00.00 2.01.30      
Kafile, 29 Temmuz Perşembe günü Belçika'ya gidip 1 Ağustos Pazar günü yurda dönecek. 
     
</TEXT>
</DOC>
