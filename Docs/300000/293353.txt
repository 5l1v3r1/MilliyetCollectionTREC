<DOC>
<DOCNO> 293353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sondun36.html </URL>
<DATE> 2004/11/30/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Ukrayna'da basın özgürlüğü ayaklar altında 
</HEADLINE>
<TEXT>

     Avrupa Güvenlik ve İşbirliği Teşkilatı AGİT basın özgürlüğü temsilcisi Miklos Haraszti, Ukrayna hükümetinden basın özgürlüğünü korumasını istedi. 
     Haraszti, yaptığı açıklamada, ülkenin bazı bölgelerinde yerel yönetimlerin gazetecilere yönelik baskıları durdurması, basına gereken korumayı sağlaması ve halkın farklı sesleri dinleyebilmesini sağlamasının gerekli olduğunu söyledi. 
     Miklos Haraszti, sahibi muhalefetin devlet başkanı adayı Viktor Yuşçenko'yu destekleyen Channel 5 televizyonunun yayınlarının, rakip aday Başbakan Viktor Yanukoviç'i destekleyen güney ve doğudaki Uzhgorod, Donetsk, Lugansk ve Kharkiv bölgelerinde engellendiğini söyledi. 
     TV Era adlı televizyon yetkilileri de, AGİT temsilcilerine, Lugansk ve Donetsk bölgelerinde yerel yetkililerin kendi yayınlarını kestiğini iletti. 
     Lugansk kentinde polis, muhalif bir gazetenin 35 bin nüshasına el koyarken, aynı kentte bir mitingi izleyen gazeteciler dövüldü. 
     AGİT, Donetsk'de ayrıca ARD, Reuters, Ukrinform ve yerel gazete Salon Dona i Basa muhabirlerine saldırıldığı haberleri aldığını bildirdi. 
     
</TEXT>
</DOC>
