<DOC>
<DOCNO> 279850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sonyas01.html </URL>
<DATE> 2004/10/13/ </DATE>
<TIME> 01.05 </TIME>
<AUTHOR>  </AUTHOR>
<HEADLINE>
Eminem, Michael Jackson'ı kızdırdı... 
</HEADLINE>
<TEXT>

     Amerikalı pop yıldızı Michael Jackson, rap şarkıcısı Eminem'in son video klibini sert bir şekilde eleştirerek yayınlanmamasını istedi. 
     Sözcüsü tarafından yapılan açıklamaya göre Jackson, bir radyoya verdiği demeçte, Eminem'in son video klibinde kendisini yansıtma biçimine çok kızdığını söyledi. Jackson, klipteki tasviri çirkin ve saygısızca bulduğunu belirterek, bunun bir parodi olduğunu, ancak küçük düşürücü ve duygusuzca bulduğunu anlattı. 
     Söz konusu video kilibinin BET kablolu televizyon yayınından kaldırıldığını hatırlatan Jackson, diğer kanallardan da aynı şeyi yapmalarını istedi. 
     Eminem'in ''Just Lose It'' adlı şarkısına çektiği video klipte, çocuk tacizi iddialarıyla boğuşan Micnael Jackson, bir yatağın kenarında otururken arkasında çocuklar yatağın üstünde zıplar şekilde tasvir ediliyor. Klibin bir başka sahnesinde de yine estetik ameliyatlara atıfta bulunularak, Jackson'un burnu yere düşüyor. 
     
</TEXT>
</DOC>
