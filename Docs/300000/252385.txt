<DOC>
<DOCNO> 252385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sondun08.html </URL>
<DATE> 2004/07/02/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Otele roket saldırısı 3 ölü 
</HEADLINE>
<TEXT>

     Bağdat'ta, iki otele düzenlenen roket saldırısında en az 3 kişinin öldüğü ya da yaralandığı bildirildi. 
     Yabancıların ve Iraklı yetkililerin kullandığı Bağdat Oteli'nin muhafızları gazetecilerin otele yaklaşmasını engellerken, muhafızlardan biri en az 3 kişinin öldüğü ya da yaralandığını söyledi. 
     İştar Sheraton Hotel'in 10. katına da bir roket isabet etti. 
     Bu arada, Sheraton otelin bulunduğu Firdevs meydanında da bir otobüste patlama meydana geldiği ve otobüsün alevler içinde yandığı kaydedildi. Polis, otobüste bubi tuzağı bulunduğunu, ancak patlamada ölen ya da yaralanan olmadığını söyledi. 
     Polis meydan yakınlarında ayrıca, içinde 17 roket fırlatıcı bulunan devrilmiş bir pikap buldu. 
     Polis yetkilileri, pikabın roketleri fırlatmak için kullanıldığını ve roketlerin geri tepme etkisi nedeniyle devrilmiş olduğunu kaydetti. 
     
</TEXT>
</DOC>
