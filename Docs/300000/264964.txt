<DOC>
<DOCNO> 264964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sondun24.html </URL>
<DATE> 2004/08/20/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Çin'de 3 "banka hortumcusu" idam edildi... 
</HEADLINE>
<TEXT>

     Çin'de bankaları 160 milyon yuan 24 trilyon TL dolandıran 3 kişi idam edildi. 
     Yeni Çin Haber Ajansı'nın haberine göre Zu Feng, Sun Liang ve Sun Liansheng, iki ortaklarıyla 1997 ve 2001 yılları arasında sahte mühür ve evrak hazırlayarak bankalardan para çekti. 
     Adı geçen 3 kişi, Nisan ve Mayıs 2001'de bir aracı kanalıyla Pekin'deki başkent Demir ve Çelik Şirketi'ni Şanghay Pudong Kalkınma Bankası'nın Pekin'deki bir şubesine 100 milyon yuan yatırmaya ikna ettiler. Daha sonra aynı şubede çalışan Huang Xiaoqin ile işbirliği yaparak, bu kişiden müracaat formuyla boş banka havalesi makbuzu aldılar ve sahte mühürle Pekin'deki bir emlak şirketi için bu hesaptan 70 milyon yuan 12.6 trilyon TL çektiler. 
     Zu Feng ve arkadaşlarının, 1997 ve 2000 yılları arasında 9 kez sahte mühürle bankalardan para çektikleri bildirildi. 
     Dolandırıcılıkla suçlanan 3 kişi, kararın açıklanmasından sonra idamın infaz edileceği yere götürüldü. 
     
</TEXT>
</DOC>
