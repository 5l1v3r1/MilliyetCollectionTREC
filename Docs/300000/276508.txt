<DOC>
<DOCNO> 276508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/soneko43.html </URL>
<DATE> 2004/10/01/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa 21 bin 722 puandan kapandı... Beşiktaş değer kaybetti... 
</HEADLINE>
<TEXT>

     İMKB Bileşik Endeksi, 2. seansı 126.71 puan azalarak 21,722.50 puandan tamamladı. 
     Hisse senetleri 2. seansta ortalama yüzde 0.58 oranında değer kaybetti. 
     İlk seanstaki 104.31 puanlık düşüş dikkate alındığında, Borsa endeksi günün tamamında 231.02 puan geriledi. Hisse senetlerinin günlük ortalama değer kaybı yüzde 1.05 oldu. 
     Endeks 2. seansa, 6.84 puan azalarak 21,842.37 puan seviyesinde başladı. Seansın ilk yarısını 21,660.98 puandan geçen endeks, seans içinde en düşük 21,611.42 en yüksek 21,865.42 puanı gördü. 
     2. seans kapanışında, mali endeks 254,03 puan azalarak 29,801.25 puana, sanayi endeksi 94.26 puan azalarak 19,625.61 puana ve hizmetler endeksi 12.19 puan azalarak 11,259.76 puana indi. 
     Böylece ilk seansa göre mali grup hisseler ortalama yüzde 0.82, sanayi grubu hisseler ortalama yüzde 0.48 ve hizmet grubu hisseler ortalama yüzde 0.11 değer yitirdi. 
     2. seansta işlem gören toplam 301 hisse senedinden 55'i değer kazandı, 192'si değer yitirdi, 54 hisse senedinin fiyatında değişiklik olmadı. 
     Seansta, 394 trilyon 536 milyar 490 milyon liralık işlem hacmi kaydedildi. Günlük işlem hacmi 787 trilyon 353 milyar 521 milyon lira olarak hesaplandı. 
     2. seansta, Yapı Kredi Bankası, Denizbank, Garanti Bankası, İş Bankası C ve Doğan Holding en çok işlem gören hisse senetleri oldular. 
     
     DENİZBANK HİSSELERİ PRİM YAPTI... 

     Öte yandan Denizbank'ın hisseleri ilk işlem gününde prim yaptı. 
     2.875 lira fiyatla halka arz edilen Denizbank hisse senetleri, bugün başlayan 20 liralık fiyat adımı uygulaması nedeniyle 2,875 lira yerine 2,880 lira baz fiyatıyla işlem görmeye başladı. 
     1. Seansı 3 bin 20 liradan tamamlayan Denizbank hisseleri, 2. Seans'ta 60 lira değer kazanarak 3 bin 80 liraya çıktı. 
     Denizbank hisseleri, halka arz fiyatı olan 2,875 lira dikkate alındığında, günlük bazda yüzde 7.13 değer kazandı. 
     
     BEŞİKTAŞ HİSSELERİ YÜZDE 1 DEĞER KAYBETTİ... 

     Bodo Glimt'i 1-0 yenerek UEFA'da yoluna devam eden Beşiktaş'ın hisseleri günü değer kaybıyla kapattı. 
     Beşiktaş Futbol Yatırımları Sanayi ve Ticaret A.Ş. hisseleri, 1. seansın ilk 10 dakikasını dünkü kapanışa göre 300 lira artışla 20 bin 300 liradan geçti. 
     Seansı, dünkü kapanış değeri 20 bin liradan tamamlayan hisseler, 2. seans'ta ise 200 lira geriledi. 
     Beşiktaş hisselerinin günlük değer kaybı yüzde 1 olarak hesaplandı. 
     
</TEXT>
</DOC>
