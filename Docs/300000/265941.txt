<DOC>
<DOCNO> 265941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sondun28.html </URL>
<DATE> 2004/08/24/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Bağdat'ta bomba yüklü araçla saldırıyı El Kaide bağlantılı grup üstlendi 
</HEADLINE>
<TEXT>

     Irak'ın başkenti Bağdat'ın güneyindeki Kadisiye yerleşim bölgesinde, Çevre Bakanı Mişket Mumin'in hedef alındığı bomba yüklü araçla düzenlenen saldırıyı El Kaide'nin önde gelen isimlerinden Ebu Musab Ez Zerkavi'nin önderliğindeki Cemaat El Tevhid ve Cihad adlı Iraklı grup üstlendi. 
     Grubun internet sitesinde yayımlanan açıklamasında, ''Bugünkü saldırıdan kaçmayı başarmış olabilirsiniz, ancak kaçamayacağınız. Başka saldırılar düzenleyeceğiz'' ifadeleri kullanıldı. 
     Irak Çevre Bakanı Mumin saldırıdan yara almadan kurtulmuştu. 
     Bağdat'ın batısındaki El Hadra mahallesinde yola yerleştirilen bir bombanın patlaması sonucunda da Irak Eğitim Bakanı Sami El Muzaffer'in bir korumasının öldüğü, 2'sinin yaralandığı belirtilmişti. 
     El Muzaffer'in patlama olduğu sırada aracında olmadığı için saldırıdan yara almadan kurtulduğu bildirilmişti. 
     Saldırılarda 5 koruma ölmüş, ilk belirlemelere göre 12 kişi yaralanmıştı. 
     
</TEXT>
</DOC>
