<DOC>
<DOCNO> 277036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/magazin/yazdud.html </URL>
<DATE> 2004/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupalı keşfetti, sıra bizde 
</HEADLINE>
<TEXT>


THY'nin rakibi Atlas, Güneş Group, Marina Restaurant, eğlencede Bellman, caz günleri, Doğanay Hotel, Bulutlar'ın mutlu günü, Grandi, 


Efendim, 8 yıllık bir aradan sonra Alanya'ya gittim. Giderken biraz da naz yaptım doğrusu. Ama bana neredeyse ailem kadar yakın olan modanın duayeni sevgili Yıldırım Mayruk ve ortağı olan çocukluk arkadaşım Barbaros Şansal'a sözüm vardı. Alanya'nın köklü Bulut Ailesi, Yıldırım ve Barbaros'un yakın dostları. Ailenin küçük oğlu Kerim'in küçük dediğime bakmayın, yaşı 30'u aşmış düğünü vardı. Atlas Havayolları ile uçtuk. İyi ki de öyle yapmışız. Bence Atlas, THY'ye ciddi rakip olacak, "demedi" demeyin. Rötarsız, keyifle gittik. Ailenin büyük oğlu Bülent havaalanına son model bir Mercedes yollamıştı. E yaklaşık bir saatlik yol klimalı arabada çekilir ancak. Alanya'ya havaalanı yapılmamış h l . Halbuki Alanya'da 150 bin yatak ve ucuz turist patlaması var. Antalya'daki havaalanı gidiş ve gelişte tıklım tıklımdı. Ama klimalar çalışmadığı için havasızlık ve sıcağın da etkisiyle alan leş gibi kokuyordu. Antalya-Alanya yolu da 8 sene önce bıraktığım gibiydi. H l bitirilememiş. Konuğu olduğumuz Bulut Ailesi'nin Alanya'da Güneş Group olarak beş oteli var. En büyüğü, Club Güneş. Alanya'ya 20 kilometre uzaklıkta, 25 bin metrekarelik bir bahçe üzerine kurulmuş. Ağaçlar, çiçekler, kuşlar, müthiş bir kumsal, havuz, tenis sahası... Mini villalar, katlar... Yalancı cennet olan tesiste 622 yatak var. Orada bir gün kaldık. Benim gibi kurtlu olan biri fazla durur mu Hayatı, eğlenceyi yaşama adına şehir merkezindeki otellerinde kalmayı teklif ettim. Merkezde iki oteli var ailenin Bulut ve Güneş Beach Hotel. Sağolsun, Bülent Bulut ikisini de gezdirdi. Aslında Güneş House ve Sun Time adlı diğer otelleri de gezdirecekti ama hem benim hem de Yıldırım'ın aklı 20 yataklı Güneş Beach'de kaldı. Bir kere, dalgalar neredeyse kaldığınız odanın camına vuruyor. Yani öylesine denize yakın. Otel, 70 kilometrelik bir kumsalda. Özel plaj ve beach barı, a la carte restoranı ile hoş. Konfor olarak ancak üç yıldız verirsiniz. Ama odalar tertemiz, servis de mükemmel olunca hiç vıdı vıdı yapmadım. Restoran şefi Hüseyin Aksoy, garson Mustafa Akın, komi İsmail Karakülah, plaj görevlisi İsmail Dolu, resepsiyonist Arife Özkan ve kat görevlisi Ayşe Kadın Uçan orada kaldığımız sürece hizmette kusur etmediler. Bülent gelecek yıl burayı butik otel yapacak. 10 süit oda olacak, içinde jakuzi ve her türlü konfor bulunacak. İlk akşam Bülent Bulut bizi Alanya'nın en popüler restoranlarından İskele Caddesi Yat Limanı'ndaki Marina'ya getirdi. Uluslararası bir mutfak ama bizim tercihimiz tabii ki balık oldu. Buraya, daha doğrusu Mersin'e özel, lagos balığından buğulama yaptırdık. Servis çok iyi değildi. Tüm masalar doluydu ama tüm müşteriler Alman, Hollandalı, İrlandalı, Rus ve Romen'di. Yemekten sonra Barbaros deneyimli olduğu için bana yat limanı ve çevresini gezdirdi. Gerçekten Alanya yıkılıyo. Avrupalı keşfetmiş de bizim keşfimizi bekliyor. Tatil ya da eğlence söz konusu olduğunda aklımıza nedense hep Bodrum, Çeşme filan geliyor. Alanya'yı görmelisiniz. Bana göre dünyanın en güzel gece kulüpleri, diskoları, bar ve restoranları orada. Otelin bulunduğu sahil Cannes veya Miami South Beach gibi. Liman da öyle. Avrupa'daki bir eğlence yerinde sandım kendimi. Ne var ki işletme yok. Servis elemanları yetersiz ve kaba. İnanın, yüreğim burkuldu, içim acıdı. Buna rağmen bütün tesisler dolu. Ama tabii sadece yabancı turistler var. Bunu da ben hiç anlamam işte. Elin yabancısı 20-40 milyona beş yıldızlı otellerde keyif çatarken kendi vatandaşlarımıza bu kadar insafsızlık niye yapılır bilmem. 'Herşey dahil sistem' burada da tüm beş yıldızlı otellerde geçerli. Hal böyle olunca Alanya esnafı da dertli. Cebinde para olan, harcama yapan turist çok az. Buna rağmen Alanya'nın Türk turizmine yıllık katkısı, Bülent'in deyimiyle 1 milyar dolarmış. Esnaf, eğlence yeri sahipleri zengin yerli turistin hep Bodrum ve Çeşme'ye gitmesinden rahatsız. "Lütfen buraları da yazın. Televole buraları da göstersin, tanıtsın" diyorlar. Gerçekten de 24 saat yaşıyor Alanya. Marina'nın telefon numarası 0242 513 10 34. İskele Caddesi Yat Limanı'nın çevresi de ışıl ışıl. Hem eğlence hem alışveriş var. Marina'nın yanı sıra burada yemek yiyebileceğiniz birkaç adres daha vereyim Mesela Maestro'da balık, et, pizza, kısacası herkesin damak zevkine uygun tatlar var. Telefon numarası 0242 512 68 36. Alanya'nın en popüler Bistro Restaurant Disco'su olan Bellman'a gittik. Müzik muhteşem, müşteri kalitesi düşüktü. Telefon numarası 0242 512 19 92. Dönüşte canım tatlı istedi, Atatürk Caddesi'nde bulunan Bolulu Hasan Usta'da güzel bir keşkül ve kazandibi yedim. Telefon numarası 0242 512 52 00. 

Caz günleri start alıyor 

TO akşam biraz da yol yorgunluğu nedeniyle erken yattık. Kahvaltıyı sevgili Yıldırım'la birlikte otelin sahilinde yaptık. Alanya ile ilgili bilgiler istedim. Sağolsun Bülent, Başkan Yardımcısı olan, Alanya Belediyesi Park ve Bahçeler Müdürü Nazmi Uyar ile beni buluşturdu. Genç ve temiz yüzlü bir insan Uyar. Alanya'ya da aşık. Alanyalılar da Belediye Başkanı Hasan Sipahioğlu'na hayran. Zaten ANAP'lı olmasına rağmen iki dönemdir başkan seçiliyormuş. Hukukçu olan Sipahioğlu maaşının tamamını yoksullara harcıyormuş, tıpkı Kuşadası Belediye Başkanı Fuat gibi. Nazmi Uyar, Alanya'nın bir turizm şehri olması nedeniyle belediyenin tanıtım çalışmalarına büyük önem verdiğini söyledi. Bugüne kadar uluslararası pek çok spor organizasyonuna ev sahipliği yapmışlar. 2004-2005 yılında da yurt dışında düzenlenecek 35 fuara katılacaklarmış. Türkiye'de ilk koku ve gürültü kontrollü arıtma tesisini Alanya'ya yaptırarak çevreye verdikleri önemi kanıtlamışlar. Alanya'da yaklaşık 5 bin yabancı yaşıyormuş. O nedenle yabancılara bir mezarlık tahsis etmişler. Belediye olarak sanat ve kültür faaliyetlerine de büyük önem verdiklerini söyleyen Nazmi Uyar, beni 7-10 Ekim tarihleri arasında gerçekleşecek 2. Alanya Jazz Günleri'ne davet etti. Akın Eldes Üçlüsü, Baki Duyarlar Üçlüsü, Ayşe Tütüncü Üçlüsü ve Bület Ortaçgil'in konserleri varmış. Alanya'da yaşayan yabancılar bu özel günlere büyük ilgi gösteriyormuş. Öğle saatlerinde minik bir Alanya turuna çıktım. Buranın gezilmeye değer yerlerinden Selçuklu Tersanesi, Kızılkule, Damlataş Mağarası'nın ardından Keykubat Caddesi'nde turladım. Burada da irili-ufaklı alışveriş yerleri, üç yıldızlı oteller, restoran ve barlar var. Kaldığımız otelin konumu da çok iyiydi. Bir yanda müthiş bir sahil, öte tarafta üzerinde çok şık bar, restoran ve otellerin olduğu bir cadde... Canım hiç sıkılmadı yani. Güneş Group Hotels'in telefon numarası 0242 534 13 90 4 hat . Başka önerilerim de var Keyifle yemek yiyeceğiniz İskele Caddesi'ndeki Kervan, Rıhtım Caddesi'ndeki Mahper, Keykubat Caddesi'ndeki Otel Wien, ateşli bir eğlence için Alantur'un karşısındaki Auditorium Disco... 

Doğanay Otel, Grandi Restaurant ve diğerleri 

Alanya'ya gelmişken, Adana'da yaşayan güzel arkadaşım Tibet'in "baba" dediği Selçuk Doğanay'ı görmek istedim. Onun Club Doğanay adlı oteline uğradım. Şehir merkezine 7 kilometre uzaklıkta. Beş yıldızlı otelde 315 oda, odalarında da her türlü konfor var. Çocuklar için miniclub bile bulunuyor. Burada da 'her şey dahil sistem' geçerli. Tabii açık büfeler çok zengin. Oteldeki Osmanlı, İtalyan ve balık restoranı a la cart. Doğanay, çok konforlu bir otel. Telefon numarası 0242 565 14 35. Bir öğlen, Bülent otelin restoranında palamuttan balık salatası ve Grida balık buğulama yaptırdı bize. Enfesti. Akşam Alanya'nın popüler restoranlarından Grandi'ye gittik. Patron Numan Gümrükçüler'in Konaklı'da bir de butik oteli var. İşletme Müdürü Hüseyin Gümrükçüler, şef İsmet Nural, mutfak şefleri Süleyman Ayaz ve Süleyman Cezayirli, Bülent'in isteğiyle masayı donattılar. Burada Baybars ve Elida canlı müzik yapıyorlar. Büyük keyif aldım. Grandi'nin mönüsü de zengin. Vejetaryenler, et, tavuk ve balık sevenler, çocuklar için bile özel seçenekler var. Grandi, Kızılkule'nin yanında, İskele Meydanı'nda. Bir manzarası var ki okumakla olmaz, gidip görmeniz lazım. Orada insan aşık olur valla. Grandi'nin telefon numarası 0242 513 60 60. Çıkışta limanı turladık ve Robin Hood, Belmain, Boomerang Cafe Bar gibi yerlere takıldık biraz. 

Muhteşem bir düğün ve Serdar Ortaç 

Alanya'ya gitmemizin en büyük nedeni Bulut Ailesi'nin yakışıklı fertlerinden Kerim'in, Alanya'nın en güzel kızlarından Eda ile evlenmesiydi. Hazırlıklar bir hafta sürdü. Cumartesi akşamı kına yakıldı. Adetlerinde, düğünde takı merasimi yok. Bir hafta süresince akrabalar, kız ve erkek evine giderek armağanlarını sunuyorlar. Düğüne bir gün kala da gelin ve erkek tarafı armağanları evlenecek çifte teslim ediyor. Öyle havaya dolar atmak filan da yok. Çok seviyeli bir düğündü. Erkek tarafının hanımları Hidayet Bulut, Birdal Bulut ve anneleri Bilgi Hanım'ın tuvaletleri gibi gelinlik de Yıldırım Mayruk imzalıydı. Dostum diye söylemiyorum, vallahi tüm hanımlar çok şıktı. Makyajlarını da İstanbul'dan özel olarak gelen, Türkiye'nin alanındaki rakipsiz ismi Oya Tolga yapmıştı. Sevgili Oya'nın yeni yeri 'Make Up Studio' Süleyman Seba Caddesi'nde. Telefon numarası 0212 261 68 75. Saçlar da MOS Kuaför'den Sedat imzalıydı. Düğüne özel olarak Serdar Ortaç getirildi. Son albümü 'Çakra' 1.5 milyon satan ve şarkılarıyla milyonları eğlendiren Serdar'ın bazı kaprisleri Bulut Ailesi'ni üzdü. Neyse ki organizasyonu yapan sevgili Ali Sayar araya girdi de her şey tatlıya bağlandı. Evet, aslında Alanya ile ilgili anlatacaklarım bu kadar değil. Ama sorunumuz var Yer. Sevinçleriniz okyanuslar, üzüntüleriniz kum tanesi kadar olsun. Hoş kalın. 



</TEXT>
</DOC>
