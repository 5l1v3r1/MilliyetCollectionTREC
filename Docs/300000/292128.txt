<DOC>
<DOCNO> 292128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sontur23.html </URL>
<DATE> 2004/11/25/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
İşte kar yüzünden kapanan yollar... 
</HEADLINE>
<TEXT>

     Yoğun kar yağışı ve tipi nedeniyle karayollarının bazı kesimleri trafiğe kapalı bulunuyor. 
     Karayolları Genel Müdürlüğü'nden alınan bilgiye göre, Kayseri-Erciyes-Develi yolu, Kayseri-Pınarbaşı-Malatya yolu, Alaçam-Kızlan-Çerçiler yolu, Kolay-Çakıralan yolu, Bozcalı-Aybastı yolu, Ordu-Gölköy ayrımı-Kabadüz-Çambaşı yolu, Durağan-Çerçiler yolu, Gümüşhane-Torul ayrımı-Şiran yolu Tersun dağı , Borçka-Muratlı ayrımı-Camili yolu Maçahel geçidi , İkizdere-İspir Ovit dağı mevkii , Yomra-Özdil-Yağmurdere yolu, Çaykara-Bayburt yolu Soğanlı Dağı , Araklı-Dağbaşı-Uğrak yolu Salmankas Dağı , Oltu-Göle ayrımı-Gaziler yolu, Erzurum-Kars il sınırı-Kağızman-Sarıkamış ayrımı kar ve tipi nedeniyle ulaşıma kapandı. 
     Ayrıca, Amasya-Merzifon ayrımı-Suluova-Ladik yolu tipi, Elazığ-Bingöl ayrımı-Alacakaya sel tahribatı, Adıyaman-Çelikhan yolu da heyelan nedeniyle ulaşıma kapalı bulunuyor. 
     
     KAYSERİ-MALATYA YOLU DA KAPALI 

     Kayseri-Malatya Karayolu yoğun kar yağışı ve tipi nedeniyle ulaşıma kapandı. 
     AA muhabirinin aldığı bilgiye göre, Kayseri-Malatya Karayolu, Pınarbaşı-Gürün ilçeleri arasındaki Uzunyayla ve Ziyarettepe bölgelerinde etkili olan aşırı kar yağışı ve tipi nedeniyle ulaşıma kapatıldı. 
     Malatya yönüne gidecek araçların Pınarbaşı İlçesi'nde, Kayseri yönüne gelecek araçların da Sivas'ın Gürün İlçesi'nde bekletileceği bildirildi. 
     Kayseri Otobüs Terminali'nden Malatya yönüne gidecek otobüslere de çıkış izni verilmediği kaydedildi. 
     
</TEXT>
</DOC>
