<DOC>
<DOCNO> 267935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sontur29.html </URL>
<DATE> 2004/08/31/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Küçük Kubilay dikkatsizlik kurbanı... 
</HEADLINE>
<TEXT>

     Osmaniye'de, 2 yaşındaki çocuk, bir kamyonet sürücüsünün dikkatsizliği sonucu hayatını kaybetti. 
     Alınan bilgiye göre, Mehmet Kandar 39 , yönetimindeki 80 AP 763 plakalı kamyonetle Rızaiye Mahallesi'nde giderken, 3 tekerlekli bisikletiyle yola çıkan Kubilay Karataşlı'yı 2 fark ederek durdu. 
     Bir süre yolda bekleyen sürücü Mehmet Kandar, bir başka çocuk tarafından bisikletin yoldan çekildiğini görünce, küçük Kubilay'ın yolda olmadığını sanarak, hareket etti. Ancak Kubilay Karataşlı, halen yol ortasında olduğu için, kamyonetin altında kaldı. 
     Ağır yaralanan ve 112 Acil Servis tarafından Osmaniye Devlet Hastanesi'nde tedavi altına alınan küçük Kubilay, tüm müdahalelere rağmen kurtarılamadı. 
     Yetkililer, sürücü Mehmet Kandar'ın tutuklanarak cezaevine gönderildiğini, olayla ilgili soruşturmanın devam ettiğini bildirdi. 
     
</TEXT>
</DOC>
