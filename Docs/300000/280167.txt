<DOC>
<DOCNO> 280167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sonyas14.html </URL>
<DATE> 2004/10/14/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Ergenlikte uzun ve ince kızlarda meme kanseri riski var 
</HEADLINE>
<TEXT>

     Ergenlik döneminde uzun ve ince yapılı olan genç kızların, meme kanserine yakalanma riskinin diğer kızlara oranla daha yüksek olduğu ortaya çıktı. 
     New England Journal of Medicine dergisinde yer alan haberde, Danimarkalı bir araştırma grubunun, 117 bin kadın üzerinde test yaptığı ve sonuçların, ergenlik dönemindeki boy uzunluğunun, meme kanserinde etkili olduğunu ortaya çıkardığı bildirildi. 
     Araştırma, kadınların meme kanserine yakalanma risklerinin en çok ergenlik dönemlerinde belirlendiğini ve bu dönemde hızlı gelişenlerde riskin fazla olduğunu gösteriyor. 
     Sütün, risk oranında önemli bir rol oynuyor olabileceğini ortaya çıkaran araştırma, son 50 yıl içinde artan meme kanseri vakalarıyla ilgili sorulara yanıt bulmayı hedefliyor. 
     Artan vakaların, vücut yapısı ve gelişme hızıyla ilgisi olup olmadığını sorgulayan araştırmaya göre, meme kanseri riski en çok, gelişme hızına göre 8 ila 14 yaşları arasında oranını belirliyor. 
     Sonuçlar, 13-14 yaşlarında ergenleşen kızlardaki meme kanseri riskinin, 10-11 yaşlarında ergenleşen kızlara göre yüzde 16 oranında daha az olduğunu gösteriyor. En büyük riskiyse 14 yaş grubunda en hızlı ergenleşen kızların taşıdığına dikkat çekiliyor. 
     Araştırmacılar ayrıca, ergenlik döneminde kilolu olan kızların meme kanserine yakalanma risklerinin az olduğunu belirtiyorlar. 
     
</TEXT>
</DOC>
