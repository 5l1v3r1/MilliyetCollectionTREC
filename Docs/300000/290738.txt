<DOC>
<DOCNO> 290738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/ekonomi/eko05.html </URL>
<DATE> 2004/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Artış, unvan ve dereceye göre değişiyor 
</HEADLINE>
<TEXT>


AHMET ERHAN ÇELİK 

Hükümet sözcüsü ve Adalet Bakanı Cemil Çiçek'in "detayları Maliye Bakanı açıklayacak" dediği maaş zamlarıyla ilgili edinilen bilgiler ise şöyle 
Bu yılın zamlarında yöntem değişikliğine gidilerek taban aylığı katsayısı her memur için farklı oranlarda artırıldı.Yeni sistemle birlikte zam oranları yüzde 8.1'den başlayarak her derece ve kademelik memur için farklı oranlarda uygulanıp yüzde 12.1'e ulaşacak.Devletteki 2 milyona yakın memurun tamamı halen 455 milyon 50 bin lira olan taban aylığı alıyor. Alt kademe memurların taban aylıkları yüzde 8 civarında artırılarak toplam zam oranı yüzde 12.1 olarak belirlendi. Oysa üst düzey memurlarda bu oran en düşük yüzde 2.5 oranında tutuldu. Aylık taban aylığında oluşan farklı rakamlar gösterge, ek gösterge, makam tazminatı gibi yan unsurlarla birlikte memurların değişen oranlarda zam almasını sağladı.Maliye'nin hesaplamalarına göre yeni zamlar aynen işçilere de uygulanacak olursa bütçedeki maaş ödemeleri toplamı 2005'te 33 katrilyon liradan 37 katrilyon liraya çıkacak.Yeni memur maaşları emekli ve sözleşmelilere aynen yansıtılacak. 

</TEXT>
</DOC>
