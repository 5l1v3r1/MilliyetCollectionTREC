<DOC>
<DOCNO> 269224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/son/sonspo03.html </URL>
<DATE> 2004/09/05/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Liberyalılar Rooney forması giyecek 
</HEADLINE>
<TEXT>

     Çok yakında Liberya'daki pek çok gencin üzerinde Manchester United'ın Everton'dan transfer ettiği Wayne Rooney'in isminin yazdığı formaları görmek mümkün olacak. Everton kulübü 18 yaşındaki genç yıldızın Kırmızı Şeytanlar'a transferi sonrası elinde kalan binlerce Rooney formasını elden çıkarma kararı aldı. 
     CAFOD isimli Katolik ilk yardım kuruluşu formaları Batı Afrika'da devam eden iç savaşta yer alan çocuk askerlere vereceğini açıkladı. CAFOD dünya üzerindeki pek çok çocuğun Rooney'e Euro 2004'teki başarılı performansı sonrası hayran olduğunu belirtti ve Everton'ın eski Rooney formalarını bu nedenle tercih ettiklerini kaydetti. 
     Wayne Rooney bu hafta içerisinde Manchester United'a transfer olmuş ve Everton taraftarlarını bu kararıyla kızdırmıştı. Kulübün üzerlerinde Rooney yazılı ürünleri elden çıkarmak amacıyla büyük bir indirim yapması da kızgın taraftarların bu ürünlere ilgi göstermesini sağlayamadı. Liberya'daki iç savaşta 5 bin çocuğun da silahlı mücadelede yer aldığı tahmin ediliyor. 
     
</TEXT>
</DOC>
