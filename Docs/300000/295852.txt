<DOC>
<DOCNO> 295852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/soneko11.html </URL>
<DATE> 2004/12/08/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Borsada yönü AB belirleyecek 
</HEADLINE>
<TEXT>

     Dün son dakika hareketiyle günü yükselişle tamamlamayı başaran borsa bugün 23 bin puanın üzerinde tutunmaya çalışacak. 
     Ana gündemi AB olan piyasanın olumlu açıklamalar gelmesi halinde 23 bin 250 direncini deneyebileceğini ifade eden uzmanlar, aksi takdirde yatay seyrin süreceğini belirtiyorlar. 
     17 aralık tarihi yaklaştıkça borsadaki hareketler tamamen AB odaklı olmaya başladı. Ekonomik dataların fazla etkilemediği borsada yatırımcılar AB ülkelerinden gelecek olan açıklamaları beklerken, iniş çıkışları da bu açıklamaların nitelikleri belirliyor. 
     
     öYükseliş için somut gelişmeler gerekliö 
     Dün günü düşüş eğilimi ile geçirmesine rağmen kapanıştaki alımların olumlu olduğuna işaret eden uzmanlar, açılışta yükselişin biraz daha sürebileceğini, ancak somut gelişmeler olmadığı müddetçe 23 bin 250 ara direncinin, ardından da 23 bin 700 ana direncinin aşılmasının zor olduğunu iletiyorlar. 
     23 bin puanın destek olduğunu ifade eden uzmanlar, satışların artması halinde bu seviyenin borsayı tutmaya yetmeyeceğini ve düşüşün 22 bin 700-800 aralığına kadar sürebileceğini belirtiyorlar. 
     
</TEXT>
</DOC>
