<DOC>
<DOCNO> 279075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sondun41.html </URL>
<DATE> 2004/10/11/ </DATE>
<TIME> 21.38 </TIME>
<AUTHOR>  </AUTHOR>
<HEADLINE>
El Cezire televizyonu 1 Türk ve 1 Iraklı'nın başının kesildiğini bildirdi 
</HEADLINE>
<TEXT>

     El Cezire televizyonuna göre, Irak'taki bir grubun, ''bir Türk ile bir Iraklı tercümanı, başlarını keserek öldürdüğünü açıkladığını'' duyurdu. 
     Habere göre grup açıklamasında, bu iki kişiyi, ''ABD güçleri için çalıştıkları'' için cezalandırmak amacıyla öldürdüğünü kaydetti. 
     El Cezire, öldürülen Türk vatandaşının, Ensar el Sünnet grubundan iki maskeli militan önünde durduğu anın görüntülerini içeren bir video kaset yayımladı. El Cezire, bu Türk ile bir Iraklının, daha sonra öldürüldüklerini belirtti. 
     
     TÜRK'ÜN VE IRAKLININ ÖLDÜRÜLDÜĞÜ ANIN GÖRÜNTÜLERİ YAYINLANDI 

     El Cezire televizyonu tarafından öldürüldüğü duyurulan Türk'ün ve Iraklı tercümanın öldürüldüğü anın görüntüleri, aşırı dinci bir internet sitesinde yayınlandı. 
     İnternet sitesindeki görüntülerde, Ensar el Sünnet grubu üyesi silahlı kişilerin, Mahir Kemal'in kimliğini göstermesinden ve Iraklının adını söylemesinden sonra ''Allahu Ekber'' çığlıkları arasında 2 rehineyi öldürdüğü görülüyor. 
     Grubun, aynı internet sitesinde yayınladığı bildiride ''Mahir Kemal'in 8 Ekim 2004'te Musul Bağdat otoyolunda kaçırıldığı ve ABD güçleriyle çalıştığını itiraf etmesi üzerine öldürüldüğü'' belirtildi. 
     
</TEXT>
</DOC>
