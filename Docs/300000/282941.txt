<DOC>
<DOCNO> 282941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sonspo03.html </URL>
<DATE> 2004/10/24/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Yerli Beckham 
</HEADLINE>
<TEXT>

     Hollanda onu konuşuyor... 22 yaşındaki Uğur Yıldırım attığı frikik golleriyle, İngiliz yıldız Beckham’la kıyaslanıyor. Heerenveen formasıyla harikalar yaratan gurbetçinin tek hayali ise bir gün mutlaka Türk Milli Takım formasını giymek. 
     
     UEFA’da şov yaptı 
     Uğur Yıldırım henüz 22 yaşında... Ancak genç oyuncu Hollanda Ligi’nde gösterdiği müthiş performansla bütün Avrupa’nın dikkatini çekmeyi başardı. UEFA Kupası’nda Heerenveen formasıyla, Benfica karşısında mükemmel futbolunu 1 golle süsleyen Uğur, gündemin baş sayfasına oturdu. Futbol otoriteleri tarafından Hollanda’nın en iyi frikik kullanan futbolcu olarak gösterilen gurbetçinin Beckham’dan daha iyi olacağı söyleniyor. Uğur, 1 yıl önce Cambuur karşısında 6 gol atıp, 2 asist yaparak hafızalardan silinmeyecek bir rekor elde etmişti. 
     
     Önce Galatasaray... 
     UEFA Kupası’nda İsrail temsilcisi Macabbi Tikva karşısında 5-0’lık galibiyette tam 5 asist yaparak değişik bir rekora daha imza atan Uğur Yıldırım’ın tek hayali var. O da bir gün Türk Milli Takımı’nda forma giymek. Yıldırım, geçtiğimiz yıllarda Türkiye’den çok cazip teklifler geldiğini söyleyerek Ama o dönemde kendimi hazır hissetmemiştim. Burada pişmem gerekecek. Çünkü basamak basamak zirveye çıkmak istiyorum. Tecrübe kazanıp ardından hayran olduğum kulüp olan Galatasaray’a transfer olmak istiyorumö diye konuştu. 
     
     Top sektirmekle olmaz 
     Heerenveen’de özel bir seyirci kitlesi bulunun yıldız oyuncu, mükemmel şutlarıyla ilgili de ilginç bir açıklama yapıyor Çocukken herkes top sektiriyordu. Ama bu iş top sektirmeyle olmaz ki. Ben hem topa nasıl iyi vurulur diye kendi kendime sordum. Bu işi sadece tekrarlamakla başaracağımın farkına vardım. 10 kez, 100 kez, bazen 1000 kez aynı yerden topa vurdum. Hala antrenmanlardan sonra özel olarak kalenin karşısına geçer frikik kullanırım. Çalışarak, çok çalışarak bu seviyeye geldim... 
     
</TEXT>
</DOC>
