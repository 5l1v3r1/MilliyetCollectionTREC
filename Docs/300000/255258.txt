<DOC>
<DOCNO> 255258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/guncel/gun99.html </URL>
<DATE> 2004/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Cevap ve düzeltme 
</HEADLINE>
<TEXT>



Müvekkilim Estaş Şirketi 23 Nisan 1997 tarihli, 10 yıl süreli, 2120 sicil nolu ruhsata istinaden Sivas, Yıldızeli İlçesi, Kalın Beldesi, Kandil sırtı mevkiinde mermer üretimi yapmaktadır. 
Milliyet Gazetesinin 9 Mayıs 2004 Pazar günlü nüshasının 4. sayfasında Bu başkan her yere lazım başlığı altında, Sivas'ta bir belde Belediye Başkanının sit alanı 7 bin yıllık tarihi mahveden mermer ocağına karşı savaş verdiği açıklaması yapılarak, Müvekkil şirketin sit alanını tarihi bölgeleri tahrip ettiği şeklinde kökten yalan, yanlış, maksatlı ve yazılı haberinizin gerçekle ilgisi yoktur. 
Resmi görevliler bölgede inceleme yapmış, mermer ocağının sit alanıyla ilgisi olmadığını tesbit etmiş, görmüş, başkanın kötü niyetli olduğunu anlamış, bu nedenle başkanın daha sonraki müracaatları ciddiye alınmamıştır. Başkan gelişmelerden habersiz, deneyimsiz muhabirleri kullanmak suretiyle asılsız haberler yapılmasını sağlayarak, şirket sahiplerini yıldırmak, usandırmak, mermer ocağını kendisine terk edip gitmelerini amaçlamaktadır. 
Yıldızeli Kaymakamlığı'nca Yıldızeli Sulh Hukuk Mahkemesi'ne 2003 16 Esas açılan tesbit davası sonucu alınan Arkeolog bilirkişi raporu mermer ocağı çalışma alanında sit alanı olduğunu gösterir herhangi bir bulguya rastlanılmadığını bildirmektedir. 
Harita ve Kadastro Mühendisleri Bilirkişileri verdikleri raporda sit alanı sınırının dışında mermer çıkarıldığı, şantiye binası ve atölyesinde sit alanını sınırlayan çizginin dışında kaldığını tesbit etmişlerdir ki, buna rağmen belde başkanı haddini aşarak kapatma kararı vermiştir. 
Belde başkanının kapatma kararı aleyhine Sivas İdare Mahkemesi'ne açılan davada yürütmeyi durdurma kararı verilmiştir. 2003 1162 esas nolu karar . 
Mermer ocağını yasa ve hukuk yoluyla ele geçiremeyen başkan dedikodu üreterek şirket yöneticilerine kamuoyunun husumetinin yönelmesini müvekkillerin rahatsız olmasını sağlayarak mermer ocağından şirket yetkililerinin elini çekeceğine inanmaktadır. 
Başkanın gerçek niyeti iyi değildir. Başkan ve arkadaşları Valiyi, Kaymakamı, Jandarmayı, Hakimi şikayet edebilme yolunu dahi deneyerek, belde halkını kendi çıkarına ulaşma aracı yapmaktadır. Gazetenizi de kendi kötü niyetine aracı yapmıştır. Arz ederim. 
Av. Yüksel Köse 
Estaş Mermer San. Ltd. Şti. 
vekili 


</TEXT>
</DOC>
