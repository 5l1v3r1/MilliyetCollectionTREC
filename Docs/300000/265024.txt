<DOC>
<DOCNO> 265024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sonsiy03.html </URL>
<DATE> 2004/08/20/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Arınç Milletvekiline makam şoförü yok 
</HEADLINE>
<TEXT>

     TBMM Başkanı Arınç, milletvekillerine özel şoför tahsisi etmelerinin mümkün olmadığını bildirdi. 
     AKP Samsun Milletvekili Musa Uzunkaya, Arınç'ın yanıtlması isteğiyle verdiği soru önergesinde, trafik kazasında yaşamını yitiren milletvekillerine dikkat çekerek, vekillere birer şoför tahsis etmeyi düşünüp düşünmediğini sordu. 
     Bülent Arınç, soru önergesine verdiği yanıtta, "Taşıt Yasası hükümlerine göre, milletvekillerine şoför tahsisis mümkün bulunmamaktadır" dedi. Arınç, ancak "çok acil durumlarda, geçici olarak, imkanlar ölçüsünde ve Ankara içinde" milletvekillerine hizmet aracı tahsis edilebildiğini belirtti. 
     Arınç, milletvekillerinin kullandığı kapalı garajdaki yıkama tesisinin teknik nedenlerle kapatıldığını, Ulaştırma Şube Müdürlüğü garajında bir yıkama istasyonu kurulması çalışması sürdürdüklerini kaydetti. 
     
     29 YILDA 7 MİLLETVEKİLİ ÖLDÜ 

     Öte yandan Arınç, milletvekilliği görevini sürdürürken tarafik kazasında ölenler hakkında da bilgi verdi. Buna göre eski milletvekilleri Selahattin Hakkı Esatoğlu 1970'de, Mithat Balak 1988'de, Zekeriya Bahçeci 1990'da, Mümin Gençoğlu ve Adnan Kahveci ile Yolmaz Hocaoğlu ile 1993'te, Şerif Çim 1998'de, Sıtkı Turan, Kedir Görmez ve M.Bedri İncetahtacı 1999'da trafik kazalarında yaşamını yitirdi. 
     
</TEXT>
</DOC>
