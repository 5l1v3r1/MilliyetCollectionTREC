<DOC>
<DOCNO> 254643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/son/sontur24.html </URL>
<DATE> 2004/07/11/ </DATE>
<TIME> 21.12 </TIME>
<AUTHOR>  </AUTHOR>
<HEADLINE>
Siverek'te 75 kişi düğün yemeğinden zehirlendi. 
</HEADLINE>
<TEXT>

     Şanlıurfa'nın Siverek İlçesi'nde, 75 kişi düğün yemeğinden zehirlendi. 
     Alınan bilgiye göre, Siverek'e bağlı Çaylarbaşı Köyü'nde sabah saatlerinde Mehmet Çelik'in düğünü için hazırlanan yemekten yiyen davetlilerden bir kısmı fenalaştı. 
     Yakınları tarafından Siverek Devlet Hastanesi'ne kaldırılan 75 kişiden sağlık durumu ciddi olan 25 kişinin, ilk müdahalenin ardından acil serviste bir süre gözetim altında tutulduğu, 50 kişinin ise ayakta tedavi edildiği belirtildi. 
     Siverek Kaymakamı Halil İbrahim Ertekin, AA muhabirine yaptığı açıklamada, düğün yemeğinden zehirlenen 75 kişiye Siverek Devlet Hastanesi'nde gerekli müdahalelerin yapıldığını söyledi. 
     Ertekin, hastanede gözetim altında tutulan 25 kişinin serum tedavisinin ardından köylerine gönderildiğini, endişelenecek bir durum olmadığını kaydetti. 
     
</TEXT>
</DOC>
