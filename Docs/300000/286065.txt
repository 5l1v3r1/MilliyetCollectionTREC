<DOC>
<DOCNO> 286065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/soneko34.html </URL>
<DATE> 2004/11/04/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Irak Petrol Bakanı Irak'ta tüm sanayi alanlarında sıçrama olacak 
</HEADLINE>
<TEXT>

     Irak Petrol Bakanı Thamir Ghadban, petrol üretim kapasitesi ve üretimin artmasına bağlı olarak ihracatın yükseltilmesiyle ilgili bir plan üzerinde çalışma yaptıklarını bildirdi. 
     Türkiye-Irak 15. Dönem Karma Ekonomik toplantısı öncesinde Devlet Bakanı Kürşad Tüzmen ile Irak Petrol Bakanı Thamir Ghadban gazetecilerin sorularını yanıtladı. 
     ''Kerkük-Ceyhan Petrol Boru Hattı'nın kapasitesi artırılacak mı ''Türkiye üzerinden ihracatı artırma planınız var mı '' şeklindeki sorular üzerine Ghadban, ''Evet bu şekilde bir düşüncemiz var'' yanıtını verdi. 
     Ghadban, Irak'ın içinden geçtiği dönemin takip edildiğinde savaş sırasında petrol tesislerinin talan edildiğini, çalındığını ve tahrip edildiğini hatırlatarak Irak'ın genişleme ve üretimi artırma kapasitesi bulunan petrol üreticisi nadir ülkelerden biri olduğunu söyledi. 
     Konuk Bakan Ghadban, şöyle devam etti 
     ''Bu imkan var petrol üretim kapasitesi ve üretim artmasına bağlı olarak ihracatın yükseltilmesiyle ilgili bir plan üzerinde çalışma yapıyoruz. Önümüzdeki dönemde büyük hamlelere ve atılımlara tanık olabileceksiniz. Bütün ihtiyaç önümüzdeki en kısa dönemde arzu edilen güven ve huzura kavuşabilmemizdir. Irak'ta petrol üretimi başta olmak üzere tüm sanayi alanlarında bir sıçrama olacaktır.'' Thamir Ghadban, sabotaja uğrayan Kerkük-Ceyhan Petrol Boru Hattı'nın tekrar ne zaman faaliyete geçeceğine ilişkin soruyu da ''bunlar hassas konular'' diyerek yanıtsız bıraktı. 
     
</TEXT>
</DOC>
