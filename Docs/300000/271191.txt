<DOC>
<DOCNO> 271191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/son/sonspo16.html </URL>
<DATE> 2004/09/12/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Rize'ye İstanbul'dan 3 çay 0-3 
</HEADLINE>
<TEXT>

     Birinci Süper Futbol Ligi'nde yapılan maçta Çaykur Rizespor, İstanbulspor'u 3-0 yendi. 
     13. dakikada Cem Baki'nin ceza alanı çizgisi üzerinden vuruşunda, top kaleci Oğuz'da kaldı. 
     19. dakikada ceza alanı dışından Faruk'un kullandığı serbest vuruşta, meşin yuvarlak yandan az farkla auta çıktı. 
     35. dakikada Fahri'nin arapasıyla ceza alanına giren Cem Baki, topu sağ çaprazda bulunan Murat'a verdi. İlk pozisyonda topa vuramayan Murat'ın, savunma yerini aldıktan sonra yaptığı vuruşta, kaleci Oğuz meşin yuvarlağa sahip oldu. 
     43. dakikada Ersin'in sağdan kullandığı köşe atışında, penaltı noktası üzerinde Okan'ın kafa vuruşunda, savunmaya çarpan top üstten kornere gitti. 
     Karşılaşmanın ilk yarısı golsüz eşitlikle sona erdi. 
     
     İKİNCİ YARI 

     57. dakikada sol çaprazdan ceza alanına giren Yordanov'un vuruşunda, kaleci Zdravkov, iki hamlede meşin yuvarlağı kontrol etti. 
     64. dakikada Koray'ın soldan kullandığı serbest vuruşta, ceza alanı içinde İstanbulspor savunmasının uzaklaştıramadığı topu Okan, Kürşat'ın önüne bıraktı. Bu futbolcu, düzgün bir vuruşla meşin yuvarlağı filelere gönderdi 0-1. 
     65. dakikada Faruk'un sağdan ortasında arka direkte Bushaj'ın kafa vuruşunda, top yandan auta gitti. 
     73. dakikada Faruk'un geri pasında kaleci Oğuz, topu uzaklaştırmak isterken, ayağının ucuyla ıskalayınca ceza alanı içinde topu kapan Okan, meşin yuvarlağı boş kaleye gönderdi ve farkı 2'ye çıkardı 0-2. 
     76. dakikada soldan ceza alanına giren Moses'in vuruşunda, top yandan auta çıktı. 
     80. dakikada Okan'ın ceza alanı dışından aşırtma vuruşunda, kaleci Oğuz, meşin yuvarlağı tokatlayarak üstten kornere gönderdi. 
     90. dakikada Koray'ın ara pasıyla savunmanın arkasına sarkan Okan, kaleci ile karşı karşıya kaldığı pozisyonda ceza alanına girerken, kaleci Oğuz'un müdahalesiyle yerde kaldı. Orta hakem Özgüç Türkalp, bu pozisyonda yardımcı hakemine bakarak, O'nun işaretiyle penaltı noktasını gösterdi. Penaltı atışını kullanan Okan, meşin yuvarlağı filelere göndererek maçın skorunu belirledi 0-3. 
     

Stat Mimar Yahya Baş Hakemler Özgüç Türkalp x, Fatih Kalaycı x, Ali Palabıyık xx İstanbulspor Oğuz x, Pinto x Dk. 57 Bushaj x , Deniz Uygar xx, Yalçın x, Faruk x, Musa Büyük xx, Yordanov xx, Aytekin xx, Cem xx, Moses x, Musa Kuş x Dk. 72 Tahsin x Çaykur Rizespor Zdravkov xx, Gürol xx Dk. 81 Yasin x , Bashir xx, Koray xxx, Kürşat xxx, Cem Baki xxx, Ünal xx, Fahri xx Dk. 90 Ahmet Salah , Ersin xx, Murat x Dk. 87 Seydihan , Okan xxx Goller Dk. 64 Kürşat, Dk. 73 ve 90 Penaltıdan Okan Sarı Kartlar Dk. 30 Koray, Dk. 58 Fahri, Dk. 87 Murat Çaykur Rizespor , Dk. 61 Moses, Dk. 62 Yalçın İstanbulspor      
</TEXT>
</DOC>
