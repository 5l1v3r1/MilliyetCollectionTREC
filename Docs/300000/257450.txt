<DOC>
<DOCNO> 257450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sontur47.html </URL>
<DATE> 2004/07/22/ </DATE>
<TIME> 22.27 </TIME>
<AUTHOR>  </AUTHOR>
<HEADLINE>
Kazayla ilgili Başbakan Erdoğan'ın açıklaması 
</HEADLINE>
<TEXT>

     Başbakan Recep Tayyip Erdoğan, Sakarya'daki tren kazasının boyut itibariyle çok büyük bir olay olduğu söyledi. 
     Başbakan Erdoğan, Ali Babacan'ın Aktif Metropolitan Oteli'ndeki baldızının nişan yemeğinden ayrılarak Sakarya'ya gitmek üzere Jandarma Eğitim Komutanlığı'ndan helikopter ile yola çıktı. 
     Erdoğan, otel çıkışında gazetecilerin soruları üzerine, olay nedeniyle çok büyük üzüntü duyduğunu belirterek, ''Kaza, boyutu itibariyle çok çok büyük bir olay. Ölenlere Allah'tan rahmet, yaralılara acil şifalar diliyorum'' dedi. 
     Kaza nedeniyle yarın yapacağı Bosna Hersek ziyaretini iptal ettiğini bildiren Erdoğan, kazanın nedeninin henüz belli olmadığını, yarın yapılacak çalışmalardan sonra kazanın nedeni hakkında açıklama yapacaklarını söyledi. 
     Teknik bilgiye sahip olmadığı için kazanın nedeni hakkında bir açıklama yapamayacağını ifade eden Erdoğan, hızlandırılmış tren projesinde bilim adamları, akademisyenler ve ilgili teknik personel tarafından bilgi alındığını da kaydetti. 
     
</TEXT>
</DOC>
