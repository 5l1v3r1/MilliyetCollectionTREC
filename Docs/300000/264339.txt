<DOC>
<DOCNO> 264339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sondun05.html </URL>
<DATE> 2004/08/18/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Kafası kesilen ABD'linin ailesi Oğlumuzu seçim kampanyası yapmayın 
</HEADLINE>
<TEXT>

     Pakistan'da başı kesilerek öldürülen gazeteci Daniel Pearl'ün ailesi, Pearl'ün isminin hiçbir seçim kampanyasında kullanılmamasını istedi. 
     Pearl ailesinin yaptığı açıklamada, ''Onun, yaşarken yaptıklarıyla hatırlanmasını istiyoruz Daniel tutkulu bir Amerikalı, siyasi, dinsel ve kültürel ayrımların üstünde bir hümanistti'' ifadeleri yer aldı. 
     Wall Street Journal'da çalışan Daniel Pearl, İslamcı militanlar tarafından 2002 yılında Pakistan'da, başı kesilerek öldürülmüştü. ABD Başkan Yardımcısı Dick Cheney, geçen hafta yaptığı bir konuşmada, Pearl ve Suudi Arabistan'da başı kesilen Amerikalı Paul M. Johnson'ı hatırlattı. 
     Cheney, Demokrat Parti başkan adayı John Kerry'nin terörizmle savaşta ''daha duyarlı'' olunması çağrısının ''saçma'' olduğunu belirterek, ''Amerika, bizim istediğimizden çok daha fazla savaşın içinde oldu. Ancak bunların hiçbiri duyarlılıkla kazanılmadı. Duyarlı bir savaş, 3 bin Amerikalıyı öldüren kötü adamları yok etmeyecektir. Daniel Pearl ve Paul Johnson'ın kafasını kesen adamlar, bizim duyarlılığımız etkilemeyecektir'' demişti. 

     
</TEXT>
</DOC>
