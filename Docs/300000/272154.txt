<DOC>
<DOCNO> 272154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/ekonomi/eko01.html </URL>
<DATE> 2004/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom'dan borçluya 10 taksit olanağı... 
</HEADLINE>
<TEXT>


Türk Telekom, kamu kuruluşlarına dört taksit, diğer alacaklılarına da borç miktarına göre 10 taksite varan ödeme kolaylığı sağlamayı kararlaştırdı 

GÜLÇİN ÜSTÜN Ankara 

Türk Telekom TT , 1 milyon 340 bin borçlu telefon abonesinden alacaklarını tahsil etmek için uygulayacağı borç yapılandırmasının kriterlerini belirledi. Vatandaşlara ve şirketlere borç miktarına göre en fazla 10, kamu kuruluşlarına da dört taksit imk nı tanınacak. 
240 milyon liraya kadar borcu olan vatandaşlar dört, 240 - 260 milyon lira arasında borcu olanlar altı, 600 milyon - 1 milyar lira arasında borcu olanlar 8, 1 milyar liranın üzerinde borcu bulunanlar 10 taksitle ödeme yapacak. Vatandaşların geçmişteki borçları yüzde 1.5 gecikme faizi uygulanarak hesaplanırken, ödeme süresince de binde 7.5 faiz uygulanacak. Türk Telekom miktarına göre dört ile 10 taksit arasında ödeme kolaylığı sunacağı özel şirketlerin ve dört taksit yapacağı kamu şirketlerinin borcuna ise yüzde 2 faiz uygulayacak. 

Başvuru süresi 1 ay 
Bakanlar Kurulu'nun Telekom'un alacaklarının yapılandırılması kararını almasından itibaren bir ay süre tanınan başvurular için son tarih 3 Kasım 2004 olacak. Aboneler yapılandırma için TT bölge müdürlüklerine başvuracaklar. TT'nin verilerine göre, şirkete 50 milyon liraya kadar borcu olan 396 bin kişi, 50 - 100 milyon lira borcu olan 283 bin kişi, 100 - 200 milyon lira borcu olan 413 bin kişi, 200 - 400 milyon lira borcu olan 133 bin, 400 - 600 milyon lira borcu olan 68 bin, 600 milyondan fazla borcu olan 59 bin kişi bulunuyor. 

Taksitlendirme tablosu VATANDAŞLAR Borç tutarı Taksit 0 - 240 milyon TL 4 taksit 240 - 260 milyon TL 6 taksit 600 milyon - 1 milyar TL 8 taksit 1 milyar TL'nin üstü 10 taksit ŞİRKETLER Borç tutarı Taksit 10 milyar TL'nin altında 4 taksit 10 - 100 milyar TL 6 taksit 100 milyar - 1 trilyon TL 8 taksti 1 trilyon TL'nin üstü 10 taksit 

Turkcell ile mahsuplaşma Türk Telekom'un TT Turkcell'in arabağlantı ve imtiyaz sözleşmesinden kaynaklanan borcunun miktarı konusunda şirketle uzlaşmaya vardığı öğrenildi. Turkcell, kuruma olan 1.8 katrilyon lira borcunun 400 trilyon lirasını öderken, borcun 200 trilyon liralık kısmı TT'nin Turkcell'e olan borcuna karşılık mahsuplaşma yoluyla silindi. Turkcell geriye kalan yaklaşık 1.3 trilyon liralık borcunu 18 ay vade ile ödeyecek. 


</TEXT>
</DOC>
