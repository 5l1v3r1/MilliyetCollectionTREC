<DOC>
<DOCNO> 285413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/soneko21.html </URL>
<DATE> 2004/11/02/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Irak petrol tesislerine sabotajlar durmuyor... 
</HEADLINE>
<TEXT>

     Irak'ın kuzeyindeki petrol boru hatlarına yapılan sabotajlar sonucu Kerkük-Yumurtalık hattında petrol akışı durdu. 
     Irak petrol sektörü yetkilileri, 3 ayrı boru hattına yapılan saldırıların, sürekli saldırıya uğrayan kuzey petrol nakil hatlarına şimdiye dek yönelen sabotajların en büyüğü olduğunu belirttiler. 
     Saldırılar sonucu, Yumurtalık limanına yapılan ihracat durduğu gibi, Irak'ın iç tüketimi için Beyci rafinerisine petrol akışı da kesildi. 
     Irak'ın en büyük rafinerisi olan Beyci'ye petrol akışının kesilmesinin yaklaşan kış mevsimi için gerekli işlenmiş petrol stoklarını oluşturmaya çalışan Irak hükümetinin çalışmalarını aksatacağı kaydediliyor. 
     
</TEXT>
</DOC>
