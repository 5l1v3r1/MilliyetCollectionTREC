<DOC>
<DOCNO> 284075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/soneko25.html </URL>
<DATE> 2004/10/28/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Piyasalarda bugünün özeti... 
</HEADLINE>
<TEXT>

     İstanbul Menkul Kıymetler Borsası'nda İMKB bugün işlem gören hisse senetleri ortalama yüzde 1.48 oranında değer kazandı. 
     Cumhuriyet Bayramı nedeniyle piyasalarn bugün öğleye kadar açık kaldı. İMKB Ulusal 100 Endeksi yapılan tek seansta 334.12 puan artarak 22,899.89 puandan kapandı. Ortalama artış yüzde 1.91 olarak hesaplandı. 
     Hisse senetleri piyasasında toplam 521.3 trilyon liralık işlem hacmi oluştu. 
     
     DÖVİZ 
     İstanbul'da serbest piyasada dün 1 milyon 478 bin liradan kapanan dolar güne yine aynı fiyattan, 1 milyon 890 bin liradan kapanan euro 1 milyon 880 bin liradan başladı. 
     Kapanışta doların satış fiyatı 1 milyon 474 bin lira, euronun satış fiyatı 1 milyon 870 bin lira oldu. 
     Merkez Bankası, resmi tatil nedeniyle bugün yeni kur belirlemedi. Dün doların efektif kuru alışta 1 milyon 469 bin 124 lira, satışta 1 milyon 479 bin 460 lira olarak açıklanmıştı. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 12 Nisan 2006 vadeli tahvilin bugün valörlü işlemlerinde basit getiri yüzde 23.63, bileşik getiri yüzde 22.52 oldu. 
     Bu kağıdın bugün valörlü işlemlerinin bileşik getirisi, önceki kapanışa göre 0.03 puan yükseldi. 
     İMKB Tahvil ve Bono Piyasası Repo Pazarı'nda 4 günlük işlemlerde faiz ortalama yüzde 20.00'den gerçekleşti. Gecelik işlemlerde en düşük oran yüzde 15.00, en yüksek oran yüzde 20.10 oldu. 
     
</TEXT>
</DOC>
