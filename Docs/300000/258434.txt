<DOC>
<DOCNO> 258434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/yasam/yas02.html </URL>
<DATE> 2004/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Şile'de otobüs faciası 
</HEADLINE>
<TEXT>


Şile'de halk otobüsüyle çarpışan otomobildeki aynı aileden 4 kişi ölürken, 2 kişi de ağır yaralandı 

GÖKHAN KARAKAŞ 

Şile'de özel bir otomobil ile halk otobüsünün çarpışması sonucu aynı aileden 4 kişi hayatını kaybetti, 2 kişi de ağır yaralandı. 
Alınan bilgiye göre, Şile'den İstanbul yönüne ilerleyen Mehmet İçin'in kullandığı otomobil, Kızılcaköy mevkiinde, Üsküdar - Şile hattında çalışan Adnan Kayahan yönetimindeki halk otobüsüyle çarpıştı. Kaza sırasında Mehmet İçin 78 , eşi Emine İçin 60 ve torunları Zeynep İçin 20 olay yerinde, Mehmet ve Emine İçin'in kızları Nursel Ayan 40 ise hastaneye kaldırılmak istenirken yolda öldü. Nursel Ayan'ın kızları Hande 25 ve Binnur Ayan 19 ise Haydarpaşa Numune Hastanesi'ne kaldırılarak tedavi altına alındı. Kaza sırasında yolcularla otobüs sürücüsü Adnan Kayahan da yara almadan kurtuldu. Kayahan, ifadesi alınmak üzere jandarma tarafından gözaltına alındı. Kazanın, Mehmet İçin'in otomobille ana yola kontrolsüz çıkması sonucu meydana geldiği öne sürüldü. 


</TEXT>
</DOC>
