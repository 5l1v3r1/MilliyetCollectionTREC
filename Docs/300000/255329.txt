<DOC>
<DOCNO> 255329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/son/sondun32.html </URL>
<DATE> 2004/07/14/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Savaşlardaki tecavüzler AIDS riskini artırıyor 
</HEADLINE>
<TEXT>

     Bakım ve tedavi konusunda kadınlara eşit olanaklar sağlamak için mücadele eden bir insan hakları örgütü, Afrika ülkelerinde süren iç savaşlar sırasındaki tecavüzlerin AIDS riskini artırdığı uyarısında bulundu. 
     Tayland'ın başkenti Bangkok'ta yapılan 15. Uluslararası AIDS Konferansı'nda konuşan Bakım ve Tedavide Kadınlara Eşitlik örgütünün başkanı Anne-Christine d'Adesky, Sudan, Kongo ve Uganda'daki iç savaş sırasında uğradıkları tecavüzlerin kadınları AIDS tehlikesiyle karşı karşıya bıraktığını söyledi. 
     D'Adesky, hükümetlerle sivil toplum örgütlerinin, kadınlara yönelik bu tür saldırıları engellemek için acil önlemler alması gerektiğini belirtti. 
     Anne-Christine d'Adesky, çeşitli Afrika ülkelerinde yapılan araştırmaların, bu ülkelerdeki çatışan grupların sistematik tecavüzlerinin, bölgeyi zaten pençesine alan AIDS'in etkisini artırdığını ortaya koyduğunu ifade etti. 
     Dünyadaki HIV taşıyıcısı ya da AIDS hastasının 3'te 2'si, 25 milyondan fazla kişi Afrika'da yaşıyor. 
     
</TEXT>
</DOC>
