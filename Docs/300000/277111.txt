<DOC>
<DOCNO> 277111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sondun26.html </URL>
<DATE> 2004/10/04/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Rumlar'dan Türkiye' rest 
</HEADLINE>
<TEXT>

     Kıbrıs Rum yönetimi Dışişleri Bakanlığı Genel Sekreteri Sotos Zaheos, ''Kıbrıs Cumhuriyeti'nin Ankara tarafından tanınması gerektiğini, aksi takdirde Türkiye'ye AB konusunda açık çek verilmeyeceğini'' iddia etti. 
     Zaheos, Selanik'te yayımlanan Thessaloniki gazetesine verdiği demeçte, Türkiye'nin Rum kesimini Gümrük Birliğine dahil etmesinin yetersiz olduğunu savundu. 
     ''Bu değerlendirmenin, Kıbrıs Rum yönetiminin Aralık ayında Türkiye'ye üyelik müzakereleri için tarih verilmesini veto edeceği anlamına gelmediğini'' belirten Zaheos, ''Rum kesimi ile Yunanistan'ın iki ayrı devlet oldukları ve Aralık zirvesinde Türkiye'nin üyeliği konusunda farklı tutum izleyebilecekleri'' görüşünü dile getirdi. 
     ''Aralık zirvesinden sonra Kıbrıs sorununun çözümü için BM çerçevesinde ve AB'nin de katılımıyla yeni bir girişim başlayacağı konusunda umutlu olduğunu'' ifade eden Zaheos, ''bu girişimin Annan planı parametrelerinde olması gerektiğini'' söyledi. 
     
</TEXT>
</DOC>
