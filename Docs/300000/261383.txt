<DOC>
<DOCNO> 261383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/son/sonspo03.html </URL>
<DATE> 2004/08/07/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Patrick Vieira Real Madrid'de... 
</HEADLINE>
<TEXT>

     Real Madrid’in uzun süredir peşinde koştuğu Patrick Vieira’nın bonservisi için bu oyuncunun kulübü Arsenal ile anlaşmaya vardığı belirtildi. 
     İspanyol ekibine yakınlıklarıyla bilinen Cadena SER Radyosu ve As Gazetesi, İngiliz takımının Real’in 42 milyon dolarlık teklifini kabul ettiğini iddia etti. Haberde R.Madrid Başkanı Florentino Perez’in önceki gece Arsenal Başkanı David Dein’i arayarak daha önce faks yoluyla yaptığı 30 milyon dolarlık teklifi 12 milyon dolar arttırdığı ifade edildi. Dein’in ise bu öneriye prensipte evet’ dediği kaydedildi. Eflatun-Beyazlılar’ın Fransız yıldız ile 1 hafta önce sezonluk net 5.5 milyon dolar karşılığında 4 yıllığına el sıkıştığı öğrenildi. Arsenal’in ise bu oyuncunun boşluğunu Porto’dan Maniche’yi alarak doldurmaya çalışacağı vurgulandı. Ancak Maniche alınamazsa takım içinden Gilberto Silva ile bu sorun giderilmeye çalışılacak. 
     
</TEXT>
</DOC>
