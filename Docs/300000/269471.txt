<DOC>
<DOCNO> 269471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sonsiy06.html </URL>
<DATE> 2004/09/06/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Verheugen ''Türkiye'nin üyelik kararı ertelenmemeli'' 
</HEADLINE>
<TEXT>

     AB Komisyonu'nun Genişlemeden Sorumlu Üyesi Günter Verheugen, Ekim ayındaki İlerleme Raporu'nda Türkiye'ye ilişkin değerlendirmelerinin ''dürüst, adil ve tarafsız'' olacağını, reformların mutlaka göz önünde bulundurulacağını söyledi. 
     Dışişleri Bakanı ve Başbakan Yardımcısı Abdullah Gül ile görüşmesinin ardından düzenlenen ortak basın toplantısında konuşan Verheugen, bunun genişlemeden sorumlu üye olarak Türkiye'ye yaptığı son ziyaret olduğunu hatırlattı. Verheugen, bundan sonraki görevi sırasında Türkiye'ye yine geleceğini kaydetti. 
     ''Bu son ziyaretim benim için özel bir anlam taşıyor'' diyen Verheugen, görüşmede 1999 yılından beri yapılan reformları ve olup bitenleri değerlendirdiklerini belirtti. Verheugen, ''Bu süre zarfında belki de yaşanan en önemli gelişme, şimdiki Türk hükümetinin göreve gelmesiydi. Gerçekten çok farklı bir durumla karşı karşıya kaldığımızı gördük'' dedi. 
     

     
</TEXT>
</DOC>
