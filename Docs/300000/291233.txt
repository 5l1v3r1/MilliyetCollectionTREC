<DOC>
<DOCNO> 291233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sontur50.html </URL>
<DATE> 2004/11/22/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Sara hastası nöbet geçireceğini anlayınca... 
</HEADLINE>
<TEXT>

     Gaziantep'te, bisikletle giderken nöbet geçireceğini anlayan sara hastası genç, bisikletten inip kaldırıma oturunca, nöbetini zararsız atlattı. 
     AA muhabirinin edindiği bilgiye göre, kent trafiğinin en yoğun olduğu Muammer Aksoy Bulvarı'nda, bisikleti ile evine gitmeye çalışan Murat Hekimoğlu 22 , nöbet geçireceğini anlayınca, bisikletinden inip kaldırıma oturdu ve bu sırada nöbet geçirdi. 
     Çevrede bulunan vatandaşlar, trafik kazası geçirdiğini sandıkları Hekimoğlu'na ilk müdahaleyi yapıp, durumu 112 Acil Servis'e bildirdiler. Olaydan sonra bölgeye gelen sağlık ekipleri, nöbet geçiren Hekimoğlu'na ilk müdahaleyi yaptılar. 
     Sağlık ekiplerinin müdahalesi sırasında ayılan Murat Hekimoğlu, kaza geçirmediğini, hastalık nöbeti geçireceğini hissedince bisikletinden inip kaldırıma oturduğunu ve bu sırada nöbet geçirdiğini söyledi. 
     Yetkililer, Gaziantep Devlet Hastanesi'ne kaldırılan Murat Hekimoğlu'nun sağlık durumunun iyi olduğunu bildirdiler. 
     
</TEXT>
</DOC>
