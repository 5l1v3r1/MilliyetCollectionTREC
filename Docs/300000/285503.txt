<DOC>
<DOCNO> 285503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sontur01.html </URL>
<DATE> 2004/11/02/ </DATE>
<TIME> 00.20 </TIME>
<AUTHOR>  </AUTHOR>
<HEADLINE>
Erzurum'da geceyarısı operasyonu... 
</HEADLINE>
<TEXT>

     Erzurum'da, şüpheli bazı kişilerin boş bir binaya girdiği ihbarı üzerine özel harekat timinin de katılımıyla geceyarısı operasyonu düzenledi. 
     AA muhabirinin edindiği bilgiye göre, ankesörlü bir telefondan 155 polis imdat hattına, bazı şüpheli kişilerin boş bir binaya girdiği ihbarı geldi. 
     İhbar üzerine, özel harekat timleri, Menderes Caddesi'nde bulunan ve daha önce kumar oynatıldığı için mühürlendiği öğrenilen binaya uzun namlulu silahlarla operasyon düzenledi. 
     Binanın etrafını saran özel harekat timleri, daha sonra projektörlerin ışığında içeri girdi. Operasyon sonucunda binadan 5 şüpheli kişi çıkarılarak gözaltına alındı. 
     Emniyet Müdür Yardımcısı Ahmet Demiral, gelen ihbarı en iyi şekilde değerlendirmek için operasyonu geniş çaplı düzenlediklerini belirtti. 
     Demiral, söz konusu kişilerin, binaya neden girdiklerinin yapılan sorgulamanın ardından belirleneceğini bildirildi. 
     Erzurum'da son 1 hafta içinde 2 cinayet işlenmiş ve kent bir süre asayiş olayları ile gündemde kalmıştı. 
     
</TEXT>
</DOC>
