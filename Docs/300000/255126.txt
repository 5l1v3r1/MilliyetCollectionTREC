<DOC>
<DOCNO> 255126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sonspo03.html </URL>
<DATE> 2004/07/13/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Maradona'nın oğlunun kaptanı Tugay .. 
</HEADLINE>
<TEXT>

     Futbol yaşamını İngiltere’nin Blackburn Rovers takımında sürdüren temsilcimiz bu sezon Arjantinli efsane Maradona’nın oğlu Maradona Junior’a önderlik edecek 
     
     Daha 17 yaşında 

     Diego Armando Maradona Junior... Arjantinli efsane Maradona’nın oğlu, temsilcimiz Tugay Kerimoğlu’nun kaptanlığını yaptığı Blackburn Rovers’a transfer oldu. Henüz 17 yaşında olmasına rağmen üstün yetenekleriyle babasını anımsatan Diego için Avrupa’nın birçok takımı seferber olmasına karşın, golcü oyuncu İngiltere’yi seçti ve Blackburn’le antrenmanlara çıkmaya başladı. Transferde teknik direktör Greame Souness’ın büyük rol oynadığı belirtildi. 
     
     Yıldız adayı’ 

     Bir dönem Galatasaray’ın başında bulunan Souness, Diego’nun büyük bir yetenek olduğuna inandığını söyledi. Başarılı teknik adam, Napoli’de onu birçok maçta izledim. Diego, bizim takımımızdaki tecrübeli oyunularla uyum içerisinde olabilecek bir yıldız adayı. Bizimle idmanlara çıkıyor ancak resmi imza henüz atılmadıö dedi. İngiliz basınında çıkan haberlerde ise Diego’nun, Fulham’a gitmek isteyen Andy Cole’un yerine transfer edileceği belirtildi. 

     
</TEXT>
</DOC>
