<DOC>
<DOCNO> 278285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/yasam/yas01.html </URL>
<DATE> 2004/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Onu yemek için öldürdüm' 
</HEADLINE>
<TEXT>


İspanya'da bir mahk m, Daily Mirror'a mektup yazıp, "Sevgilimi öldürüp yenebilecek her şeyini yedim" dedi 

DIŞ HABERLER SERVİSİ 

Almanya'da 2002 sonunda yaşanan 'yamyam dehşeti'nin şokunu henüz atlatamayan Avrupa, şimdi de İspanya'da bir cezaevinde tutuklu bulunan İngiliz mahk mun, İngiliz basınına mektupla yaptığı, "Kız arkadaşımı yemek için öldürdüm" itirafıyla çalkalanmaya başladı. 
İspanya'nın Alicente kentinde tutuklu bulunan Paul Durant 44 , İngiliz bulvar gazetesi Daily Mirror'a hücresinden gönderdiği mektupta, öldürdüğü sevgilisi Karen Durrell'ın 41 etini yediğini itiraf etti. Durrell'i öldürmek suçlamasıyla Costa Blanca Cezaevi'nde tutuklu bulunan Durant, mektupta, 'sevgilisinin vücudunu küçük parçalara ayırdığını ve yenebilecek her şeyi yediğini' yazdı. Durant, 'eski' sevgilisinden kalanları da çöp torbalarına doldurarak attığını belirtti. 

Cesedi bulunamadı 
"Tanrıya inandığını ve sevgilisini ona teslim ettiğini" ifade eden Durant mektubunda, "Durrell'i katletmeden önce, ona İspanya'ya sübyancıları öldürüp yemek için geldiğini söylediğini" yazdı. Durant, "aklını yitirmek üzere olduğunu" da vurguladığı mektubunda, "Tanrının beni ona kavuşturacağına inanıyorum" dedi. Durrell, ocakta kaybolmuş ve cesedi bulunamamıştı. 


</TEXT>
</DOC>
