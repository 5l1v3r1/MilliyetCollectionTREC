<DOC>
<DOCNO> 277576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sonyas14.html </URL>
<DATE> 2004/10/05/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Elton John'dan Madonna'ya Playback yapıyor 
</HEADLINE>
<TEXT>

     Ünlü İngiliz şarkıcı Elton John, popun kraliçesi Madonna'ya konserlerinde ''playback'' yaptığı eleştirisinde bulunarak, bir ara en iyi konser şarkıcısı ödülüne aday gösterilmesinden şaşkınlık duyduğunu bildirdi. 
     Bir İngiliz müzik dergisinin verdiği ''Q Ödülleri''nin şarkı sözü ödülünü almak üzere İngiltere'de bulunan Elton John, ''Re-Invention'' adlı dünya turunu sürdüren Madonna'yı konserlerinde ''ağzını müziğe uydurmakla'' eleştirdi. 
     Elton John, ''Ne zamandan beri ağız oynatmak canlı müzik oluyor 200 milyon verip konsere gelen izleyiciye playback yapanı vurmalı '' diye konuştu. 
     Ünlü şarkıcı, Madonna'yı Noel'de kart gönderdiği kişiler listesinden çıkaracağını söyledi. 
     Madonna'ya yakın bir kaynak ise John'un eleştirilerini yalanlayarak, Madonna'nın dünya turundaki her notayı canlı söylediğini ve zorlu işinin karşılığını aldığı için utanç duymasına gerek olmadığını belirtti. 
     Elton John, geçen ay da Tayvan'ın başkenti Taipei'de foto muhabirlerine ''domuzlar'' diye hitap etmişti. 
     
</TEXT>
</DOC>
