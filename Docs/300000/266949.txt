<DOC>
<DOCNO> 266949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sontur05.html </URL>
<DATE> 2004/08/27/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Taksiciyi gasp edemeyince bıçakladılar .. 
</HEADLINE>
<TEXT>

     Beyoğlu'nda bir taksici, kendisini gasp etmek isteyen 2 kişi tarafından bıçakla yaralandı. 
     A.A muhabirinin aldığı bilgiye göre, Serkan Sarıkaya'nın kullandığı 34 TDF 93 plakalı taksiye binen 2 kişi, bu araçla Piyalepaşa Mahallesi'nde bulunan Kız Kuran Kursu yakınında kadar geldi. 
     Burada bu kişilerce bıçak tehdidiyle gasp edilmek istendiği belirtilen taksici Serkan Sarıkaya ile direndiği zanlılar arasında boğuşma çıktı. 
     Boğuşma sırasında zanlıların kolundan bıçakladığı Sarıkaya'nın kullandığı taksi de bir duvara çarptı. 
     Sarıkaya'dan para ya da eşya gasp edemedikleri bildirilen zanlılar, yaya olarak olay yerinden kaçtılar. 
     Hafif yaralanan Sarıkaya, sağlık görevlilerince Taksim Eğitim ve Araştırma Hastanesi'ne kaldırıldı. 
     Polis ekipleri Sarıkaya'nın ifadesine başvururken, kaçan 2 zanlının yakalanması için başlatılan çalışmalar sürüyor. 
     
</TEXT>
</DOC>
