<DOC>
<DOCNO> 292126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sontur21.html </URL>
<DATE> 2004/11/25/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
45 sabıkalı hırsız, kaza yapınca yakayı ele verdi 
</HEADLINE>
<TEXT>

     Çaldığı otomobille trafik kazasına karışıp yaralandıktan sonra yakalanan hırsızın 45 sabıkası çıktı. 
     A.A muhabirinin aldığı bilgiye göre, Abidinpaşa semti Nato Yolu üzerinde seyir halinde bulunan 05 KE 143 plakalı otomobil, Büyükşehir Belediyesi'ne ait 06 K 1564 plakalı kamyona arkadan çarptı. Kaza sonucu otomobili kullanan Murat T. 21 hafif yaralandı. Olay yerine gelen trafik ekibi yaptığı inceleme sonucu kamyona çarpan aracın üzerindeki plakanın sahte olduğunu belirledi. Bunun üzerine Murat T. gözaltına alındı. 
     Araştırma sonucu kazaya karışan aracın gerçek plakasının 06 MSE olduğu ve bir gün önce çalındığı tespit edildi. 
     Hastaneye götürülerek tedavi ettirilen Murat T.'nin sorgulaması sonucu çeşitli araçlardan çaldığı 8 teyp ve 4 hoparlör de gösterdiği yerde bulundu. 
     Emniyet arşivlerinden yapılan araştırma sonucu Murat T.'nin 45 ayrı hırsızlık olayından sabıkası bulunduğu belirlendi. Hırsızlık olaylarından yargılamaları süren, hakkında 6 ayrı gıyabi tevkif kararı da bulunan Murat T.'nin ayrıca 1 yıl 1 ay 8 gün kesinleşmiş hapis cezasına çarptırıldığı ve bu suçtan arandığı da kaydedildi. 
     
</TEXT>
</DOC>
