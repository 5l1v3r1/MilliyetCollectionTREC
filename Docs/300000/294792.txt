<DOC>
<DOCNO> 294792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sonspo31.html </URL>
<DATE> 2004/12/04/ </DATE>
<TIME> 20.39 </TIME>
<AUTHOR>  </AUTHOR>
<HEADLINE>
Beşiktaş,İstanbulspor hazırlıklarını tamamladı... 
</HEADLINE>
<TEXT>

     Beşiktaş, İstanbulspor ile yarın yapacağı lig maçının hazırlıklarını bu akşam yaptığı antrenmanla tamamladı. 
     BJK Nevzat Demir Tesisleri'nde, teknik direktör Vicente Del Bosque yönetiminde basına kapalı gerçekleştirilen antrenmanda, futbolcuların İstanbulspor maçının taktiğini denediği öğrenildi. 
     Siyah-beyazlılar, antrenmanın ardından tesislerde kampa girerken, teknik direktör Del Bosque, sakatlıkları bulunan Carew, Emre Aşık, kart cezalısı Pancu'nun yanı sıra kaleci Cordoba, Ronaldo ve Kaan Dobra'yı kamp kadrosuna almadı. 
     İspanyol teknik adamın belirlediği 20 kişilik kamp kadrosunda şu oyuncular yer alıyor 
     Murat Şahin, Ramazan Kurşunlu, Ahmet Yıldırım, Fatih Sonkaya, Çağdaş Atan, İbrahim Toraman, Ali Güneş, Mustafa Doğan, Tayfur Havutçu, Sergen Yalçın, İbrahim Üzülmez, Okan Buruk, Tümer Metin, Serdar Özkan, Berkant Göktan, İbrahim Akın, Ahmed Hassan, Veysel Cihan, Tayfun Korkut, Juanfran. 
     MUHTEMEL 11 
     Beşiktaş'ın yarınki maça şu muhtemel 11 ile çıkması bekleniyor 
     Ramazan 
Fatih 
İbrahim Toraman 
Mustafa 
İbrahim Üzülmez 
Ahmet Hassan 
Okan 
Ahmet Yıldırım 
Tümer 
Sergen 
İbrahim Akın 

Siyah-beyazıların cezası nedeniyle BJK İnönü Stadı'nda seyircisiz oynanacak karşılaşma saat 19.00'da başlayacak. Hakem Fırat Aydunus'un yöneteceği maçı, Digitürk Lig TV canlı yayınlayacak. 
     
</TEXT>
</DOC>
