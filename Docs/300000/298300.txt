<DOC>
<DOCNO> 298300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sontur38.html </URL>
<DATE> 2004/12/16/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Öğretmen öğrenciyi, veli de öğretmeni dövdü .. 
</HEADLINE>
<TEXT>

     Mersin'in Tarsus İlçesi'nde bir baba, kızını dövdüğünü iddia ettiği öğretmeni darp etti. 
     AA muhabirinin aldığı bilgiye göre, Tarsus Lisesi'nde öğrenim gören lise ikinci sınıf öğrencisi Ebru B, matematik yazılısında öğretmeni Adem Karpuz'un sırasını değiştirmesini isteyerek, yüzüne tokat attığını ileri sürdü. 
     Genç kızın olayı babasına anlatması üzerine okula gelen baba İbrahim B, öğretmen Adem Karpuz'u darp etti. 
     Karpuz, Devlet Hastanesi'nden 3 günlük rapor aldı ve karakola giderek veliden şikayetçi oldu. Karpuz'un, karakolda, öğrencisine el kaldırmadığını söylediği öğrenildi. 
     İbrahim B. ise karakola geldiği kızıyla, öğretmenden şikayetçi oldu. Karakoldaki ifadelerinin ardından adliyeye sevk edilen her iki kişi tutuksuz yargılanmak üzere serbest bırakıldı. 
     
</TEXT>
</DOC>
