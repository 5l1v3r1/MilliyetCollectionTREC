<DOC>
<DOCNO> 275905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/soneko17.html </URL>
<DATE> 2004/09/29/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa yükseldi, Fener hisseleri düştü... 
</HEADLINE>
<TEXT>

     İMKB Bileşik Endeksi 1. seansta, dünkü 2. seans kapanışına göre 50.35 puan artarak 22,344.13 puandan kapandı. 
     Hisse senetlerinin ortalama değer artışı yüzde 0.23 oldu. 
     Dün 22,293.78 puandan kapanan İMKB Ulusal 100 Endeksi, 1. seansa, 4.53 puan artarak 22,293.31 puandan başladı. İlk yarıyı 22,212.44 puandan geçen endeks, seans içinde en düşük 22,190.34, en yüksek 22,414.92 puanı gördü. 
     Seans sonunda mali endeks 8.67 puan azalarak 30,808.66 puana geriledi. Sanayi endeksi 139.57 puan artarak 20,002.37 puana ve hizmetler endeksi 63.75 puan artarak 11,534.81 puana yükseldi. 
     Böylece, önceki kapanışa göre, mali grup hisseler ortalama yüzde 0.03 değer yitirirken, sanayi grubu hisseler ortalama yüzde 0.70 ve hizmet grubu hisseler ortalama yüzde 0.56 değer kazandı. 
     1. seansta işlem gören toplam 295 hisse senedinden 170'i değer kazandı, 51'i değer kaybetti, 74 hissenin fiyatında değişiklik olmadı. 
     Seansta, 460 trilyon 450 milyar 415 milyon liralık işlem hacmi oluştu. 
     1. seansta, Doğan Holding, İhlas Holding, Yapı ve Kredi Bankası, ERDEMİR ve İş Gayrimenkul Yatırım Ortaklığı en çok işlem gören hisse senetleri oldu. 
     
     FENER HİSSELERİ DEĞER KAYBETTİ 

     Avrupa Şampiyonlar Ligi D Grubu'ndaki 2. maçında İngiltere'nin Manchester United takımına deplasmanda 6-2 yenilen Fenerbahçe'nin hisseleri değer kaybetti. 
     İMKB'de 1. seansın ilk dakikalarından itibaren gerileyen Fenerbahçe Sportif Hizmetler San. ve Tic. A.Ş. hisseleri, 11 bin 800 liradan 11 bin 600 liraya indi. 
     Seans içinde 11.500 - 11.700 aralığında hareket eden hisse senedinde son işlem 11 bin 600 liradan yapıldı. Kağıdın bu seviyedeki değer kaybı yüzde 1.69 olarak gerçekleşti. 
     
</TEXT>
</DOC>
