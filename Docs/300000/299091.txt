<DOC>
<DOCNO> 299091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sondun25.html </URL>
<DATE> 2004/12/20/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Denktaş Türkiye'den Rumları tanımama sözü aldık 
</HEADLINE>
<TEXT>

     Oshan SABIRLI LEFKOŞA, DHA 
     

KKTC Cumhurbaşkanı Rauf Denktaş Kıbrıs Rum Kesimi'nin, Türkiye tarafından tanınmayacağı konusunda Türk hükümetinden senet niteliğindeki söz alındığını söyledi. 
     Dün bir heyeti kabulü sırasında Türk basınındaki Kıbrıs Rum Kesimi'nin dolaylı veya doğrudan tanınacağı yönündeki haberlere atıfta bulunan Denktaş, Kıbrıs'ta iki eşit halkın bulunduğunu, Rum tarafının Kıbrıs Türklerini temsil etmediğini, Türkiye'nin bu doğrultuda Rum tarafını tanımadığını ve tanımayacağını açıkladı. 
     
     VERİLEN SÖZ SENET NİTELİĞİNDEDİR 

     Cumhurbaşkanı Denktaş, 1 Mayıs Dışişleri açıklamasında, Türkiye'nin Kıbrıs konusuna bakışının yer aldığını hatırlatarak, Başbakan Recep Tayip Erdoğan ve Dışişleri Bakanı Abdullah Gül ile yaptığı telefon görüşmesinde, Türkiye Cumhuriyeti hükümetinin bu siyasetten ayrılmadığı, ayrılmayacağının belirtildiğini vurguladı. Verilen bu sözün senet niteliğinde olduğunun altını çizen Rauf Denktaş, "Bize ve Türk milletine verilen bu söz senet niteliğindedir" dedi. 
     
     10 AY DEĞİL 10 YILDA ÇÖZÜLMEZ 

     Kıbrıs sorunun Türkiye'ye müzakereler için verilen Ekim 2005 tarihine kadar çözüleceğini söyleyenlere de yanıt veren Denktaş, Kıbrıs sorununun 10 ay içerisinde çözüleceğine inananlar var. AB'den bazı ülkeler, Rumlara, Kıbrıs Türklerini temsil etmediklerini ve Kıbrıs Türklerinin Rumların azınlığı olmadığını belirtmezlerse, Kıbrıs sorunu 10 ayda değil, 10 yıl sonra bile çözülemez'' diye konuştu. 
     
     DAHA ÇOK PAZARLIK KONUSU OLACAK 

     Türkiye'nin 10-15 ve belki de 20 yıl sonra AB üyesi olacağını söyleyen KKTC Cumhurbaşkanı, her aşamada çetin pazarlıkların olacağını savundu. Denktaş, pazarlığa başlamak için Rum kesimini tanıyıp, KKTC'den vazgeçmenin, kabul edilmez, olduğunu da sözlerine ekledi. Türkiye verilen tarihin ucu açık olduğuna dikkat çeken Denktaş, Türkiye'nin Kıbrıs meselesini, üyeliğin ucu kapandığında ve AB'ye üye olduğunda hallederiz'' demesi gerektiğini de ifade etti. 
     
     TÜRKİYE İŞGALCİ DURUMUNA DÜŞECEK 

     Denktaş Rumları tanımanın çok tehlikeli olduğunu da belirttiği konuşmasına şöyle devam etti 
     Türkiye, birleşmiş bir Kıbrıs meydana gelirse, ancak onu tanımalı. Aksi taktirde bu, Türkiye'nin her şeyi kaybetmesi, Kıbrıs'ta işgalci olması, Rum tarafının yaptığı cürümleri meşrulaştırması, Rum'un azınlığı olmamız, tazminatları unutmamız demektir.'' 
     
     DENKTAŞ İSTANBUL'A GİDİYOR 

     Öte yandan Denktaş Yıldız Teknik Üniversitesi'nde düzenlenen panele katılmak amacıyla bu akşam İstanbul'a gidecek. KTHY'nin 19.00 uçağıyla KKTC'den ayrılacak olan Denktaş, 22 Aralık'ta YTÜ'de düzenlenecek 17 Aralık Sonrası KKTC-Türkiye ve AB' konulu panelde konuşacak. Cumhurbaşkanı Denktaş, 23 Aralık Perşembe gecesi KKTC'ye dönecek. 

     
</TEXT>
</DOC>
