<DOC>
<DOCNO> 296133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/yazar/akyol.html </URL>
<DATE> 2004/12/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kıbrıs, Hollanda ve Avrupa 
</HEADLINE>
<TEXT>


BAŞBAKAN Erdoğan bugün Brüksel'de AB Dönem Başkanı Hollanda'nın Başbakanı Balkenende'yle akşam yemeğinde buluşuyor. Konu belli, Hollanda'nın 17 Aralık zirvesi için hazırladığı ikinci ve daha da kötüleştirilmiş "taslağı" görüşecekler. 
Abdullah Gül, daha önce sekiz madde halinde itirazlarımızı bildirmişti. Şimdi Erdoğan itirazlarımızı dile getirecek. Bunlardan biri Kıbrıs'la ilgili. 
Hollanda'nın görüşlerini bizzat Başbakan Balkenende iki gün önce açıkladı 
"Biz AB olarak Kıbrıs'ta şimdiki durumun sürmesini kabul edemiyoruz, katlanamıyoruz. AB, şu anda Türkiye'nin Kıbrıs'ın tanınması konusunda bir adım atmasını zorunlu görmektedir." 
Sayın Balkenende ya Kıbrıs meselesini ve AB'nin bu konudaki taahhütlerini bilmiyor veya bilmezlikten geliyor. 

TARİH 26 Nisan 2004... Genişlemeden Sorumlu Komiser Günter Verheugen Avrupa Parlamentosu Dışişleri Komisyonu'nda konuşuyor. Özetle diyor ki 
- AB adadaki sorun çözülmeden Kıbrıs'ı üye almıyordu. Ama başka yeni üyelerin alınması Yunan vetosu yüzünden çıkmaza girince, 1999'da karar değiştirdik ve haliyle Kıbrıs'ı almak zorunda kaldık. 
- Kıbrıs'ı üye alırken, katılım anlaşmasının 10. protokolünde, Annan Planı'nın desteklenmesini şart koştuk ama Rum yönetimi buna saygı göstermedi, Annan Planı'nı referandumda reddettiler. 
- Güney Kıbrıs'ın ileri sürdüğü 'Türk tehdidi' gibi korkular geçersizdir, saçmadır. 
- Türkiye ve Kıbrıslı Türkler ise Annan Planı'nı ve çözümü desteklediler, 'evet' dediler. 
- Çözümü destekleyen Türk tarafının ekonomik izolasyonuna AB son vermelidir. Kesintisiz ve ciddi bir mali yardım yapmalıyız. Yeşil Hat, mal ve insan geçişine engel olmaktan çıkarılmalıdır. AB, Kuzey Kıbrıs'ta bir temsilcilik açacaktır. 

SAYIN Balkenende AB bu taahhütlerinden hangisini yerine getirdi 
Neye, nasıl güvenelim 
Dönem Başkanı olarak siz Rumlara "10. protokoldeki Annan Planı'na destek şartına neden uymadınız" diye hiç sordunuz mu 
AB'nin "protokol"leri bu kadar kolayca çiğnenebilir mi 
Türkiye'nin böyle bir Rum yönetimini tanıması uzlaşmazlığın, AB kararlarını çiğnemenin, uluslararası bir barış planını sabote etmenin ödüllendirilmesi olmayacak mı 
Rum yönetimini AB'ye almanızın ona Annan Planı'nı reddetme cesareti verdiğini görmüyor musunuz Rum yönetimi şimdi de Türkiye tarafından tanınmak gibi bir kazanım daha elde ederse, bundan sonra çözüme niye yanaşsın 
Sizin hem etik, hem AB ilkeleri bakımından politik ödeviniz, Rumları tekrar Annan Planı çerçevesinde uzlaşmaya zorlamak değil midir 
İngiltere'nin eski Kıbrıs Özel Temsilcisi David Hanney dün yaptığı konuşmada, Rumların h l çözümü nasıl sabote etmekte olduğunu anlattı. The Independent gazetesinde okuyabilirsiniz. 
Bu kadar net bir konuda nasıl böylesine bir 'taraftar' tavrı sergiliyorsunuz 
"Açık uçlu" teriminin beş altı yıl sonra "Bu imtiyazlı üyeliğe kapı açmıştır" diye yorumlanamayacağına nasıl güvenelim 
"Kalıcı kısıtlamalar"ı hangi hukuk kuralına dayandırarak Türkiye'ye dayatıyorsunuz 
Neye, nasıl güvenelim 



</TEXT>
</DOC>
