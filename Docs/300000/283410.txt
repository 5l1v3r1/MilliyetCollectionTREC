<DOC>
<DOCNO> 283410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sondun55.html </URL>
<DATE> 2004/10/26/ </DATE>
<TIME> 20.26 </TIME>
<AUTHOR>  </AUTHOR>
<HEADLINE>
THY'ye 36 adet Airbus yolcu uçağı alınması protokolü imzalandı 
</HEADLINE>
<TEXT>

     THY'nin 36 adet airbus tipi yolcu uçağı satın almasına ilişkin protokol Almanya'nın başkenti Berlin'de imzalandı. 
     Başbakanlıkta yapılan imza törenine Almanya Başbakanı Gerhard Schröder, Fransa Cumhurbaşkanı Jacques Chirac, Fransa Başbakanı Jean-Pierre Raffarin, Başbakan Recep Tayyip Erdoğan, Dışişleri Bakanı Abdullah Gül, Maliye Bakanı Kemal Unakıtan, THY Yönetim Kurulu Başkanı Candan Karlıtekin ve Airbus Başkanı Noel Forgeard katıldı. 
     İmza törenine katılanlar daha sonra bir airbus tipi yolcu uçağı modeli önünde gazetecilere poz verdiler. 
     Başbakan Erdoğan, imza töreninden ayrılırken Türk gazetecilerin, ''Zirveden memnun musunuz'' şeklindeki sorusuna, gülümseyerek ''Yüzümüzden belli olmuyor mu '' şeklinde memnuniyetini dile getiren bir yanıt verdi. 
     Başbakan Erdoğan, Schröder tarafından Adlon otelinde verilen akşam yemeğine katılacak ve daha sonra Türkiye'ye dönecek. 
     
</TEXT>
</DOC>
