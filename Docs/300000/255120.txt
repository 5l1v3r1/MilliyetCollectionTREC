<DOC>
<DOCNO> 255120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sonsiy35.html </URL>
<DATE> 2004/07/13/ </DATE>
<TIME> 22.53 </TIME>
<AUTHOR>  </AUTHOR>
<HEADLINE>
Başbakan Erdoğan'la Orgeneral Özkök görüşmesi sona erdi 
</HEADLINE>
<TEXT>

     Başbakan Recep Tayyip Erdoğan, Genelkurmay Başkanı Orgeneral Hilmi Özkök ile görüştü. 
     Başbakanlık Yeni Bina'da saat 16.20'de başlayan görüşme, 18.30'da sona erdi. 
     Basına kapalı görüşme sonrası açıklama yapılmadı. 
     
     NATO İSTANBUL ZİRVESİ'NDE ALINAN KARARLAR ELE ALINDI 

     Başbakan Recep Tayyip Erdoğan'ın Genelkurmay Başkanı Orgeneral Hilmi Özkök'ü kabulünde, çeşitli konuların görüşüldüğü bildirildi. 
     Başbakanlık Basın Merkezi'nden yapılan yazılı açıklamada, Erdoğan'ın, Orgeneral Özkök ile NATO İstanbul Zirvesi'nde alınan kararlar, Kıbrıs ve Irak'taki gelişmeler, Afganistan, bölücü terör örgütü faaliyetleri, dövizli askerlik konularında bilgi aldığı ve görüş alışverişinde bulunduğu bildirildi. 
     Açıklamada, yaklaşık 2 saat süren kabulde, bu konuların ayrıntılı olarak gözden geçirildiği kaydedildi. 
     
</TEXT>
</DOC>
