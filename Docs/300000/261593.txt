<DOC>
<DOCNO> 261593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/son/sontur07.html </URL>
<DATE> 2004/08/08/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Kuzene taciz dayağında ikinci perde 
</HEADLINE>
<TEXT>

     Tuncay DAĞLI - ADANA DHA 
ALMANYA'dan gelen ve Adana'dai kicksoks sporu yapan kuzeni 24 yaşındaki Nurhayat Hiçyakmazer tarafından kendisini taciz etitği iddiasıyla dövülen 24 yaşındaki Murat Uzunağaç, "Beni kendisiyle evlenmediğim için dövdü'' dedi. 
     Olay günü yediği dayağın şokunda odlduğu için kuzeni Nurhayat'ın taciz iddiaları karşısında gerçeği açıklayamadığını söyleyen Uzunağaç, şunları söyledi 
     "Nurhayat Hiçyakmazer benim şoke olmamdan yararlanıp üste çıkmaya çalıştı. Nurhayat'la 5 yıl önce flört ettik. O, benimle evlenme ümidi taşıyordu ancak anlaşamadık ve ayrıldık. Ben daha sonra diğer teyzemin kızı Gözde Eser'le nişanlandım. O şu an Çukurova Üniversitesi Eğitim Fakültesi İngilizce Öğretmenliği Bölümü'nde okuyor. Mezun olunca evleneceğiz. Ancak Nurhayat, bunu hazmedemedi ve bana kin bağladı.'' Olay günü kickboks'cu kuzeni Nurhayat'ın, erkek kardeşi Kemal Hiçyakmazer, eniştesi ve üç yakınıyla kendisine saldırdığını öne süren Murat Uzunağaç, parasının ve saatinin de gasp edilmek istendiğini ileri sürdü. 
     Kuzen Nurhayat ile kardeşi Pınar'ın internette fotoğraflarını yayınladığı iddialarını da kabul etmeyen Uzunağaç, "Bunların hepsi yalan. Tek neden kendisiyle evlenmemem. Ben Almanya'da doğdum ve şu an Alman vatandaşıyım. Hem onları taciz edip, hem de aynı apartmandaki evime gelecek kadar akılsız değilim. Annemin de telefonla onları taciz etmesi söz konusu değil'' dedi. 
     
</TEXT>
</DOC>
