<DOC>
<DOCNO> 298338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/son/sonyas27.html </URL>
<DATE> 2004/12/16/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Video-oyun Oscarları sahibini buldu 
</HEADLINE>
<TEXT>

     ''Video-oyun sektörünün Oscarları'' olarak kabul edilen ve ikincisi düzenlenen ''Video Oyunları Ödülü''ne bu yıl dört dalda ''Grand Theft Auto San Andreas'' isimli video oyunu layık görüldü. 
     ABD'de 30 Kasım tarihi itibarıyla 835 milyon dolarlık bir satış rakamına ulaşan 'Grand Theft Auto' beş dalda aday gösterildiği ödüllerin dördünü kazanmayı başardı. 
     Merkezi New York'ta bulunan Rockstar Games tarafından piyasaya sürülen oyunun tüm dünyadaki satışının 1,8 milyar doları bulması bekleniyor. 
     En İyi Aksiyon Oyunu ve En İyi Müzik dallarında da ödüle layık görülen oyun, ayrıca ''En İyi Performans Sergileyen İnsan Erkek'' dalında Samuel L. Jackson'a ödül kazandırdı. 
     Electronic Arts'ın piyasaya sürdüğü ''Need for Speed Underground 2'' isimli video oyunundaki anlatımıyla da Brooke Burke ''En İyi Performans Sergileyen İnsan Kadın'' dalında ödüle layık görülerek, Judi Dench, Carmen Elektra, Jennifer Garner ve Heidi Klum'u geride bıraktı. 
     Microsoft tarafından piyasaya sürülen ''Halo 2'' ve Vivendi Universal Games tarafından piyasaya sürülen ''Half-Life 2'' ise aday gösterildikleri beş daldan sadece ikisinden ödül alabildi. 
     
</TEXT>
</DOC>
