<DOC>
<DOCNO> 252058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/siyaset/siy01.html </URL>
<DATE> 2004/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekillerine hediye 'cep' 
</HEADLINE>
<TEXT>


TOBB, milletvekillerine yarım milyarlık cep telefonunu hediye olarak gönderdi 

ANKARA Milliyet 


Türkiye Odalar ve Borsalar Birliği TOBB , milletvekillerine cep telefonu ve çanta hediye etti. Hediyenin TOBB Yasası'nın Meclis'ten geçmesi üzerine verildiği öne sürüldü. 
Milletvekillerine, perakende satış fiyatı 522 milyon lira olan Nokia 6220 marka kameralı cep telefonunun yanı sıra deri evrak çantası da hediye edildi. 
Telefonun fiyatı dikkate alındığında, 550 milletvekiline gönderilen hediyenin toplam tutarı 287 milyar lirayı buldu. TOBB yetkilileri, milletvekillerine telefon gönderilmesinin TOBB Yasası ile ilgisi olmadığını öne sürdü. Hediyelerin mayıs sonunda yapılan TOBB Genel Kurulu anısına yollandığı kaydedildi. 

Delegelere de verilmiş 
TOBB, genel kurula katılan yaklaşık 1000 delegeye de cep telefonu hediye etmişti. 
Delegelerin ardından yaklaşık 350 bürokrat ve üst düzey yöneticiye cep telefonu TOBB tarafından hediye olarak gönderilmişti. 


</TEXT>
</DOC>
