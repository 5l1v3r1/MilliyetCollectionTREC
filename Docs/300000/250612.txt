<DOC>
<DOCNO> 250612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sontur12.html </URL>
<DATE> 2004/06/24/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Gaziantep... 10 çocuklu aile ev bulamıyor... 
</HEADLINE>
<TEXT>

     Gaziantep'te 10 çocuklu aile, evleri olmadığı için, gecekondu semtindeki bir evin damında kurdukları çadırda yaşam savaşı veriyor. 
     Mevlana Mahallesi'nde 2 odalı bir evin damına yerleşen Siyanuş ailesi, komşuların yardımlarıyla geçiniyor. 
     Anne Hazel Siyanuş, eşi Müslüm'ün 34 işsiz olduğunu, kayınpederi ve komşuların yardımıyla çocuklarına baktığını belirterek, şunları söyledi 
     ''Ben hiç okula gitmedim, okuma-yazma da bilmiyorum. Ailem beni küçük yaşta evlendirdi. Bilinçli olmadığımız için korunmadık ve 10 çocuğumuz oldu. Çocukların en küçüğü 2 aylık Özlem. Diğer çocuklarım Bozan 2 , Ramazan 3 , Muhammed 4 , Halit 5 , Havva 7 , Yusuf 10 , Reşit 11 , Ali 13 ve Meryem'le 16 birlikte zor bir hayat yaşıyoruz. 
     Çok çocuklu olduğumuz için hiç kimse bize ev vermiyor. Biz de mecbur kaldık ve 2 ay önce kayınpederime ait olan evin damına çadır kurduk. En çok isteğimiz, başımızı sokabilecek bir evimizin olması. Hayırseverlerin yardımına muhtacız.'' 64 yaşındaki dede Reşit Siyanuş ise torunlarının durumuna çok üzüldüğünü belirterek, şöyle konuştu 
     ''Kendime ait küçük bir evim var. Oğlum, gelinim ve 10 torunumla birlikte sokakta kalınca ben sahip çıktım ve evimin damını verdim. Çadır kurduk ve burada yaşamaya başladılar. Komşular da yardımcı oluyorlar. Şimdi havalar sıcak, geçinip gidiyoruz. Ancak havalar soğuduğu zaman ne yapacağımızı bilmiyorum. Torunlarımın durumu beni kahrediyor. Hayırseverlerin bize sahip çıkmasını istiyorum.'' 
     
</TEXT>
</DOC>
