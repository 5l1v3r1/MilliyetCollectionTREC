<DOC>
<DOCNO> 258711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sondun12.html </URL>
<DATE> 2004/07/28/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
İntihar eylemi Bağdat'ı sarstı 68 ölü, 56 yaralı 
</HEADLINE>
<TEXT>

     Irak'ın başkenti Bağdat'ın kuzeydoğusundaki Bakuba'da bomba yüklü bir araçla düzenlenen saldırıda ölenlerin sayısı 68'e çıktı. 
     Sağlık Bakanlığı, bir karakol yakınında meydana gelen patlamada ölü sayısının 68'e yükseldiğini, yaralananların sayısının ise 56 olduğunu açıkladı. 
     Ölenlerden 21'inin, saldırı sırasında olay yerinden geçen bir otobüste bulunanlar olduğu kaydedildi. 
     Bağdat'ta korkunç manzaraların ortaya çıkmasına neden olan saldırıda yaklaşık 56 kişi yaralandı. 
     Polis yetkilileri, saldırının, bir intihar eylemcisi tarafından patlayıcı yüklü bir araçla düzenlendiğini ve bir polis karakolunun hedef alındığını söylediler. 
     Irak polis yetkilisi Muhammed Cesim, yaptığı açıklamada, ''Sabah saatlerinde meydana gelen patlama sonucu ölü ve yaralılar var. Patlama, ayrıca birçok otomobilin hasar görmesine de neden oldu'' dedi. 
     Cesim, patlama anında, polis kuvvetlerine katılmak amacıyla karakol önünde bekleyen birçok gencin bulunduğunu, ayrıca olay yerinden bir otobüsün geçmekte olduğunu kaydetti. 

     
</TEXT>
</DOC>
