<DOC>
<DOCNO> 281374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/astro/index.html </URL>
<DATE> 2004/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Mücadele var 
</HEADLINE>
<TEXT>


Motivasyonun yüksek olduğu bir gündeyiz ama aynı zamanda pek çok konuda kendini ispat da önem taşıyor. Güne ciddiyet, sınırlama ve zorlanma da eşlik etmekte. Abartılı tepkilerden uzak durmakta fayda var. Koç'lar iş hayatında disiplinli oldukları sürece başarılı olacaklar. İleriye dönük düşünmeli ve acele karar vermek yerine gelişmeleri sakin izlemeliler. Boğa'lar yeniliğe yakın durmalılar. Yeni yolculuklar ve sorumluluklar öne çıkabilir. Yabancılarla ilgili konularda kararlı olmayı başaracaklar. İkizler işlerini iyi planlamalı. Duygusal alanda ise onları düşündüren ya da üzen konular gündeme gelebilir. Yengeç'ler için ortaklaşa alanda anlayışlı olmaları gereken konular var. Birtakım beklentiler içine girerken eleştirilere açık olmak gerekiyor. Aslan'lar tamamlanması gereken konular nedeniyle sıkılabilirler. Sağlık konusunda daha özenli davranmaları lazım. Başak'lar rahat hareket edebilecekleri bir gündeler. Sosyal çevrelerine zaman ayırmak ve duygularını her zamankinden rahat ifade etmekten hoşnutlar.Terazi'ler bugün iyimser hareket edebilecekler. Yakın çevreleriyle ilgili konular ve ailevi meseleler onlar için oyalayıcı olabilecek. Akrep'ler iletişim ve hareket açısından yoğun bir gündeler. Kardeşlerle ilişkiler daha dengeli ve tutarlı bir noktaya gelebilecek. Yay'lar maddi alanda başarılı olabilecekleri koşullar altındalar. Bu alanda başkalarının önerilerine de açık olmak gerekir. Oğlak'lar girişimlerinde başarıya açık görünüyorlar. Kişisel konular ve planları hakkında ciddi adımdan yanalar. Kova'lar hayal kurmaktan öte ileriye dönük planlar yapmalı. Kendilerini daha fazla yıpratmaktan kaçınmaları gerekiyor. Balık'lar yeniliklere açıklar ve ortaklaşa çalışmalardan keyif alıyorlar. Alacakları önerileri değerlendirerek grup çalışmalarında başarı kazanabilirler. 

</TEXT>
</DOC>
