<DOC>
<DOCNO> 276314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sontur33.html </URL>
<DATE> 2004/09/30/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Serdar Turgut yoğun bakımda... 
</HEADLINE>
<TEXT>

     Akşam Gazetesi Genel Yayın Yönetmenliği'ne getirilen ve bugün görevine başlayan Serdar Turgut, ''hipertansiyona bağlı beyin kanaması'' teşhisiyle International Hospital'da yoğun bakıma alındı. 
     Hastaneden yapılan açıklamaya göre, saat 14.30 sıralarında ambulansla hastaneye getirilen Turgut, muayene ve tetkiklerden geçirildi. International Hospital Beyin ve Sinir Cerrahisi'nden Prof. Dr. Muzaffer Bayhan tarafından muayene edilen Turgut, hipertansiyona bağlı beyin içerisine kanama sağ bazal ganglion bölgesinde intraserebral hemetom teşhisiyle yoğun bakım ünitesinde tedaviye alındı. 
     Serdar Turgut'a, şu anda cerrahi müdahalenin düşünülmediği ve klinik seyire göre tedavinin yönlendirileceği bildirildi. 
     
     YENİ YAPILANMA YORDU 

     Nurcad Akad'ın istifası sonrası Akşam Gazetesi Genel Yayın Yönetmenliği görevine bugün başlayan Turgut'un, son bir kaç gündür yeni ekibini oluşturmak için çok yoğun çalıştığı öğrenildi. Bugün öğle saatlerinde odasında aniden rahatsızlık geçiren Serdar Turgut'a ilk müdehaleyi gazetenin yazarlarından Vecdi Tamer ve Burhan Ayeri yaptı. Genel durumunda bir düzelme olmayınca Serdar Turgut, ambulansla International Hospital'a götürüldü. 
     
</TEXT>
</DOC>
