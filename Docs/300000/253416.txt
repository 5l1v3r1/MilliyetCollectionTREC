<DOC>
<DOCNO> 253416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sonyas10.html </URL>
<DATE> 2004/07/06/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Altını ıslatan çocuklara "alarmlı bez".. 
</HEADLINE>
<TEXT>

     Gaziantep'in Nizip İlçesi'nde alarmlı çocuk bezi icat eden Mesut Kocadağ, pille çalışan bezin çocukların altını ıslatmasını engellediğini söyledi. 
     Kocadağ, AA muhabirine yaptığı açıklamada, icat ettiği çocuk bezi için Türk Patent Enstitüsü'nden patent aldığını belirtti. 
     İcat ettiği bezin altını ıslatma problemi olan çocuklar için ideal olduğunu ifade eden Kocadağ, şöyle konuştu 
     ''Ürettiğim bez altını ıslatma problemi olan çocuklar için kesin olmasa bile bir çözüm getiriyor. Bezin üzerine çok az da olsa idrar damlaması alarmı çalıştırıyor ve çocuk uyanıyor. Çocuk uyanmasa bile ailesi gelip çocuğu uyandırıyor ve tuvalete gitmesini sağlıyor. 
     'Enüped' adını verdiğim alarmlı bez, bir alarmdan ve geniş yüzeyli bezden oluşuyor. Alarmın ucundaki fiş bezin arkasındaki yapışkanlı yüzeyin yanındaki yuvaya takılıyor. Bezin alarmı 3 voltluk yaprak pille çalışıyor ve hiçbir yan etkisi yok.'' 
     
</TEXT>
</DOC>
