<DOC>
<DOCNO> 271316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sondun03.html </URL>
<DATE> 2004/09/13/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
ABD'ye her gün 4 bin kaçak giriyor... 
</HEADLINE>
<TEXT>

     ABD'de 11 Eylül 2001 terörist saldırılarından sonra havaalanları ve gümrük kapılarında güvenlik önlemlerinin had safhaya çıkarılmasına ve ülkeye gelenler terörist olma ihtimaline karşı didik aranmasına karşın, her gün ortalama 4 bin kaçağın Meksika sınırından hiçbir denetime tabi olmadan ABD'ye girdiği bildirildi. 
     Amerikan Time dergisinin, kapağında "Kapıyı kim açık bıraktı " başlığıyla işlediği konu, ABD tarafından sınır kapılarında ve havaalanlarında teröre karşı alınan önlemlerin, ülkeye girişlerin denetimi açısından ne kadar yetersiz olduğunu ortaya koydu. 
     Yoğun olarak Arizona ile Meksika arasında bulunan 600 kilometrelik sınırdan geçen kaçakların ülkeye girmeden önce sahte kimlik belgeleri ve sosyal güvenlik numaraları da edindiği kaydedildi. 
     Derginin araştırmasına göre, sadece bu yıl sınırdan geçen kaçak sayısı 3 milyonu buluyor. Bu sayı, toplam 22 bin Boeing 737-700 uçağını dolduracak yolcu anlamına gelirken, bu kadar yolcuyu ABD'ye taşımak için yıl boyunca aralıksız her gün 60 uçuş gerektiği belirtildi. 
     
</TEXT>
</DOC>
