<DOC>
<DOCNO> 250626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sontur26.html </URL>
<DATE> 2004/06/24/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Hilton Oteli'ndeki patlama ABD yetkililerini kaygılandırdı 
</HEADLINE>
<TEXT>

     ABD Başkanı George W. Bush'un Ankara ziyareti sırasında ağırlanacağı Hilton Oteli'nin bulunduğu sokakta meydana gelen patlama, ABD yetkililerini kaygılandırdı. Bir ABD yetkilisi, güvenlik konusunu çok ciddiye aldıklarını belirterek "Oralarda kötü niyetleri olan insanlar var. 
     Başkan'ın ziyaretinin sorunsuz geçmesini sağlamak için mümkün olan tüm önlemleri alıyoruz" dedi. 
     Cumartesi gecesi Ankara'ya gelecek olan Başkan Bush'un ziyaretine iki gün kala ağırlanacağı Hilton Oteli'nin ana kapısının bulunduğu Billur Sokak'ta meydana gelen patlama, ABD yetkililerini kaygılandırdı. Patlamanın henem ardından ABD yetkililerinin Türk makamlarıyla temasa geçtiği kaydedildi. 
     Bir ABD yetkilisi, güvenlik konusunu her zaman çok ciddiye aldıklarını, ciddiye almayı sürdürdüklerini söyledi. 
     Güvenlik önlemleri konusunda çaba göstermeye devam ettiklerini ifade eden yetkili, "Güvenlik her zaman bir sorun oluşturuyor. Oralarda kötü niyetleri olan insanlar var. Başkan'ın ziyaretinin sorunsuz geçmesini sağlamak için mümkün olan tüm onlemleri alıyoruz" şeklinde konuştu. 
     George W. Bush'un Ankara ziyareti dolayısıyla çoğu güvenlik elemanları olmak üzere 600 kadar ABD'li yetkilinin başkente geleceği kaydedilmişti. 
     Başkan'ın ağırlanacağı Hilton Otelinde de olağanüstü güvenlik önlemlerinin alındığı ifade edilmişti. 

     
</TEXT>
</DOC>
