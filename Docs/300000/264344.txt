<DOC>
<DOCNO> 264344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sondun10.html </URL>
<DATE> 2004/08/18/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Amerikalı askerler İsrail'de taktik eğitimi alıyor... 
</HEADLINE>
<TEXT>

     Irak'tan gelen Amerikan askerlerinin, İsrail'deki bir askeri üste taktik eğitimi aldıkları bildirildi. 
     İngilizce yayımlanan Jerusalem Post gazetesinin haberine göre, Amerikan askerlerine, ülkenin orta kesimindeki Modi'nin yakınlarındaki Adam özel birlikler okulunda, şehir içinde ve dışında gerilla savaşma taktiklerinin verildiğini yazdı. 
     Kaç askerin eğitim aldığı ya da askerlerin ne kadar İsrail'de kalacakları konusunda bilgi verilmeyen haberde, eğitimini tamamlayan askerlerin Irak'a geri dönecekleri belirtildi. 
     Bir Amerikalı büyükelçilik yetkilisi, Reuters'e yaptığı açıklamada, ''ABD ve İsrail'in, zaman zaman ortak eğitim yaptıklarını'' söyledi. 
     İsrail ordusu da yabancı ordularla işbirliği konusunda bilgi veremeyeceğini bildirdi, ancak Jerusalem Post'ta çıkan haberi yalanlamadı. 
     
</TEXT>
</DOC>
