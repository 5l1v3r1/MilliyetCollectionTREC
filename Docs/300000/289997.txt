<DOC>
<DOCNO> 289997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/ekonomi/eko03.html </URL>
<DATE> 2004/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Erdoğan alırsa indirim yaparız' 
</HEADLINE>
<TEXT>


Volkswagen Yönetim Kurulu Üyesi Flandorfer, "Erdoğan Phaeton alırsa indirim yaparız" dedi 

EKONOMİ SERVİSİ 

Volkswagen Grubu'nun Satış ve Pazarlamadan Sorumlu Yönetim Kurulu Üyesi Dr. Georg Flandorfer, 3 milyonu otomobil olmak üzere, 5 milyon araç satışı ile Avrupa'da birinci sırada bulunduklarını söyledi. Türkiye'deki satışlarının da 40 bin adetle tarihindeki en iyi 2. sonuç olduğunu kaydeden Flandorfer, Türk kullanıcılarına teşekkür etti. 
Başbakan Recep Tayyip Erdoğan'ın da Phaeton kullandığını belirten Flandorfer, "Bir numaralı adamınızın aracımızı seçmesinden çok mutluyuz" diye konuştu. Flandorfer, "Siz de jest için Başbakan Erdoğan'a otomobil hediye edecek misiniz " şeklindeki soru üzerine de, "Phaeton alırsa fiyatta bir indirim yaparız" dedi. Flandorfer, Türkiye'de üretim düşünüp düşünmediklerine ilişkin olarak da şu an böyle bir planlarının bulunmadığını belirtti. Flandorfer, konuşması sırasında arkasında ismi yazılı 10 numaralı Fenerbahçe formasını da gösterdi. 
Volkswagen Grubu tasarım başkanlığına atanan Murat Günak da "Türk genç tasarımcılarla kontak arıyoruz. Okullarımız ve tasarımcılarımız çok iyi" dedi. 


</TEXT>
</DOC>
