<DOC>
<DOCNO> 294221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sontur25.html </URL>
<DATE> 2004/12/02/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
DJ gence kurşun 
</HEADLINE>
<TEXT>

     İZMİR'in Bornova İlçesi'nde, bacağından tabancayla yaralanan DJ Yasin Özmen hastaneye kaldırıldı. Tedaviye alınan genç, kendisini elindeki çantayı almak isteyen 3 geçten birinin vurdugunu ileri sürdü. 
     Olay, dün saat 17.45 sıralarında, 80 Sokak'ta meydana geldi. Yaklaşık 6 ay önce Almanya'dan İzmir'e dönen ve barlarda DJ'lik yapmaya başlayan 23 yaşındaki gurbetçi Yasin Özmen, sağ bacağından 2 kurşunla yaralandı. Ege Üniversitesi Hastanesi'ne kaldırılarak tedaviye alınan Özmen, 3 gencin elindeki çantayı almak istediğini, vermeyince de birisinin ateş ettiğini, sonra da Kazım Karabekir Caddesi yönüne kaçtıklarını söyledi. Özmen, vermediği çantasının içinde de değerli birşey bulunmadığını belirtti. 
     Olayla ilgili soruşturma başlatan polis, biri sarışın, orta boylu, diğeri gri kazaklı esmer, 3'üncüsü de beyaz montlu, uzun boylu, yüzünde yara izi bulunan saldırganları yakalamak için çalışma başlattı. 
     Soruşturmanın sürdürüldüğü bildirildi. 
     
</TEXT>
</DOC>
