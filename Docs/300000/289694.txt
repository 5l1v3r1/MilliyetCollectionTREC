<DOC>
<DOCNO> 289694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/spor/aspo.html </URL>
<DATE> 2004/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sistem 'error ' verdi 
</HEADLINE>
<TEXT>


9. dakikada Gusyev, 17. dakikada Shevchenko'nun golleri hatları kopardı. Ay-Yıldızlı ekip ikinci yarıda çaresiz çırpındı. Shevchenko'nun golü galibiyet umuduyla dolu hafızayı da boşalttı 

MEHMET DEMİRKOL 


Eskiler "Korner yarım goldür" derler. Dün her korner atışımızda bu özlü söz geldi aklıma. Nihat ya da Emre'nin her köşe gönderine gidişi, bir gol pozisyonunun habercisi oluyordu Ukrayna için... Her seferinde önden topta bizi eksik plansız tek ayak üzerinde yakalamayı bildiler. Shevchenko, Voronin ve Vorobey'le kurdukları üçgenlerle Kazakistan'ın bu stadda, Danimarka'nın Parken'deki ikinci devrede yapmaya çalıştığını çok iyi uyguladılar. 
Özellikle de 9'da üst üste gelen defans ve kaleci hatalarının üzerine, Gusyev'in ayağından buldukları ilk sayıdan sonra. Oyunun karakterini galibini belirleyen farkı yaratan da bu oldu. Bu bilindik, basit ve beklenen plana hiçbir çözüm bulamamıştık. Ne erken fauller, ne de bu akınların kaynağını kurutacak bir kalabalık ön savunma. Bu baştan belli deplasmancılar grubunun en deplasmancısına karşı böyle açıklar vermek. Gerçekten utanılacak bir durumdu. Yoksa bu iki ülke futboluna uzak bir yabancının kadrolara ve sahadaki oyuna bakıp "Interli Milanlı'ya karşı" yaftasını kolayca yapıştırabileceği bu oyunda denklik vardı. 5'te Interli'nin harika derin pasına hareketlenen Nihat iki hamlede inanılmaz şekilde kaçırdığı golü atabilse, oyun bu Ukraynahakim karaterine hiç girmeyebilir ve bizim için kolay bile olabilirdi. Ama öyle olmadı. Kontrperver Ukrayna 17'de Milanlısıyla 2 - 0'ı bulduğunda artık işler iyice zorlaşmıştı. 
Ersun Yanal'ın 10 dakika sonra Servet'in yerine Tuncay'ı oyuna alışı, dolayısıyla Okan'ın sağ beke, Ümit'in sola, Deniz'in göbeğe geçişi sonrası baskıyı artırdık ve yüklendik. Ancak zaten onların istediği de buydu. Bizim 37'deki büyük karambolde Fatih, Tuncay, Ümit'le yararlanamadığımız bir pozisyon vardı. 35'de Voronin'in Deniz'in büyük hatasında bomboş kaleye değil de topu üst direğe vuruşu. O kadar baskıya pozisyon eşitliği. 

Çözüm üretilemedi 
İkinci yarıya Yanal savunma kanatlarını iyice ileri çıkararak başladı. İki dakikada ardı ardına üç pozisyondan yararlanamadık. Onların tedbiri ise Emre'yi daha yakından kontrol etmek. Yanal bu sıkışmışlığı Yıldıray'ı beklenen aktiviteyi gösteremeyen Gökdeniz'in yerine oyuna sürerek açmak istedi.Aktivite arttı, ancak rakibin gayet iyi kurduğu kütle savunmayı geçebilecek kesin çözümler maalesef üretilemedi. Muhteşem bir futbol oynayan - ve maçın sonunda tribünlerce onurlandırılacak olan - Emre'yi tamamlayacak bir cevher bulunamadı. Bir türlü ceza sahası içinde yüzümüz kaleye dönük bir şans yakalayamadık. Necati'yi de oyuna sürmemize rağmen... Peki, bulunan karambollerden sayı çıkmaz mıydı Mesela 74'de Okan'ın içeri itemediğinden. Ya da bir dakika sonra Necati'nin attığı sert serbest vuruştan, olabilirdi kuşkusuz. Ancak şunu sormamız lazım. Bu maçı böyle mi kazanmayı umuyorduk. Hiç kuşku yok ki onlar klasiklerini ve kendi planlarını çok daha iyi uyguladılar. 83'de ünlü Milanlılarıyla ikinci yarının en net gol şansını da buldular. Ardından aynı Shevchenko ile üçüncüyü de buldular. 
Son olarak Bu deplasmancılar grubundaki bu seride Ukrayna favori olduğu maçı kazandı. Kiev'de favori biz olacağız. 

hata 

Sonuna kadar 

Futbol Federasyonu Başkanı Levent Bıçakcı, farklı yenilginin ardından soluğu soyunma odasında aldı, Ersun Yanal ve futbolculara "Yanınızdayız" mesajı verdi 
'Size güveniyoruz' 
UKRAYNA karşısında yaşanan hüsranın ardından Futbol Federasyonu Başkanı Levent Bıçakcı, teknik kadro ve futbolculara sahip çıktı. 90 dakikanın bitiminde soyunma odasına inen Bıçakcı, takıma destek verdi. Bıçakcı'nın, "Bu sonuç hepimizi üzdü. Ancak herşey bitmedi. Sonuna kadar arkanızdayız" dediği öğrenildi. Futbol Federasyonu Başkanı, basın mensuplarının Hakan Şükür'ü ima eden sorularına yanıt vermezken, yenilgiyi "Yol kazası" olarak yorumları. 

İstifa sesleri 

A Milli Takımımız'ın, Ukrayna'ya 3 - 0'lık farklı skorla teslim olması Şükrü Saracoğlu Stadı'nı dolduran binlerce kişiyi şoke etti. Tribünler, yenilginin faturasını Teknik Direktör Ersun Yanal'a keserken, "Yanal istifa" şeklinde tempo tuttu. Taraftarlar maçın kilit isimlerinden Shevchenko'yu oyundan çıkarken alkışladı. Milli Takım'ın en başarılı ismi olarak göze çarpan Emre Belözoğlu'na da 90 dakika sonunda sevgi seli vardı. 

Maçın hakemi 
Batista'ya tam not 

KARŞILAŞMANIN hakemi Cortez Batista, dünkü karşılaşmada mükemmele yakın bir yönetim ortaya koydu. Grubun liderliği için önem taşıyan zorlu bir maçı çok iyi tamamlayan Portekizli hakeme, doğrusu sahadaki futbolcular da yardımcı oldu. Bu arada yardımcılarının birkaç hatasına Batista'nın yapacak bir şeyi de yoktu. 

DÜNYA KUPASI - ALMANYA 2006 2. ELEME GRUBU TAKIMLAR O G B M A Y P Ukrayna 5 3 2 0 9 3 11 Danimarka 4 1 3 0 6 4 6 TÜRKİYE 5 1 3 1 6 5 6 Arnavutluk 4 2 0 2 3 5 6 Yunanistan 4 1 2 1 5 4 5 Gürcistan 4 1 2 1 5 5 5 Kazakistan 4 0 0 4 2 10 0 
9 ŞUBAT Arnavutluk - Ukrayna, 
Yunanistan - Danimarka 
26 MART Türkiye - Arnavutluk, Gürcistan - Yunanistan, Danimarka - Kazakistan 


</TEXT>
</DOC>
