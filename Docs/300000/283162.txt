<DOC>
<DOCNO> 283162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sonsiy02.html </URL>
<DATE> 2004/10/25/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
AKP'liler Köşk'ten bu defa "eşli" davetiye istiyor 
</HEADLINE>
<TEXT>

     ABDULLAH KARAKUŞ Ankara 

AKP'li milletvekilleri, 2003'te 29 Ekim resepsiyonu için kendilerine türban nedeniyle eşsiz davetiye gönderen Cumhurbaşkanı Ahmet Necdet Sezer'den bu yıl eşli davetiye istiyor. Geçen yıl Sezer'i protesto için Köşk'e gitmeyen AKP'liler, yine "eşsiz davetiye gelirse resepsiyona gidip gitmeme" tartışması başlattı. AKP'li milletvekillerinin konuyla ilgili görüşleri şöyle 
     Alaattin Büyükkaya İstanbul Eşimin başı açık olmasına rağmen geçen yıl bana eşsiz davetiye geldi. Ben de Sezer'e mektup yazıp tepki gösterdim. Cumhuriyet hepimizin, birimizin değil. Coşkusunu hepimiz kutlamak zorundayız. Bu yönde davetiye gelir diye umuyorum. 
     
     Cumhurbaşkanı'nın şahsi yeri değil 
     - Ahmet Faruk Ünsal Adıyaman Cumhuriyetin başı cumhurun başıdır. Dolayısıyla Cumhurbaşkanı cumhurun, halkın hassasiyetlerine saygı gösterilmeli. Buna uygun davranış bekleriz. Orası Cumhurbaşkanı'nın şahsi yeri değil, emanet. 
     - Ali Rıza Alaboyun Aksaray Cumhurbaşkanı'nın gerginliğe neden olmasını doğru bulmuyorum. Bu, Sezer'in kişisel yaklaşımı. Beni Köşk'teki resepsiyona eşli çağırsa da zaten katılmayı düşünmüyorum. 
     - Abdullah Torun Adana Kriz çıkarmakta ustayız. Türkiye istikrara kavuşmak istiyorsa kriz sendromundan kurtulması lazım. Onun için her yıl çeşitli günlerde kamuoyu, kriz çıkacak diye beklentiye giriyor. Kriz beklentilerini boşa çıkaracağız. 
     
</TEXT>
</DOC>
