<DOC>
<DOCNO> 278017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sondun27.html </URL>
<DATE> 2004/10/07/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
2004 Nobel Ödülü 8 yıl sonra bir kadın edebiyatçıya gitti... 
</HEADLINE>
<TEXT>

     Nobel 2004 Edebiyat Ödülü'nü alan Avusturyalı Elfriede Jelinek, 1996'dan bu yana bu ödülü kazanan ilk kadın yazar oldu. 
     İsveç Kraliyet Bilimler Akademisi tarafından yapılan açıklamada, romancı, oyun yazarı ve şair Jelinek'in ''toplumsal yaşamın klişeleri ve onların boyun eğdirici gücünün anlamsızlığını olağanüstü dilbilimsel coşkuyla ortaya çıkaran roman ve oyunlarındaki seslerin ve karşı seslerin müzikal akışına'' dikkat çekildi. 
     Nobel Edebiyat Ödülü'nü 8 yıl aradan sonra alan ilk kadın yazar olan Jelinek'e, 1.1 milyon dolarlık bir para ödülü de verilecek. Jelinek'ten önce, Nobel Edebiyat Ödülü'nü 1996 yılında Polonyalı şair Wislawa Szymborska kazanmıştı. 1901'den bu yana verilen ödülü, şu ana kadar yalnızca 9 kadın alabildi. 
     218 yıllık İsveç Kraliyet Bilimler Akademisi'nin ise 18 ömür boyu üyesinden yalnızca 4'ü kadın. Üye seçimi, geçen hafta büyük gizlilik içinde yapıldı. 
     Avusturya'daki Mürzzuschlag Steiermark'ta 1946 yılında doğan Jelinek, 1960'lı yılların ortalarında yazarlığa başladı. Jelinek, Türkiye'de de, sinemaya da aktarılan ve bir kadınla kızını anlatan ''Piyanist''in yanı sıra ''Sevda Kadınları'', ''Arzu gibi kitaplarıyla tanınıyor. 
     
</TEXT>
</DOC>
