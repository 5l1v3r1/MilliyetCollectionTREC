<DOC>
<DOCNO> 276058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/astro/index.html </URL>
<DATE> 2004/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Paraya dikkat 
</HEADLINE>
<TEXT>


Bugün özellikle öğleden sonra saatlerinde maddi konulara daha fazla önem vermeli ve ekonomik olmaya bakmalıyız. Yeni ve farklı görüşleri uygulamaya sokmak isteyebiliriz. Yapıcı olmak elimizde. Koç'lar için birçok konuda hareketlilik devam ediyor. Yeni girişimleri konusunda hevesli, duygusal olarak ise kendilerini iyi hissedecekler. Boğa'lar için önlemci olmaları gereken bir gün. Duygusal olarak rahat olmaları halinde ise yeni düşünceler ortaya çıkarabilecekler. İkizler canlı ve hevesli olacaklar. Grup çalışmaları ve yardımlaşarak ortaya çıkaracakları konularda başarılılar. Yengeç'ler çok yoğunlar ve iş nedeniyle sorumlulukları artıyor.Duygusal konularda ise esnek olmaya çalışılmalı. Aslan'lar iyimserlikleri sayesine duygularını ortaya çıkarabilir. Eğitim ve yolculuklar konusunda ise acele karar vermemeleri en doğrusu. Başak'lar ortaklaşa konularda kazançlı olabilecekleri koşulları değerlendirirken kendi kaynaklarını iyi kullanmalılar. Terazi'ler için işbirliklerine açık olunması gereken bir gün. Evlilik ve ortaklık konularındaki kararlarında duygusal hareket edilmemeli. Akrep'lerin günlük işlerinde beklenmedik gelişmeler huzurlarını kaçırabilir. Tamamlanması gereken konularda daha dikkatli çaba göstermeleri gerekiyor. Yay'lar yaratıcı yanlarını öne çıkarmalı. Bu sayede yeni imkanları değerlendirmeleri çok daha kolaylaşabilir. Oğlak'lar yoğun tempolarının ardından yakınlarıyla ilgilenmek isteyecekler. Eve ait uğraşlar da ihmal edilmemeli. Kova'lar yakın çevrelerine dönük olmak isterken kardeşlerle ilişkilerinde ise daha yapıcı yaklaşımlar gerekiyor. Balık'lar kendi kaynaklarını değerlendirmek için yeni arayışlar içerisindeler ancak aşırı beklentilere girmemeliler. 

</TEXT>
</DOC>
