<DOC>
<DOCNO> 257467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sonyas06.html </URL>
<DATE> 2004/07/22/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Sandra Bullock evleniyor... 
</HEADLINE>
<TEXT>

     ''Hız Tuzağı-Speed'' ve ''Sen Uyurken-While You were Sleeping'' filmlerinin ünlü yıldızı Sandra Bullock, hayatını dizi oyuncusu Jesse James ile birleştirmeye hazırlanıyor. 
     Internetteki ''moviedatabase'' sitesinin haberine göre, ''Monster Garage'' adlı dizide rol alan 36 yaşındaki James ile evlenmeye hazırlanan 40 yaşındaki Bullock, müstakbel eşiyle birlikte Los Angeles'taki bir kuyumcudan yüzüklerini seçti. 
     Çiftin yaklaşan düğünü James'in eşi Janine Lindemulder ile boşanma davasının halen sonuçlanmaması nedeniyle basından sakladığı ifade edildi. Davanın sonuçlanmasının ardından Bullock ile James'in hemen nikah masasına oturacağı belirtildi. 
     Dövmeleri ve salaş görünümüyle tanınan dizi oyuncusu James, üçüncü evliliğini yaparken, Sandra Bullock ilk kez dünyaevine girecek. 
     Özel hayatında bir türlü mutluluğu yaşayamayan Bullock'ın Tate Donovan, Matthew McConaughey ve Ryan Gosling ile beraberlikleri hüsranla sonuçlanmıştı. 

     
</TEXT>
</DOC>
