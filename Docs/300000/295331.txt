<DOC>
<DOCNO> 295331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sontur59.html </URL>
<DATE> 2004/12/06/ </DATE>
<TIME> 19.08 </TIME>
<AUTHOR>  </AUTHOR>
<HEADLINE>
Canlı yayında bıçakla tehdit... 
</HEADLINE>
<TEXT>

     Gebze'de ulusal bir televizyon kanalının canlı yayınına telefonla katılan kişinin evine gelen genç, bıçaklı saldırıda bulunmak istedi. Yayını takip eden polis ekipleri, olay yerine giderek genci gözaltına aldı. 
     AA muhabirinin edindiği bilgiye göre, Yavuz Selim Mahallesi'nde oturan Fatma K, soyadı öğrenilemeyen Şengül isimli arkadaşıyla özel bir televizyon kanalında, canlı yayınlanan programa katıldı. 
     Şengül, programda Fatma K. ile arkadaşlık yapan Yaşar A'nın kendisine elle tacizde bulunduğunu iddia etti. Bunun üzerine Yaşar A. ile karısı, canlı yayına telefonla bağlanarak iddiayı yalanladı. 
     Bu sırada Fatma K'nın kardeşi M.K. 16 , komşusu olduğu belirlenen Yaşar A'nın evine gelerek, bıçaklı saldırıda bulunmak istedi. 
     Saldırı anındaki konuşmalar canlı yayında dinlendi ve bıçağı kullanmaması yönünde M.K'ya telkinde bulunuldu. 
     Canlı yayındaki konuşmalar üzerine kısa sürede olay yerine giden polis ekipleri, saldırganı etkisiz hale getirdi. 
     Gözaltına alınan M.K, Çocuk Şubesi'ne götürüldü. 
     
</TEXT>
</DOC>
