<DOC>
<DOCNO> 275857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sondun11.html </URL>
<DATE> 2004/09/29/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
İsrail, Cenin'den çekildi 
</HEADLINE>
<TEXT>

     İsrail ordusunun, Batı Şeria'daki Cenin kentinden çekildiği bildirildi. 
     Filistinli güvenlik kaynakları, 48 saatlik operasyonun ardından kentten çekilen İsrail askerlerinin kentin çevresinde mevzi aldıklarını belirtti. 
     İsrail ordusu, bu operasyonun ''aranan teröristlere yönelik'' olduğunu duyurmuştu. 
     Bu arada, Filistinli güvenlik kaynakları, İsrail ordusunun Gazze Şeridi'nin kuzeyinde biri 14 yaşındaki çocuk olmak üzere 3 Filistinliyi öldürdüğünü bildirdi. 
     Aynı kaynaklar, ölen çocuğunun adının Said Muhammed Ebu Eyş olduğunu ve Cebeliye mülteci kampında otomatik silahla açılan ateşle öldüğünü belirtti. 
     Cebeliye kampı yakınlarında da 17 yaşındaki Ahmed Madi'nin öldürüldüğünü belirten Filistinli kaynaklar, aynı bölgede birkaç saat önce de Hamas'ın silahlı kanadı İzzeddin El Kassam Tugayları mensubu 22 yaşındaki Tevfik Ali Şerefi'nin İsrail ordusuyla çıkan çatışmada öldüğünü kaydetti. 
     
</TEXT>
</DOC>
