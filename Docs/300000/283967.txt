<DOC>
<DOCNO> 283967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/spor/spo15.html </URL>
<DATE> 2004/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Kocaeli-Ç.Dardanel 3-0 

Maçın karnesi 
HAKEMLER M.Fatih Gökçe, Besim Öztürk, Yılmaz Dağ 
KOCAELİSPOR Hakan 7 - Koray 7 , Ali Eren 7 , İlker 5 İshak Dk.46 5 , Haydar 6 - Cihan 6 , Engin 7 , Serhat 7 Faruk Dk.67 5 , Bülent Bilgen 8 - Fatih 6 , Muharrem 6 Onur Dk.60 5 
Ç.DARDANEL Fevzi 4 - Erdal 4 , Mehmet 4 , Murat Özavcı 4 , Cihan 4 - Muttalip 5 Selçuk Bice Dk.78 4 , Murat Önür 6 , Selçuk İnan 5 , Erhan 5 - Hasan 5 Ersin Dk.67 4 , Emirhan 4 Murat Balcı Dk.46 5 
GOLLER Muharrem Dk.6 , Fatih Dk.53 , Engin Dk.76 
SARI KARTLAR Cihan, Selçuk İnan Ç.Dardanel 

Kupada dün 1. Kademe 

İstanbul B.Bld. - Karagümrük 1 - 3 
Sarıyer - Kartalspor 5 - 1 
V.Manisaspor - Karşıyaka Uzatma 4 - 3 
Altay - İzmirspor 1 - 0 
Buca - Göztepe 0 - 3 
Uşak - Nazilli Bld 3 - 1 
Karabük - Y.Yozgat 2 - 0 
T.Telekom - B.B.Ankara 1 - 4 
Sivas - Kayserispor 0 - 1 
K.Erciyes - Orduspor 5 - 1 
Mersin İY - Adana Demir 2 - 0 
Antalya - Adana Uzatma 2 - 0 
Hatayspor - Mardinspor 1 - 4 
Adıyaman - Elazığ 4 - 0 
Gaziantep B.Bld BAY 

Çalımbay'dan istek 

ÇAYKUR Rizespor Teknik Direktörü, sezon başında yönetime 16 isim verdiğini, sadece birinin alındığını tekrarladı. Rıza Çalımbay, ara transfer için de takviye talebinde bulunarak "İbrahim Ba ve Ahmet Hosny yetersiz. Bursasporlu Okan ve Beşiktaş'tan Veysel'i h l istiyorum" dedi. 

Madrid'den önlem 

İSPANYOL spor gazetesi Marca, Real Madrid'in AB dışındaki yabancı oyuncularını İspanyollaştırma operasyonu için düğmeye bastığını yazdı. Gazete, bu kapsamda Ronaldo, Roberto Carlos ve Samuel'in gelecek sezon İspanyol vatandaşı yapılacağını iddia etti. 

Terim heyecanı 

FİORENTİNA'NIN Fatih Terim ile temasa geçmesi İtalyan basınında yankı bulmaya devam ediyor. Tuttosport, muhtemel teknik adam adayları arasında Terim'i ön plana çıkardı ve "Terim Floransa, sana tapıyorum" şeklinde sekiz sütunluk bir başlıkla haberi sundu. Tuttosport ise, kendisine telefonla ulaşılan Terim'in, "İsterlerse hemen gelebilirim" sözüne yer verdi. 

İstanbul'un maçları Zeytinburnu'nda 

İSTANBULSPOR maçlarını Zeytinburnu Stadı'nda oynamak için Zeytinburnuspor Kulübü ile protokol imzaladı. Güngören Yahya Baş Stadı'ndaki güvenlik konusunda yaşadığı sıkıntılar nedeni ile bu kararı alan Sarı-Siyahlılar ligin 12. haftasındaki Denizlispor maçını Zeytinburnu Stadı'nda oynayacak. 

Gençler şokta 

İSTANBULSPOR maçının hazırlıklarını sürdüren Gençlerbirliği'nde savunma oyuncuları El Saka ile Erkan'ın sakatlanmasının şoku yaşanıyor. PAF takımıyla yapılan maçta Erkan sol baldırından, El Saka ise sağ dizinden sakatlandı. İki oyuncunun durumu bugün netlik kazanacak. 

İsimleri yaşayacak 

GENÇLİK Spor Genel Müdürlüğü, olimpiyatlarda başarılı olan sporcuların isimlerini tesislere vermek için çalışmalarında son aşamaya geldi. İlk etapta judoda gümüş kazanan Bahri Tanrıkulu'nun isminin Kemer'de yeni bir salona, çekiç atmada bronz alan Eşref Apak'ın da Ankara Paraşüt Kulesi'nin yanında yapımı tamamlanan tesise ismi verilecek. 

Uyanık'tan tepki 

SAMSUNSPOR Başkanı İsmail Uyanık, ligin kalitesinin düştüğünü, üç büyüklere Avrupa'da başarılı olmaları için verilen desteğin işe yaramadığını söyledi. Uyanık, "Devlet bedava araziler tahsis ediyor. Yani herkes bunların sırtını sıvazlayarak senelik 50-60 milyon dolarlık para üretiyor. Onların gücü de sadece Anadolu takımlarına yetiyor" dedi. 

Briçte milli fırtına sürüyor 

İSTANBUL'DAKİ 12. Dünya Briç Olimpiyatı'nda erkek milli takımımız başarılı sonuçlar almayı sürdürüyor. Martinik'i 20-10, Kenya'yı da 24-6 yenen Türkiye, 208 puanla grubunda 3. sıraya yükseldi. Milliler, final maçlarında oynayacağı takımı seçebilmek için grubu ilk iki sırada tamamlamayı hedefliyor. 


</TEXT>
</DOC>
