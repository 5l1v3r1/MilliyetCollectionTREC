<DOC>
<DOCNO> 297618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sonspo08.html </URL>
<DATE> 2004/12/14/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
UEFA'da Beşiktaş, son maçında Parma deplasmanında... İşte program 
</HEADLINE>
<TEXT>

     Futbolda UEFA Kupası 2. turunda, gruplarda 5. ve son hafta maçları, yarın ve 16 Aralık Perşembe günü yapılacak ve 3. tura yükselecek 24 takım belli olacak. 
     B Grubu'nda yer alan ve 3 maç sonunda topladığı 4 puan ve averajla 3. sırada bulunan Beşiktaş, 4. ve son maçını, grubun 3 puanlı sonuncusu İtalya'nın AC Parma takımıyla 16 Aralık Perşembe günü yapacak. Parma kentindeki Ennio Tardini Stadı'ndaki maç, TSİ 21.45'de başlayacak ve Kanal D'den naklen yayınlanacak. 
     Beşiktaş'ın, grupta ilk 3 takım içinde yer alabilmesi için karşılaşmayı kazanması gerekiyor. Ancak siyah-beyazlılar, maçı berabere bitirmeleri durumunda Standard Liege, sahasında Athletic Club Bilbao'ya puan kaptırırsa da 5 puan ve averajla 3. tura yükselebilecek. 
     UEFA Kupası'nın 3. turunda, gruplardan gelecek 24 takımın yanısıra Avrupa Şampiyonlar Ligi'nde, gruplarında 3. sırayı alan 8 takım da mücadele edecek. 3. turun kura çekimi ise 17 Aralık Cuma günü İsviçre'nin Nyon kentinde gerçekleştirilecek. 
     2. turda 5. ve son hafta maçları öncesinde A Grubu'nda Feyenoord Rotterdam ve H Grubu'nda FC Sevilla 7'şer, B Grubu'nda Steaua Bükreş ve E Grubu'nda Middlesbrough 6'şar, C Grubu'nda Dnepr Dnepropetrovsk, D Grubu'nda Newcastle United, F Grubu'nda AZ Alkmaar ve G Grubu'nda Benfica SL Lizbon da 9'ar puanla lider durumda bulunuyor. 
     
     Kupanın 2. turunda gruplarda 5. ve son hafta maçlarının programı şöyle 

     
     Yarın Tüm maçlar TSİ 21.45'de 

     
     E Grubu 

     Villarreal CF İspanya -FC Egaleo Yunanistan . 
     Middlesbrough İngiltere -FK Partizan Belgrad Sırbistan-Karadağ . 
     SS Lazio Roma İtalya Bay . 
     
     F Grubu 

     Glasgow Rangers İskoçya -AJ Auxerre Fransa . 
     Graz AK Avusturya -AZ Alkmaar Hollanda . 
     KS Amica Wronki Polonya Bay . 
     
     G Grubu 

     SC Heerenveen Hollanda -KSK Beveren Belçika . 
     VFB Stuttgart Almanya -HNK Dinamo Zagreb Hırvatistan . 
     Benfica SL Lizbon Portekiz Bay . 
     
     H Grubu 

     AEK Atina Yunanistan -TSV Alemannia Aachen Almanya . 
     OSC Lille Fransa -FC Sevilla İspanya . 
     Zenit Saint Petersbourg Rusya Bay . 
     
</TEXT>
</DOC>
