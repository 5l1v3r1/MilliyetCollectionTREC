<DOC>
<DOCNO> 298865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/yazar/theper.html </URL>
<DATE> 2004/12/19/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Zorla güzellik olmaz 
</HEADLINE>
<TEXT>


Son günlerde kira bedellerinin enflasyonu artırdığı, kiralardaki yıllık artış oranının yüzde 19.7 olduğu dillerde dolaşıyor. Sanki, kiraların artışını dizginlemek için tedbir alınması gerektiği, bu tedbirin ekonomik değil kira bedellerine sınırlama getirmek gibi olması ima ediliyor. 
Yıllardır söylediğim bir şey var. Polisiye tedbirlerle ekonomiye yön veremezsiniz. Ekonominin kendi içinde kuralları var. Kira konusunda ne yapılır 
Birincisi, kiralık mesken veya işyeri arzı düşük, talep yüksek oldukça kira artışlarını dizginleyemezsiniz. Bunun başka izahı var mı 
İkincisi, işyerleri için söyleyeceğim husus 
İşyeri kirasının yüzde 22'si anında kesilip vergiye gidiyor. Kiralayan ise vergiye giden kısmını kira bedeli gibi düşünmüyor, haklı olarak eline geçen paraya bakıyor. Kiracı da haklı olarak elinden çıkan paraya. Kiralayan kirasının beşte birinden fazla bir kısmı anında devlete aktardığı için, hesaplamayı eline geçen para olarak yapıyor yüzde 22 kiracı ile kiralayan arasında kayıp para olarak kalıyor. Öyleyse işyeri kiralarında stopajın artık düşürülmesi lazım. 
Üçüncüsü, daha önce de bu rakamları verdim. Sayın Ecevit'in başbakanlığı sırasında 2000 ve 2001 yılı kira artışları sınırlandırıldı. 2000 yılında kiraya yüzde 25, 2001 yılında yüzde 10 zam yapılacağı hükmü getirildi. 2000 yılı içinde DİE - TEFE yüzde 54 ile yüzde 59 arasında değişti, 2001 yılında yüzde 41 ile yüzde 75 arasında değişti, asıl sonucun alınacağı iddia edilen 2002 yılında ise yüzde 50 ile yüzde 75 arasında değişti. Alın size tedbir, alın size sonuç. Yani zoraki sınırlama hiç yarar sağlamadı. Çünkü kira artışları için de ekonominin kuralları işliyor, kural dışına çıkarsanız yani zorla kira bedellerini sınırlamaya kalkarsanız, vatandaşı yasadışı işler yapmaya itersiniz. Her problem, vatandaş sıkıntıya sokularak giderilmez. İsterim ki, önce stopajlar düşürülsün. 



</TEXT>
</DOC>
