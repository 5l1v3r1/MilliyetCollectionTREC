<DOC>
<DOCNO> 275994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sontur01.html </URL>
<DATE> 2004/09/29/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Ayfer öldü, Seçil elini bırakamadı 
</HEADLINE>
<TEXT>

     Serkan GÜLER BURSA, DHA 

BURSA'da ziyaretine gelen erkek arkadaşının kullandığı otomobille gezmeye çıkan Uludağ Üniversitesi'nin UÜ en güzel öğrencilerinden Ayfer Dingiloğlu, şerit ihlali yapan su tankerinin kurbanı oldu. Ayfer Dingiloğlu çarpışan otomobilde sağlık ekipleri gelene kadar ölürken, yanında oturan Seçil Uzunoğlu öldüğünü anladığı ev arkadaşının elini tutup bırakmadı. 
     UÜ'ne bağlı İktisadi ve İdari Bilimler Fakültesi'nin Uluslararası İlişkiler Bölümü 2'nci sınıf öğrencisi Ayfer Dingiloğlu nu 19 , önceki gün İstanbul Üniversitesi İktisat Fakültesi 2 nci sınıf öğrencisi erkek arkadaşı Ali Rıza Köse 21 ziyaret etti. Gündüz birlikte gezen iki arkadaş akşam Ayfer in aynı evi paylaştığı Eğitim Fakültesi Fransızca Öğretmenliği 2'nci sınıf öğrencisi Seçil Uzunoğlu'nu 21 da yanlarına alarak gezintiye devam etti. Ancak gençlerin mutluluğunu eve dönüş sırasında şerit ihlali yaparak karşılarına çıkan su tankeri faciaya çevirdi. 
     Ali Rıza Köse nin kullandığı 57 FA 639 plakalı otomobil gece saat 01.30 sıralarında iki genç kızı oturdukları Ataevler e bırakmak için ilerlerken karşıdan gelen Erol Zabun 43 yönetimindeki 34 RCA 51 plakalı su yüklü tankerle çarpıştı. 
     

     
</TEXT>
</DOC>
