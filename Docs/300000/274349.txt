<DOC>
<DOCNO> 274349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sontur18.html </URL>
<DATE> 2004/09/23/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Parkta uyurken pantolonu çalınınca çöpte bulduğu eteği giydi .. 
</HEADLINE>
<TEXT>

     Mersin'de, parktaki bankta uyurken başının altına koyduğu pantolonu çalınan sokakta yaşayan kişi, çöp bidonunda bulduğu eteği giymek zorunda kaldı. 
     Mersin'in en işlek yerlerinden Uray Caddesi'nde, sabahın erken saatlerinde etekle gezen ve bazı işyeri sahiplerinden yardım isteyen erkek kişiyi görenler şaşkınlıklarını gizleyemedi. 
     Evsiz ve işsiz olduğunu belirten Şemsettin Tunç 41 , içine düştüğü ''komik durum''un gece bankta uyurken pantolonunun çalınması sonucu meydana geldiğini söyledi. 
     Atatürk Parkı'ndaki banklarda gecelediğini ifade eden Şemsettin Tunç, ''Yatmadan önce kirlenmemesi için pantolonumu çıkarıp bir poşete sardım ve hem yastık niyetine, hem de önlem amacıyla başımın altına koydum. Ancak, uyandığımda çalındığını fark ettim. Çaresizlik içinde sağa sola bakınırken çöp bidonunda bulduğum eteği giymek zorunda kaldım'' dedi. 
     Şemsettin Tunç, daha sonra bir işyeri sahibinin verdiği pantolon ve montu giydi. 
     
</TEXT>
</DOC>
