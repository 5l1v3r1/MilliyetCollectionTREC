<DOC>
<DOCNO> 263961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/guncel/gun02.html </URL>
<DATE> 2004/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ağabeyim 18 yıldır uyuşturucu kullanır' 
</HEADLINE>
<TEXT>


Bayram ailesi adına avukat Hişar Bayram konuştu. Bayram, polisin elinden kaçırılan firardaki ağabeyi Hamit Bayram'ın birçok kez tedavi görmesine rağmen iyileşemediğini belirtti 

NAMIK DURUKAN Van 

Eski Van Milletvekili Mustafa Bayram'ın 17 oğlundan biri olan avukat Hişar Bayram, ailesine karşı siyasi linç uygulandığını iddia etti. Hamit Bayram'ın kaçırıldığı emniyet baskınıyla bir kez daha gündeme gelen Bayram ailesi, suskunluğunu bozarak, çarpıcı açıklamalarda bulundu. Firardaki ağabeyi Hamit Bayram'ın 18 yıldır uyuşturucu kullandığını, birçok kez tedavi görmesine rağmen iyileşemediğini belirten Bayram, şöyle konuştu 
NEDEN SİLAH KULLANMADILAR Polise saldırı varsa, neden silah kullanmıyor. Bir tek silah atılmamış. Karakola giden yakınlarımızın hiçbirinde silah yok. Çarşının ortasındaki karakola 60 kişi uzun namlulu silahlarla gelip baskın yapacak, ellerini kollarını sallayıp gidecek. Böyle şey olamaz. Olay yerindeki durumu aktarmak için emniyete gelen babam, oğlunun çete tarafından kaçırıldığını, bunlardan ikisinin emniyete girdiğini bildirdi. Görevliler ise gelenlerin polis olduğunu, olayın uyuşturucu operasyonu olduğunu belirtmiş. Bu zamana kadar, ailemize Hamit Bayram'ın polis tarafından alındığı konusunda bilgi verilmedi. Böyle bir şey olur mu Bize uyuşturucu baronu suçlaması yapanlara en iyi yanıtı, Van Emniyet Müdürü verdi. 2 ton mal yakalandığını, bunun bir gramının bile Mustafa Bayram'a ait olmadığını söylüyor. 
OLAYIN ÜZERİNE GİDİLMİYOR İçicinin cezası 2 - 3 aydır. Bunun için Mustafa Bayram niye devlete isyan etsin İddiaya göre Hamit, 30 kilo eroinin Nadir Bayram adlı kişinin elinde olduğunu söylemiş. Nadir Bayram'ın evi Başkale'nin Erkonak köyünde. Evi basıp Nadir'i de uyuşturucuyu da alabilirlerdi. Bu böyle olmamış. Hamit'i gözaltına alan polisler 200 bin euro fidye istemiş. Ağabeyim babamla yaptığı telefon görüşmesinde, Van polisinin ve müdüründen kendisini kurtarmasını istemiş. 
HUKUK VAN'DA İŞLEMİYOR Mustafa Bayram bir babanın acısıyla hasta oğlunu kurtarmaya çalıştı. Şu an tutuklu bulunan çocuklar emniyettekilerin polis olduğunu bilmeden kavga etmişlerdir. Hukuk, Van'da gereği gibi işletilmiyor. Gözaltına aldıklarında neden haber verilmedi 
Bayram, yapımı süren 380 dairelik polis lojmanı inşaatını ihaleyle almadıklarını, 1997'de Kaya İnşaat'tan devraldıklarını belirtti. 


</TEXT>
</DOC>
