<DOC>
<DOCNO> 294389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sondun18.html </URL>
<DATE> 2004/12/03/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Avrupa basını Chirac, Türkiye'ye 'evet' fikrinden uzaklaşıyor 
</HEADLINE>
<TEXT>

     BBC 

Fransa Cumhurbaşkanı Chirac ile Almanya Başbakanı Schröder'in Almanya'daki görüşmelerinde Türkiye'yi konuşmaları Avrupa basınında geniş yer buldu. Gazeteler, Chirac'ın Türkiye'nin üyeliğe kabul fikrinden uzaklaştğını yazdılar. 
     Alman Die Welt gazetesi, Fransa'nın Türkiye'nin Avrupa hayaline ilişkin tavrında bir değişiklik olduğu yorumunu yaptı. Die Welt, Chirac ile Schröder'in Almanya'daki görüşmeleri öncesinde yaptıkları kahvaltının, iki lider arasındaki yakınlaşmayı gösterdiğini belirtiyor. Gazetenin, bu yakınlaşmaya ilişkin yorumu dikkat çekici. 
     "Ancak bu yakınlaşmanın ardında, "Berlin ile Paris'in, Türkiye'nin üyeliği gibi kilit önem taşıyan bir konuda, nasıl, yavaş yavaş farklı görüşlere kaymakta oldukları gizli." Haber, şöyle devam ediyor 
     "Fransa'nın Brüksel'deki temsilcileri uzun dönemdir Türkiye'ye imtiyazlı ortaklık statüsü verilmesi konusunun ihtimal dışı bırakılmaması gerektiğini söylüyorlardı. Bu fikre ise, daha önceden, sadece Avusturya Başbakanı Schussel destek vermişti." 
     
     Der Standard Yeni engeller çıkarmakta uzlaştılar 
     Avusturya'nın Der Standard gazetesi de bu yorumu paylaşıyor 
     "Fransa ve Avusturya, Brüksel'deki görüşmelerde, Türkiye'nin Avrupa Birliği'ne üyeliğine engeller çıkarma konusunda uzlaştılar." Avusturya ve Fransa'nın bundan beş yıl önce de, Türkiye'nin üyeliğine destek verme kararı alanlar arasında olduğunu anımsatan gazete, şöyle devam ediyor 
     "Şimdi ise işler değişti, Türkiye'nin kabulüne ilişkin müzakerelere az zaman kalmışken, bazı ülkeler gibi onlar da başlangıçtaki cesaretlerini kaybedip geri adım atmaya çalışıyorlar." Türkiye'nin adaylığını geri çekmesi için ikna edilmeye çalışıldığına inanan gazete, bu amaçla devamlı engeller çıkarıldığını savunuyor ve ekliyor 
     "Bu kadar az zaman kalmışken, bu tavır hiç de dürüst değil." 
     
</TEXT>
</DOC>
