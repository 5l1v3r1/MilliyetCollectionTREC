<DOC>
<DOCNO> 284887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sonspo21.html </URL>
<DATE> 2004/10/31/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Sakaryaspor 1 - Konyaspor 4 
</HEADLINE>
<TEXT>

     Birinci Süper Lig'de Sakaryaspor ile Konyaspor takımları arasında yapılanan maçta, Konyaspor deplasmanda Sakaryaspor'u 4-1 yendi. 
     4. dakikada Gökhan Kök'ün ceza alanının sol tarafına gönderdiği topla buluşan Abdülkadir'in sert şutunda top kaleci Özden'den döndü. Konyaspor savunması topu uzaklaştırdı. 
     12. dakikada Sakaryasporlu Serdal'ın sağ taraftan havalandırdığı topa Ali Cansun kafayla vurdu. Bu oyuncunun vuruşunda meşin yuvarlak üst filelerde kaldı. 
     13. dakikada Konyasporlu Okan'ın sağ taraftan yaptığı ortada, topla ceza alanı içinde buluşan Tayfun, yerden sert bir vuruşla topu kalecinin solundan Sakaryaspor ağlarına gönderdi 0-1 
     19. dakikada Konyasporlu Tayfun'un sol taraftan gönderdiği topa Okan yükseldi, kaleci Recep topu iki hamlede kontrol etti. 
     24. dakikada Sakaryasporlu Serdal'ın sağ taraftan ceza alanına gönderdiği top Konyaspor kalecisi Özden'den döndü. Oluşan karambolde Abdulkadir'in sert vuruşunda topu bir kez daha kaleci Özden çevirdi. Ceza alanı içinde kalan topu Konyaspor savunma oyuncuları uzaklaştırdı. 
     33. dakikada Sakaryasporlu Burak'ın sağ taraftan ceza alanı içine gönderdiği topu Ali Cansun kontrol ederek Ragıp'ın önüne bıraktı. Bu oyuncunun vuruşunda meşin yuvarlak sol direğin dibinden Konyaspor ağlarına gitti 1-1 
     37. dakikada Sakaryaspor ceza alanı çizgisinin önünden, kaleyi karşıdan gören noktada kazanılan serbest vuruşu Konyasporlu Levent kullandı. Bu futbolcunun yerden yaptığı vuruşta meşin yuvarlak kalecinin sağından Sakaryaspor ağlarına gitti 1-2 
     Kalan dakikalarda başka gol olmayınca maçın ilk yarısı, Konyaspor'un 2-1 üstünlüğüyle sona erdi. 

     
</TEXT>
</DOC>
