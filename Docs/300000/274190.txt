<DOC>
<DOCNO> 274190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/yazar/pulur.html </URL>
<DATE> 2004/09/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Manasız davaya hayran olmak... 
</HEADLINE>
<TEXT>


SALI günü "Hürriyet"in karşılıklı iki sayfasında 24 - 25 aynı konulu bir haber ve habere dayanılarak yazılan bir köşe yazısı vardı. 
Haber, AB Komisyonu Başkanı Prodi'nin, Ermenistan'da "Kapalı sınırlar Türkiye'nin AB üyeliği için ön şart olur" demediğini, tam aksini söylediğini belirtiyordu. Açıklamayı sözcü yapmıştı. Köşe yazısında ise Fatih Altaylı, Prodi'nin böyle bir l f ettiğinden emin, "Avrupa Birliği gün yaklaştıkça Türkiye'yi bezdirmek istiyor" diyordu. 

DEDİ veya demedi, bizim için hiç önemli değil, biz başından beri Avrupa'ya girmenin bir bedeli olduğunu, hatta birkaç bedeli olduğunu, bunlardan birinin de Ermeni sorunu olduğunu biliyor ve yazıyoruz. 
Önce Kıbrıs, arkadan Kürt, Ermeni sorunu, Ege Denizi, bütün bunların zamanı gelince masaya konup, "Buyrun ödeyin " denileceğini biliyoruz. 
Prodi öyle demiş ya da dememiş, ne fark eder... 

SAYIN Başbakan'a göre "zina" Kopenhag kriterlerine dahil değil 
Güzel, ya Kıbrıs 
Kopenhag kriterlerinde Kıbrıs var mıydı 
Annan Planı'nı kabul edin, diye, Avrupa bastırmadı mı 

KIBRIS denilince bir parantez açmamız gerekecek... 
Bize "Kıbrıs'ta olanları görmüyor musunuz, gözünüzü açın " diyenlere, bir çift cevabımız var... 
Ne münasebet, gözümüz öyle bir açıldı ki 
Onun için "Gözünüzü açın " diyeceğinize, meşru Başbakan'ınıza ve meşru hükümetinize başvurun, onları siz seçmediniz mi 
Kapayalım parantezi... 

AVRUPA bizim iç işlerimize karışamazmış... 
Yapmayın, etmeyin... Anayasa'yı değiştirip uyum yasalarını kim istedi de çıkardınız 
Her uyum paketini didik didik edip inceleyen kimler 
Avrupalılar değil mi 
Avrupalı DGM'leri kaldırın dedi mi, hayhay 
Milli Güvenlik Genel Sekreteri sivilden de olsun, dedi mi, hayhay 
IMF'ye de "İç işlerimize karışmayın, burası Türkiye, biz Türk'üz " diyebilecek misiniz 
Nah dersiniz... 

O halde atıp tutmayı bırakın da, "zina" uğruna Avrupa köprüsünü havaya uçurmayın. 

PEKİ, bu "zina" davası nereden çıktı 
Sanki salgın bir hastalık gibi, toplumu kırıp geçiriyordu da... 
Yoo 
O halde 
Yenişehirli Avni söylüyor 
"Kimseler fehmetmedi, manasına davamızın 
Biz dahi hayranıyız davayı bi - manamızın." 
Yani, 
"Kimseler davamızın manasını anlamadı Ama biz manasız davamızın hayranıyız." 



</TEXT>
</DOC>
