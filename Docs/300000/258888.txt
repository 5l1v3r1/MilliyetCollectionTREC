<DOC>
<DOCNO> 258888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/guncel/axgun02.html </URL>
<DATE> 2004/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkale'ye 'ruhani' akın 
</HEADLINE>
<TEXT>


Gazeteci Yetkin İşcen, internette yayımladığı belge ve fotoğraflarla, dinci kesimin Çanakkale'yi mesken tuttuğunu savunuyor 

Önay Yılmaz İstanbul 

'Hititler' ve 'Çanakkale' belgeselleri yönetmeni Tolga Örnek'in, dinci kesimin Çanakkale'yi Anıtkabir'e alternatif bir mek n yapmaya uğraştığına dikkat çekmesi, gazeteci Yetkin İşcen tarafından da gündeme getirildi. 
Çanakkale Savaşları'yla ilgili belge ve fotoğrafları "www.gallipoli1915.org" sitesinde yayımlayan İşcen, belediye başkanlarının otobüslerle insanları Çanakkale'ye götürdüğünü, bu gezilerde baştan aşağı yanlış bilgiler verildiğini öne sürdü. İşcen, "Bu turları, nisanda bölgede dolaşırken gördüm. Takkeli, şalvarlı, peçeli insanlar her yeri kaplamıştı. Şehitliklerde dua ediyorlar, yabancı mezarlıklarda da piknik yapıyorlardı. Bu gezinti sırasında da 'İşte Mustafa Kemal'in kaçtığı savaş' diye anlatılıyormuş orada yaşananlar" dedi. Alçıtepe köyünde, Salih Mutlu'nun kişisel müzesinin bulunduğu yerde bir Çanakkale Galerisi açıldığını belirten İşcen, "Burada Kuran okuyan, dua eden asker maketleri yer alıyor. Giriş 1 milyon lira" diye konuştu. 

Mehmetçik adı geçmiyor 
"Derinlerdeki Tarih" ve "Dumlupınar" belgeselleriyle tanınan yapımcı Savaş Karakaş da, 2002'de Discovery Channel için yaptıkları bir çekim sırasında, dinci gruplara rastladığını kaydederek, bir gözlemini aktardı 
"Arkeolojik bulgular yapılırken bu takkeli, şalvarlı irticai gruplar da biraz ileride bulunuyordu. Çanakkale tarihini hiç bilmeyen bu rehberler, gruplara inanılmaz şeyler anlatıyorlardı. Gökten bulut indiğini ve düşmanın o bulutun içinde kaybolduğunu, kuşlar ve böceklerin Allah'ın düşmanlarını yok ettiğini söylüyorlardı. Bırakın Mustafa Kemal'i, Mehmetçik adı bile geçmiyordu." 

"Allah Allah" sesleri 
Çanakkale Turizm Derneği Başkanı Ahmet Kaşıkçı da, rehberlerin şunları anlattığını iddia etti 
"Gece siperlerden 'Allah Allah' sesleri geliyor. Çanakkale Savaşları erenler, evliyaların sayesinde başarılmıştır. Bu evliyalar, düşman topçusunun attığı mermileri havada yakalayarak yok etmişlerdir." 

Ata'yı silmek istiyorlar .. 

Tolga Örnek, bir röportajda şunları söylemişti "Dinci kesim çaktırmadan Çanakkale'yi Anıtkabir'e alternatif bir mek n yapmaya uğraşıyor dikkat. O kadar kurnazlar ki, Atatürk de Çanakkale'nin içinde olduğu için kimse uyanmıyor. Oraya her gün akın akın imam hatip, ilahiyat, Kuran kursu öğrencilerinin götürülmesine kimse uyanmıyor. Adamlar Çanakkale Savaşı'nı öyle bir anlatıyor ki, her şey ruhani. Halifenin önderliğinde k firlere karşı kazanılmış bir büyük cihat. Bu gidişle Atatürk'ü Çanakkale'den de silecekler." 


</TEXT>
</DOC>
