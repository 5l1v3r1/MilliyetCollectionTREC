<DOC>
<DOCNO> 265762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sontur03.html </URL>
<DATE> 2004/08/23/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Beşiktaş'ta trafik kazası 
</HEADLINE>
<TEXT>

     Beşiktaş'ta meydana gelen trafik kazasında 2 kişi yaralandı. 
     AA muhabirinin aldığı bilgiye göre, Bahadır Atay'ın kullandığı 34 NNJ 93 plakalı motosiklet, İnönü Stadı karşısındaki Dolmabahçe ışıklarda, önünde giderken müşteri almak amacıyla yol kenarına yaklaşıp yavaşlayan Yasin Ağca yönetimindeki 34 TAA 31 plakalı taksiye yandan vurdu. 
     Savrulan motosiklet, ilk taksinin önünde durarak müşteri almak isteyen Yücel Güzel idaresindeki 34 TEC 84 plakalı taksinin kapısı ile taksiye binmek üzere olan müşteri Fatma Yıldız'a 19 çarptı. 
     Kontrolden çıkıp duramayarak bir süre yolda giden motosiklet, daha sonra takla atıp yere düştü ve yaklaşık 45 metre sürüklendi. 
     Kaburgaları kırıldığı ve sağlık durumunun ağır olduğu belirtilen motosiklet sürücüsü Atay, Florence Nightingale Hastanesi'ne, ayağından hafif yaralanan Yıldız ise Taksim Eğitim ve Araştırma Hastanesi'ne kaldırıldı. 
     Yıldız, hastanedeki tedavisinden sonra taburcu oldu. 
     Polis ekipleri, olay sonrası kazayla ilgili olarak yaralı Yıldız ile taksi sürücülerini polis merkezine götürerek ifadelerine başvurdu. 
     Yetkililer, Ağca'nın kullandığı taksinin önüne geçerek müşteri almaya çalışan diğer taksici Güzel'in hatalı park ederek müşteri almak istediğini söylediler. 
     Öte yandan kaza yüzünden bir süre aksayan trafik, araçların yoldan çekilmesinden sonra normale döndü. 
     
</TEXT>
</DOC>
