<DOC>
<DOCNO> 252842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/son/sonsiy04.html </URL>
<DATE> 2004/07/04/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Erdoğan, Malezya eski Başbakanı onuruna yemek verdi... 
</HEADLINE>
<TEXT>

     Başbakan Recep Tayyip Erdoğan, Malezya eski Başbakanı Mahatir Bin Muhammed onuruna öğle yemeği verdi. 
     Dolmabahçe Sarayı Hasbahçe'deki yemeğe, Başbakan Erdoğan'ın eşi Emine Erdoğan ve kızı Sümeyye, Muhammed'in eşi Siti Hasmah, AK Parti İstanbul Milletvekili Egemen Bağış ve İstanbul Büyükşehir Belediye Başkanı Kadir Topbaş da katıldı. 
     Yemeğin mönüsünün çeşitli zeytinyağlı yiyecekler ile tavuklu ve mantarlı talaş böreği, patates ve fesleğen sos eşliğinde limonla tatlandırılmış levrek, dondurmalı fırın sütlaçtan oluştuğu öğrenildi. 
     Başbakan Erdoğan'ın eski Başbakan Muhammed onuruna verdiği yemekten, sadece Anadolu Ajansı A.A ve TRT'nin görüntü almasına müsaade edildi. 
     
</TEXT>
</DOC>
