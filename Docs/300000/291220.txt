<DOC>
<DOCNO> 291220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sontur37.html </URL>
<DATE> 2004/11/22/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Travestiler, arkadaşlarının tahliye edilmemesine kızınca... 
</HEADLINE>
<TEXT>

     Samsun'da, birlikte olmak için anlaştığı kişiyi gasp ettiği iddiasıyla yargılanan travestinin arkadaşları, mahkeme çıkışında şikayetçiye saldırarak darp etti. 
     Samsun 1. Ağır Ceza Mahkemesi'nde görülen davada, ilişkiye girmek için anlaştığı Hamit Elcan'ı 29 göz yaşartıcı spreyle etkisiz hale getirdikten sonra kesici alet zoruyla 20 milyon lirasını gasp ettiği iddiasıyla tutuklanan ''Deniz'' takma adlı Ellez Akıncı'nın 27 yargılanmasına devam edildi. 
     Duruşmada suçlamaları kabul etmeyen sanık, birlikte olmak için anlaştığı Elcan'ın para vermek istememesi üzerine aralarında tartışma çıktığını belirterek, ''Ben kimseyi gasp etmedim'' dedi. 
     Daha önce sanıktan şikayetçi olduğunu belirten Elcan ise şikayetini geri alarak, ''Hapiste yatmasına gönlüm razı değil'' diye ifade verdi. 
     Sanığın tahliye talebini reddeden mahkeme heyeti, duruşmayı erteledi. 
     Bu arada, arkadaşlarının tahliye olamamasına öfkelenen 3 kişi, mahkeme çıkışında Elcan'a saldırarak darp etti. Olay, güvenlik güçlerinin müdahalesiyle büyümeden kontrol altına alındı. 
     
</TEXT>
</DOC>
