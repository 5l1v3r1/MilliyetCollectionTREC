<DOC>
<DOCNO> 299834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sondun65.html </URL>
<DATE> 2004/12/22/ </DATE>
<TIME> 22.28 </TIME>
<AUTHOR>  </AUTHOR>
<HEADLINE>
Bağdat'ta intihar saldırısı 9 ölü... 
</HEADLINE>
<TEXT>

     Bağdat'ın güneybatısında Latifiye'de bugün bir kontrol noktasına otomobille düzenlenen intihar saldırısında 9 kişinin öldüğü, 13 kişinin yaralandığı bildirildi. 
     Irak Ulusal Muhafız Birliği subayı, Reuters'a patlama yerinden telefonla yaptığı açıklamada, Latifiye kasabasının kuzeydoğu girişinde trafiğin yoğun olduğu saatte düzenlenen saldırıda, beş aracın havaya uçtuğunu bildirdi. 
     Bağdat'ı güney kesimlere bağlayan Latifiye girişinde ölen ve yaralananların çoğunun sivil olduğu öğrenildi. 
     Latifiye, Iraklı direnişçilerin en faal olduğu yerlerden biri. ABD ve ona bağlı hükümetle savaşan direnişçiler, ABD ile işbirliği yaptığından kuşkulandıklarını vurabiliyor. Bu bölge, Amerikalılarca bazen ''ölüm üçgeni'' diye anılıyor. 
     Fırat ve Dicle ırmakları kıyılarında şişmiş veya başı kesilmiş cesetlere sık rastlanabiliyor. 
     Irak'ın başkenti Bağdat'ın 30 kilometre güneyindeki Mahmudiye kasabasında yine bu akşam meydana gelen patlamada bir tankere roket atılmasıyla 4 kişinin öldüğü, kişinin yaralandığını bildirilmişti. Görgü tanıkları, Mahmudiye'de 5 evin çöktüğünü belirtti. Daha önce yapılan açıklamada, patlamaya bomba yüklü bir aracın neden olduğu kaydedilmişti. 
     
</TEXT>
</DOC>
