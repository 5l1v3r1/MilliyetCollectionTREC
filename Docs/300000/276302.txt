<DOC>
<DOCNO> 276302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sontur21.html </URL>
<DATE> 2004/09/30/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Evinin tapusunu üzerine yaptıran oğlunu öldürdü 
</HEADLINE>
<TEXT>

     Eskişehir'de bir kişi, inşa ettirdiği evin tapusunu kent dışında olduğu sırada kendi üzerine yapan oğlunu, tabancayla öldürdü. 
     AA muhabirinin aldığı bilgiye göre, Huzur Mahallesi Kayalı Sokak'ta büfe işleten Yılmaz Yıldırak 29 , işyerini kapattıktan sonra eşi Songül Yıldırak'la birlikte eve giderken karşılaştığı babası Abdülhamit Yıldırak 60 ile tartıştı. 
     Abdülhamit Yıldırak, inşa ettirdiği evin tapusunu kent dışında olduğu sırada kendi üzerine yapan ve uzun süredir aralarında bu mesele yüzünden husumet bulunan oğlu Yılmaz Yıldırak'ı, tabancayla ağır yaraladı. 
     Tabancasındaki kurşunlar biten baba Abdülhamit Yıldırak, gelini Songül Yıldırak'a, ''Tabancamda mermi olsaydı seni de öldürecektim'' diyerek kaçtı. 
     Eşi tarafından Devlet Hastanesi'ne kaldırılan Yılmaz Yıldırak, buradaki ilk tedavisinin ardından sevk edildiği Osmangazi Üniversitesi Tıp Fakültesi Hastanesi'nde yapılan tüm müdahalelere rağmen kurtarılamadı. 
     Emniyet güçleri, kaçan baba Abdülhamit Yıldırak'ın yakalanması için çalışmalara başladı. 
     
</TEXT>
</DOC>
