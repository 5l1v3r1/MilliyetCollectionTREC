<DOC>
<DOCNO> 288219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/guncel/gun02.html </URL>
<DATE> 2004/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zaman' taktiğiyle cezadan kurtuldular 
</HEADLINE>
<TEXT>


Süleyman Yeter'in de aralarında bulunduğu 15 kişiye işkence yaptıkları iddia edilen 4 polis hakkındaki dava, zamanaşımı nedeniyle kapandı 

İSTANBUL Milliyet 

Haklarındaki 11 ay 20'şer günlük hapis cezaları Yargıtay tarafından az bulunarak bozulan Bayram Kartal, Sedat Selim Ay, Yusuf Öz ve Erdoğan Oğuz adlı polislerin katılmadığı duruşma, İstanbul 7. Ağır Ceza Mahkemesi'nde görüldü. Görüşü sorulan savcı Fethi Türkmen, suç tarihi olan 6 Mart 1997 dikkate alındığında 7.5 yıllık zamanaşımı süresinin dolduğunu, ancak sanıkların savunmalarını yaptığı tarih düşünüldüğünde bu sürenin dolmadığını belirterek, takdiri mahkemeye bıraktı. 

'AİHM'ye gideceğiz' 
Müdahil avukatlarından Ercan Kanar da insanlığa karşı işlenen suçlarda zamanaşımı olmaması görüşünün yaygınlaştığını belirterek, "İşkence yapan polislerin amirleri hakkında da dava açılmasını istedik ancak açılmadı. Davayı Avrupa İnsan Hakları Mahkemesi'ne taşıyacağız" dedi. Dava konusu olayda son suç tarihinin 6 Mart 1997 olduğunu belirten mahkeme heyeti de, asli zamanaşımı süresinin 5 yıl olduğunu ve suç tarihinden itibaren 7.5 yıldan daha uzun süre geçtiğini bildirdi. 

Polisin cezasına onama 

İşkence gördüğü iddiasıyla şik yetçi olan Yeter, 1999'da bir kez daha gözaltına alındı ve emniyette öldü. Yargıtay 1. Ceza Dairesi, Yeter'in 1999'da işkence sonucu ölümüne ilişkin davada yargılanan polis memuru Mehmet Yutar'ın 4 ay 2 aylık hapis cezasını önceki gün onadı. Sanıklardan Erol Erşan'ın beraatı da onanırken, Ahmet Okuducu h l kayıp. 


</TEXT>
</DOC>
