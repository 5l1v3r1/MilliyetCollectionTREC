<DOC>
<DOCNO> 250642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sontur42.html </URL>
<DATE> 2004/06/24/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
24 yıl hapsi istenen sanık 15 yıl alınca mahkeme heyetine teşekkür etti 
</HEADLINE>
<TEXT>

     Adana'da, husumet nedeniyle bir kişiyi tabancayla öldürdüğü iddiasıyla 24 yıl hapis istemiyle yargılanan sanık, 15 yıl 10 ay hapis ceza verilince mahkeme heyetine teşekkür etti. 
     Adana 3. Ağır Ceza Mahkemesi'nde görülen davada, tutuklu sanık Şahin Can 25 ve tutuksuz sanık Nihat Can 48 hazır bulundu. Sanık Şahin Can, olayın, kardeşi Mithat Can tarafından yaklaşık iki yıl önce öldürülen Cemal Kuş'un oğlu Kadri Berdan Kuş'un tehditleri ve küfür etmesi sonucunda meydana geldiğini söyledi. 
     Kadri Berdan Kuş'un, kendisini zaman zaman ölümle, kız kardeşi Seda Can'ı da okul yolunda sürekli taciz ettiğini öne süren Şahin Can, ''Kardeşimi geneleve satacağını ve bizleri öldüreceğini söylüyormuş. Kız kardeşimi rahat bırakması için kendisiyle konuşmak istedim. Bu sırada kardeşime ve bana yine küfür etti. Daha sonra elini beline götürdü. Beni vuracağını sanarak tabancayla ateş ettim. Öldürmek amacıyla hareket etmedim. Babam da beni azmettirmedi'' dedi. 
     Mahkeme heyeti, hafif tahrik unsurunu dikkate alarak Şahin Can'ın 15 yıl 10 hapis cezasına çarptırılmasına, baba Nihat Can'ın da delil yetersizliğinden beraatına karar verdi. 
     Şahin Can, mahkeme heyetine teşekkür etti ve duruşma salonunda, el salladığı yakınlarına, ''İnşallah yakında görüşürüz'' dedi. 
     
</TEXT>
</DOC>
