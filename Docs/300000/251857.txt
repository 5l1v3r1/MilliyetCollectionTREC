<DOC>
<DOCNO> 251857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sondun13.html </URL>
<DATE> 2004/06/30/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Münih-İstanbul uçağını kaçırmaya çalışan Türk korsan mahkemeye çıkıyor 
</HEADLINE>
<TEXT>

     Münih-İstanbul seferini yaparken, Freebird FHY şirketine ait Airbus A-320 tipi yolcu uçağını 1 yolcu ve 7 kişilik mürettebatıyla dün gece kaçırma girişiminde bulunan Burhan B. 28 adlı Türk vatandaşının ailevi sorunları olduğu tahmin ediliyor. 
     Münih polisi, Burhan B'nin, Almanya'da çalışan eşinin yanına geldiğini ve vize süresi bittiği için İstanbul'a dönmek zorunda kaldığını, bu nedenle uçak Münih'ten havalandıktan bir süre sonra ''uçakta bomba var'' diye bağırarak, uçağı Münih havaalanına dönmek zorunda bıraktığını bildirdi. 
     Polis, Münih havalimanına indikten sonra uçağın açık bir kapısından atlayarak kaçmaya çalışan Burhan B'nin omurgasından ve ayak bileğinden yaralandığını, buna rağmen bugün tutuklanmak üzere yargıç huzuruna çıkartılacağını kaydetti. 
     Polis yetkilileri, olayın, herhangi bir terörist eylemle ilgisinin olmadığını, Burhan B'nin ailevi sorunları nedeniyle içine düştüğü psikolojik bunalımdan kaynaklandığı görüşünde olduklarını ifade ettiler. 
     
</TEXT>
</DOC>
