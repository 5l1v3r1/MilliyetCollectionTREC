<DOC>
<DOCNO> 270252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/siyaset/asiy.html </URL>
<DATE> 2004/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bebeğimin doğuşuna tanık olamayacağım' 
</HEADLINE>
<TEXT>


Yakında görevinin değişeceğini belirten AB Komiseri Günter Verheugen, "Türk bebeğimin doğmasını izleyemeyeceğim. Ama hamilelik sürecine tanık olduğum için mutluyum" dedi 

MURAT EĞİLMEZ MERT İLKKUTLUĞ İzmir DHA 


AB'nin Genişlemeden Sorumlu üyesi Günter Verheugen, AB'nin aralıkta yapacağı zirvede, Türkiye'nin önüne tam üyelik müzakerelerinin başlamasıyla ilgili yeni bir şart çıkarılmayacağını söyledi. Ekim ayı sonunda görevinin değişeceğini belirten Verheugen, "Türk bebeğimin dünyaya gelmesine tanık olamayacağım. Ama hamilelik sürecine tanıklık ettiğim için mutluyum" dedi. 
Verheugen dün İzmir'de Vali Yusuf Ziya Göksu, Büyükşehir Belediye Başkanı Aziz Kocaoğlu, sivil toplum örgütleri ve işadamlarıyla bir araya geldi. Görüşmelerinin ardından basın toplantısı düzenleyen Verheugen, Türkiye'de sadece iş ve politika kesiminden elit bir kitlenin değil, en fakir katmanına kadar bütün halkın Türkiye'nin AB'ye entegrasyonunu desteklediğini gördüğünü kaydetti. Uygulamada h l eksiklikler olduğunu ve bu konuda "kanaatk r" olunmaması gerektiğini ifade eden Verheugen, Komisyon'un Türkiye hakkında vereceği kararın, adil ve objektif olacağını belirtti. 

Kararın temeli 
Yaptığı değerlendirmelerin, AB'nin vereceği karar için bir temel teşkil edeceğini de vurgulayan Verheugen, şöyle konuştu "Ülkenize bir daha ki sefere AB'nin Sanayi ve Girişim'den Sorumlu Komisyon Üyesi olarak geleceğim. Ama benim için endişe verici olan genişlemeyle ilgili görevlerimi yürütmeyeceğim için Türk bebeğimin dünyaya gelmesine tanık olamayacağım. Ama en azından hamilelik sürecinde sizlerle beraber olduğum için çok mutluyum." 

İmajım farklılaştı 
Daha önce aday olan ülkelere hangi standartlar uygulandıysa Türkiye için de aynı standartların uygulanacağını belirten Verheugen, Türkiye'den, bu kadar büyük bir reform sürecinde kimsenin yüzde 100 uygulama beklemediğini söyledi. 
Türkiye'de bulunduğu süre içinde eksiklikleri, problemleri ve zayıf noktaları başka insanlardan daha fazla dile getirdiğine de dikkat çeken Verheugen, "Bu yüzden Türkiye'deki imajım her zaman aynı olmadı. Bazen ulusal kahraman olarak adlandırıldım. Bazen de bir numaralı düşman oldum. Yaptığım değerlendirmeye bağlı olarak benim sıfatlarım da değişti. Her zaman adil davranmaya çalıştım" dedi. 

</TEXT>
</DOC>
