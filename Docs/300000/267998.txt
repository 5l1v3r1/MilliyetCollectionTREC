<DOC>
<DOCNO> 267998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/guncel/gun04.html </URL>
<DATE> 2004/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Van Valisi merkeze 
</HEADLINE>
<TEXT>


Sezer ile hükümet, valiler kararnamesinde anlaştı. Van'da karakol skandalıyla gündeme gelen Vali Tan'ın merkeze çekilmesi kesinleşti 

TOLGA ŞARDAN Ankara 

Cumhurbaşkanı Ahmet Necdet Sezer ile hükümet, bir süredir üzerinde çalıştıkları, 17 ilin valisini kapsayın "Valiler Kararnamesi" üzerinde anlaştı. Boş bulunan valiliklere de yeni atama yapılması öngörülen kararname Sezer'in onayına sunulmak üzere Köşk'e gönderildi. Eski milletvekili Mustafa Bayram'ın, uyuşturucu kaçakçılığı suçundan gözaltına alınan oğlu Hamit Bayram'ın gözaltında kaçırılması sonrasında kamuoyu gündemine gelen Van Valisi Hikmet Tan'ın merkeze alınması benimsendi. Tan'ın yerine ise Çubuk Kaymakamı Niyazi Tanılır'ın atanacağı öğrenildi. Diğer atamalar da şöyle 
Adana Valisi Kemal Önal Ankara Valiliği'ne, Sakarya Valisi Cahit Kıraç Adana Valiliği'ne, Siirt Valisi Nuri Okutan Sakarya Valiliği'ne, Diyarbakır Valisi Nusret Miroğlu Edirne Valiliği'ne, Batman Valisi Efkan Ala Diyarbakır Valiliği'ne, Erzurum Valisi Mustafa Malay Aydın Valiliği'ne, Ağrı Valisi Hüseyin Yavuzdemir Trabzon Valiliği'ne, Bilecik Valisi Ayhan Çevik Amasya Valiliği'ne, Amasya Valisi Hüseyin Poroy Giresun Valiliği'ne, Çorum Valisi Erhan Tanju Bilecik Valiliği'ne, Karaman Valisi İsmet Metin Çorum Valiliği'ne, Gümüşhane Valisi Hasan Basri Güzel Karaman Valiliği'ne, İçişleri Bakanlığı Genel Sekreter Yardımcısı Veysel Dalmaz Gümüşhane Valiliği'ne, İzmir Vali Yardımcısı Haluk İmga Batman Valiliği'ne, Denizcilik Müsteşar Yardımcısı Celalettin Güvenç Erzurum Valiliği'ne, İstanbul Vali Yardımcısı Murat Yıldırım Siirt Valiliği'ne, Bakanlık Birinci Hukuk Müşaviri Halil Nimetoğlu Düzce Valiliği'ne, Bakanlık kadrosundan İbrahim Özçimene Ağrı Valiliği'ne. 


</TEXT>
</DOC>
