<DOC>
<DOCNO> 289653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/astro/index.html </URL>
<DATE> 2004/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
BU HAFTA SİZE NE GETİRECEK 
</HEADLINE>
<TEXT>


Geçtiğimiz günlerde Akrep burcunda gerçekleşen yeniay, geçmişi geride bırakmayı, ölümü ve yeniden doğuşu simgeliyor. Bu dönemde kendimizi zor koşullardan sıyıracak kararlılığı bulabiliriz 

Yapıcı davranabiliriz 

Bugün düşünsel konular, yeni planlar ve ortaklaşa çalışmalar açısından son derece verimli geçebilir. Ciddi düşünerek, sorumluluklar üstlenebilir ve gerçekçi davranabiliriz. Daha planlıyız. 
Koç'lar için pozitif bir gün. İyimserliklerini yeni projelere yansıtarak başarıyı yakalayabilirler. Bu arada pek çok konuda başkalarının desteğini de istemeliler. Boğa'lar yoğun bir günde olacaklar. İş hayatında olumlu gelişmelere yakın durmak gerekiyor. Kariyer konusunda ise beklentiler gerçekleşebilir. İkizler pozitif enerjilerle birlikte. Yeniliklere açık olmaları özellikle yabancılarla bağlantılı girişimlerinde onlara başarı getirecek. Yengeç'ler bir çok konuda esnek olmalı. Bu durum özellikle ortak paylaşımlarda onlara kazançlar sağlayabilir. Duyguları konusunda açık olmaları onları rahat kılacak. Aslan'lar yakın ilişkilerden yana şanslılar. Ortaklaşa konular ve yeni anlaşmalar öne çıkıyor. İşbirliğine daha fazla önem vermeliler. Başak'lar yenilikler denemek ve öne çıkarmak için hevesli görünüyor. İş hayatında başkalarının fikirlerinden yarar görecekler. Grup çalışmaları verimli olabilir. 
Terazi'ler yaratıcı yanlarını kullanarak çıkabilecek olanakları değerlendirmeli. Yeni fırsatlar ve aşk hayatında olumlu gelişmeler var. Yapıcı olmak onlara cesaret getirecek. Akrep'ler artan sorumlulukların ardından ve ev hayatındaki hareketlilikten gergin olabilir. Biraz da kendilerine dönerek keyif almaya bakmalılar. Duygusal çatışmalar yaşayabilirler. Yay'lar düşünceleri ile ilgi toplayacaklar. Eğitimle ilgili konular öne çıkarken bu konuda yakınlarından destek almaları onlara cesaret verecek. Kısa yolculuklar da mümkün. Oğlak'lar maddi konularda yeni girişimlerin eşiğinde. Bu konuda bazı sıkıntıların ardından akılcı ve sabırlı olmalarının ödülünü alacaklar. Kova'lar etkileyici olacakları bir günde. Bir çok konuda hareketlilikten yanalar. Duygularını rahat ifade ederken yeni planlar öne çıkıyor. Balık'lar geçmişle ilgili konuların gündeme gelmesinden huzursuz olsa da yeni girişimleri için plan yaparken acele kararlardan kaçınmalılar. 


</TEXT>
</DOC>
