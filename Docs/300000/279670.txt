<DOC>
<DOCNO> 279670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sondun03.html </URL>
<DATE> 2004/10/13/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
ABD'den başarısız rehine kurtarma operasyonu... 
</HEADLINE>
<TEXT>

     Amerikan askerlerinin, Irak'ta rehin alınan ve daha sonra öldürülen 2 Amerikalı ve bir İngiliz rehineyi kurtarmak için en az iki kez operasyon düzenlediği, ancak başarılı olamadığı bildirildi. 
     İsminin açıklanmasını istemeyen Amerikalı yetkililer, istihbarat raporları doğrultusunda hareket eden rehine kurtarma ekiplerinin, geçen ay kaçırılan 3 kişiyi kurtarmak için Bağdat'taki iki yere baskın düzenlediğini ancak birşey bulamadıklarını söylediler. 
     Operasyonlardan ilkinin, 3 rehine halen hayattayken yapıldığı, ikinci operasyonun ise Armstrong'un öldürülmesinden hemen sonra düzenlendiği belirtildi. 
     Yetkili, istihbarat bilgilerinin doğru olup olmadığını bilmediklerini, sadece rehineleri kurtarmaya çalıştıklarını kaydetti. 
     Amerikalı Eugene Armstrong ve Jack Hensley ile İngiliz Ken Bigley, 16 Eylül'de Bağdat'taki evlerinden kaçırılmışlardı. 
     
</TEXT>
</DOC>
