<DOC>
<DOCNO> 279168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/son/sonspo19.html </URL>
<DATE> 2004/10/11/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Gençlerbirliği'nde Oğuz Çetin'den yeni çalışma prensipleri... 
</HEADLINE>
<TEXT>

     Gençlerbirliği'nin yeni teknik direktörü Oğuz Çetin, basın mensupları için yeni çalışma prensipleri adı altında bir takım düzenlemeler uygulamaya koydu. 
     Kırmızı-siyahlı ekipte, salı ve perşembe günleri basın toplantılarına ayrıldı. Belirtilen basın toplantıları dışında, teknik direktör ve futbolcularla özel röportajlar yapmak isteyenlerin bir gün önceden izin alması gerekeceği öğrenildi. 
     Antrenman öncesinde değişik mekanlarda futbolcularla röportaj yapmak yasaklanırken, özel röportajlar bunun dışında tutulacak. 
     Gençlerbirliği Teknik Direktörü'nün basın toplantısı yaptığı günlerde 3 futbolcu da toplantıda yer alacak. Bu futbolcularla istenirse, sahada veya uygun görülecek bir yerde fotoğraf çektirilebilecek. 
     Kamp dönemlerinde tesisler basına kapanırken, deplasmanda kalınacak otellerde de teknik kadro ve futbolcularla görüşme yapmak yasaklandı. 
     
</TEXT>
</DOC>
