<DOC>
<DOCNO> 298940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sonspo29.html </URL>
<DATE> 2004/12/19/ </DATE>
<TIME> 21.03 </TIME>
<AUTHOR>  </AUTHOR>
<HEADLINE>
Beşiktaş'tan gol şov 6 - 1 
</HEADLINE>
<TEXT>

     Birinci Süper Futbol Ligi'nde 2004-2005 sezonu ilk yarısının son maçında Beşiktaş, Akçaabat Sebatspor'u 6-1 yendi. 
     
     İLK YARI 

     11. dakikada Ahmed Hassan'ın arapasında topu rakibinden söken Pancu, ceza alanında kaleci Milosevski ile karşı karşıya kaldı. Rumen futbolcu aşırtma bir vuruşla meşin yuvarlağı kaleci Milosevski'nin üstünden filelere göndererek, Beşiktaş'ı 1-0 öne geçirdi. 
     17. dakikada Erman Ergin'in sağdan ortasında, Sedat'ın ceza alanı içinden kafa vuruşunda, top yandan auta çıktı. 
     20. dakikada Tümer'in pasıyla sağdan ceza alanına giren Ahmed Hassan, kaleciyi geçtikten sonra son çizgiye dek indi. Mısırlı futbolcu pas verme yerine topu kaleye vurmayı tercih edince, savunma tehlikeyi uzaklaştırdı. 
     29. dakikada Tümer'in pasıyla soldan ceza alanına giren İbrahim Üzülmez, şık çalımlarla rakiplerini geçtikten sonra yerden bir vuruşla meşin yuvarlağı filelere göndererek, Beşiktaş'ı 2-0 öne geçirdi. 
     32. dakikada Hakan Bayraktar'ın arapasında, ceza alanında kaleci Ramazan ile karşı karşıya kalan Abdurrahman'ın şutunda, top yan ağlarda kaldı. 
     33. dakikada Pancu'nun soldan ortasında, ceza alanında topu göğsüyle kontrol eden Okan, uygun pozisyonda meşin yuvarlağı üstten auta attı. 
     37. dakikada Ahmed Hassan'dan aldığı pasta, topla ceza alanının sağ çaprazında buluşan Fatih'in şutunda, kaleci Milosevski meşin yuvarlağı kornere çeldi. 
     Karşılaşmanın kalan dakikalarında iki takım da gol pozisyonu üretemedi ve devre Beşiktaş'ın 2-0 üstünlüğüyle sona erdi. 

     
     
     İKİNCİ YARI 

     51. dakikada soldan ceza alanına giren Orhan'ın sert şutunda, top yan ağlarda kaldı. 
     56. dakikada Ahmet Yıldırım'a sert giren Hamza, 2. sarı kartını görerek, kırmızı kartla oyun dışında kaldı. 
     58. dakikada Okan'ın sağdan ortasında, Ahmed Hassan'ın ceza alanında kafa vuruşunda, top üst ağlarda kaldı. 
     64. dakikada Okan'ın sağdan ortasında, ceza alanında topa çok iyi yükselen Veysel, kafayla topu kaleci Milosevski'nin solundan filelere gönderdi 3-0. 
     68. dakikada Veysel'in pasıyla sağdan ceza alanına giren Ahmed Hassan, topu kaleci Milosevski'nin yanından filelere göndererek, farkı 4'e çıkardı 4-0. 
     71. dakikada savunmadan seken topla ceza alanıda buluşan Pancu'nun şutunda, meşin yuvarlak kaleci Milosevski'nin bacaklarının arasından filelere gitti ve Beşiktaş, skoru 5-0'a getirdi. 
     74. dakikada İbrahim Üzülmez'in pasında topla ceza alanında buluşan Pancu'nun sert şutunda, meşin yuvarlak yan direkten döndü. Dönen topla altıpas içinde buluşan Veysel'in vuruşunda, meşin yuvarlak yandan auta çıktı. 
     85. dakikada Çağdaş'ın hatasında topla ceza alanına giren ve kaleci Ramazan ile karşı karşıya kalan Ali, meşin yuvarlağa vurmakta gecikince, araya giren Fatih tehlikeyi önledi. 
     88. dakikada Tayfur'un sağdan pasında, ceza alanının sağ çaprazında topla buluşan Berkant, meşin yuvarlağı filelere göndererek, farkın 6'ya çıkmasını sağladı 6-0. 
     90. dakikada ani gelişen Akçaabat Sebatspor atağında kaleciyle karşı karşıya kalan Orhan, topu kaleci Ramazan'ın üstünden filelere gönderedek maçın skorunu belirledi 6-1 
     
     KÜNYE 

     

BEŞİKTAŞ 6 - AKÇAABAT SEBATSPOR 1 Stat BJK İnönü Hakemler Erol Ersoy xx, Ekrem Kan xx, Mustafa Emre Eyisoy xx Beşiktaş Ramazan xx, Fatih xx, Emre xx, Çağdaş xx, İbrahim Üzülmez xxx, Ahmed Hassan xxx, Okan xx Dk. 66 Berkant xx , Ahmet Yıldırım xxx Dk. 58 Tayfur xx , Tümer xxx Dk. 74 Tayfun xx , Pancu xxx, Veysel xxx Akçaabat Sebatspor Milosevski x, Tunç x Dk. 46 Orhan xx , Sedat x, Hamza x, Muhammed x, Abdurrahman x, Hakan Bayraktar x, Erman Ergin x Dk. 46 İsmet x , Ekrem x, Bayram x Dk. 74 Ali x , Selahattin x Goller Dk. 11 ve 71 Pancu, Dk. 29 İbrahim Üzülmez, Dk. 64 Veysel, Dk. 68 Ahmed Hassan, Dk. 88 Berkant, Dk. 90 Orhan Sarı Kartlar Dk. 17 Sedat, Dk. 32 Erman Ergin, Dk. 36 Selahattin, Dk. 39 Hamza, Dk. 53 Muhammed Akçaabat Sebatspor , Dk. 45 Emre, Dk. 76 Tayfun Beşiktaş Kırmızı Kart Dk. 56 Hamza Akçaabat Sebatspor      
</TEXT>
</DOC>
