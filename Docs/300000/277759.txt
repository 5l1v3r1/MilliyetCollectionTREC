<DOC>
<DOCNO> 277759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/soneko42.html </URL>
<DATE> 2004/10/06/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
THY'nin halka arzında resmi süreç başladı... 
</HEADLINE>
<TEXT>

     Özelleştirme İdaresi Başkanlığı ÖİB , THY'nin halka arzında resmi süreci başlattı. 
     ÖİB, danışman firma olan İş Yatırım Menkul Değerler aracılığıyla, THY'nin bu yıl içinde halka arzı için Sermaye Pyisası Kurulu'na SPK başvurdu. 
     ÖİB'den yapılan yazılı açıklamada, hisselerinin halka arzı uygulamaları kapsamında, yurtiçindeki bireysel yatırımcılar ve uluslararası kurumsal yatırımcılar yanında yurtdışında yaşayan vatandaşlara yönelik, pazarlama ve dağıtım faaliyetlerine de önem verileceği vurgulandı. 
     
     THY 
     THY, yakın tarihinin en büyük uçak alım projesini bu yıl uygulamaya koyarken, Boeing firmasına 15, Airbus'a da 36 için sipariş vermiş bulunuyor. 
     Sipariş verilen uçakların gelecek yıldan itibaren devreye girmesi, daha sonra gerçekleşecek bölgesel uçak alımlarıyla THY filosunun 2008 yılında 100 uçağa ulaşması planlanıyor. 
     Bugün itibariyle 8 olan filo yaşı, yeni uçaklar filoya katıldıktan sonra 5'in altına inecek ve THY dünyanın en genç filolarından birine sahip olacak. 
     THY geçtiğimiz yıl 1.8 milyar dolar değerinde satış gerçekleştirirken, 1 milyon dolar net kar elde etti. 
     
</TEXT>
</DOC>
