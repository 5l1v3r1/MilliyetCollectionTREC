<DOC>
<DOCNO> 292035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/soneko34.html </URL>
<DATE> 2004/11/25/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
IMF Başkanı Euro ve petrol fiyatlarındaki yükseliş Avrupa için risk 
</HEADLINE>
<TEXT>

     Uluslararası Para Fonu IMF Başkanı Rodrigo Rato, eurodaki değerlenmenin ve yüksek petrol fiyatlarının, Avrupa için büyük risk oluşturduğunu söyledi. 
     Rato, İspanya'nın Valencia kentindeki bir konferansta yaptığı konuşmada, euro bölgesinin yıllık ortalama yüzde 2 düzeyinde bir ekonomik büyüme içinde olduğunu belirterek, gerek değeri artan euronun şirketlerin rekabet gücünü azaltması, gerekse yüksek petrol fiyatları nedeniyle, euro bölgesinin istihdam sorununu da çözemediğini kaydetti. 
     Rato, ABD Doları'ndaki hızlı gerilemeye ilişkin olarak ise bu hareketin, ülke ekonomilerin ağırlıklarının nispi olarak yansımasını ve dünya dengesini daha iyi gösterdiğini belirterek, ABD'nin bütçe açığını daraltıcı önlemleri hızlandırıp, AB ve Japonya'nın ekonomik büyüme kapasitelerini arttırmaları çağrısını yineledi. 
     
</TEXT>
</DOC>
