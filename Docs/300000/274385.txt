<DOC>
<DOCNO> 274385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sonyas09.html </URL>
<DATE> 2004/09/23/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Çocuk ve gençlerde sigara kulanımı artıyor 
</HEADLINE>
<TEXT>

     İngiltere'de yapılan araştırmalar, çocuk ve gençlerin sigara kullanma alışkanlıklarının giderek arttığını ortaya koydu. 
     Leeds Üniversitesi bilim adamlarının 6 yıl boyunca sürdürdüğü araştırmalar, özellikle 11-12 yaşında sigaraya bir şekilde başlayan çocukların, geçen yıllar içinde bunu kalıcı alışkanlık haline getirdiğini ortaya koydu. 
     Anketlerin yanı sıra solunum ve tükürük testleri de alınarak Leeds bölgesinde yapılan 6 yıllık araştırma, 11-12 yaşında sigaraya başlayan çocuklardan, sigaranın zararları konusunda aydınlatılanların yarısının sigara alışkanlığında gerileme görüldüğünü ortaya çıkardı. 
     Ancak iki yıl içinde verilen bu bilgilerin etkisini yitirdiğini belirten bilim adamları, 11-12 yaş grubunda erkeklerin de, kızların da yüzde 2'sinin sigara tiryakisi olduğunu kaydetti. 13-14 yaş döneminde kızların yüzde 16, erkeklerin ise yüzde 8'inin sigara tiryakisi olduğuna işaret eden bilim adamları, 15-16 yaş grubunda ise kızların yüzde 31'i, erkeklerin ise yüzde 16'sının sigara tiryakisi olduğunu belirtti. 
     Araştırma ekibinin başkanı Dr. Mark Conner, kız çocuklarının erkeklere göre daha fazla sigara içmelerinin nedeninin, ''bunu iştahlarını kontrol etmenin bir yolu olarak görmeleri'' olabileceğini söyledi. 
     
</TEXT>
</DOC>
