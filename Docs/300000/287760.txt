<DOC>
<DOCNO> 287760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sonsiy04.html </URL>
<DATE> 2004/11/10/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Kapkaç terörü meclis gündeminde... 
</HEADLINE>
<TEXT>

     DYP Denizli Milletvekili Ümmet Kandoğan, kapkaç terörünü bir soru önergesiyle Meclis gündemine taşıdı. 
     Ümmet Kandoğan, İçişleri Bakanı Abdülkadir Aksu'nun yanıtlaması istemiyle TBMM başkanlığı'na soru önergesi verdi. Kamu düzeninin tehdit eden kapkaç terörünün son günlerde yeni bir boyut kazanarak toplu taşıma araçları ve trenlerde can ve mal güvenliğini tehdit etmeye başladığını belirten Kandoğan, son iki yılda büyük şehirlerde kaç tane kapkaç olayının yaşandığını ve bu olaylardan kaçının failinin yakalandığını sordu. 
     Kapkaç olaylarının hızla artmasının nedenlerine de yanıt arayan soran Kandoğan, "Kapkaç olayları ile ilgili bir güvenlik zaafı söz konusu mudur " sorusunu da yöneltti. 
     Kapkaç terörüne karşı yeni önlemlerin alınıp alınmayacağını soran Kandoğan, "Başta kapkaç terörü olmlak üzere, diğer adi suçların son zamanlarda artış göstermesinde, yaşanan ekonomik sıkıntıların bir etkisi var mıdır " diye sordu. 
     Ümmet Kandoğan, Başbakan Recep Tayyip Erdoğan'ın yanıtlaması istemiyle yurt dışındaki gençlerin uyuşturucu kullanımına ilişkin de bir soru önergesi verdi. Kandoğan, yurt dışındaki Türk gençleri arasında sigara, alkol, uyuşturucu, esrar ve eroin gibi zararlı alışkanlıkların kulllanımının hızla arttığı yönünde herhangi bir bilgi olup olmadığını, bu konuda hükümetin yaptığı bir araştırmanın bulunup bulunmadığını sordu. Kandoğan, Başbakan'a yurt dışında zazarlı madde kullanan gençlerin Türkiye'de tedavi edilmesinin sözkonusu olup olmadığı sorusunu da yöneltti. 
     
</TEXT>
</DOC>
