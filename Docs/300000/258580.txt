<DOC>
<DOCNO> 258580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sontur19.html </URL>
<DATE> 2004/07/27/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Asker eşlerinden, üniversiteye bilgisayar... 
</HEADLINE>
<TEXT>

     Ege Ordu Komutanı Orgeneral Hurşit Tolon'un eşi Ayla Tolon ve diğer subay eşleri, Ege Üniversitesi EÜ Mühendislik Fakültesi Biyomühendislik Bölümü'ne 7 bilgisayar ve 1 yazıcı hediye etti. 
     Bilgisayarlar, Ege Üniversitesi Bilimsel Araştırma ve Uygulama Merkezi'nde EBİLTEM düzenlenen törenle teslim edildi. 
     EÜ Rektörü Prof. Dr. Ülkü Bayındır, törende, hediye edilen bilgisayarların asker-üniversite işbirliğinin güzel bir örneği olduğunu söyledi. 
     Tek hedeflerinin Türkiye Cumhuriyeti'nin çağdaş ve modern bir devlet haline gelmesine katkıda bulunmak olduğunu belirten Bayındır, çağdaş eğitimin yolunun bilgisayar laboratuvarından geçtiğini ifade etti. 
     Yabancı dil ile bilgisayar kullanmasını bilmeyen öğrencilerin başarılı olmasının çok zor olduğunu vurgulayan Bayındır, Biyomühendislik Bölümü öğrencilerinin, bilgiye bilgisayarla daha hızlı ulaşacaklarını kaydetti. 
     Ayla Tolon ise bilgisayarları, yemek ve kermes gibi etkinliklerden elde ettikleri 9 milyar 300 milyon lirayla aldıklarını belirterek, öğrencilere yardım etmekten mutluluk duyduklarını söyledi. 
     Biyomühendislik Bölümü Başkan Vekili Yrd. Doç. Gaye Öngen, bölümün 2000 yılında kurulduğunu, ilk mezunlarını bu yıl verdiklerini bildirdi. 
     Bilgisayarların eğitime önemli katkı sağlayacağını kaydeden Öngen, Ayla Tolon'a ve diğer asker eşlerine teşekkür etti. 
     
</TEXT>
</DOC>
