<DOC>
<DOCNO> 263045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/yazar/guclu.html </URL>
<DATE> 2004/08/13/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Yeni müfredat programı 
</HEADLINE>
<TEXT>


Milli Eğitim Bakanı Hüseyin Çelik, dün, müfredat programında yapılacak yeni düzenlemeleri anlatacaktı. Ama ortaya yeni bir şey koyamadı. 11.00'deki toplantı 25 dakika gecikmeli başladı. Gerekçe Yağmur yağdı, böyle oldu. 
Anlayacağınız yeni müfredat programı, ilk önce yağmura takıldı. Bakalım arkasından neler gelecek 
Bakan Bey'in kısa bir açış konuşmasından sonra, teknik ayrıntılar için topu Talim Terbiye Kurulu Başkanı Ziya Selçuk ve diğer bürokratlara atacağını sanıyorduk. Tam tersi oldu. Konuşmayı seven biri olduğu için o başladı, o bitirdi. 
Peki yeni müfredat programı ne getiriyor 
Örneğin çocuklarımıza okulları sevdirebilecek mi Sayıları 10 milyona yaklaşan okuma yazma bilmeyenleri okula çekecek mi Toplumsal duyarlılığı yüksek, işini iyi yapan, ülkesini seven insanlar yetiştirecek mi Ya da kurbağanın kan dolaşımı, yüzlerce elementin atom sayısı yerine, kendi kan grubunu öğrenecek mi Popüler kültürün yarattığı yozlaşmaya karşı, insani ve ahlaki değerlerini koruyabilecek mi .. 
Maalesef bu konularda hiçbir ipucu yakalayamadım. 
Yine parlak sözler, yine gerçekleşmesi zor vaatler. Eğitimin dışında olanlar için bu söylemler belki bir anlam ifade edebiliyor olabilir. Nitekim bazı köşe yazarları, gelişmeleri ballandıra ballandıra anlatıyor. Keşke aynı heyecanı eğitim dünyası da yaşayabilse. Eğitimin içinde olanlar, dünkü sunumu, geçmişte diğer bakanlar tarafından yapılan açıklamaların bir tekrarı olarak değerlendirdiler. 
Eğitimin içinden gelen AKP milletvekilleri bile söz konusu projeden umutlu değil. Her şeyden önce kavramlar yanlış. Müfredat değiştirilmez, geliştirilir. Öyle 15 yılda bir de yazılmaz. Çağın gerekleri ve eğitimin ihtiyaçlarına göre sürekli geliştirilir. Geçerliliğini yitiren bilgiler çıkarılır, yenileri konulur. Anayasa'da ve Temel Eğitim Yasası'nda bir değişim mi söz konusu ki böylesine abartılı bir tutum sergileniyor. Anlayamadık değerlendirmesinde bulundular. 
Talim Terbiye ile Bakan Çelik arasında bir frekans uyumsuzluğu olduğu da kesin. Bu, pek çok noktada kendisini hissettiriyor. Hele hele bazı çelişkiler var ki kafa karıştırmaya yetiyor. Örneğin, pilot bölge olarak belirlenen il sayısı 10'du. Dün 6 olarak açıklandı. Örneğin, gelecek yıl, mezralar da dahil her okula internet erişimi sağlanacağı söylendi. Ancak bırakın interneti, bilgisayarı okullar yakacak kömür, telefonlarını açtıracak kaynak bile bulamıyor. 
Yeni programa göre, eğitime görsel boyut da kazandırılacakmış. Öğrenciler sınıflarda birlikte film izleyip değerlendirmesini yapacaklarmış. Acaba kaç okulda, kaç sınıfta film gösterici var .. 
Toplantı sonrasındaki soru cevap bölümünde, Bakan Bey'e, utanç rakamlarını hatırlattım. 100 bin öğrencinin ÖSS ve LGS'de sıfır aldığını, 7.5 milyon vatandaşımızın okuma yazma bilmediğini, 9.2 milyon kişinin ilköğretim de dahil hiçbir diplomasının bulunmadığını söyleyip yeni programın bunlara çare olup olmayacağını sordum. Cevabı ilginçti ABD'de liseyi bitirenlerin yüzde 13'ü de okuma yazma bilmiyor .. 
İşte ilginç anektot daha Vali Güler, İstanbul'a okul yapmak istiyoruz ama ihale yasası yüzünden gecikiyoruz diye yakınıca, Bakan Çelik de biz de aynı yasadan şikayetçiyiz, acilen değiştirilmesi gerekiyor dedi. 
Çok daha kolay bir değişimi gerçekleştiremeyen bu iktidar, böylesi köklü bir değişimi nasıl gerçekleştirecek Değerlendirmesini size bırakıyorum... 
Özetin özeti Elbette değişime karşı çıkmıyorum. Elbette yapılanları küçümsemiyorum. Ama, buna benzer o kadar çok proje gördük ki, artık yoğurdu üfleyerek yiyoruz. Görmeden inanmak istemiyoruz. MEB, geçen yıl da liselerin bu yıldan itibaren 4 yıla çıkarılacağını, ders kitaplarının değiştirileceğini duyurmuştu. Sonuç Aynen devam... 



</TEXT>
</DOC>
