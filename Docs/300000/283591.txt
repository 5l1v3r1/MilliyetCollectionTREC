<DOC>
<DOCNO> 283591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/astro/index.html </URL>
<DATE> 2004/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoğun ve yorucu bir gün 
</HEADLINE>
<TEXT>


Gün içinde çok şey aynı anda değişerek bizi şaşırtabilir. Elimizdeki maddi kaynakları daha iyi değerlendirmenin yollarını aramalıyız ama özellikle öğleden sonra saatlerinde bu pek kolay olmayacak.Koç'lar bugün de dikkat çekiyorlar. Kişisel girişimlerinde başarı kazanacakları fırsatlar bulunuyor ancak biraz toleranslı olmaları gerekiyor. Boğa'ların gerçekçi olmadıkları takdirde kayıplar yaşamaları söz konusu olabilir. Dikkatsiz ve önlemci olmamalarından dolayı sıkıntılı olacaklar. İkizler rahat bir gündeler. Başkalarından alacakları önerileri değerlendirmekten yana olacaklar. Yengeç'ler için hızlı hareket etmek kolay. Özellikle günlük işlerinde tamamlanması gereken konularda zorlansalar bile üstesinden gelebilirler. Kariyer konusu da dikkat çekiyor. Aslan'lar olumlu düşünceler içerisindeler. Akıcı enerjilerini kullanarak yabancılarla ilgili projelerinde önemli gelişmeler sağlayacaklar. Başak'lar birçok konuda sağduyulu olmayı başarmalılar. Duygusal olarak kendilerini gergin hissetmeleri ilişkilerine olumsuz yansıyabilir. Terazi'ler yakın ilişkilerinde ılımlı olmaları gereken bir gündeler. Ortaklaşa alanda yeni girişimleri konusunda düşünmeden hareket etmemeliler. Akrep'ler bugün kendilerine daha fazla önem vermeliler. Sağlıklarıyla ilgili konuları ihmal etmeden ellerindeki işlere odaklanabilmeliler. Yay'lar akıcı enerjileri ile iyimser günlerindeler. Yaratıcı konularda yenilikler denemeleri ve aşk hayatındaki gelişmeler onları mutlu ediyor. Oğlak'lar bugün eve ait konularda daha önlemci olmalılar. Duygusal gerilimden uzak kalmaları ve yapıcı yanlarını öne çıkarmaları onları rahatlatacak. Kova'lar düşünceleri ile ilgi toplayacakları bir gündeler. yakın çevrelerindeki hareketlilik onlara iyimserlik katıyor. Balık'lar maddi konularda ani kararlardan kaçınmalılar. Gereksiz riskler üzücü sonuçlar getirebilir. 

</TEXT>
</DOC>
