<DOC>
<DOCNO> 267044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/guncel/gunz1.html </URL>
<DATE> 2004/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>



Festivalin adı değişti 'netekim' 

ENDER TÜRKKAN Muğla DHA 
MuĞla'nın Marmaris ilçesinde 12 Eylül müdahalesinin 24. yıldönümünde 78'liler Vakfı tarafından düzenleneceği açıklanan ve ilçede gerginliğe yol açan "Netekim Festivali"nin adı "Marmaris Demokrasi ve Kültür Şenliği" olarak değiştirildi. 78'liler Vakfı Sözcüsü Celalettin Can, festivalde yasadışı eylemde bulunmayacaklarını, slogan dahi atmayacaklarını dile getirerek, "Bu festivalin amacı çok sesli ve çoğulcu demokrasi anlayışının ve kültürünün ülkemize yerleşmesine katkı sunmaktır" dedi. 

Yatağan zehir soludu 

HÜSEYİN KOCABIYIK Muğla DHA 
YataĞan ilçesinde, termik santralın baca gazı arıtma tesislerinin çalışmaması nedeniyle, yeniden k bus dolu günler yaşanıyor. Sürekli hava kirliliği ölçümleri yaptıklarını belirten Yatağan Sağlık Grup Başkanı Dr. Ömer Kandemir,"Bu dün sabah ölçümlerinde, kükürtdioksitte sınır değeri olan 500 mikrogram metreküpün çok üstüne çıkıldığı belirlendi. Santralda üretim tamamen durduruldu" dedi. Belediye Başkanı Haşmet Işık, 2 gündür zehir soluduklarını belirterek, "Baca gazı arıtma tesislerinin bir an önce devreye girmesi gerekiyor" diye konuştu. 

Eski başkana 'zübük' haczi 

İZMİR DHA 
AZİZ Nesin'in yalancı ve rüşvetçi politikacıları anlattığı "Zübük" adlı romanı, Aydın'ın Kuşadası Adliyesi'nin gündemine 4 yıl önce girdi. 1984 -1989 arası Davutlar Belediye Başkanlığı yapan Cemalettin Özelbiçer, koltuğunu Adem Tuna'ya kaptırdı. "Davutlar'ın Sesi" gazetesinin sahibi Özelbiçer'in, "Zübük"ten alıntılar yaptığı yazılarında kendisine hakaret ettiğini öne süren Tuna, tazminat davası açtı. Özelbiçer 8 milyar ödemeye mahk m oldu. Alacak, ceza yasal faiziyle 26 milyar liraya yükselince, icra dairesi devreye girdi. Özelbiçer'in evine bir hafta önce polis ve icra memurlarıyla gelen Küçük, 9 milyar liralık eşyayı haczetti. 

Küfürbaz polis açığa alındı 

ANKARA Milliyet 
Ankara'da DHA muhabiri Ümit Kozan'ı tartakladığı öne sürülen polis memuru açığa alındı. Esenboğa Havalimanı'nda dün 7 saat rötar yapan Onur Air'e ait uçağın bekleyen yolcularını görüntülemeye çalışan Kozan, bir polis memuruyla tartıştı. Polisin kendisini tartakladığını ve küfrettiğini öne süren Kozan, Ankara Emniyeti'ne giderek, polisten şik yetçi oldu. Ankara Emniyeti olayla ilgi inceleme başlatırken, İçişleri Bakanı Abdülkadir Aksu'nun talimatı üzerine, inceleme sonuçlanıncaya kadar polis memurunun açığa alındığı belirtildi. 


</TEXT>
</DOC>
