<DOC>
<DOCNO> 260468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sondun24.html </URL>
<DATE> 2004/08/04/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Filistin yönetimi, AB bağışlarını militanlara mı aktardı 
</HEADLINE>
<TEXT>

     Avrupa Birliği AB , Filistin Yönetimi'nin AB bağışlarını militanlara aktardığı yolundaki iddialarla ilgili olarak Filistinli mahkumları sorgulamak için İsrail'den izin istedi. 
     İsrailli güvenlik kaynakları, AB'nin İsrail'den Filistinli mahkumları sorgulamak için izin istediğini söyledi. 
     Kaynaklar, hükümetin, AB müfettişlerinin, binlerce Filistinli mahkumun bulunduğu İsrail cezaevlerini ziyaretine izin verip vermeyeceği hakkında yorum yapmazken, İsrail'de yayımlanan Haaretz gazetesi, İsrail'in, ''AB'nin şüphelerinin doğruluğunun ortaya çıkması'' için bu talebe olumlu yanıt verebileceğini yazdı. 
     AB Yolsuzlukla Mücadele Bürosu OLAF sözcüsü Joerg Wujahn da müfettişlerin halihazırda bölgeyi ziyaret ederek, İsrail ve Filistinlilerle görüştüğünü söyledi, ancak ziyaretle ilgili ayrıntılı bilgi vermedi. 
     Avrupa Parlamentosu'nun nisan ayında tamamladığı soruşturma sonucunda Filistin Yönetimi'nin, AB yardımlarını, 2000'in sonundan 2002'ye kadar, İsrail'e karşı saldırılarda kullanmaları için militanlara aktardığına ilişkin ''kesin kanıt'' bulunamamıştı. 
     Ancak bazı milletvekilleri sonuca itiraz ederek, soruşturmanın OLAF tarafından sürdürülmesini istemişti. 
     
</TEXT>
</DOC>
