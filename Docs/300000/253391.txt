<DOC>
<DOCNO> 253391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sontur21.html </URL>
<DATE> 2004/07/06/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
"Sınıfta kaldın" şakasını ciddiye alan genç bulunamıyor... 
</HEADLINE>
<TEXT>

     Afyon'da, arkadaşlarının ''Devamsızlıktan sınıfta kaldın'' şakasını ciddiye alarak evden kaçan öğrenci bulunamıyor. 
     Evden kaçarken yanına aldığı 6 milyar lira ve ziynet eşyalarıyla ortadan kaybolan 15 yaşındaki G.Ç'nin hayatından endişe eden ailesi, çocuğunu arıyor. 
     G.Ç'nin 2 gün, Afyon'da bir otelde kaldığını belirleyen baba Y.Ç, AA muhabirine yaptığı açıklamada, ''oğlunun, arkadaşlarının şakasına kurban gittiğini'' söyledi. 
     Y.Ç, şöyle konuştu 
     ''7-8 Haziran tarihlerinde Afyon bir otelde kaldığını öğrendik. Sağlık durumunun iyi olduğunu biliyoruz. Arkadaşı Emre A. ile yeni cep telefonu almışlar, 3 gün kadar kullanmışlar, yaşları tutmadığı için telefonu satmışlar. Afyon'dan Mercedes araba kiralamışlar ve en son Afyon'un Sinanpaşa İlçesi'nde görmüşler. Başka da bir haber alamadık.'' G.Ç'nin okulların kapandığı 15 Haziran günü kaybolduğunu belirten Y.Ç, vatandaşlardan yardım istedi. 
     
</TEXT>
</DOC>
