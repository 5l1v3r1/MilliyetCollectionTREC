<DOC>
<DOCNO> 285953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/yasam/axyas01.html </URL>
<DATE> 2004/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara ve kahve birbirini tetikliyor 
</HEADLINE>
<TEXT>


Kahvenin yanında içilen sigara, kalbe zarar veriyor. Sigarayı bırakamayanlar, en azından sigarayı kafeinli ilaçlarla beraber içmemeye özen göstermeli 

DIŞ HABERLER SERVİSİ 

Kan akışını etkiliyor 
TİRYAKİLERİN vazgeçilmez ikilisi sigara ile kahveyi aynı anda içmenin kalbe verdiği zarar, bunların tek başına içilmesinin neden olduğundan çok daha fazla. Atina Tıp Fakültesi'nin araştırmasına göre, kahveyle içilen sigara kalp damarlarında sertleşme riskini artırıp kan akışını olumsuz etkiliyor. 

En iyisi hiç içmemek 
ARAŞTIRMACILAR, kalp hastalıklarından korunmak için yapılabilecek en önemli hareketin sigarayı bırakmak olduğunu, ancak bu alışkanlıklarından kurtulamayanların da en azından sigarayı kahve gibi kafeinli içeceklerle birlikte içmemeye özen göstermeleri gerektiğini söyledi. 


</TEXT>
</DOC>
