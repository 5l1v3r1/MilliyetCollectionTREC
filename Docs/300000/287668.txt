<DOC>
<DOCNO> 287668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/yazar/zbirand.html </URL>
<DATE> 2004/11/10/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Ata'nın, rüyası gerçekleşiyor 
</HEADLINE>
<TEXT>


Atatürk'ün en büyük rüyası Türkiye'yi Batı uygarlığına taşımaktı. Bugün hayatta olsa, Türkiye' nin hedefine yakınlaşmakta olmasından dolayı büyük bir keyif duyardı. Herhalde etrafındakilere döner ve daha hızlı gidilmesi için neler yapılması gerektiğini söylerdi.Hükümetin hatalarına dikkat çeker ve "önceliklerini iyi saptasınlar, ayrıntılarla uğraşmayı bıraksınlar " derdi. 
Ata'yı en çok hayret ettirecek, belki de kızdıracak konu, kamu oyundaki tartışmalar olacaktı. Yanındakilere "Bağımsızlığımızın elden gideceğini söyleyenler, acaba neden söz ettiklerini biliyorlar mı " diye sorardı. AB'ye üye 24 ülke bağımsızlığını kaybetmezken, Türkiye'nin neden kaybedeceğini sorgulardı. Arkasından da onlara bağımsızlığın ne anlama geldiğini anlatırdı. Kendi yaptıklarından örnekler verir, gerçek bağımsızlığın zenginleşmeden, bilgi toplumu olmaktan geçtiğini anlatırdı. 
Hele "Kemalizm" adına AB'ye karşı çıkanları karşısına alıp iyi bir ders verirdi."Benim adıma konuşmayın. Hiç değilse, bilerek konuşun." derdi. 
Ata'yı en çok şaşırtacak diğer bir konu, herhalde ikiye bölünen kamu oyundaki karşılıklı suçlamalar olurdu.Tartışmalara bakar ve herhalde neyin kavgasının yapıldığını anlayamazdı 
- Bana lütfen söyler misiniz, Avrupa Birliğine karşı çıkanlar işkencenin serbest bırakılmasını, insanların idam edilmelerini, İnsan Haklarının hiçe sayılmasını mı istiyorlar, diye sorardı. 
Etrafındakiler, nelerin döndüğünü, kimin hangi gerekçeyle AB'ye karşı çıktığını anlatsalar dahi Ata tatmin olmazdı. 
- Benim fikirlerimi çarpıtıyorlar, demekle yetinirdi. 
Arkasından da kahkayı basar ve büyük olasılıkla şu tavsiyede bulunurdu 
"Dikkat ediyorum, AB ile ilişkileri hep tersten yorumluyorsunuz. Avrupa'nın Türkiye'yi almadığı taktirde ne büyük zararlara uğrayacağını söylüyorsunuz. Neden, Türkiye'nin katkılarını konuşmuyorsunuz Neden Avrupa'nın Türkiye'ye getireceği avantajları tartışmıyorsunuz Negatif olmak yerine, neden gelişmelere olumlu açıdan yaklaşmıyorsunuz. Bu abuk sobuk yaklaşımdan vaz geçin ve Türkiye' yi 1 inci lig' e çıkarın. " 
Herşeye rağmen, gördüklerinden memnun olduğunu da eklerdi. 



ANAP İLE DYP'NİN BİRAZ AKILLARI VARSA Aslında yılan hikayesine döndü, ancak bir defa daha değinmek istiyorum. 
DYP ile ANAP birleşmesi gerçekten insanları bıktırdı. Oysa belki farkında değiller, ancak birleşemedikleri taktirde biri tamamen yok olacak, diğeri ise minicik bir parti olarak kalacak. 
Günah değil mi 
Birleşseler, AKP karşısında seslerini duyurabilecek bir düzeye gelecekler. 
Üstelik ANAP kadroları- DYP'liler alınmasınlar- göreceli olarak daha düzeylidir. İki partinin kadrosu birleştiğinde, elde edecekleri sonuç çok daha etkili olacaktır. Birbirlerini tamamlayacaklardır. Ayrıca, lütfen bana DYP ile ANAP arasında dünyaya bakış ideolojik açıdan aralarında ne fark olduğunu birileri anlatabilir mi 
Bugün gerçekçilik günüdür. 
Ne DYP, ANAP'ı teslim almaya kalkmalı. Ne de ANAP kendini gerçek değerinin üstünde satma çabasına girmeli. 
Yeter artık. Akılınızı kullanın ve birleşin Aksi halde ikiniz de silineceksiniz 

Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com yayınlanmaktadır. 



</TEXT>
</DOC>
