<DOC>
<DOCNO> 266457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/spor/bbas.html </URL>
<DATE> 2004/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlere durmak yok 
</HEADLINE>
<TEXT>


A Milli Basketbol Takımı, Avrupa Şampiyonası Eleme Grubu maçlarının hazırlıklarını iki antrenmanla sürdürdü. Başantrenör Tanjevic hata yapan oyuncularını sık sık uyardı 


Yıldızlar yoktu 
A Milli Basketbol Takımımız, Eylül ayında gerçekleştirilecek 2005 Avrupa Basketbol Şampiyonası Eleme Grubu maçlarının hazırlıklarına dün yaptığı çift antrenmanla devam etti. Hafta sonunda Abdi İpekçi Salonu'nda başlayacak ve üç gün sürecek olan Efes Pilsen Mini World Cup için de hazırlıklarını sürdüren Ay - Yıldızlı ekibimizde dünkü çalışmalarda ABD'ye giden Hidayet, sakat olan İbrahim ve soğuk algınlığı geçiren Kerem Tunçeri yer almadı. 

Tempo yüksekti 
KONDİSYON ve şut ağırlıklı sabah idmanında ayrıca grip olan Rasim de hafif çalıştı. Akşam antrenmanında taktik ağırlıklı bir program uygulayan Başantrenör Bogdan Tanjevic, oyuncularına sık sık sert uyarılarda bulunurken, kıran kırana geçen çalışmada Ay - Yıldızlı basketbolcuların da istekli olduğu gözlendi. A Milli Takımımız, bugün yine çift antrenman yaparak Mini World Cup organizasyonu çalışmalarını sürdürecek. n GÖKHAN TÜRE 

Hakemler açıklandı 

33. Avrupa Basketbol Şampiyonası'nın 2004 Eylül ayında yapılacak olan eleme grubu karşılaşmalarında Milli Takımımız'ın maçlarında düdük çalacak hakemler belli oldu. Program ve hakemler şöyle 8 Eylül B.Hersek - Türkiye L.Lamonica İta , N.Karoussis Yun , T.Kovacic Slo , 11 Eylül Türkiye - Estonya S.Shtriks İsr - D.Gologanov Bul - D.Kralj B.Hersek , 15 Eylül Türkiye - Hollanda M.Reatto İta - Z.Machaladze Gür - M.Mehandjiev Bul 18 Eylül Türkiye - B.Hersek S.Banica Rom - Y.Zarif İsr - B.Mrdak Sır , 22 Eylül Estonya - Türkiye V.Dovidavicius Lit - L.Sharro İsv - J.Kokainis Let , 25 Eylül Hollanda - Türkiye I.Dolinek Cek - V.Bulto İsp - E.Bertrand İsv . 


</TEXT>
</DOC>
