<DOC>
<DOCNO> 281657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonyas08.html </URL>
<DATE> 2004/10/19/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Bu testi kaçırmayın İşte Andropoz testi 
</HEADLINE>
<TEXT>

     Metin FERAH DHA 

ABANT İzzet Baysal Üniversitesi Tıp Fakültesi Üroloji Anabilim Dalı Başkanı Prof. Dr. Ahmet Metin, yaşa bağlı ereksiyon problemlerinin, peniste sertleşmeyi sağlayan dokunun kanlanmasının bozulmasının yol açtığı bir takım olaylar sonucunda ortaya çıktığını söyledi. 
     Erkeklerde yaşın ilerlemesiyle, erkeklik hormonunun azalmasına bağlı bir dizi olayın ortaya çıkmasına Andropoz' dendiğini belirten Metin, "Andropoz döneminde erkekte yaşam kalitesi önemli oranda değişmekte ve birçok organ sistemi olumsuz etkilenmektedir. Erkeklerde yaşla birlikte hormonal değişiklikler olmakta, cinsel istek ve ereksiyonda azalma görülmektedir. Kolay sinirlenme, vücut kas kitlesinde ve kemik mineral yoğunluğunda azalma, saç ve cilt değişiklikleri, yağ dokusunda artış ve uyku bozukluklarının ortaya çıkması, andropoz belirtileridir'' dedi. 
     Dünyada 60 yaşın üzerindeki nüfusun gittikçe arttığını belirten Metin, "Yaşa bağlı ereksiyon problemleri, arterioskleroz dediğimiz damarsal bozukluğa bağlı peniste sertleşmeyi sağlayan dokunun kanlanmasının bozulmasının yol açtığı olaylar sonucunda ortaya çıkmaktadır. Kendi kendinize 10 soru sorarak erkeklik hormonlarındaki azalmayı belirleyebilirsiniz. Eğer 1 ve 7 numaralı soruların cevabı evet' ise, veya bu sorular dışında 3 sorunun cevabı evet' ise erkeklik hormonunda azalma belirtileri var demektir'' dedi. 
     
     İŞTE O SORULAR 

     1-Cinsel isteğinizde azalma oldu mu 
     2-Enerjinizde azalma var mı 
     3-Kas kuvvetinizde azalma var mı 
     4-Boyunuz kısaldı mı 
     5-Hayattan zevk almanız azaldı mı 
     6-Mutsuz ve karamsar mısınız 
     7-Ereksiyon kalitesinde azalma var mı 
     8-Akşam yemeğinden hemen sonra uykunuz geliyor mu 
     9-Son zamanlarda spor yaparken zorlanıyor musunuz 
     10-Son zamanlarda iş performansınız düştü mü 
     

     
</TEXT>
</DOC>
