<DOC>
<DOCNO> 294607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/dunya/adun.html </URL>
<DATE> 2004/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Felluce şik yeti 
</HEADLINE>
<TEXT>


Washington, 'Felluce eleştirilerinden' duyduğu rahatsızlığı Mehmet Ali Şahin'e iletirken, Grossman 'Bir yaralının öldürülmesi bizim için felaket olmuştur' dedi 

Yasemin Çongar - Washington 


ABD yönetimi, TBMM İnsan Hakları Komisyonu Başkanı Mehmet Elkatmış başta olmak üzere bazı milletvekillerinin, Felluce operasyonlarını eleştirirken kullandıkları sözlerden duyduğu rahatsızlığı, Ankara'ya bir hafta içinde ikinci kez iletti. Bush yönetimi, konuyu Washington'da bulunan Başbakan Yardımcısı Mehmet Ali Şahin'in dikkatine sundu. 
Başkan Bush'un İç Güvenlik Danışmanı Frances Fragos Townsend, önceki gün bu meseleyi daha ayrıntılı ele alabilmek için Şahin'le "baş başa" bir araya gelmek isedi. Şahin daha sonra bu ikili görüşmeye ilişkin bilgi verirken, "Ciddi bir sıkıntı doğduğunu anladım" ifadesini kullandı. 
Washington'da düzenlediği basın toplantısında bu konudaki soruları yanıtlayan Şahin, "Demokratik bir ülkede milletvekillerinin kişisel düşüncelerini açıklamaları demokratik haklarıdır. Ancak bu düşünceler iki ülke ilişkilerini zedeleyecek, gerecek bir üslup taşımamalıdır" diyerek, ABD'nin Irak'taki operasyonlarına "soykırım" benzetmesi yapan Elkatmış'ı adını vermeden eleştirdi. Şahin, "Maksadını aşan birkaç ifade, ABD ile aramızdaki derinlemesine ilişkileri koparacak nitelikte değildir" dedi. 
ABD Dışişleri Bakan Kıdemli Yardımcısı Marc Grossman da, önceki gün Şahin ve beraberindekilerle görüşürken, Elkatmış'ın ifadelerinden şik yetçi oldu. Şahin daha sonra basına yaptığı açıklamada, Grossman'ın "camide can çekişen bir kişinin bir Amerikan askerince öldürülmesi bizim için felaket olmuştur" diyerek, Felluce'den yansıyan görüntülerin kendilerini de rahatsız ettiğini söylediğini aktardı. 

İkinci uyarı 
ABD Dışişleri'nin Irak'tan Sorumlu Dışişleri Bakan İkinci Yardımcısı Ron Schlicher, Türk gazetecileri için düzenlediği yuvarlak masa toplantısında, Felluce operasyonuna ilişkin olarak bazı Türk yetkililerinin yaptığı açıklamaları eleştirdi. "Olguya ve veriye dayanmayan açıklamalardan kaçınmak gerektiğini" vurgulayan Schlicher, buna karşın Felluce'deki bütün savaş hukukuna aykırı davranış iddialarının soruşturulduğunu, bu kapsamda bazı Amerikan askerlerinin halen tutuklu bulunduğunu da aktardı. Schlicher, ABD'nin kimyasal silah kulladığı iddasını ise "asılsız" diye niteledi. 


</TEXT>
</DOC>
