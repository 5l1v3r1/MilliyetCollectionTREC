<DOC>
<DOCNO> 273368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sonsiy11.html </URL>
<DATE> 2004/09/20/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Bakanlar Kurulu toplandı... 
</HEADLINE>
<TEXT>

     Bakanlar Kurulu, Başbakan Recep Tayyip Erdoğan'ın başkanlığında saat 13.45'te toplandı. 
     Edinilen bilgiye göre, Bakanlar Kurulu toplantısında, Devlet Bakanı Ali Babacan, kamu finansmanı ve borç yönetimi raporu konusunda bilgi verecek. 
     Toplantıda ayrıca Özelleştirme İdaresi Başkanı Metin Kilci de özelleştirme çalışmaları konusunda bilgi sunacak. 
     Bakanlar Kurulu toplantısında ayrıca AB uyum çalışmaları ile Bakanlar Kurulu'na ve TBMM'ye sevkedilecek kanun tasarı ve taslakları ele alınacak. 
     Dışişleri Bakanı ve Başbakan Yardımcısı Abdullah Gül ABD'de, Devlet Bakanı ve Başbakan Yardımcısı Abdüllatif Şener Yeni Zelanda'da, Enerji ve Tabii Kaynaklar Bakanı Hilmi Güler Azerbaycan'da bulundukları, Milli Eğitim Bakanı Hüseyin Çelik de rahatsız olduğu için Bakanlar Kurulu toplantısına katılamıyor. 
     
</TEXT>
</DOC>
