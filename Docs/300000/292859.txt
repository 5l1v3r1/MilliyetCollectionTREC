<DOC>
<DOCNO> 292859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sonspo18.html </URL>
<DATE> 2004/11/28/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Kayserispor ayağa kalktı 3-1 
</HEADLINE>
<TEXT>

     Süper Lig'de Kayserispor, ilk yarısı golsüz biten maçta güçlü rakibi Gaziantepspor'u ikinci yarıda attığı 3 golle mağlup etti. Sarı-kırmızılı takımdan Balili, Mehmet Topuz ve Gökhan Gaziantep filelerini havalandırırken, Jaziri konuk ekibin tek sayısını kaydetti. Kayserispor bu sonuçla puanını 11'e yükseltti. 
     16. dakikada sağ kanattan Mehmet Topuz'un pasında topla buluşan Gökhan'ın sert vuruşu, az farkla avuta çıktı. 
     19. dakikada Jaziri'nin pasında ceza sahasında topla buluşan Erhan Namlı'nın vuruşunu kaleci Metin Aktaş yatarak kontrol etti. 
     26. dakikada Mehmet Topuz sol kanattan ceza sahasındaki Gökhan'a topu ortaladı. Devran topu almak isteyen Gökhan'ı düşürdü, hakem devam dedi. 
     29. dakikada Serkan Damla, sol kanattan ceza sahasına ortaladı. Gökhan'ın kafa ile vuruşunda top üst direkten avuta çıktı. 
     40. dakikada Müslüm Can, ceza sahasındaki Kamber'i gördü. Kamber'in vuruşunda top Hasan'a çarparak döndü. 
     Karşılaşmanın ilk yarısı 0-0 sona erdi. 
     
     İKİNCİ YARI 

     47. dakikada Kayserispor cezaalanı içerisinde oluşan karambolde Erhan vurdu, top Metin Aktaş'ta kaldı. 
     51. dakikada Kamber'in ara pasında topla buluşan Balili, Kaleci Kaya'yı çalımlayarak topu ağlara gönderdi 1-0. 
     66. dakikada Gökhan'ın pasında topa sahip olan Mehmet Topuz, ceza sahasına girdi. Kaleci Kaya'yı çalımlayarak geçen Mehmet Topuz, topu Gaziantepspor filelerine gönderdi 2-0. 
     69. dakikada Nazarov'un yaklaşık 35 metreden sert vuruşunda Kaleci Metin Aktaş, topu iki hamlede kontrol etti. 
     79. dakikada Müslüm Can'ın uzun pasında topla buluşan Gökhan'ın vuruşu, Kaleci Kaya'nın üzerinden ağlara gitti 3-0 
     84. dakikada defanstan dönen topa hakim olan Jaziri'nin vuruşunda top Kaleci Metin Aktaş'ın sağından Kayserispor fileleriyle buluştu 3-1. 
     Karşılaşma, Kayserispor'un 3-1 üstünlüğüyle tamamlandı. 
     
     KÜNYE 

     

Stat Atatürk. Hakemler Erol Ersoy xx, Nihat Mızrak xx, Ali Saygın Öğel xx. Kayserispor Metin Aktaş xxx, Serkan Damla xxx, Ali Turan xxx, Balili xxx Dk. 64 Mithat x , Gökhan Ünal xxx, Johnson xxx Dk. 80 Kemal x , Müslüm Can xxx, Mehmet Topuz xx Dk. 84 Fazlı x , Alper xxx, Levent xx, Kamber xxx. Gaziantepspor Kaya x, Bülent x, Jaziri xx, İbrahim xx, Erdal x Dk. 65 Lazarov x , Gökhan x Dk. 78 İlhan x , Sedat x Dk. 65 Andrev x , Bekir x, Erhan Namlı x, Hasan x, Devran x. Goller Dk. 51 Balili, Dk. 66 Mehmet Topuz, Dk. 79 Gökhan, Dk. 84 Jaziri. Sarı kartlar Dk. 20 Johnson, Dk. 75 Metin Aktaş Kayserispor , Dk. 37 Devran, Dk. 53 Erdal, Dk. 61 Bülent Gaziantepspor .      
</TEXT>
</DOC>
