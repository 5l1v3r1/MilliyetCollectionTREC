<DOC>
<DOCNO> 274853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/son/sonspo03.html </URL>
<DATE> 2004/09/25/ </DATE>
<TIME> 00.10 </TIME>
<AUTHOR>  </AUTHOR>
<HEADLINE>
Gençlerbirliği hocası Arıca'yı ağlatan yenilgi 
</HEADLINE>
<TEXT>

     F.Bahçe karşısında alınan mağlubiyet Gençlerbirliği hocası Erdoğan Arıca’yı yıktı. Arıca basının sorularını yanıtlarken gözyaşlarını tutamadı 
     
     Sadece 2 galibiyet 
     Gençlerbirliği için bu sezon işler çok da iyi gitmiyor... Oynadığı 7 karşılaşmada sadece iki galibiyet alabilen Başkent temsilcisi, dün oldukça dramatik bir yenilgiyle sahadan ayrıldı. Sedat’ın golüyle 1-0 öne geçen Kırmızı - Siyahlılar, 86. dakikaya kadar da bayram yaşadı. Ancak Alex’in iki golüyle üç puan hayalleri yıkılan Gençler’de teknik direktör Erdoğan Arıca da soyunma odasına giderken büyük üzüntü yaşadı. 
     
     Cavcav da üzgün 
     Basının sorularını yanıtlamakta bile güçlük çeken Arıca, Stresli dakikalar yaşadık. Ancak herşeye rağmen sonucu korumalıydık. İşte bunu başaramadıkö dedi. Arıca bu sözlerinden sonra gözyaşlarını tutamadı ve soyunma odasına gitti. Tecrübeli teknik adamın öğrencileriyle hiçbir konuşma yapmadığı ve doğruca kafileyi taşıyan otobüse bindiği öğrenildi. Başkan İlhan Cavcav ise skorun Egaleo maçı öncesinde büyük moral bozukluğu yarattığını dile getirdi. 
     
     İlhan Cavcav’ı üzen tablo 
     Gençlerbirliği Başkanı İlhan Cavcav’ın üzüntüsü başkaydı. Büyük takımlarla oynayan kulüplerin genel davranış biçimi olan yüksek fiyata bilet satma’nın bedeli, boş tribünler oldu. Cavcav, tribünlerin boş olmasından dolayı rahatsızlığını dile getirerek, Stadın dolmamasına maddi açıdan değil, manevi açıdan çok üzüldümö dedi. 
     
</TEXT>
</DOC>
