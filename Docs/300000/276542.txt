<DOC>
<DOCNO> 276542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sonspo09.html </URL>
<DATE> 2004/10/01/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Çalımbay Malatyaspor karşısında tek hedefimiz galibiyet... 
</HEADLINE>
<TEXT>

     Çaykur Rizespor Teknik Direktörü Rıza Çalımbay, Malatyaspor karşısında tek hedeflerinin galibiyet olduğunu belirtti. 
     Çalımbay, yaptığı açıklamada, Malatyaspor karşısında 3 puan almaları durumunda ligdeki konumlarının daha da iyi olacağını ifade ederek, ''Malatyaspor karşısında tek hedefimiz 3 puan. Taraftarımızında desteği ile bunu başaracağız'' dedi. 
     Çalımbay, Malatyaspor'un başarılı bir takım olduğunu vurgulayarak, şöyle devam etti 
     ''Her iki takım açısından zorlu ve çekişmeli bir maç olacak. Rakibimizin artı ve eksilerini futbolculara anlattım. Artık bundan sonra görev futbolcularımıza düşecek. Sahada bütün güçlerini ortaya koyarak bize yakışır şekilde iyi bir futbol ortaya koyup taraftarımızı sevindirmek istiyoruz. Biz sahada mücadelemizi verirken her şartta taraftarımız bizi bu maçta doksan dakika yalnız bırakmamalı.'' Çaykur Rizespor'un Malatyaspor karşısına, muhtemelen Zdrakov, Kurşat, Koray, Bashır El Tabai, Gürol, Fahri, Ünal, Cem Baki, Serkan Özdemir, Okan ve Murat Sözkesen 11'i ile çıkması bekleniyor. 
     
</TEXT>
</DOC>
