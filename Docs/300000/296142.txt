<DOC>
<DOCNO> 296142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/yazar/heper.html </URL>
<DATE> 2004/12/09/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
17 Aralık patlama noktası 
</HEADLINE>
<TEXT>


AB'nin genişlemesinden sorumlu Türkiye Bölümü Başkanı Alain Servantie'ye Genç İş Adamları Derneği üyelerinin şu sorusu ilginç "Biz sabırsızız. AB'ye girmek istiyoruz ama sanki AB bize sürekli mazeret uyduruyor. Gerçekten her şey tamamlansa kaç yıl sonra üye oluruz " 
Cevap sorudan daha ilginç "Buna cevap veremem. AB'ye aday olmayı siz istediniz." 
Yukarıdaki satırlar 2000 yılına ait. 
Peki o günden bugüne Batı'da anlayış değişikliği oldu mu 
Hayır. 
İşte en son, yine D'Estaing konuştu Türkiye'ye "Hayır"ını tekrarladı. 
Zirve taslağının ikincisi hazırlandı, o da Türkiye için birincisinden daha çok olumsuzluklar taşıyor. 

17 Aralık'a bir hafta kaldı. Ve o günden sonra AB rüyasının gerçekleşmesi için en aşağı 11 koca yıl daha var. 
Ama 70 milyonun büyük çoğunluğu buna razı, çünkü AB demek Türkiye'de standartların yükseltilmesi demek. 
Bu tek taraflı bir yarar mı 
Hayır. 
AB'nin de dünyada etkin bir yer edinebilmesi için Türkiye'ye ihtiyacı var. 
Ama Batı'da bunu gören de var, görüp görmezden gelen de. 

TÜRKİYE'yi engelleyici girişimlere karşı Ankara 17 Aralık'ın arifesinde son kozunu oynuyor. Bastırıyor. 
"Müzakereler ne zaman başlayıp ne zaman bitecek, bu konuda koşulsuz tarih verilmeli. Görüşmelerin tam üyelikle sonuçlanacağı kabul edilmeli. 
Güney Kıbrıs'ı tanımak ancak müzakere tarihi verildikten sonra düşünülmeli." 

HER şeye rağmen Türkiye 17 Aralık'ta müzakere tarihi alacakmış gibi görünüyor. 
Ama güçlükler o gün bitmeyecek, asıl o günden sonra başlayacak. 
Hem 31 ana başlıkta toplanan konular tartışılacak, hem de sonradan icat edilen şartlar. 
Ankara bu konuları tartışmaya hazır mı 
Müzakere konularına hakim yetişmiş kadroları var mı 
Örneğin, tarımla ilgili konuda, müzakereler sonucunda milyonlarca tarım işçimiz işsiz kalacaksa, bunlar için istihdam projeleri hazırlanıyor mu 

ANKARA her türlü ihtimale karşı hazırlıklı olmalı. Bir ülkenin kaderi, 10-15 yıl beklemeyi kabul etmesine rağmen gerçekleşmeme ihtimali de olan bir rüyanın akışına bırakılamaz. Türkiye'nin AB üyesi olma ve olamama olasılığına göre, aynı anda yürüyen iki plana ihtiyacı var. 

'TESELLİ' GİBİ SÖZLER "AB olmazsa Kopenhag kriterlerine Ankara kriterleri der, yolumuza devam ederiz" veya "Biz değişiklikleri zaten AB için değil, halkımız için yaptık." 
Bu sözler güzel, ama samimi mi İnanılarak söylenseydi değişiklikler çoktan yapılırdı. Üstelik aceleye gelen bazı yenilikler AB'ye girilemezse olumsuzluklar da doğurabilir. 

AVRUPA'DA 
Böylesi az bulunur Bazı sözler vardır, yarattığı etki söyleyenin amacını da tahminini de aşar. 
Mesut Yılmaz'ın, "Avrupa yolu Diyarbakır'dan geçer" cümlesi de öyle. 
Şimdi Yılmaz'ın bu sözünü AB yetkilileri de kullanıyor. Çünkü bu cümle vermek istedikleri mesajı çok "gizemli" bir şekilde ifadeye yarıyor. 
Avrupa Parlamentosu Başkanı Josep Borrell Türkiye'den ayrılırken bir ilginç söz daha sarf etti "İstanbul isterse tek başına AB'ye tam üye olabilir." 
Bunu keşfetmek için ne müneccim, ne de Borrell olmaya gerek var. 
Bırakın İstanbul'u, neredeyse Türkiye'nin dörtte biri bazı Avrupa ülkelerinden daha gelişmiş sayılabilir. Burada bilgi, eğitim, kazanç, giyim kuşam, sanat, estetik Avrupa'yı kıskandıracak düzeydedir. Yaşam kalitesi bazı Avrupa ülkelerinden yüksektir. 
Ama Türkiye Avrupa'ya 70 milyonuyla girmek istiyor. 
Borrell'in anlamak istemediği işte bu... 

ARHAVİ 
Sahil yoluna evet... Renkli TV'ye hayır. Boğaz köprüsüne hayır. Bunlar tutmadı. Çünkü, ihtiyaçlar, önlerine çekilmek istenen setleri yıkar, geçer. 
Son "hayır kampanyası" Karadeniz sahil yolunun Arhavi bölümü için sürdürülüyor. 
Karadeniz'de, sahil yolunun biten bitmeyen kısımlarını da kullanarak Sarp Kapısı'na kadar gittim. On gün gezdim, gördüm. O yol bitince turistik tesisler de, turistler de Karadeniz Bölgemizi adeta işgal edecek. Kazanılan para daha da güzel bir çevrenin yaratılmasına yarayacak. 
Kötü mü olacak 

REKLAM 
Başkan'ın işi mi Kiptaş Başakşehir'de ev satıyor. İlanlarda çok büyük boy fotoğraflarıyla Başkan Kadir Topbaş gülümsüyor. Yoksa, Başkan Topbaş birkaç flaş işle de olsa İstanbulluların beğenilerini allak ullak edemeyince, göze girmek için bula bula bu yolu mu buldu 



</TEXT>
</DOC>
