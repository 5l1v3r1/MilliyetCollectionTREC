<DOC>
<DOCNO> 294411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sondun40.html </URL>
<DATE> 2004/12/03/ </DATE>
<TIME> 19.08 </TIME>
<AUTHOR>  </AUTHOR>
<HEADLINE>
Çeçenistan'da 10 yabancı militan öldürüldü 
</HEADLINE>
<TEXT>

     Rus ordusunun Çeçenistan'da 10 yabancı militanı öldürdüğü bildirildi. 
     İtar-Tass ajansının haberine göre, Rus ordusunun Kuzey Kafkasya'daki karagahında görevli Tümgeneral İlya Şabalkin, çeşitli bölgelerde düzenledikleri operasyonlarda ve meydana gelen patlamalarda 10 dolayında yabancı militanın öldürüldüğünü söyledi. 
     Şabalkin, ölenler arasında Türkiye, Kanada, Cezayir ve İngiltere'den gelen yabancı militanlar olduğunu belirtti, ancak ölenlerin kimlikleri hakkında ayrıntı vermedi. 
     İtar-Tass ayrıca, iki militanın da Açkoy-Martan köyü yakınlarında yola yerleştirmeye çalıştıkları mayının patlaması sonucu öldüğünü duyurdu. 
     Bu olayın ne zaman meydana geldiği hakkında bilgi vermeyen ajans, ölen militanlardan birinin adının Elsi Tsurayev olduğunu kaydetti. 
     Haberde, geçen haftalarda düzenlenen operasyonlarda da 2 Çeçen militanın öldürüldüğü belirtildi. 
     
</TEXT>
</DOC>
