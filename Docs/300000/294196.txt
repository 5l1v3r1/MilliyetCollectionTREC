<DOC>
<DOCNO> 294196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sonspo21.html </URL>
<DATE> 2004/12/02/ </DATE>
<TIME> 20.50 </TIME>
<AUTHOR>  </AUTHOR>
<HEADLINE>
Fenerbahçe,Ankaragücü maçı için kampa girdi... 
</HEADLINE>
<TEXT>

     Fenerbahçe, ligde Ankaragücü ile yarın yapacağı maçın hazırlıklarını tamamlayarak kampa girdi. 
     Sarı-lacivertliler, Samandıra Tesislerinde, Teknik Direktör Christoph Daum yönetiminde akşam çalıştı. Düz koşu ve istasyon çalışmasıyla başlayan ve pas organizasyonlarıyla devam eden yaklaşık 2 saatlik antrenman, taktik ağırlıklı çift kale maçla sona erdi. 
     Sakatlığı bulunan Deniz'in düz koşu yaptığı antrenmana, Van Hooijdonk katılmadı. 
     
     DAUM'DAN, ALMAN ANTRENÖR ADAYLARINA SEMİNER 
     Fenerbahçe Teknik Direktörü Christoph Daum, Almanya Antrenörler Derneği'nin organizasyonuyla Türkiye'ye gelen 24 antrenör adayına, Samandıra Tesislerinde seminer verdi. 
     Öğle saatlerinde tesislere gelen aday antrenörlerle 2 saat süren seminerde bir araya gelen Daum, çalışma teknikleri ve futbol uygulamaları konularında bilgi verdi. 
     Fenerbahçe'nin akşam antrenmanını da izleyen antrenör adayları, yarın Dereağzı'ndaki altyapı tesislerini gezecek. 
     
</TEXT>
</DOC>
