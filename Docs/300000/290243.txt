<DOC>
<DOCNO> 290243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sontur31.html </URL>
<DATE> 2004/11/19/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Telekom görevlisi, telefon bağladığı evdeki kadınları taciz etmiş .. 
</HEADLINE>
<TEXT>

     Balıkesir'in Bandırma İlçesi'nde telefon bağladığı evlerdeki kadınları, telefonla taciz ettiği öne sürülen Telekom görevlisi gözaltına alındı. 
     Alınan bilgiye göre, Bandırma İlçe Telekom Müdürlüğü'nde teknisyen olarak görev yapan C.E. 32 , Sunullah Mahallesi İsmail Gökmen Sokak'taki evine telefon bağlantısı yaptığı G.M'yi daha sonra telefonla arayarak taciz etti. 
     G.M'nin Cumhuriyet Savcılığı'na suç duyurusunda bulunması üzerine gözaltına alınan zanlının telefon görüşmelerinden, daha önce de evlerine telefon bağladığı E.O. ve Ş.Ç'yi taciz ettiği belirlendi. 
     Sorgulamasının tamamlanmasının ardından adliyeye sevk edilen Cemal E, tutuksuz yargılanmak üzere serbest bırakıldı. 
     
</TEXT>
</DOC>
