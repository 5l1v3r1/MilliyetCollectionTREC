<DOC>
<DOCNO> 284131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sontur04.html </URL>
<DATE> 2004/10/28/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
'Enezli Robinson' huzur evine gidiyor 
</HEADLINE>
<TEXT>

     İbrahim BİTİKLİ DHA 

EDİRNE'nin Enez İlçesi Hisar Dağı'nda 58 yıldan bu yana tek başına yaşayan 84 yaşındaki Süleyman Kılıç, kırılan bacağı iyileşmeyince huzur evinde kalmaya karar verdi. İlçede Robinson' olarak tanınan Kılıç, yaban hayatından ayrılacak olmanın üzüntüsünü yaşadığını söyledi. 
     Enez'deki Hisar Dağı'nda yaptığı bir kulübede tek başına yaşadığı için ilçede Robinson' olarak anılan Süleyman Kılıç'a baktığı atının tekme atınca, dört ay önce sağ bacağı kalçasından kırıldı. Enez Devlet Hastanesi'nde bir süre tedavi gören Kılıç'ın bacağı tam olarak iyileşmedi. Bakımını tek başına yapamayan ve ihtiyaçlarını karşılamakta zorlanan Kılıç dağdan inerek huzurevinde kalmaya karar verdi. Yaşadığı dağdaki yaban hayatından ayrılacağı için çok üzgün olduğunu söyleyen Kılıç, "4 ay kadar önce can yoldaşım atımın attığı çifte ile bacağım kırıldı. Bacağım h l iyileşmediği için hareket güçlüğü çekince insanların arasına dönmeye karar verdim'' dedi. 
     Enez'in Kocaali Köyü'nde dünyaya gelen Kılıç, 58 yıl sonra doğduğu köye dönmesinin bir anlamı olmadığını söyleyerek, şunları söyledi 
     "Bu kadar yıl sonra artık ne köylüm ne akrabalarım benimle ilgilenir. Bana yabancı gibi bakılır. Tam 58 yıldır köyde yokum. Hele yeni nesil beni hiç tanımaz. Dağdan kopmak bana çok zor geliyor. Ama elimden başka bir şey gelmiyor. Hareket yeteneğim zayıfladı. Artık tek başıma bu dağ yaşamını sürdürmem mümkün değil. Bu nedenle Edirne'deki huzur evinde kalmak istiyorum.'' Enez'in Kocaali Köyü'nde doğan Süleyman Kılıç, 58 yıl önce eşi ve ailesi ile yaşadığı sorunlar üzerine evi terk ederek Hisar Dağı'na çıktı. Kılıç, dağda kendi çabaları ile yaptığı kulübesinde yıllarca yaşamını sürdürdü. 
     
</TEXT>
</DOC>
