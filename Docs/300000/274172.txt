<DOC>
<DOCNO> 274172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/yasam/yas07.html </URL>
<DATE> 2004/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Paranız yoksa cezanız dayak ' 
</HEADLINE>
<TEXT>


Aşırı hızdan durdurulan arabadaki aile, sırf rüşvet vermedikleri için polislerce darp edildikleri iddiasında 

TÜRKER KARAPINAR Ankara 

Ankara'da oturan Kaçar ailesi, hafta sonu için gittikleri Kızılcahamam'dan dönüşte, polislerce dövüldükleri iddiasıyla savcılığa başvurdu. Başsavcılığa suç duyurusu dilekçesi veren baba Metin Kaçar, eşi Fadime ve oğlu Engin'le yaşadıklarını iddia ettikleri 'k busu' şöyle anlattı "Trafik polisleri tarafından durdurulduk. 'Hoş geldin velinimetim, arabanı şöyle çek' diyen polisler, radara yakalandığımı, 240 milyon lira ceza ödeyeceğimi söylediler. 'Siz cezamı yazın, emekli maaşımı alınca ödeyeyim' deyince, polisler, '100 milyon yok mu lan ' dedikten sonra beni darp ettiler. Araya giren oğlumun boynunu sıktılar. Bizi polislerden, yoldan geçenler kurtardı " 
Baba Metin Kaçar'a, Adli Tıp'tan 10 günlük 'iş göremez' raporu verildi. 
Kaçar ve ailesi, A.K., R.C. ve Ö.A. isimli polis memurları hakkında soruşturma açılması istemiyle ayrıca İçişleri Bakanlığı'na da dilekçe verdi. Kaçar, 3 polis hakkında "darp" suçu uyarınca dava açılması talebinde de bulundu. 




</TEXT>
</DOC>
