<DOC>
<DOCNO> 265989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/soneko20.html </URL>
<DATE> 2004/08/24/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Bayındırlık Bakanı Karayollarımızın durumu iyi değil 
</HEADLINE>
<TEXT>

     Bayındırlık ve İskan Bakanı Zeki Ergezen, Türkiye'de her yıl 3-4 bin kişinin trafik kazalarında yaşamını yitirdiğini belirterek, ''Karayollarımızın durumu iyi değil, insanlarımız yola çıkarken aileleriyle helalleşiyor. Annelerimiz bizi yollarda ölmemiz için doğurmadı'' dedi. 
     Bakan Ergezen, incelemelerde bulunmak üzere Bayındırlık ve İskan Bakanlığı Müsteşar Yardımcısı Mücahit Şahin ve Karayolları Genel Müdürü Hicabi Ece'yle birlikte önceki gece Öncüpınar Sınır Kapısı'ndan geçiş yaparak Şanlıurfa'ya geldi. 
     Şanlıurfa Valisi Şükrü Kocatepe'yle ve beraberindekilerle Şanlıurfa-Diyarbakır Karayolu'ndaki yol genişletle çalışmalarını yerinde inceleyen ve yetkililerden bilgi alan Bakan Ergezen, daha sonra SSK Kavşağı, Şanlıurfa-Gaziantep Karayolu ve Akçakale Karayolu'nu gezdi. 

     
</TEXT>
</DOC>
