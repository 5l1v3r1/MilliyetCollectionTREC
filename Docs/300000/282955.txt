<DOC>
<DOCNO> 282955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sonspo17.html </URL>
<DATE> 2004/10/24/ </DATE>
<TIME> 22.07 </TIME>
<AUTHOR>  </AUTHOR>
<HEADLINE>
Ankaragücü 1 - Beşiktaş 4 maç bitti 
</HEADLINE>
<TEXT>

     Karşılaşmanın ikinci yarısına da iyi başlayan ve rakip sahada topla daha fazla oynayan taraf Ankaragücü olsa da golü yine Beşiktaş buldu. Siyah-beyazlı ekip, bu yarıda bulduğu ilk golün ardından oyunda rahatlarken, maçın son dakikalarında bulduğu golle de Ankara'dan 3 puanla ayrılmasını bildi. 
     Karşılaşma Beşiktaş'ın 4-1'lik üstünlüğüyle sona erdi. 
     
     İLK YARI 

     6. dakikada cezaalanına sağ taraftan giren Guel'in İbrahim Üzülmez tarafından düşürülmesiyle kazanılan penaltı atışını kullanan Faruk Namdar, topu ağlara göndererek Ankaragücü'nü 1-0 öne geçirdi. 
     17. dakikada, bu kez Ankaragücü cezaalanında Ayhan, İbrahim Üzülmez'i düşürünce hakem penaltı noktasını gösterdi. Atışı kullanan Carew, Beşiktaş'a beraberliği getirdi 1-1 
     18. dakikada Yılmaz'ın serbest vuruştan kaleye gönderdiği topu Ramazan son anda kornere tokatladı. 
     21. dakikada Evren'in arapasında topla cezaalanında buluşan Faruk'a, Emre zamanında müdahale edince meşin yuvarlak kaleci Ramazan'da kaldı. 
     35. dakikada sol taraftan Juanfran'ın ortasında cezaalanı içinde İbrahim Akın topu kafayla indirdi. Carew, kale alanı önünde kaleciyle karşı karşıya pozisyonda çok kötü bir vuruş yaptı ve top yandan auta çıktı. 
     44. dakikada sağ taraftan Yılmaz'ın ortasında arka direk dibinde topla buluşan Umut, uygun pozisyonda iyi vuramadı ve meşin yuvarlağı üstten auta gönderdi. 
     Aynı dakika içinde Beşiktaş'ın kazandığı korner atışını Ahmet Hassan kullandı. Cezaalanında iyi yükselen Emre'nin kafayla indirdiği topu Mustafa filelere gönderdi 2-1 Karşılaşmanın ilk yarısı Beşiktaş'ın 2-1 üstünlüğüyle sona erdi. 
     Birinci Süper Lig'de Beşiktaş, deplasmanda Ankaragücü'nü 4-1 yendi. 
     
     İKİNCİ YARI 

     47. dakikada sağ taraftan ceza alanına giren Umut, çapraz pozisyonda sert vurdu. Yerden giden top, uzak kale direği dibinden auta çıktı. 
     53. dakikada Carew'in cezaalanı dışından sert şutunda, top yan ağlarda kaldı. 
     64. dakikada Carew'in sol taraftan ortasında cezaalanında topla buluşan İbrahim Akın, uygun pozisyonda meşin yuvarlağı Orkun'un sağından filelere gönderdi 3-1. 
     66. dakikada İbrahim'in pasında topla buluşan Ali Güneş'in plase vuruşunda meşin yuvarlak üst direkten döndü. 
     71. dakikada Baidoo, Beşiktaş cezaalanında sağ çapraz pozisyonda topa çok sert vurdu. Meşin yuvarlak, üst direkten oyun alanına döndü. 
     86. dakikada Fatih'in pasında Ankaragücü defansının ofsayt diye duraklamasınadn yararlanan ve topla buluşan Juanfran, kalesini terkeden Orkun'un üstünden aşırtma bir vuruşla meşin yuvarlağı filelere gönderdi 4-1. 
     KÜNYE 
     

ANKARAGÜCÜ 1 - BEŞİKTAŞ 4 Stat 19 Mayıs Hakemler Oktay Demiray xx, Adil Sinem xx, Cemal Gemici xx Ankaragücü Orkun x, Ayhan x Dk. 25 Baidoo xx , Hakan Kutlu xx, Adem x, Zengue xx, Guel xx, Evren x Dk. 71 Gouda x , Yılmaz xx, Özgür x, Faruk xx, Umut x Beşiktaş Ramazan xx, Fatih xx, Mustafa xx, Emre xx, İbrahim Üzülmez xx, Ahmet Hassan x Dk. 54 Kaan Dobra x , Tayfun Korkut xx, Ahmet Yıldırım x Dk. 54 Ali Güneş xx , Juanfran xx Dk. 87 Tayfur , İbrahim Akın xx, Carew xx Goller Dk. 6 Faruk penaltıdan , Dk. 17 Carew penaltıdan , Dk. 44 Mustafa, Dk. 64 İbrahim Akın, Dk. 86 Juanfran Sarı Kartlar Dk. 22 Ayhan, Dk. 74 Adem Ankaragücü , Dk. 17 Ahmet, Dk. 79 Juanfran Beşiktaş      
</TEXT>
</DOC>
