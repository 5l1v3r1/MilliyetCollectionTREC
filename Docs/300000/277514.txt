<DOC>
<DOCNO> 277514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sontur05.html </URL>
<DATE> 2004/10/05/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
LES'e başvurular, cuma günü sona erecek... 
</HEADLINE>
<TEXT>

     Lisansüstü Eğitime Giriş Sınavı'na LES 27 Eylül Pazartesi günü başlayan başvurular, 8 Ekim Cuma günü sona erecek. 
     Sınav, 5 Aralık'ta üniversite rektörlüklerinin bulunduğu Adana, Afyon, Ankara, Antalya, Aydın, Balıkesir, Bolu, Bursa, Çanakkale, Denizli, Diyarbakır, Edirne, Elazığ, Erzurum, Eskişehir, Gaziantep, Hatay, Isparta, İstanbul, İzmir, Kahramanmaraş, Kars, Kayseri, Kırıkkale, Kocaeli, Konya, Kütahya, Malatya, Manisa, Mersin, Muğla, Niğde, Sakarya, Samsun, Sivas, Şanlıurfa, Tokat, Trabzon, Van ve Zonguldak ile KKTC'nin başkenti Lefkoşa'da gerçekleştirilecek. 
     Sınava başvuru süresi 8 Ekim Cuma günü sona erecek. 
     Başvuru evrakı 6 milyon lira karşılığında üniversite rektörlüklerinden alınacak. Sınav ücreti olarak da 55 milyon lira ödenecek. 
     Sınava, en az bir lisans diploması bulunanlar ile sınavın yapıldığı tarihten itibaren bir yıl içinde bir lisans programından mezun olabilecek durumda bulunanlar girebilecek. Yabancı uyruklu öğrenciler de bu sınava katılabilecek. 
     Bütün yükseköğretim kurumları, lisansüstü programlarına öğrenci seçme ve yerleştirme işlemlerinde LES sonuçlarını kullanacak. 
     Adayların, LES'ten başvurdukları lisansüstü programın puan türünde en az 45, lisans diplomasıyla doktora veya sanatta yeterlilik programlarına başvuracakların 55 alması gerekiyor. 
     
</TEXT>
</DOC>
