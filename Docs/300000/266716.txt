<DOC>
<DOCNO> 266716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/guncel/agun.html </URL>
<DATE> 2004/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gizli ilişkiler yargıya zarar verir' 
</HEADLINE>
<TEXT>


Yargıtay üyeliğinin "kurşun geçirmez zırh olmadığını" vurgulayan Yargıtay Cumhuriyet Başsavcısı Nuri Ok, "Adli yıl açılış törenine rahat gidilebilmesinin koşulları sağlanmalı" sözleriyle Başkan Özkaya'ya istifa mesajı gönderdi 

ANKARA Milliyet 

Alaattin Çakıcı dosyası konusunda bilgi verdiğinin ortaya çıkmasıyla sarsılan Yargıtay Başkanı Eraslan Özkaya'ya yönelik en ağır eleştiri yine Yargıtay'dan geldi. Yargıtay üyeliğinin "kurşun geçirmez zırh olmadığını" vurgulayan Yargıtay Cumhuriyet Başsavcısı Nuri Ok, "Adli yıl açılış törenine rahat gidilebilmesinin koşulları sağlanmalı" sözleriyle Özkaya'ya istifa mesajı gönderdi. "Gizli ilişkiler yargıya zarar verir" diyen Ok, telefon dinlemesine yakalanan bazı Yargıtay üyelerini kastederek, "delillerin gerektirdiği isimler de dahil edilerek Neşter - 2 soruşturmasında başa dönülmesini" istedi. 

Milliyet ortaya çıkardı 
Milliyet'in ortaya çıkardığı skandal nedeniyle yargının zirvesinde eşi görülmemiş olaylar yaşanıyor. Çakıcı dosyası konusunda dışarıya bazı bilgiler veren Yargıtay Başkanı'na yönelik ağır eleştirilerde bulunan Yargıtay Başsavcısı Ok, dün yaptığı 4 sayfalık yazılı açıklamada şunları kaydetti 
DEVLET VE TOPLUMDAKİ YOZLUK Yargının saygınlığının kaynağı, h kimlik kimliği ve etiğine uygunluktur. Yargı mensuplarının üstün hizmet anlayışı, devlet ve toplumda yaşanmakta olan koyu yozluk ve olumsuzlukların yargıya yansımasının sınırlı kalmasını sağlamıştır. Tüm bunlara rağmen yargıyı yönlendirerek adaleti etkileme heves ve girişimleri var olmaya devam etmiştir ve yarın da olacaktır. Önemli olan bu bencil, hak tanımaz girişimlerin sonuç almasına fırsat verilmemesidir. 
GİZLİ İLİŞKİ ETİĞE UYMAZ Ortaya çıkan olaylar gösteriyor ki, sayıları az da olsa, h kim kimliği ve etiğine dikkat etmeyenler mevcuttur. Yapılacak iş, bu değerleri gözetmeyenlere karşı etkin ve orantılı reflekstir. Unutulmamalıdır ki, hangi görev ve makamda olursa olsun, yargı mensubunun karıştığı, içinde olduğu her gizli ilişki ve oluşum yargıyı yıpratır. Bu bakımdan hakimin hiç hata yapma hakkı yoktur. 
ÖRTBAS ETMEK GÜVENİ AŞINDIRIR H kimlik vakar ve onuruna, kişisel haysiyetine uymayan olası davranışlarda görevli kurulların çalıştırılması yargıyı saygın ve güçlü kılacaktır. Yargıya güveni aşındıran olumsuz tutum, olayları örtme eğilimi olduğu kanaatinin toplumda yer etmesidir. Sahip olunan h kimlik sıfat ve unvanı, kuralların uygulanmasında daha katı tutumu haklı kılacaktır. 
MESLEKİ SAVUNMA BEKLEME Hiçbir kamu görevlisi, ne pahasına olursa olsun amirleri ve mesai arkadaşları tarafından korunması ve savunulması gerektiğini düşünmemeli, bu pozisyonu almamalıdır. Güven duygusunun temel unsur ve dinamiği, kamu vicdanının tatmin olmasıdır. Olayın, olağanüstü ve özel ilgi ve tepki görmesi, yargının kutsal ve yaşamsal adalet dağıtım işlevinin gereği ve sonucudur. 

'Neşter'den kamuoyu tatmin değil' 

Adı bile bizleri derinden üzen Neşter Soruşturması'nın sonucu kamuoyunu, yargı ve Yargıtay camiasını tatmin etmemiştir... Bu sonuca yönelik içeriden ve dışarıdan eleştirilerin haklılık zemininde olduğunun kabul edilmesi gerekir... Delillerin takdiri hüküm h kimine aittir. Bu nedenle Neşter soruşturmasında başa dönülmesi, h kim kararına dayanan iletişim dinleme tutanakları ve diğer delillerin kanunilik ilkesi dikkate alınarak titizlikle değerlendirilmesi, adı geçenler ile soruşturmaya dahil edilmeyenler varsa bunların da soruşturma kapsamına alınması yasal zorunluluğu ve beklentisi karşılanmalıdır. 
HİÇBİR ŞEY YOK GİBİ DAVRANILAMAZ Yargıyı yıpratmamak düşüncesi geçerli olmakla birlikte, kimi durumlarda bundan sıyrılmalıyız. Böyle yapılırsa, h kimlik kimlik ve etiğine baştan sahip olmayan ve sonradan kaybedenler ayıklanırsa yargıya güveni sarsılmaz bir şekilde korumuş oluruz. H kimlerin, herşey tüm canlılığı ve gerçekliği ile orta yerde dururken hiçbir şey olmamış gibi tavır almaları da mümkün değildir. 
"YARGITAY'DA SUSURLUK" KABUL EDİLEMEZ MİT - Yargıtay - Çakıcı ekseni olarak kamuoyuna sunulan olay, tüm yargı ve Yargıtay camiasını derinden üzmüştür. Hele Susurluk olayını çağrıştıracak bir slogan içinde Yargıtay'ın adına yer verilmesi, son derece üzücü ve camiamızda kabul edilemeyecek tanımlamadır. 

'Yargı zor duruma düştü' 

Bu olayla kurum olarak Yargıtay'ın ilişkisi olmamıştır, olması da düşünülemez. Davanın Çakıcı dosyası sonucu da bunu göstermektedir. Ancak Yargıtay'ın seçkin mensuplarının da zor duruma düşürüldüğü ink r edilemez. Sürmekte olan yayınların, temsilde, saygınlıkta ve inandırıcılıkta zaaf doğurmaması da mümkün değildir. Çok kısa bir süre sonra yapılacak olan ve hukuk ve adaletin konuşulacağı adli yıl açılış törenlerine rahatlıkla gidilebilmesinin koşul ve ortamının sağlanması gerekmektedir. Kişisel ve münferit olaylar yargıdan kaygı duyulmasını gerektirecek boyutta değildir ve adalete yansımamıştır. Kaldı ki, h kim etik ve kimyası içinde kalmayanlara karşı bastırıcı mekanizmanın özenle işletilmesi, her türlü heves ve niyetleri önleyecek ve hiç olmazsa en aza inmesini sağlayacaktır. 

'Dokunulmazlığımız yok' 

Yargıtay üyeliği kurşun geçirmez zırh değildir. Dokunulmazlık ise hiç değildir. H kimlerin dokunulmazlığı yoktur. Önemli olan h kimlere özel soruşturma usulünün etkin ve tarafsız şekilde uygulanmasıdır. Bu yüce kurumun saygınlığı, kişinin saygınlığının önündedir... Yargıtay Başsavcılığı Türkiye Başsavcılığı'na dönüştürülmeli, son soruşturma açılmasına gerek olup olmadığına ilişkin kararlar kesin olmaktan çıkartılmalı, başsavcılığımıza itiraz, delil toplama, kamu davası açma yetkisi verilmelidir. Olayla, yargıya dışarıdan müdahale niyet ve girişimleri olduğuna dair bir işaret görülmemektedir. Yargı, bu olayın politik gücün, siyasallaşmaya karşı dirençleri kırmak ve güvensizlik kampanyasının bir parçası ve devamı olmadığı inancını taşımaktadır. İletişim h kim kararıyla dinlenilmiş olsa da, hazırlık soruşturmasında gizliliğin ihlal edilmemesi de yasal zorunluluktur. 


</TEXT>
</DOC>
