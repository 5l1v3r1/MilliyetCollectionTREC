<DOC>
<DOCNO> 286374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/soneko21.html </URL>
<DATE> 2004/11/05/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Borsa birinci seansta 102 puan arttı... 
</HEADLINE>
<TEXT>

     İMKB Ulusal 100 Endeksi 102.26 puan artarak, 1. seansı 23,108.71 puandan tamamladı. 
     1. seansta hisse senetleri ortalama yüzde 0.44 değer kazandı. 
     Dün 23,006.45 puandan kapanan İMKB Ulusal 100 Endeksi, ilk seansa 2.58 puan artarak 23,009.03 puandan başladı. İlk yarıyı 23,027.75 puandan geçen endeks, seans içinde en düşük 23,007.09 puana kadar gerilerken, en yüksek 23,308.89 puanı gördü. 
     Seans sonunda mali endeks 120.63 puan artarak 31,431.75 puana, sanayi endeksi 107.15 puan artarak 21,135.98 puana ve hizmetler endeksi 98.54 puan artarak 13,052.09 puana yükseldi. 
     Böylece önceki kapanışa göre, mali grup hisseler ortalama yüzde 0.39 oranında, sanayi grubu hisseler ortalama yüzde 0.51 oranında ve hizmet grubu hisseler ortalama yüzde 0.76 oranında değer kazandı. 
     1. seansta işlem gören toplam 298 hisse senedinden 159'u değer kazandı, 64'ü değer kaybetti, 75 hissenin fiyatında değişiklik olmadı. 
     Seansta, 378 trilyon 794 milyar 85 milyon liralık işlem hacmi oluştu. 
     1. seansta Sabancı Holding, İş Bankası C , Doğan Holding, Park Madencilik ve Yapı ve Kredi Bankası en çok işlem gören hisse senetleri oldu. 
     Borsa uzmanları, piyasanın dün yaşanan satıcılı seyrin ardından bugün 23,000 seviyesi üzerinde tutunmayı başardığını belirterek, para çıkışının sürmesinin piyasadaki alımları sınırladığını, petrol fiyatlarındaki düşüşün yanında doların hem TL hem de euro karşısındaki değer kaybının sürdüğünü ifade ediyorlar. 
     Uzmanlar, alımların sınırlı kalması sonucu endeksin 23,000-23,500 bandında seyretmesinin beklenebileceğini kaydediyor. 
     
</TEXT>
</DOC>
