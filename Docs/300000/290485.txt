<DOC>
<DOCNO> 290485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sontur14.html </URL>
<DATE> 2004/11/20/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Kardeşleriyle tartışan bir kişi, vurularak öldürüldü... 
</HEADLINE>
<TEXT>

     Zeytinburnu'nda kardeşleriyle tartışan bir kişi, vurularak öldürüldü. 
     AA muhabirinin aldığı bilgiye göre, gece saatlerinde Seyitnizam Mahallesi'nde bir ağacın altında oturan Fuat A. 28 ile 2 kardeşi arasında tartışma çıktı. 
     Ailevi sorunlar yüzünden çıktığı sanılan tartışma sırasında kardeşlerden biri, tabanca ile Fuat A'yı başından tek kurşunla vurarak öldürdü. 
     Fuat A'nın cesedi, Cumhuriyet Savcısı ve polislerce olay yerinde yapılan incelemenin ardından Adli Tıp Kurumu Morgu'na kaldırıldı. 
     Bu kişinin olay yerinden uzaklaşan 2 kardeşi ise polislerce kısa sürede yakalandı. Gözaltına alınan kardeşler, polis merkezine götürüldü. 
     Olay yerine gelen Fuat A'nın yakınları ise fenalık geçirdi. 
     
</TEXT>
</DOC>
