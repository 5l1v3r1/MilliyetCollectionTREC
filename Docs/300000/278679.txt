<DOC>
<DOCNO> 278679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/son/soneko01.html </URL>
<DATE> 2004/10/09/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Kamu Net borç stoku 265.5 katrilyon lira... 
</HEADLINE>
<TEXT>

     Kamu Net borç stoku, 2004 yılı Haziran sonu itibariyle 265.5 katrilyon liraya yükseldi. 
     Buna göre yılın ikinci çeyreğinde net borç stoku, ilk çeyreğe kıyasla 14 katrilyon lira artmış oldu. 
     Üçer aylık dönemler itibarıyla yayımlanan Kamu net borç stokuna ilişkin veriler, 2004 yılı ikinci çeyreği dikkate alınarak güncellendi. 
     Hazine'nin internet sitesinde yer alan verilere göre, kamu net borç stoku, 2003 yılı sonunda 251.4 katrilyon lira, birinci çeyrek sonunda ise 251.5 katrilyon lira seviyesindeydi. 
     Nisan, mayıs, Haziran aylarını kapsayan ikinci çeyrek sonu itibarıyla, kamu net borç stokunun 185.6 katrilyon lirası net iç borç, 79.8 katrilyon lirası ise net dış borç stokundan oluşuyor. 
     Öte yandan toplam kamu net borç stokunun gayrısafi milli hasıla'ya GSMH oranı, 2003 yılsonu itibarıyla yüzde 70.5'e inmiş bulunuyor. 
     Söz konusu oran 2000 yılında yüzde 57.5 iken, ekonomik krizin yaşandığı 2001 yılında yüzde 91'e yükselmiş, 2002 yılında ise yüzde 78.7 olarak gerçekleşmişti. 
     
</TEXT>
</DOC>
