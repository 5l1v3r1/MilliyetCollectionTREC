<DOC>
<DOCNO> 263462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/son/sonyas02.html </URL>
<DATE> 2004/08/14/ </DATE>
<TIME> 00.20 </TIME>
<AUTHOR>  </AUTHOR>
<HEADLINE>
Robert De Niro'ya vatandaşlık verilmesin 
</HEADLINE>
<TEXT>

     İtalyan kökenli bir grup Amerikalı, oynadığı İtalyan mafyası rolleriyle imajlarını lekelediği gerekçesiyle aktör Robert De Niro'ya tepki duyduklarını dile getirdiler. 
     İtalya Kültür Bakanlığı'nın, Venedik Film Festivali sırasında De Niro ve Martin Scorsese'e İtalyan vatandaşlığı verilmesini planlaması üzerine harekete geçen İtalyan kökenli bir grup Amerikalı, bu fikre karşı çıktı. 
     ABD'de faaliyet gösteren ''Order Sons of Italy in America'' adlı, 600 bin üyeli dernek, İtalya Başbakanı Silvio Berlusconi'ye gönderdiği mektubunda, De Niro'ya vatandaşlık verilmesini istemediklerini belirtti. 
     Mektupta, ''De Niro kariyerini, İtalyan kökenli gangster rolleri oynayarak yaptı. ABD'deki İtalyan kültürüne hiçbir katkıda bulunmadı. Tam tersine, o ve onun filmleri, hem İtalyanlar, hem de İtalya kökenli Amerikalıların şöhretlerine ciddi düzeyde zarar vermiştir'' görüşü savunuldu. 
     
</TEXT>
</DOC>
