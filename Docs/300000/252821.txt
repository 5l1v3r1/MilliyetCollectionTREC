<DOC>
<DOCNO> 252821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/son/sondun14.html </URL>
<DATE> 2004/07/04/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Kerkük'te ABD ve İngiltere konsoloslukları açıldı... 
</HEADLINE>
<TEXT>

     ABD ve İngiltere, Irak'ın Kerkük kentinde konsolosluk açtı. 
     İki ülkenin konsoloslukları, Kuzey Petrol Şirketi'nin merkezindeki bir binada açıldı. 
     Daha önce Baas Partisi'nin komuta merkezi olarak kullanılan üç katlı binada geniş güvenlik önlemleri altında düzenlenen açılış törenine, aralarında Amerikan askerlerinin de bulunduğu 50 kadar kişi katıldı. 
     AFP'nin haberine göre, Kerkük Valisi İsmail El Hadidi, bu iki büronun, Ocak ayında düzenlenecek genel seçimlere hazırlık ve yabancı şirketleri kentte yatırım yapmaya teşvik için kent yetkililerine yardımcı olacağını söyledi. El Hadidi, konsoloslukların kuzeydeki üç vilayetten de sorumlu olacaklarını belirtti. 
     Başkent Bağdat'taki bir İngiltere Büyükelçiliği sözcüsü ise bir ''Irak'ın kuzeyi için İngiliz bürosu''nun söz konusu olduğunu söyledi. 
     
</TEXT>
</DOC>
