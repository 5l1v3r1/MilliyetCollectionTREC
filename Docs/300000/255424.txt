<DOC>
<DOCNO> 255424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/son/sonspo07.html </URL>
<DATE> 2004/07/14/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Copa America'da çeyrek finalistler belli oldu 
</HEADLINE>
<TEXT>

     Amerika Futbol Şampiyonası finallerinde, B Grubu'nda bugün yapılan maçlar sonunda Meksika, Arjantin ve Uruguay çeyrek finale yükselen takımlar oldular. 
     Günün ilk karşılaşmasında Meksika, Ekvador'u 2-1'lik skorla mağlup ederek, çeyrek finale yükselmeyi garantiledi. Grup lideri Meksika'nın gollerini 27. dakikada penaltıdan Altamirano ve 43. dakikada Bautista atarken, Ekvador'un tek golünü ise 71. dakikada Delgado kaydetti. 
     Gruptaki diğer maçta da Arjantin, Uruguay'ı 4-2 gibi farklı bir skorla geçti. Arjantin'in gollerini 20. dakikada penaltıdan Cristian Gonzalez, 21 ve 90. dakikalarda Figueroa ile 81. dakikada Ayala atarken, Uruguay 7. dakikada Estoyanoff ve 38. dakikada Sanchez ile gollerine ulaştı. Mücadelenin 35. dakikasında Uruguay'dan Joe Bizera kırmızı kartla oyun dışında kaldı. 
     Lider Meksika'nın ardından grupta 2. ve 3. sırayı alan Arjantin ve Uruguay da çeyrek finale adını yazdıran takımlar oldular. 
     
</TEXT>
</DOC>
