<DOC>
<DOCNO> 253294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/soneko15.html </URL>
<DATE> 2004/07/06/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
İTO'dan KOBİ yarışması... 
</HEADLINE>
<TEXT>

     İstanbul Ticaret Odası İTO , ekonomideki çeşitli zorluklara rağmen başarılı çalışmalara imza atan küçük ve orta ölçekli işletmeleri KOBİ ödüllendirmek için bir yarışma düzenledi. 
     İTO ve Türk Yan Sanayi Borsası TYSB üyelerinin katılabileceği yarışma, girişimcilik, kadın girişimci, ihracat başarısı, teknoloji uygulama ve işbirliği kategorilerinde en iyi KOBİ'leri belirleyecek. 
     İTO'nun ilk kez düzenlediği yarışmaya, KOBİ sıfatını taşıyan, performans değerlendirmesine imkan tanımak üzere 2003 yılından önce kurulmuş olan ve 1 ile 150 arasında işçi çalıştıran firmalar katılabilecek. Bu firmalarda, sermayelerinin yüzde 25'inden fazlasının büyük ölçekli işletmelere ait olmaması şartı aranacak. Ayrıca sermayelerinin yüzde 51'inden fazlası belediye ve il özel idaresi gibi kuruluşlara ait olmayacak. 
     
     YARIŞMA KRİTERLERİ 

     Yarışma kategorileri ve göz önüne alınacak kriterler şöyle 
     Girişimcilik kategorisi Projenin orijinalliği, uygulanabilirliği ve alınan riskler göz önünde tutulacak. 
     Kadın girişimci kategorisi Sadece işini kendi kurmuş kadın girişimcilere açık olacak ve alınan riskler ile girişiminin uygulanabilirliği değerlendirilecek. 
     İhracat başarısı kategorisi Yeni ürün, yeni pazar, yeni pazarlama yöntemleri, ülke ekonomisine katkı gibi kriterler dikkate alınacak. 
     Teknoloji uygulama kategorisi Kullanılan teknolojilerin iş yaratma, dışsal fayda, ürün geliştirme yönlerinden etkileri göz önünde tutulacak. 
     İşbirliği kategorisi Birden fazla işletmenin işbirliğini içeren projeler değerlendirilecek. 
     Son başvuru tarihi 10 Eylül 2004 olan yarışmada her kategorinin yalnızca birincileri plaket ödülü alacak. Ödüller ise Kasım ayında düzenlenecek bir törenle verilecek. 
     Ayrıntılı bilgi için 0212 4556222 33 numaralı telefon ile yansanayi ito.org.tr e-posta adresine başvurulabilecek. 

     
</TEXT>
</DOC>
