<DOC>
<DOCNO> 283095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sondun18.html </URL>
<DATE> 2004/10/25/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
İsrail'den Gazze'de kanlı operasyon 13 ölü, 66 yaralı 
</HEADLINE>
<TEXT>

     İsrail askerlerinin Gazze Şeridi'ndeki Han Yunus mülteci kampına düzenlediği baskında ölen Filistinli sayısı 13'e, yaralı sayısı ise 66'ya yükseldi. 
     İsrail ordusu, havantopu saldırılarını engellemek amacıyla Han Yunus'a operasyon düzenlendiğini açıklamıştı. Hava saldırıları ve tank ateşiyle düzenlenen operasyonda 13 Filistinli öldü. 
     Sağlık görevlileri, ölenler arasında Filistin güvenlik güçlerinden birkaç kişi ile 11 yaşındaki bir çocuğun bulunduğunu açıkladı. 
     Bu arada, yaralanan 66 kişiden 17'sinin, 18 yaşın altında olduğu belirtildi. 
     İsrail ordusu da olaylar sırasında Filistinlilerin İsrail zırhlı personel taşıyıcısına tanksavar füze fırlatması sonucu 2 İsrail askerinin yaralandığını duyurdu. Ordu açıklamasında, 8 İsrail askerinin ölümünden sorumlu tutulan yerel bir Hamas liderinin evinin de yıkıldığı belirtildi. 
     Son ölümlerle 2000 Eylülünde başlayan İntifa'dan bu yana ölenlerin sayısı 4522'ye yükseldi. Bunların 3492'si Filistinli, 956'sı İsrailli. 
     
</TEXT>
</DOC>
