<DOC>
<DOCNO> 260845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sonspo02.html </URL>
<DATE> 2004/08/05/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Hido coştu, "12 Dev Adam" Yeni Zelanda'yı uzatmada geçti .. 
</HEADLINE>
<TEXT>

     A Milli Basketbol Takımı, Atina Olimpiyat Oyunları'nda mücadele edecek Yeni Zelanda ile yaptığı ikinci hazırlık maçını, uzatma devresi sonunda 70-69 kazandı. 
     Karşılaşmaya iyi başlayan konuk ekip, hızlı hücumlarla 1 dakika 15 saniye geride kalırken 6-0'lık üstünlük yakaladı. İyi mücadele eden, ancak isabetsiz atışlar yapan A Milliler, 5. dakikayı 9-4 geride kapadı. Bu dakikadan sonra savunmadaki baskısını artırıp oyuna ağırlığını koyan ay-yıldızlılar, Hidayet ile üst üste bulduğu 5 sayıyla 8. dakikada 13-13 eşitliği sağladı. 9. dakikada Serkan'ın 3 sayılık basketiyle 16-14 öne geçen milli takım, ilk periyodu da 20-14 önde tamamladı. 
     İkinci periyotta rakip pota önünde oyun kurmakta zorlanan milliler, bu nedenle dış atışlara yöneldi. Bu periyodun yarısından itibaren oyunda dengeyi kuran Yeni Zelanda, 19. dakikaya girerken Olson ile üst üste bulduğu 4 sayıyla 33-27 öne geçti. Mücadeleyi bırakmayan Türkiye, son dakika içinde skoru 33-33'e taşıdı. Konuk ekip, Penney ile son saniyede kullandığı faul atışında isabet kaydedemeyince ilk yarı bu skorla sona erdi. 
     Karşılıklı basketlerle başlayan ikinci yarıda A Milliler karşısında 20-16'lık bir seri yapan Yeni Zelanda, 3. periyodu -49 önde kapadı. 
     Maçın son periyodunda, rakibinde olan skor üstünlüğünü eline geçirmek için oldukça çaba sarf eden A Milli Takım, bitime 1,5 dakika kala Kerem ile 2 faul atışını sayıya çevirerek skoru 60-60 eşitledi. Türkiye, sürenin bitimine 3 saniye kala son hücum şansını İbrahim ile değerlendiremeyince, normal süresi 60-60 tamamlanan karşılaşma uzatmaya gitti. 
     Maçın uzatma bölümünün sonlarında, rakibi karşısında etkili oyun sergileyen Türkiye, bitime 36 saniye kala Hidayet ile bulduğu 3 sayılık basketle farkı 2 sayıya 69-67 düşürdü. Sürenin bitimine 2 saniye kala Hidayet ile basketfaul bulan A Milli Takım, 70-69 öne geçti. Yeni Zelanda, son hücum şansından yararlanamayınca maçı 70-69 Türkiye kazandı. 
     A Milliler, Yeni Zelanda'yı ilk maçta da 86-79 yenmişti. 
     
     KÜNYE 
     Salon Abdi İpekçi. 
     Hakemler Dallas Pickering x, Rüştü Nuran x. 
     Türkiye Ender x 5, İbrahim xx 10, Hidayet xxxx 24, Kerem Gönlüm xxxx 4, Mehmet xxx 17, Barış x 3, Serkan x 4, Fatih x 3, Hüseyin x, Semih x. 
     Yeni Zelanda Dickel xx 10, Penney xxx 21, Jones xx 7, Cameron xx 7, Marks xx 7, Book xx 3, Henare x 2, Boucher xx 4, Olson xx 7, Bradshaw x 1. 
     1. Periyot 20-14. 
     Devre 33-33. 
     3. Periyot 49-. 
     Normal Süre 60-60. 
     Beş Faulle Çıkanlar Cameron 38.28, Marks 41.33, Boucher 44.58 Yeni Zelanda . 
     
</TEXT>
</DOC>
