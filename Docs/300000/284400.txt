<DOC>
<DOCNO> 284400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/son/sonspo18.html </URL>
<DATE> 2004/10/29/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Çaykur Rizespor Gaziantep'e gitti... 
</HEADLINE>
<TEXT>

     Çaykur Rizespor, yarın deplasmanda oynayacağı Gaziantepspor maçının hazırlıklarını tamamlayarak özel uçakla Gaziantep'e gitti. 
     Çaykur Rizespor'da cezalı Bashir dışında eksik futbolcu bulunmazken, hafif sakatlığı bulunan Murat Sözkesen'in durumunun maç saatinde belli olacağı bildirildi. 
     Yeşil-mavili takımda Gürol, Ahmet, Fahri, Koray, Murat Sözkesen ve Serkan Özdemir, sarı kart sınırında bulunuyor. 
     Takım kaptanı Kürşat, gazetecilere yaptığı açıklamada, ligde tüm maçların zor olduğunu belirterek, ''Bu maçtan galibiyet bekliyoruz. Futbolda her türlü sonuç olabilir fakat biz galibiyet istiyoruz. İstediğimiz oyunu sahaya yansıtabilirsek, galip geleceğimizden eminim'' dedi. 
     Fahri ise Gaziantepspor karşılaşmasının zor bir maç olacağını ifade ederek, şunları söyledi 
     ''Gaziantep'e beraberliğe gitmiyoruz. Öncelikle hedefimiz oradan 3 puan almak. Geçtiğimiz hafta oynadığımız oyunu bu maçta da oynarsak, Gaziantep'ten 3 puanı alacağımıza inanıyorum. Alacağımız 3 puanla, ligde üst sıralara tırmanmaya başlarız.'' Çaykur Rizespor'un Gaziantepspor maçına Zdravkov, Ahmet, Koray, Kürşat, Gürol, Ünal, Serkan Özdemir, Fahri, Zafer, Cem Baki Murat Sözkesen ve Okan 11'iyle çıkması bekleniyor. 
     
</TEXT>
</DOC>
