<DOC>
<DOCNO> 289025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sonspo19.html </URL>
<DATE> 2004/11/15/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Rıza Çalımbay, Beşiktaş'ı gözüne kestirdi 
</HEADLINE>
<TEXT>

     Çaykur Rizespor Teknik Direktörü Rıza Çalımbay, hafta sonu yapacakları Beşiktaş maçından puan veya puanlarla ayrılmayı amaçladıklarını söyledi. 
     Çalımbay, ligde iyi konumda olduklarını belirterek, ''Daha yukarılara tırmanmak için performansımızı artırmamız gerekiyor'' dedi. 
     Hafta sonu deplasmanda Beşiktaş ile önemli bir maç yapacaklarını ifade eden Çalımbay, ''Yıllarca formasını giydiğim bir takıma karşı teknik direktör olarak görev yapacağım. Amacımız bu maçtan puan veya puanlarla ayrılmak'' dedi. En büyük dileklerinin Milli Takım kamplarındaki futbolcuların sakat dönmemesi olduğunu kaydeden Çalımbay, şöyle konuştu 
     ''Çünkü ligde dar bir kadroyla mücadele ediyoruz. Ama unutmamalıyız ki bu kadroyla başarıları yakaladık. Futbolcularımızın hepsi inançlı, sahada büyük emek sarf ediyor. Hepsinden memnunum. İlk yarının son 5 haftasında iyi sonuçlar alarak hedeflediğimiz yerde ilk yarıyı tamamlamak istiyoruz.'' Öte yandan yeşil-mavili ekip, Ramazan Bayramı nedeniyle verilen 3 günlük iznin ardından Beşiktaş maçının hazırlıklarına yarın başlayacak. 
     
</TEXT>
</DOC>
