<DOC>
<DOCNO> 280575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/03/15/yazar/asik.html </URL>
<DATE> 2005/03/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
İnsancıl çözüm 
</HEADLINE>
<TEXT>


İstanbul Asmalımescit'te sanatçıların uğrak yeri olan NAR BAR'ı Süheyla Bingül adlı bir avukat hanım işletiyor. Süheyla Hanım, bir yandan duruşmalara girip çıkıyor, bir yandan tek başına müşterilere hizmet veriyor. 
Geçenlerde Asmalımescit esnafı, semtteki lokanta ve kulüplere gelen müşterilerin korunması için bir güvenlik örgütü kurulmasını gündeme getirmiş. Süheyla Hanım'ın karşı teklifi şu olmuş 
- Güvenlik görevlisi tutacağımız parayla tinerci çocukların karnını doyuralım. Gerekirse onlar için semtte bir aşevi açalım. Çok daha iyi sonuç alırız. 
Ütopik görünüyor ama aynı zamanda en pratik ve insancıl çözüm de bu. Bravo Süheyla Hanım... 

Başbakan Erdoğan, giden milletvekilleri için, "Çuvaldaki çürükler gitti" demiş. 
Aday belirlerken çuvala çürükleri de doldurmuş meğer... 
Haldun Ertem 

Bu çocuk olmaz Kadın, özürlü çocuğunu doktora götürmüş. Doktor, çocuğu tepeden tırnağa süzdükten sonra, "Soyun hanım" demiş. 
- Aman doktor bey, ne soyunması tedavi olacak ben değilim, bizim çocuk... 
- Biliyorum, demiş doktor, ama bu çocuk ne yapsan düzelmez tek çare var, yenisini yapmak... 
Yeni Ceza Yasası o hesap. Dört bir yandan dökülüyor. Eski Yargıtay Başsavcısı Vural Savaş diyor ki 
- Bu yasa düzelmez. En iyisi İtalyan Ceza Yasası'nı alıp uygulamak... 
Biraz ayıp görünüyor ama... Özürlü bir yasayla toplumun canını yakmaktan iyidir. 

Bu bir tekziptir Başbakan Erdoğan, AKP Kadın Kolları toplantısında 
"Zaman zaman bir şeyler yazılıp çiziliyor. Ama kendilerine gönderilen tekzipler yayımlanmıyor" diyor gazeteler için. Doğru söylemiyor. Yeni basın yasasına göre tekzibi yayımlamayan gazete 20 milyar lira ceza ödediği gibi tekzip metni en büyük üç gazeteden birinde ilan olarak yayımlanıyor, ücreti de yine tekzibi yayımlamayan gazetece ödeniyor. O yüzden her gazete her tekzibi yayımlıyor. Başbakan AKP'li hanımları neden yanıltıyor 

Edelman'a sorular Amerikan Büyükelçisi Edelman "Suriye 1559 sayılı BM kararını uygulamalı, Lübnan'daki askerlerini geri çekmelidir" diye konuştu dün. 
Suriye çekilsin çekilmesine de... Biz de Sayın Büyükelçi'ye soralım... İsrail neden BM kararlarını uygulamıyor Neden o konuda hiç konuşmuyorsunuz .. 
İki... ABD'nin Irak işgali BM kararlarına uygun mu Siz neden Irak'tan çekilmiyorsunuz 
Son soru İsrail'i İran'a karşı kışkırtmanız BM hukukuna sığıyor mu 

Neden 14 Mart Tıp Bayramı neden bir başka gün değil de 14 Mart günü kutlanır Dr. Altan Ayaz'ın Hekimden Hekime dergisindeki yazısından aktaralım. 
Efendim, Osmanlı padişahlarından II. Mahmut, pek çok konuda olduğu gibi tıp alanında da önemli işlere, reformlara imza atmış. 14 Mart 1827'de Tıbhane - i Amire ve Cerrahhane - i Amire'yi açarak Osmanlı İmparatorluğu'nda modern sağlık eğitimi ve örgütlenmesinin temellerini atmış. Yaptığı işin önemi yıllar sonra anlaşılmış ve 14 Mart günü 1935 yılında Tıp Bayramı olarak kabul edilmiş. Ancak bu arada, 1919 yılında önemli bir olay olmuş. İşgal altındaki İstanbul'da tıbbiyeliler işgale tepkilerini 14 Mart günü Tıp Bayramı'nı kutlayarak ortaya koymuşlar. Bu ilk kutlama olmuş. 1976 yılından beri de 14 Mart düzenli olarak kutlanıyormuş. 
Bizim zamanımızda çocuklara "Büyüyünce ne olacaksın " diye sorulduğunda cevap "doktor veya mühendis" olurdu. En fiyakalı, en onurlu, insanlığa en büyük katkısı olan meslekler onlardı. Ne var ki ülkenin parlak öğrencileri mühendislik veya tıp tahsil ederken ülkede sosyal darbeler meydana geldi. 
Aklını üçk ğıtçılığa kullananlar iktidarı ele geçirdi, köşeyi döndü mühendis, doktor, iktisatçı, bilim adamı, özetle nitelikli insanlarımız okka altına gitti. 
2004 yılı verilerine göre... Hizmetli memurun maaşının 450 milyon... Hemşire ve ebenin maaşının 550 milyon... Doktorun ortalama maaşının 813 milyon lira... Buna karşılık yoksulluk sınırının 1 milyar 443 milyon lira olduğu ülkemizde... Bütün olumsuz koşullara rağmen... Açlıkla yoksulluk sınırları arasında büyük özveriyle çalışarak bizlerin acılarını dindirmeye çalışan başta doktorlar olmak üzere bütün sağlık emekçilerinin bayramlarını kutluyoruz. Onlara olan borcumuzun asla ödenmeyecek olduğu bilinciyle, yürekten teşekkürlerimizi sunuyoruz. 

İstanbul Tabip Odası, bu yılın "Basında Sağlık Ödülü'nü çizerimiz Ercan Akyol'a verdi. Ercan'ı kutluyor, Tabip Odası'na teşekkür ediyoruz. 



</TEXT>
</DOC>
