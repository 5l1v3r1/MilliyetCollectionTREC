<DOC>
<DOCNO> 282287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sonyas09.html </URL>
<DATE> 2004/10/21/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Dikkat Aşırı enerji depresyon belirtisi 
</HEADLINE>
<TEXT>

     İhsan DÖRTKARDEŞ, DHA 

BİLİM adamları, sağlıklı görünen, sosyal yönleri gelişmiş insanların aşırı enerjik durumlarının deprasyon habercisi olabileceğini açıkladı. 
     Uzmanlar, aşırı aktivite içinde olan insanların depresyon yaşayabildiğini, bu hastalaığın sadece bitkinlik, sebepsiz üzgünlük ya da ağlama krizleri ile görülmediğini, sağlıklı görünen sosyal yönleri gelişmiş, aşırı enerjik kişilerde de depresyon tanısı konulabildiğini vurguladı. 
     Uzmanlar, günümüz toplumunda mesleğinde başarılı, etrafında sevilen, geniş bir sosyal çevreye sahip, düzenli spor yapan kişilerin başarılı insan olarak kabul edildiğini, bunların enerji dolu olduğunu dile getirdi. Bu imrendirici özelliklerin altında depresyon rahatsızlığının yatabildiği, rahatsızlığın farkına varılmasının son derece güç olduğu açıklanırken, bu tip depresyon vakalarına yakalananlarda bitkinlik, sebepsiz üzgünlük ve sık sık ağlama gibi bilinen depresyon belirtilerine rastlanmadığı, aksine olumsuz duygularla yakından uzaktan ilgileri yokmuş gibi göründükleri vurgulandı. 
     
     AŞIRIYA KAÇMAYIN 
     Almanya'daki bir depresyon kliniğinde yöneticilik yapan psikiyatri ve nöroloji uzmanı Dr. Gereon Höflich, depresif hastalarına, aşırıya kaçmadan aktivite önerdi. Alman DW Radyosu'nda bilgi veren Höflich, aktif bir yaşamın metabolizmayı canlandırdığını, kısa bir süre için bile olsa, hastaların ferahlamana neden olduğunu anlatırken, aktif yaşamın aşırıya kaçtığı zaman durumun ciddileştiğini vurguladı. Alman uzman, "Bir çok işe el atıp da, bir türlü tatmin yaşanamıyorsa, bu bir hastalık belirtisidir'' dedi. 
     Almanya'da tedavi görmesi gereken depresyon hastalarının sayısının 4 milyona yaklaştığı açıklandı. Alman Çocuk ve Gençlik Psikiyatrisi, Psikosomati ve Psikoterapi Birliği'nin verdiği bilgiye göre, özellikle 15-44 yaş grubunda çok sayıda vakaya rastlananırken araştırmalara rağmen hastalığın gerekçeleri henüz tam olarak saptanamadı. Depresyonun diğer tüm hastalıklar gibi birden patlak verebilecekği uyarısı yapıldı. 
     Bilim adamları, depresif kişilerin çeşitli suçlamalarla karşı karşıya kaldığını, bu kişilerin çeşitli aktiviteler ile depresyonu kontrol altına alabileceğini açıkladı. Bu kişilerin kendilerini kötü hissettikleri zaman aktivitelere sarıldıkları ancak, bazen vücut güçlerinin Kötü his-aktivite, daha kötü his-daha fazla aktivite' kısırdöngüsünü kaldırmaya yetmediği ifade edildi. 
     
</TEXT>
</DOC>
