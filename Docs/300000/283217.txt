<DOC>
<DOCNO> 283217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sontur06.html </URL>
<DATE> 2004/10/25/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Esrarengiz infaz Anna-baba ve 4 yaşındaki kızları öldürüldü 
</HEADLINE>
<TEXT>

     Eyüp KELEBEK ESKİŞEHİR, DHA 

ESKİŞEHİR'in merkeze bağlı Uludere Köyü'nde çiftçilik yapan Yaşar Türker, eşi Şerife Türker ile kızları Fatma Türker, evlerinde av tüfeğiyle öldürüldü. 
     Önceki akşam saat 20.00 sıralarında meydana gelen olayda silah sesleri duyan komşuları, Türker ailesinin oturduğu tek katlı eve yöneldiklerinde siyah giysili bir kişinin kaçtığını gördü. 
     Evin girişinde 34 yaşındaki Yaşar Türker ile eşi 31 yaşındaki Şerife Türker'in cesetleriyle karşılaşan komşuları, içerdeki odada da tek kızları 4 yaşındaki Fatma Türker'in cesedini buldu. 
     İhbar üzerine olay yerine giden jandarma yaptığı incelemede Yaşar Türker eşi, Şerife Türker ve kızlarının otomatik av tüfeğiyle başlarına ve vücutlarına ateş edilerek öldürüldüğünü belirledi. Türker'lerin esetleri otopsi için Eskişehir Osmangazi Üniversitesi Tıp Fakültesi Hastanesi morguna kaldırıldı. 
     Saldırganın kim olduğu, cinayetin neden işlendiği konusunda geniş çaplı soruşturma başlatılırken, 40 haneli köydeki herkesin tek tek sorgulanacağı bildirildi. 
     
</TEXT>
</DOC>
