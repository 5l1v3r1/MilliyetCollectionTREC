<DOC>
<DOCNO> 275859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sondun13.html </URL>
<DATE> 2004/09/29/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Fischler'den Türkiye'ye Her müzakere üyelikle sonuçlanmaz 
</HEADLINE>
<TEXT>

     AB Komisyonu'nun tarımdan sorumlu üyesi Franz Fischler, Türkiye için özel bir konsept geliştirilmesi gerektiğini, muhtemel üyelik müzakerelerinin Malta veya Macaristan ile yürütülenlerle aynı olamayacağını söyledi. 
     Fischler, Alman Berliner Zeitung gazetesine yaptığı açıklamada, ''her üyelik müzakeresinin otomatik olarak üyelikle sonuçlanmayacağını'' belirtti. 
     Türkiye'nin üyeliğinin AB'ye maliyeti ile ilgili bir soru üzerine Fischler, her aday ülkenin, birliğe mali yük getirmeyeceğini söylediğini, Türkiye konusunda yüksek maliyeti şahsen tarım alanında değil, yapısal destek yardımlarında gördüğünü ifade etti. 
     Türkiye'nin üyeliğinin tarım alanındaki sonuçlarının sorulması üzerine Fischler, ''Türkiye'de tarım sisteminin çok farklı olduğunu, ancak en önemli sorunun, kırsal kesimlerden göç olduğunu'' söyledi. 
     Fischler, ''üyelik süreciyle bu göçün artması halinde büyük sosyal gerginlik yaşanabileceği'' görüşünü dile getirdi. 
     
</TEXT>
</DOC>
