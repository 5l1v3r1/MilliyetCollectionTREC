<DOC>
<DOCNO> 274134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/guncel/gun90.html </URL>
<DATE> 2004/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Nothing Compares 2 U... 

1 Bir insanın, kamera önünde ne kadar sevecen , ne kadar sevgi dolu , ne kadar iyi yürekli , ne kadar saygılı olabileceğini gösterdi... 
2 Stüdyoya gelenlerle güldü, ağlayanlarla ağladı. Hatta kimse ağlamasa bile o aslanlar gibi ağladı. Sonra kalktı Ayşe Tüter'le birlikte yemek yaptı... 
3 Her ne kadar kendisi en ufağından bile korksa da, oturduğu koltuğun üzerine fırlasa da, hayvan sevgisini bizlere aşıladı .. Tavuk, kedi, papağan aklınıza ne geliyorsa stüdyosuna konuk etti, gidemeyenlerin ayağına hayvanat bahçesini getirdi... 
4 Hiçbir şarkıyı bilmediği halde, söylemeye çalıştı. Kısacası, uzun bir süre gemisini çok iyi yürütse de, son 2 yılda samimiyeti ve duygusallığı sorgulandı, gerçekliğini kaybetti, reytingi düştü ve yayından kaldırıldı... 
5 Ve yerine, 1 milyon dolar transfer parası verilerek bu bir iddiadır, bizi bağlamaz taze gelin Gülben Ergen getirildi. Ama işler sanıldığı gibi gitmedi. İlk yayın günü Cuma, selefi Esra Ceyhan'ın iyi günlerindeki reytinglerinden birini aldı. İkinci programda ise Beyaz'ı ve Demet Akbağ'ı çıkararak toplamda 15.6 izlenme payıyla, Esra Hanım'ın kötü günlerindeki reytinglerinden birine ulaşmayı başardı .. Yıllar önce yapılmış "saatli maarif takvimi" esprisiyle, kötü ötesi dekoruyla, söylediği şarkılarıyla, ilk programda kaynanasıyla konuşmasıyla reyting alınabileceğini sandı. Ne tuhaf, önce sabah, ardından gece program yap, yıllar sonra gel öğleden sonraya otur. İnsan bu kadar zamanda kendini bir geliştirmez mi yahu .. Ne bilelim, gözümüz kısa bir süre yalandan da olsa Esra Ceyhan'ı aradı, sonra kapattık televizyonu, süper oldu... 
Not Televizyon aleminde, 20-25 arası normal-olması gereken, 25-30 arası iyi, 30-40 arası çok iyi, üzeri ise süper kabul edilir. 15.6 ise bir nevi orta olarak adlandırılır, altı ise kötü... 
Hiçbir şey senle kıyaslanamaz... 80'lerin Sinead O'Connor şarkısı 

E hani .. Hiçbir kanalı çekmiyor .. 
Marconi radyoyu icadından hemen sonra 

Tarkan İngiltere'de 1 Numara .. 

Evet, Tarkan, İngiltere listesinde zirvede, 1 numara... Önce kısa bir açıklama... 16 Eylül 2003'te yazmıştık, İngilizler "Ölmeden Önce Yapılacaklar" diye bir liste yapmıştı ve birinci sırada "yunuslarla yüzmek" vardı. Diğerleri, İngilizlere "acayip" gelen "savaş uçağı kullanmak, paraşütle uçmak, yanardağ görmek, Formula-1 otosu kullanmak, balinaları izlemek" gibi son derece dandik isteklerdi. Biz de 10 maddeli alternatif liste yapmıştık, ilk 3 maddesi... 
1 1 yıl hiçbir şeye zam gelmediğini görmek... 
2 1999'da deprem sonrası konan özel vergilerin kalktığını görmek... 
3 Paramızın 6 sıfırı atılsın, hoş bir şey. Hiç değilse gelen turistler dalga geçmez. Ama o parayla ABD'ye gidip, 1 lira verip 100 dolar, 1000 dolar, hatta bugünkü kurla 1.378.000 dolar almak... 
Zam gelmemesi hayaldi, olmadı. Deprem vergileri "haşırt" sesiyle birlikte kalıcı oldu. 6 sıfır atılması, bakanların bile dillendirdiği turistlerin dalgası sona ermek üzere, gerisi kıyamet alameti zaten, hiç olmaz .. Ama bizi mutlu eden şey, İngilizlerin listesinde 1 numara olan, "ölmeden bir yapsam" dedikleri "yunuslarla yüzmek" eyleminin, Tarkan tarafından Antalya'da gerçekleştirilmiş olması. Dolayısıyla Tarkan İngiltere'de 1 numaraya oturmuş durumda. Musti'ye duyurulur artık Formula-1'e mi katılır, yanardağda klip mi çeker, balinanın kuyruğuna jet-ski bağlayıp kendini mi çektirir bilemeyiz... 

Dile Gel 
"Ayaktayken oturmuş zaate..." b b 
</TEXT>
</DOC>
