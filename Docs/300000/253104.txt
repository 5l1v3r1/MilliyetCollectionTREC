<DOC>
<DOCNO> 253104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sontur20.html </URL>
<DATE> 2004/07/05/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Fatih'te, kırmızı ışıkta durmayan minibüs, 2 kızı ezdi geçti .. 
</HEADLINE>
<TEXT>

     Fatih'te, bir minibüsün çarptığı 2 genç kızdan 1'i öldü, diğeri yaralandı. 
     A.A muhabirinin aldığı bilgiye göre, Şeydanur Sayın 17 ve Aylin Camcı 19 , Vatan Caddesi üzerinde SSK Vakıf Gureba Eğitim ve Araştırma Hastanesi önündeki ışıklarda, yayalara ''yeşil'' yanmasının ardından yola inerek karşıya geçmeye başladı. 
     Bu sırada Aksaray yönüne giden Halil Şahin idaresindeki 34 YOE 44 plakalı minibüs, araçlara ''kırmızı ışık'' yanmasına rağmen duramayıp genç kızlara çarparak bir süre sürükledi. 
     Kazada Şeydanur Sayın olay yerinde hayatını kaybederken, yaralanan arkadaşı Aylin Camcı SSK Vakıf Gureba Eğitim ve Araştırma Hastanesi'ne kaldırılarak tedavi altına alındı. 
     Minibüs sürücüsü Halil Şahin ise gözaltına alınarak Şehremini Polis Merkezi'ne götürüldü. 
     Olay yerinin yakınında oturdukları bildirilen 2 genç kızın, kaza sırasında sabah yürüyüşü yaptıkları öğrenildi. 

     
</TEXT>
</DOC>
