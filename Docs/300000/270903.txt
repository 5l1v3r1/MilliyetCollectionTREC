<DOC>
<DOCNO> 270903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sondun08.html </URL>
<DATE> 2004/09/11/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Irak'ta Milli Muhafız subayının ailesi kaçırıldı... 
</HEADLINE>
<TEXT>

     Irak'ta isyancılar, Irak Milli Muhafızları'ndan bir subayın ailesini kaçırdılar. 
     Irak polisinin verdiği bilgiye göre, Albay Halis Ali Hüseyin'in karısıyla 3 çocuğunu, Bağdat'ın 70 kilometre kuzeydoğusundaki Halis'te bulunun evlerinden kaçırıldılar. 
     İsyancıların daha sonra evi ateşe verdikleri belirtilirken, olayla ilgili ayrıntılı bilgi verilmedi. 
     İsyancılar, Irak polisi ve güvenlik güçlerini Amerikan işbirlikçisi olarak gördüğü için bu görevlilere yönelik saldırılarda bulunuyor. 
     Bu arada Bağdat'ta bir kilisenin önünde, dün gece bomba yüklü bir araç infilak etti. Saldırıda ölen ya da yaralanan olmadı. 
     Patlamanın etkisiyle binaların camlarının sarsıldığı, bu sabah yapılacak ayinlerin iptal edildiği belirtildi. 
     
</TEXT>
</DOC>
