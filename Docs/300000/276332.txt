<DOC>
<DOCNO> 276332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sonyas01.html </URL>
<DATE> 2004/09/30/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
Bir fincan kahvenin 40 yıllık ''bağımlılığı'' var .. 
</HEADLINE>
<TEXT>

     Amerikalı bilimadamları, sabahları içilen bir fincan kahvedeki kafeinin dahi bağımlılık yaptığını ortaya çıkardı. 
     Baltimore'daki Johns Hopkins Üniversitesi'ndeki araştırmacılar, düzenli olarak günde bir fincan kahve tüketmenin bile kafein bağımlılığına neden olabileceğini açıkladı. 
     Araştırmayı yürüten Prof. Roland Griffiths, kafeinin dünyada en yaygın olarak kullanılan uyarıcı olduğunu, ucuz ve ulaşılabilir olduğu için kullanımının kolayca sürdürülebildiğini söyledi. 
     Griffiths, son araştırmanın, her zamanki miktarda kafein almayan insanlarda, baş ağrısı, bitkinlik ve konsantrasyon güçlüğü gibi olumsuz belirtiler görüldüğünü ortaya koyduğunu belirtti. 
     Araştırma sonuçlarına göre, günlük ''dozlarını'' almayan kişilerin yüzde 50'sinde baş ağrısı görülürken, yüzde 13'ünün iş verimlerini düşürecek şikayetler meydana geliyor. 
     Uzmanlar, kafein bağımlılığının sona erdirilmesi için, kafein içeren ürünlerin tüketiminin yavaş yavaş azaltılarak, onların yerine kafeinsiz benzerlerinin tüketilmesini öneriyor. 
     
</TEXT>
</DOC>
