<DOC>
<DOCNO> 266692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sonyas14.html </URL>
<DATE> 2004/08/26/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Fethiye'de yamaç paraşütçülerine uyarı... 
</HEADLINE>
<TEXT>

     Ölüdeniz Yamaç Paraşütü Kalkındırma Derneği Yönetim Kurulu üyesi Semih Sayır, yamaç paraşütünde can güvenliği için uçuş kurallarına uyulması gerektiğini söyledi. 
     Belcekız Tatil Köyü'nde, şirketlerin ve pilotların uyması gereken kurallarla ilgili düzenlenen toplantıda konuşan Sayır, yamaç paraşütüyle ilgili çeşitli konularda bilgi verdi. 
     Pilotların, uçuşta uymaları gereken kuralları ihlal ettiklerini kaydeden Sayır, can güvenliği için uçuş kurallarına uyulması gerektiğini söyledi. 
     Kask takmayan, uçuş kıyafeti giymeyen pilotların hemen uyarılması gerektiğini kaydeden Sayır, uçuşun güvenli olabilmesi başta uçuş ekipmanlarının tam ve düzgün olması gerektiğini hatırlattı. Pilotlardan eski paraşütlerle uçmamalarını isteyen Sayır, şöyle dedi 
     ''Şirket sahipleri eski paraşütlerle uçmanız için zorlayabilir. Buna karşı çıkın. Formunu ve özelliğini kaybetmiş bir paraşütle uçmanız, kazalara meydan verebilir. Bu hem sizin can güvenliğiniz, hem de taşıdığınız yolcunun can güvenliği için tehlikeli.'' 
     
</TEXT>
</DOC>
