<DOC>
<DOCNO> 284858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sonsiy03.html </URL>
<DATE> 2004/10/31/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Milletvekili ölümden döndü 
</HEADLINE>
<TEXT>

     İZMİT DHA 

AKP Ordu Milletvekili Hamit Taşçı, TEM Karayolu'nun İzmit geçişinde geçirdiği trafik kazasında ölümden döndü. Sürücünün direksiyon hakimiyeti kaybetmesi sonucu bariyerlere çapan otomobilde bulunan Hamit Taşçı'nın sol omuzu kırıldı. 
     Kaza dün saat 13.30 sıralarında TEM Karayolu'nun Gültepe-Uzunçiftlik arasındaki geçişinde meydana geldi. Ankara'dan İstanbul'a giden Mehmet Kızır yönetimindeki 06 VUJ 52 plakalı otomobil, sürücünün aşırı hız ve dikkatsizlik sonucu direksiyon hakimiyetini kaybetmesi sonucu araç bariyerlere çarptı. Aracın arka tarafının tamemen içeri göçtüğü kazada, otomobilin ön koltuğunda oturmakta olan Ordu Milletvekili Hamit Taşçı'nın sol omuzu kırıldı. 
     Kaza nedeniyle olay yerinde trafik bir anda karıştı. Olay yerinden çok hızlı geçmekte olan bir otomobil de, kaza yapan araç ile bir otobüse çarpmaktan son anda kurtuldu. 
     Kaza yerinde ambulansın gelmesini bekleyen Hamit Taşçı acı içinde kıvrandı. 112 Acil servisinden gönderilen ambulansın gelmesiyle, ambulansta bulunan doktorların ilk müdahalesi yaptığı Hamit Taşçı daha sonra Kocaeli Üniversitesi Tıp Fakültesi Hastanesi'ne sevkedildi. Hamit Taşçı burada ameliyata alındı. Kazada sürece ise yaralanmadı. 
     
</TEXT>
</DOC>
