<DOC>
<DOCNO> 278257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/siyaset/siy04.html </URL>
<DATE> 2004/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Öcalan'a yeniden yargılama istendi 
</HEADLINE>
<TEXT>


İlerleme Raporu'nda, Loizidu ve DEP davaları örnek gösterilip Öcalan'ın yeniden yargılanması talebi gündeme getirildi... 

ANKARA Milliyet 


AB Komisyonu tarafından önceki gün yayımlanan İlerleme Raporu'nda, terör örgütü lideri Abdullah Öcalan'ın yeniden yargılanması talebi de gündeme getirildi. 
İlerleme Raporu'nun siyasi kriterler bölümünde, Güney Kıbrıs'ta yaşayan Rum vatandaşı Titiana Loizidu'ya tazminat ödendiği ve kapatılan DEP'in eski milletvekillleri Leyla Zana ve arkadaşlarının yeniden yargılanmalarının sağlandığı vurgulandı. Raporun 30 - 31. sayfalarında Loizidu ve DEP davalarında Türkiye'nin AİHM kararları doğrultusunda gösterdiği tutum değişikliğine ayrıntılı yer veren Komisyon, bir sonraki paragrafta, "Yeniden yargılama şartının aralarında Öcalan davasını içeren 4 Şubat 2003'ten önce AİHM'ye yapılmış başvurulara h l uygulanmamaktadır" ifadesi kullanıldı. Raporda, "Yeniden yargılama için en iyi yöntem AİHM'nin de dediği gibi başvuru sahiplerinin bağımsız bir mahkeme tarafından yeniden yargılanmasının sağlanmasıdır" görüşü yer aldı. 


</TEXT>
</DOC>
