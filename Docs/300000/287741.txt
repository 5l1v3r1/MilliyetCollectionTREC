<DOC>
<DOCNO> 287741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/soneko33.html </URL>
<DATE> 2004/11/10/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Bankalar Birliği Yönetim Kurulu toplandı... 
</HEADLINE>
<TEXT>

     Türkiye Bankalar Birliği Yönetim Kurulu, Finansal Hizmetler Yasa Tasarısı'nı ele almak üzere toplandı. 
     Bankalar Birliği'nin Akmerkez'deki Ofisi'nde gerçekleştirilen toplantıya, Türkiye Bankalar Birliği Yönetim Kurulu Başkanı Ersin Özince, Ziraat Bankası Genel Müdürü Can Akın Çağlar, Garanti Bankası Genel Müdürü Ergun Özen ile Yapı Kredi Bankası Genel Müdür Vekili Reha Yolalan'ın da aralarında bulunduğu üst düzey banka yöneticileri katıldı. 
     Basına kapalı olarak gerçekleştirilen toplantının ardından BDDK Başkanı Tevfik Bilgin'in banka yöneticileriyle biraraya geleceği tasarıya ilişkin görüş ve önerilerin ele alınacağı öğrenildi. 
     
</TEXT>
</DOC>
