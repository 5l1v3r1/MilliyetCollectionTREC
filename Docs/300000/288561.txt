<DOC>
<DOCNO> 288561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/sondun29.html </URL>
<DATE> 2004/11/13/ </DATE>
<TIME> 22.05 </TIME>
<AUTHOR>  </AUTHOR>
<HEADLINE>
Bağdat'ın kuzeyinde petrol boru hattına sabotaj düzenlendi 
</HEADLINE>
<TEXT>

     Irak'ın başkenti Bağdat'ın kuzeyinde bir petrol boru hattına sabotaj düzenlendiği bildirildi. 
     Görgü tanıkları, Bağdat'ın 20 kilometre kuzeyindeki Taci kasabasından Bağdat'taki Dora rafinerisine petrol taşıyan hatta düzenlenen saldırıdan sonra bölgeyi yoğun bir ateş ve duman bulutunun kapladığını söylediler. 
     Sabotajdan sonra 5 Amerikan helikopterinin bölgede gezindiği, ancak Irak güvenlik güçleri ya da itfaiyesinin yangın bölgesine gelmediği belirtildi. 
     Görgü tanıkları, hemen hemen direnişçilerin kontrolü altındaki Taci'de militanların son birkaç gündür dağıttıkları bildirilerde, halkı evlerini terk etmemeleri ve dükkanlarını açmaları konusunda uyardıklarını bildirdi. 
     
</TEXT>
</DOC>
