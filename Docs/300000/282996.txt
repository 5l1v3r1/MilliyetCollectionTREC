<DOC>
<DOCNO> 282996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sonyas05.html </URL>
<DATE> 2004/10/24/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Britney Spears yönetmene kızdı... 
</HEADLINE>
<TEXT>

     Nafiz ALBAYRAK BOSTON DHA 

ÜNLÜ şarkıcı Britney Spears I Heart Huckabees' filminde yönetmenin kendisine rol vermemesi üzerine çileden çıktı. 
     Başrollerinde Dustin Hoffman, Jude Law, Isabelle Huppert, Saige Ryan Campbell gibi yıldızların bulunduğu filmde rol almak isteyen Spears, yönetmen David O. Russell'ı telefonla aradı. Sun gazetesinin haberine göre, filmde Jude Law'ın sevgilisini oynayan Naomi Watts'ın rolünün kendisine verilmesini isteyen Spears'ın önerisini yönetmen kabul etmedi. Watts'ın rol için en uygun kişi olduğunu fakat Britney ile başka bir projede çalışmak istediğini söyleyen Russel ise "Britney Hayır' cevabını alınca çok sinirlendi, o kadar ısrarcıydı ki rolü bana 3 kez okudu'' dedi. 
     Dansçı sevgilisi Kevin Federline ile evlendikten sonra kocasının soyadını alacağını açıklayan Britney Spears müzik kariyerine de ara vereceğini söylemişti. 
     
</TEXT>
</DOC>
