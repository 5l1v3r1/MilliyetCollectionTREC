<DOC>
<DOCNO> 257964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/siyaset/axsiy01.html </URL>
<DATE> 2004/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan basını hatırladı 
</HEADLINE>
<TEXT>


Başbakan, basında sansürün kaldırılışının 96. yıldönümünde gazetecileri kutlarken, DYP lideri Ağar, Erdoğan'ın gazeteci azarlamasını sert eleştirdi 

ANKARA Milliyet 


Tren kazası nedeniyle Ulaştırma Bakanı Binali Yıldırım'ın istifa edip etmeyeceğini soran gazeteciyi "Haddinizi bilin" diye azarlayan Başbakan Recep Tayyip Erdoğan, basında sansürün kaldırılışının 96. yıldönümünde basını "demokratik rejimin güvencesi" olarak nitelendirdi. Özgür basının demokrasinin yerleşmesinin başlıca şartı olduğunu kaydeden Erdoğan mesajında "Özgür, bağımsız ve çok sesli basın, aynı zamanda kamuoyunu doğru ve tarafsız haberlerle aydınlatma, toplumsal değerlere, kişisel hak ve özgürlüklere saygılı, meslek ilke ve ahlakına uygun yayın yapma sorumluluğunu taşımaktadır" dedi. 
Cumhurbaşkanı Ahmet Necdet Sezer ise yayımladığı mesajda basın çalışanlarına karşı yürütülen örtülü ya da açık şiddetin de sansürün başka bir türü olduğunu belirterek şunları kaydetti 

Sezer Şiddet sansürdür 
"Saldırıda bulunanlar asla özgür basının sesini kısamamaktadır. Sansür, halkın çıkarlarının savunulmasının ve özgür düşüncenin gelişmesinin önündeki engellerdendir. Devlet sansürü kadar, basının kendine sansür uygulaması, çıkar kaygısıyla yanlı haber yapması da demokratik bir ülkede asla kabul edilemez." 
DYP Genel Başkanı Mehmet Ağar da mesajında Erdoğan'ı eleştirerek, "Başbakan'ın, gazetesi için soru yönelten gazeteciyi azarlaması, psikolojik durumunun kontrol edilemez bir hal aldığının açık göstergesidir" dedi. 


</TEXT>
</DOC>
