<DOC>
<DOCNO> 291558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sontur54.html </URL>
<DATE> 2004/11/23/ </DATE>
<TIME> 20.44 </TIME>
<AUTHOR>  </AUTHOR>
<HEADLINE>
Yozgat'ta 3 öğretmen trafik kazasında öldü... 
</HEADLINE>
<TEXT>

     Yozgat'ın Saraykent ilçesinde meydana gelen trafik kazasında 3 öğretmen hayatını kaybetti. Yarın kutlanacak Öğretmenler Günü öncesi yaşanan kazada, 1'i öğretmen 2 kişi de yaralandı. 
     AA muhabirinin aldığı bilgiye göre, Saraykent ilçesinden Sorgun ilçesine bağlı Doğankent beldesine giden Rukiye Karaca 22 yönetimindeki 38 HH 511 plakalı otomobil, E-88 Karayolu'nun Dedefakılı mevkiinde, Hasan Kadri Savaş'ın kullandığı 50 VE 694 plakalı kamyonla çarpıştı. 
     Kazada, Saraykent ilçesindeki bilgisayar kursundan döndükleri öğrenilen Dedefakılı İlköğretim Okulu öğretmenlerinden Rukiye Karaca, Güzin Baş 23 ve Ayşe Özdemir 22 olay yerinde hayatını kaybetti, öğretmen Birsen Tümey 23 ile kamyon şoförü Hasan Kadri Savaş yaralandı. 
     Sorgun Devlet Hastanesi'ne kaldırılan yaralılardan durumu ağır olan Birsen Tümey, Kayseri Erciyes Üniversitesi Tıp Fakültesi Hastanesi'ne sevk edildi. 
     
</TEXT>
</DOC>
