<DOC>
<DOCNO> 267647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/sontur16.html </URL>
<DATE> 2004/08/30/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Belen'de haraç kavgası 1 ölü 
</HEADLINE>
<TEXT>

     Hatay'ın Belen İlçesi'nde, akrabalarından haraç istediği öne sürülen bir kişi, sopayla dövülerek öldürüldü. 
     Emniyet Müdürlüğü yetkililerinden alınan bilgiye göre, Adem Uçmaz 30 , ilçede fırın işleten akrabalarının yanına giderek, para istedi. 
     İddiaya göre, ''Bana haraç vermek zorundasınız'' diye bağıran Adem Uçmaz, kasada bulunan parayı alıp kaçmaya çalıştı. Bu sırada fırında çalışan Hüseyin K, kaçmak isteyen Adem Uçmaz'ı yakalayarak sopayla dövdü. 
     Vücudunun çeşitli yerlerinden yaralanan Uçmaz, İskenderun Devlet Hastanesi'ndeki ilk müdahalenin ardından Adana Numune Hastanesi'ne sevk edildi. Ağır yaralı olduğu belirtilen Adem Uçmaz, kurtarılamadı. 
     Yetkililer, Hüseyin K'nın gözaltına alındığını, olayla ilgili soruşturmanın sürdürüldüğünü bildirdiler. 
     
</TEXT>
</DOC>
