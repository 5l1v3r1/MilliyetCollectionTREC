<DOC>
<DOCNO> 256782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/soneko05.html </URL>
<DATE> 2004/07/20/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Otomotiv şirketleri ihracat atağında... 
</HEADLINE>
<TEXT>

     Akü ve lastik firmaları dahil 7 otomotiv firması haziranda toplam 797 milyon dolarlık ithalat izni alırken, bunun karşılığında gelecek bir yıllık dönem için 1 milyar doları aşkın ihracat taahhüdünde bulundu. İhracatın yarısından fazlasını tek başına OYAK Renault gerçekleştirecek. 
     Dış Ticaret Müsteşarlığı'ndan edinilen bilgiye göre, haziran ayında dahilde işlem rejimi kapsamında verilen ithalat izinleri 2 milyar 118 milyon dolar, bu ithalat karşılığında alınan ihracat taahhütleri de 3 milyar 122 milyon dolar olarak gerçekleşti. 
     Bunlar içerisinde otomotiv sektörünün ulaştığı rakamlar dikkat çekti. Sadece 7 otomotiv firması toplam 797 milyon 376 bin dolarlık ithalat izni alırken, 1 milyar 91 milyon 
     263 bin dolar seviyesinde ihracat taahhütünde bulundu. 
     
     OYAK RENAULT'DAN 540 MİLYON DOLARLIK İHRACAT TAAHHÜTÜ 
     OYAK Renault, 540 milyon 947 bin dolar tutarında 13 bin 362'si dizel olmak üzere 50 bin 30 adet binek otomobil 
     ihracatı için dahilde işleme izin belgesi aldı. Şirket bu kapsamda 382 milyon 185 bin dolarlık ara mal ithalatı yapacak. Ford Otomotiv, 333 milyon 957 bin dolarlık ihracat taahhüt ederken, 265 milyon 570 bin dolarlık ara mal ithalat izni aldı. Türk Pırelli, 100 milyon dolarlık dış lastik ihracatı için dahilde işlem izin belgesi aldı. Şirket, bu kapsamda 62 milyon 648 bin dolarlık ara mal ithalatı yapacak. Goodyear Lastikleri, 48 milyon dolarlık ara mal ithalatı izni karşılığında 60 milyon dolarlık dış lastik ihracatı yapmayı taahhüt etti. Petlas Lastik, 22 milyon dolarlık ihracat için 15 milyon dolarlık, Brisa Bridgestone Sabancı Lastik 22 milyon dolarlık tekerlek dış lastiği ihracatı için 17 milyon dolarlık, Mutlu Akü de 12 milyon 22 bin dolarlık 450 bin 345 adet akü ihracatı için 6 milyon 107 bin dolarlık ara mal ithalatı yapacak. İhracat rakamları yüksek olan diğer firmalar ise şunlar 
     
     BEKO'DAN 2 MİLYON TV İHRACI 
     "-Beko Elektronik, 226 milyon dolarlık 2 milyon 100 bin adet televizyon, -Yazıcı Demir Çelik, 92 milyon dolarlık demir çelik ihracatı, -Çolakoğlu Metalurji, 84 milyon dolarlık demir çelik ürünleri ihracatı, -Habaş Sınai ve Tıbbi Gazlar, 83 milyon dolarlık ihracat, -Çebitaş Demir Çelik, 66 milyon dolarlık inşaat demirleri ile çelik kütük ihracatı, -İzmir Demir Çelik, 49 milyon dolarlık inşaat demiri ihracatı, -Borusan Birleşik Boru, 47 milyon dolarlık boru ihracatı, -Zorlu Linen Dokuma, 44 milyon dolarlık tekstil ihracatı, -Ümran Çelik Boru, 42 milyon dolarlık sprial kaynaklı polietilen kaplı boru ihracatı, 
     
     EREĞLİ DEMİR ÇELİK DE İHRACAT ATAĞINDA 
     -Ereğli Demir ve Çelik, 37 milyon dolarlık demir çelik ihracatı, -EKS Eczacıbaşı, 31 milyon dolarlık porselen karo ihracatı, -İpek Kağıt, 27 milyon dolarlık kağıt ürünleri ihracatı, -Profilo Telra Elektronik, 25 milyon dolarlık 100 bin adet DVD-RW ihracatı, -Akmaya San, 21 milyon dolarlık yaş ve kuru maya ihracatı, -Kılıç Deniz Ürünleri, 16 milyon dolarlık taze soğutulmuş levrek ve çupra ile canlı balık yavrusu ihracatı, -European Tobacco, 12 milyon dolarlık filtreli sigara ve kıyılmış tütün ihracatı, -Levi Strauss, 10.5 milyon dolarlık ihracat, -Dardanel Su Ürenleri, 7 milyon dolarlık temizlenmiş soğutulmuş ayrıca dondurulmuş orkinos balığı ihracatı." 
     
</TEXT>
</DOC>
