<DOC>
<DOCNO> 276294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sontur13.html </URL>
<DATE> 2004/09/30/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Hasmı yerine yanlışlıkla başkasını vurdu 
</HEADLINE>
<TEXT>

     Karaman'da bir kişi, durdurduğu hasmının otomobilinden inen başka bir kişiyi tüfekle vurarak, öldürdü. 
     Edinilen bilgiye göre, Gökhan D. 25 , özel otomobiliyle merkeze bağlı Kızık Köyü'nden Karaman'a doğru giderken, aynı yönde gitmekte olan hasmı İsmail Hacı Güzel 48 yönetimindeki 70 AD 308 plakalı otomobili selektör yaparak durdurdu. 
     Araçta bulunan Halit Baytaş, niçin selektör yaptığını sormak için araçtan inerek, Gökhan D'nin otomobiline doğru gitti. 
     Bu sırada Gökhan D, otomobilinin açık durumdaki camından çıkardığı kısa namlulu özel yapım pompalı tüfekle Halit Baytaş'ın göğsüne bir el ateş etti. 
     Hızla araçtan inen İsmail Hacı Güzel ise bir kez daha ateş etmesine fırsat vermeden tüfeği Gökhan D'nin elinden aldı, ancak Gökhan D, Güzel'in elinden kurtularak kaçtı. 
     Halit Baytaş olay yerinde hayatını kaybetti. Gökhan D. ise güvenlik güçlerince Karaman'da gözaltına alındı. 
     Hastanede yapılan muayenesinde aşırı derecede alkollü olduğu tespit edilen Gökhan D'nin asıl hedefinin İsmail Hacı Güzel olduğu, ölen Halit Baytaş'ı ise tanımadığını söylediği öğrenildi. 
     
</TEXT>
</DOC>
