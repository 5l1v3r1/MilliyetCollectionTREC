<DOC>
<DOCNO> 270703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sonspo02.html </URL>
<DATE> 2004/09/10/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Cimbom'da milli hüsran 
</HEADLINE>
<TEXT>

     G.Saray, tam 23 yıl sonra bir resmi maçta milli gururdan mahrum kaldı. En son 25 Mart 1981'de oynanan Galler maçında, kadroda G.Saraylı yoktu 
     
     Sakatlık ve ceza 
     Bu sezon Avrupa Kupaları’na katılamayacak olan Galatasaray, bir üzüntüyü de A Milli Takım’la yaşıyor. Her zaman futbolcularının Ay-Yıldızlı formayı giymesiyle övünen Sarı-Kırmızılılar, Yunanistan karşısında hüzün yaşadı. Çünkü sahaya çıkan 11’de Galatasaraylı tek bir futbolcu dahi yoktu. Ergün sakatlığı nedeniyle kadrodan çıkarılmış, Hasan Şaş cezalı, Hakan Şükür’ün de ayağındaki problem devam ediyordu. Kaptan Bülent ise yedek kalmıştı. 
     
     Özel maçlar dışında 
     A Milliler en son 23 sene önce sahaya Galatasaraylı futbolcuların yer almadığı bir kadroyla çıkmıştı. 25 Mart 1981 tarihinde Galler’in 1-0’lık galibiyetiyle biten Dünya Kupası grup eleme maçında, Cim Bom’dan hiçbir futbolcu sahaya çıkamamıştı. 9 Nisan 1996’da Bakü’de Azerbaycan’la oynanan özel maçta da Galatasaraylı yoktu ancak aynı karşılaşmaya Beşiktaş, Fenerbahçe ve Trabzonspor’dan da hiçbir oyuncu çağrılmamıştı. 
     
     Kral’dan savunma 
     Yunanistan karşılaşmasında forma giymediği için hakkında çeşitli spekülasyonlar üretilen Hakan Şükür, sakatlığı nedeniyle forma giyemediğini ifade etti. Maçtan önce sahaya çıkan golcü oyuncu, Isınmak için değil, kendimi denemek için ter idmanı yaptım. Sakatlığım nedeniyle oynayamayacağım zaten belliydi. Hocamla da konuşmuştumö dedi. Şükür, Önümüzde zorlu maçlar var. Hafta sonuna kadar tedavim devam edecek. Oynayıp oynamayacağım belli değilö diye görüş belirtti. 
     
</TEXT>
</DOC>
