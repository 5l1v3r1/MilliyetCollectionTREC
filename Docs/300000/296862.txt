<DOC>
<DOCNO> 296862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/son/sonspo30.html </URL>
<DATE> 2004/12/11/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Akçaabat Sebatspor 0 - Sakaryaspor 1 
</HEADLINE>
<TEXT>

     Birinci Süper Futbol Ligi'nde Akçaabat Sebatspor, sahasında Sakaryaspor'a 1-0 yenildi. 
     5. dakikada Semavi'nin sol taraftan yaptığı ortada, ceza alanı içinde topla buluşan Bayram'ın volesinde, top yandan auta çıktı. 
     15. dakikada İsmet'in, Bakadal'ın pasıyla ceza alanına girerek çektiği sert şutta, top az farkla auta çıktı. 
     18. dakikada Abdurrahman'ın şutu savunma oyuncularından döndü. Dönen topa son olarak vuran Erman Özgür'ün şutunda, meşin yuvarlak kale direğinin hemen üstünden autu boyladı. 
     34. dakikada Semavi'nin sol taraftan yaptığı ortada, ceza alanı içinde iyi yükselen Ogün'ün kafa şutunda, meşin yuvarlak az farkla yandan auta gitti. 
     35. dakikada ani gelişen Sakaryaspor atağında, Ali'nin ceza alanına girerken çektiği şutta, kaleci Miloşevski son anda dokunarak topu kornere çelmeyi başardı. 
     42. dakikada Bakadal, orta alandan aldığı topla sol taraftan ceza alanına girdi. Bu futbolcunun sert şutunda, kaleciyi de geçen top üst direkten oyun alanına döndü. Ardından savunma oyuncuları meşin yuvarlağı kornere attı. 
     Karşılaşmanın ilk yarısı, 0-0'lık skorla bitti. 
     
     İKİNCİ YARI 

     50. dakikada Ekrem'in sol çaprazdan vurduğu sert şutta, savunma oyuncularına çarpan top kornere çıktı. 
     61. dakikada Ekrem'in ceza alanı içine yaptığı ortada, Selahattin'in kafa şutunda, meşin yuvarlak kaleci Recep'te kaldı 
     67. dakikada Sedat'ın ceza alanı içinde Burak'ı düşürmesiyle Sakaryaspor penaltı atışı kazandı. Serdar'ın kullandığı penaltı atışında top, kaleci Miloşevski'den oyun alanına geri döndü. 
     82. dakikada Semavi'nin sağ taraftan ceza alanı içine yaptığı ortaya Bakadal'ın iyi yükselerek vurduğu kafa şutunda, meşin yuvarlak kaleci Recep'ten döndü. Ceza alanı içinde oluşan karambolde savunma oyuncuları tehlikeyi uzaklaştırmayı başardı. 
     87. dakikada Emre'nin sağ çaprazdan sert şutunda, top filelere gitti 1-0. 
     88. dakikada Sakaryasporlu Emre kırmızı kart gördü ve karşılaşma, konuk ekip Sakaryaspor'un 1-0 üstünlüğüyle sona erdi. 

     
</TEXT>
</DOC>
