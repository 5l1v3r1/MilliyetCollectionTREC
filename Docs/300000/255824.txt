<DOC>
<DOCNO> 255824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/yasam/yas10.html </URL>
<DATE> 2004/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>



Minibüslerde klima tükenmez 
Adana'da minibüs şoförü Ali Demirer 38 , bağlı olduğu toplu taşıma kooperatifi 'Klima taktır' deyince, 'yaratıcı ' bir çözüm buldu. Oto klima maliyetinin 2.5 milyar liradan başladığını öğrenen Demirer, minibüsüne, evlerde kullanılan daha uygun fiyatlı 'split klima' taktırdı. Klima gövdesini şoför mahalli üzerindeki tavana, motorunu da bagaja yerleştirip aküyle çalıştıran Demirer, yolcuların split klimayı görünce güldüğünü, ama serinliği hissedince mutlu olduklarını belirtti ve tüm meslektaşlarına bu çözümü önerdi. 

Töre kurbanını uğurlamadılar bile 
ADANA DHA 
Adana'da Kemal İnce 49 , 18 yıllık eşi ve üç çocuğunun annesi Aynur İnce'yi kendisini aldattığı gerekçesiyle 35 sokak ortasında yedi kurşunla öldürdü. Gülbahçesi Mahallesi'nde meydana gelen olaydan sonra tabancasıyla teslim olan katil zanlısı Kemal İnce, cinayeti "namus yüzünden" işlediğini söyledi. İnce'nin cenazesi, geçen yıl töre kurbanı olan İslim Gerçek'in mezarının bulunduğu Küçükoba Mezarlığı'nda toprağa verildi. Cenazesine yedi erkek kardeşinden ikisi katılırken, oğlu Mustafa İnce 16 uzaktan izleyerek namazını kılmaya gelmedi. İnce'yi, uzak akrabaları ve komşuları uğurladı. 

Mısır ceylanına çölde soykırım 
KAHİRE Hayvanat Bahçesindeki bir Mısır ceylanı, kendilerine ayrılan bölümdeki kayaların üzerinde geziniyor. Mısır'da nesilleri tükenmek üzere olan ceylanlara hayvanat bahçeleri dışında çok zor rastlanıyor. Çevre koruma gönüllüleri, ülkede ceylan nüfusunun azalmasından Körfez bölgesindeki avcıları ve onlara çölde safari yapma izni veren Mısır hükümetini sorumlu tutuyor. 



</TEXT>
</DOC>
