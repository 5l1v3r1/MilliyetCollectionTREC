<DOC>
<DOCNO> 279637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/spor/spo15.html </URL>
<DATE> 2004/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Avrasya'da tehlike yok 

İSTANBUL Büyükşehir Belediyesi Spor A.Ş. Genel Müdürü Ayhan Bölükbaşı, Kıtalararası Avrasya Maratonu'nun kategori veya küme düşme durumunun söz konusu olmadığını söyledi. Avrasya Maratonu, Avrupa Atletizm Birliği'nin EAA takviminde de yerini koruyor. 

Voleybol da özerk oldu 

MERKEZ Danışma Kurulu, dünkü toplantısında Voleybol Federasyonu'nun özerklik başvurusunu değerlendirerek, oy birliğiyle kabul etti. Kurul ayrıca, Bowling, Dart ve Bocce'nin bir çatı altında toplanmasına karar verdi. Aikido, Kickbox, Maitai, Wushu, Ashiare dallar ise Mücadele Sporları Federasyonu adıyla birleştirildi. 

Filede 2. perde 

ERKEKLER Voleybol Ligi'nin ardından Bayanlar Voleybol Ligi de bugün yapılacak maçlarla başlayacak. Günün programı şöyle Burhan Felek S.S. 13.00 Emlak Bankası - İller Bankası, 15.00 Vakıfbank Güneş Sigorta-TED Kolej, Haldun Alagaş S.S. 17.00 Fenerbahçe-Beşiktaş. Selim Sırrı Tarcan S.S. 13.00 Numune - Şişli, 15.00 Anadolu İhtisas - Yeşilyurt, 17.00 T. Telekom Avea - Eczacıbaşı, 19.00 TOKİ - SSK. Dicle S.S. 11.30 Dicle Ünv. - Karşıyaka, Güven Erkaya S.S. 15.00 Göztepe - Şahinbey Bld. 

Saatler değişti 

FUTBOL Federasyonu, hafta sonu oynanacak maçların saatlerinde değişiklik yaptı. Buna göre 16 Ekim Cumartesi günü yapılacak Gaziantep - Fenerbahçe müsabakası 19.15'te, Beşiktaş - Diyarbakırspor maçı 21.15'te, Sakaryaspor - Ankaragücü karşılaşması 20.00'de başlayacak. 17 Ekim'deki Denizlispor - Konya mücadelesi de 20.00'ye alındı. 

Yüzmede 2 rekor 

ABD'DE yapılan Kısa Mesafe Dünya Yüzme Şampiyonası'nda, ABD'li yüzücüler, 2 rekor kırdı. Aaron Peirsol, Brendan Hansen, Ian Crocker ve Jason Lezak'tan oluşan ABD, erkekler 4x100 bireysel karışıkta, 3 dakika 25.09 saniye ile Aaron Peirsol ise erkekler 200 metre sırtüstü dalında 1 dakika 50.64 ile rekor kırdı. 100 metre karışıkta finale kalan Orel Oral ise 8. sırada yer buldu. 


</TEXT>
</DOC>
