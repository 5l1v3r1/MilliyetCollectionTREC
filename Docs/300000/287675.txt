<DOC>
<DOCNO> 287675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sondun08.html </URL>
<DATE> 2004/11/10/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Irak'ta Başbakan'ın 3 akrabası kaçırıldı 
</HEADLINE>
<TEXT>

     Irak Başbakanı İyad Allavi'nin 3 akrabasının başkent Bağdat'ta kaçırıldığı bildirildi. 
     Irak hükümeti sözcüsü George Sada, Allavi'nin kuzeninin, kuzeninin karısının ve başka bir akrabasının silahlı kişilerce kaçırıldığını söyledi. 
     Sada, 3 kişinin dün sabah Bağdat'taki evlerinden kaçırıldığını ve eylemi düzenleyenlerin henüz bir talepte bulunmadıklarını kaydetti. 
     
     HÜKÜMET SÖZCÜSÜ 2 YAKINI KAÇIRILDI 

     Irak hükümet sözcüsü Tahir Ennakib, Başbakan İyad Allavi'nin 2 yakınının kaçırıldığını söyledi. 
     Ennakib, yaptığı yazılı açıklamada, ''militanların, Allavi'nin 2 yakınını başkent Bağdat'ın batısındaki Yarmuk mahallesinde bulunan evlerinden dün akşam kaçırdığını'' belirtti. 
     Sözcü, kaçırılanların başbakanın kuzeni Gazi Allavi ve kuzeninin gelini olduğunu kaydetti. 
     Açıklamada, 75 yaşındaki Gazi Allavi'nin hiçbir siyasi bağlantısı olmadığı ve hükümette herhangi bir görevi bulunmadığı belirtildi. 
     
     OPERASYON DURDURULSUN 

     Irak geçici hükümetinin Başbakanı İyad Allavi'nin üç akrabasını kaçırdığını açıklayan örgüt, Felluce'ye yönelik operasyonun durdurulmaması ve tutukluların serbest bırakılmaması durumunda rehineleri öldürme tehdidinde bulundu. 
     Ensar el Cihad örgütü adına bir internet sitesinde yayımlanan açıklamada, ''Eğer casus hükümet taleplerimizi 48 saat içinde yerine getirmezse, rehinelerin başlarını keseceğiz'' denildi. 
     Irak hükümeti sözcüsü George Sada, Allavi'nin kuzeni, kuzeninin karısı ve başka bir akrabasının dün sabah başkent Bağdat'taki evlerinden silahlı kişilerce kaçırıldığını açıklamıştı. 
     
</TEXT>
</DOC>
