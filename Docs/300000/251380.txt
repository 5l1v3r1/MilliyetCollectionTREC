<DOC>
<DOCNO> 251380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/sondun06.html </URL>
<DATE> 2004/06/28/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
İngiltere'de uyuşturucu bağımlıları, tedavi olabilmek için suç işliyor 
</HEADLINE>
<TEXT>

     Dilek Kocabaş 

İngiltere'de sayıları giderek artan uyuşturucu bağımlılarının, tedavilerinin devlet tarafından yapılması için bilerek suç işleyip cezaevine girdikleri belirtildi. 
     Araştırmacılar, özellikle ülkenin yoksul bölgelerinde yaşayan bağımlıların, cezaevini tedaviye ulaşmanın tek yolu olarak gördüğünü kaydettiler. 
     Bir ankete katılan bağımlılardan üçte birinin, tedavi için suç işlediklerini itiraf ettiği ifade edildi. 
     Turning Point Vakfı tarafından yapılan anketin sonuçlarının, hükümete teslim edileceği ve yeni politikalar belirlenmesinin isteneceği açıklandı. 
     Bu arada, ankete katılan bağımlıların yüzde 75'inin tutukluluk süresi dışında en az üçer kez yardım başvurusu yaptığı, ancak tutuklanıncaya kadar tıbbi tedaviye ulaşma imkanı bulamadıkları ortaya çıktı. 
     
</TEXT>
</DOC>
