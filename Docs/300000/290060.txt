<DOC>
<DOCNO> 290060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/yazar/akyol.html </URL>
<DATE> 2004/11/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Amerika, Rusya, Araplar 
</HEADLINE>
<TEXT>


ARAP televizyonları, Irak'ta kaçırılarak öldürülen zavallı rehinelerin infaz görüntülerini yayımlamıyor Barbarca başları kesilen insanların görüntüleri elbette yayımlanmaz. Ama infazların barbarlığını düşündürecek görüntüleri, mesela rehinelerin yalvarışlarını yayımlamak gerekmez mi 
Bir Iraklı ile evlenerek Müslüman olan ve ömrünü Irak halkına adayan kadın Margaret Hassan'ı bile kaçırdılar, günlerce rehine tuttular ve beynine kurşun sıkarak öldürdüler Iraklı sivil ve İslami kesimler de bu barbarlığı kınadı. Ama Arap TV'leri zavallı Margaret Hassan'ın dünyada yayımlanan görüntülerini yayımlamadı 
Buna karşılık El Kaide'nin bildirileri, terör örgütlerinin Kalaşnikov'lu amblemleri yayımlanıyor 
El Arabiya adlı haber kanalının yöneticisi, bu konuda BBC muhabirine diyor ki 
- Arap halkı vahşete karşı, onun için yayımlamıyoruz. 
Öyleyse "vahşete karşı" yayın yapmak gerekmez mi 

ARAP dünyasında müthiş bir "öfke" gelişiyor. Arap TV'leri sadece ideolojik tercihlerinden değil, Arap kamuoyunu dikkate alarak da öyle yayın yapıyorlar. 
El Arabiya kanalının anketine göre 
"Arap halkının yüzde 70'i rehinelerin infaz edilmelerine karşı, yüzde 30'u ise bunu normal görüyor " 
Korkunç Zavallı masum insanları kaçırıp başlarını kesmek normal görülebilir mi Elimizde bir analiz olmadığı için öteki yüzde 70'lik kesimin de duygularını ayrıntılı bilmiyoruz. Ama bilinen şudur Arap dünyasında müthiş bir "öfke" gelişiyor 
Elbette Irak'- ta bir "işgale karşı direniş" var. Ama masum insanları kaçırıp başlarını kılıçla kesmeye varacak kadar vahşi usullere başvurulmasını, akıl ve insafı iptal eden korkunç bir "öfke"den başka nasıl izah edebiliriz 
Sivilleri hedef alan "intihar saldırıları" da aynı öfkenin başka bir dışavurumudur. 

FİLİSTİN faciası, bu sorunların anasıdır "İntihar saldırıları" İsrail tanklarına karşı Filistin öfkesidir. Hamas onun için gittikçe daha da güçleniyor Filistin yarasının yıllarca kanaması, Arap dünyasında müthiş bir öfke birikimi yaratıyor. 
Amerika, Filistin meselesinde adil bir çözüm için çalışacağına, Filistinlileri aşağılayan tavırlara girdi... Irak işgali tuz biber ekti... 
Öfke, atalarımızın "aklıselim" dediği sağduyuyu iptal eder 
Arap öfkesini kabartan şartlar devam ederse, Ortadoğu'da "değişim"i demokrasi rüzgarı değil, öfkeli bir radikalizm fırtınası gerçekleştirir 
Bir de "yeni atom bombası" mucidi Putin ile Bush el ele verirse 
Avrupa bile bunun altında ezilir 
Ve maalesef, ılımlı Powell'ın istifa etmesi ve yerine Condoleezza Rice'ın atanmış olması, dünyada kaygı yarattı çünkü Rice 'şahin' olarak biliniyor. 
Bu da "Amerikan öfkesi"nin kabarması mı acaba 
Kabaran öfkeler dünyayı nereye götürür 
"Irak'ların çoğalması" iyi mi olur, kötü mü Herkesten önce Washington'un bunu düşünerek artık "aklıselim"e dönmesi gerekiyor. 



</TEXT>
</DOC>
