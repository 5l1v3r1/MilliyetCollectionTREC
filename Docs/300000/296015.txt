<DOC>
<DOCNO> 296015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sontur44.html </URL>
<DATE> 2004/12/08/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Belgesel izlerken, ''balığın cinsi'' hakkında kavga, katliama dönüştü 
</HEADLINE>
<TEXT>

     Adana'da, sahurda belgesel izlerken çıkan ''balık cinsi'' tartışması sonucu, kayınvalidesi, kayınbabası ile baldızını öldürdüğü, babası ile diğer baldızını da yaraladığı iddiasıyla tutuklanan sanık, ağırlaştırılmış müebbet hapis cezasına çarptırıldı. 
     Adana 5. Ağır Ceza Mahkemesi'nde görülen davada, tutuklu sanık Remzi Çiplak 24 ile kavgaya karıştığı öne sürülen tutuksuz sanık kayınbiraderi Ramazan Doğan 23 hazır bulundu. Aynı olayda yaralanan sanığın babası Gaffari Çiplak 47 ile baldızı Fidan Doğan 21 ise duruşmaya gelmedi. 
     Hakkında, ''birden fazla kişiyi öldürmek ve adam öldürmeye teşebbüs'' iddiasıyla 3 kez ömür boyu ağır hapis cezası istemiyle yargılanan Remzi Çiplak, çalışmak amacıyla Şanlıurfa'dan Adana'nın Ceyhan İlçesi'ne geldiklerini söyledi. 
     Yerleştikleri merkez Yüreğir İlçesi Abdoğlu Beldesi'ndeki evlerinde olay günü sahurda belgesel izlediklerini belirten sanık Remzi Çiplak, ''Kayınbiraderim Ramazan ve baldızım Meryem Doğan da bizim evde kalıyorlardı. Yemek yerken televizyon da izliyorduk. Belgeseldeki bir balığın cinsiyle ilgili olarak kayınbiraderim Ramazan ile tartıştık'' dedi. 
     Kayınbiraderinin, kendisine hakaret ettiğini, eşi ve baldızı Meryem'in ise benzer harekette bulunduklarını öne süren sanık Remzi Çiplak, ifadesini şöyle sürdürdü 
     ''Bunun üzerine eşimi uyardım. Kayınbiraderim ve baldızımdan, huzursuzluk çıkardıkları gerekçesiyle evlerine dönmelerini istedim. Bunun üzerine kavga ettik. Kavga sırasında eşim sopayla saldırdı, baldızım da keserle vurmaya çalıştı. Ramazan ise evden çıktıktan sonra babasını çağırmış. Kayınbabam, kayınvalidem ve diğer baldızım da eve geldiler. Kayınbabam tekme tokat bana saldırınca ben de eve sığındım. Komşumuz araya girdi ve bizi sakinleştirdi. Daha sonra araya girenler tarafından barıştırılmak istendiğimizde, kayınbabam Hüseyin Doğan ve kayınvalidem Ayşe Doğan 45 , ellerini öptürmek istemediler. Kayınbabam bana, Ya sen öleceksin, ya biz diyerek mutfaktan aldığı bıçakla üzerime saldırdı. Aramızda boğuşma çıktı. Ben de yaralanmıştım. Canım yanınca kayınbiraderimin elinde bulunan bıçağı alarak rasgele savurdum. Kime vurduğumu bilmiyorum. Kayınbabam yere düşünce ben de bırakıp kaçtım. Bunlar hayatımı mahvetti. Bu olaylar onların yüzünden oldu. Pişmanım. Hiç yoktan 3 kişi öldü. Ben de onlardan şikayetçiyim.'' Tutuksuz sanık Ramazan Doğan da iddiaları kabul etmedi. 
     Kavga sırasında kendisinde bıçak bulunmadığını belirten sanık Ramazan Doğan, ''Tutuklu sanık, annem ve babam elini öptürmediği için sinirlenerek üzerinden çıkardığı bıçakla etrafında bulunanlara saldırdı'' dedi. 
     Mahkeme heyeti, sanık Remzi Çiplak'ın 3 kişiyi öldürmek suçundan ağrılaştırılmış müebbet hapis cezasına çarptırılmasına, tutuksuz sanık Ramazan Doğan'ın ise delil yetersizliğinden beraatine karar verdi. 
     Sanıklar, 21 Kasım 2003 tarihinde Adana'nın merkez Yüreğir İlçesi'ne bağlı Abdioğlu Beldesi'nde Hüseyin Doğan, eşi Meryem Doğan ile kızları Ayşe Doğan'ın öldürülmesi, Fidan Doğan ile sanığın öz babası Gaffari Çiplak'ın da yaralanmasıyla ilgili yargılanıyorlardı. 

     
</TEXT>
</DOC>
