<DOC>
<DOCNO> 252863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/son/sontur08.html </URL>
<DATE> 2004/07/04/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Bolu... Düğüne giden damat ve ailesi kaza geçidi... 
</HEADLINE>
<TEXT>

     Bolu'da, düğüne giden damat ve ailesi, trafik kazası geçirdi. 
     Kazada yaralanan damat ve yakınları, yaklaşık bir saat, ağaçların gölgesinde ambulans bekledi. 
     İstanbul'dan Bartın'a düğüne giden Şenol Ece'nin kullandığı 74 AN 219 plakalı otomobil, D-100 karayolunun Çaydurt kesiminde takla atarak, devrildi. 
     Kazada, sürücü ve araçta bulunan 26 yaşındaki damat Aytekin Önder, Aysun Önder, Sevim Ece ve Ümmü Gülsüm Canpolat ağır yaralandı. Kaza esnasında araçta sıkışan damat Aytekin Önder, olay yerine gelen kaza kırım ve itfaiye ekipleri tarafından bulunduğu yerden güçlükle çıkarıldı. 
     Yaralılar, olay yerine gelen bir ambulans yetersiz kaldığı için polis, jandarma ve vatandaşlar tarafından ağaçların altına taşındı. Yaralıların güneşten etkilenmemesi için bazı vatandaşlar, kıyafetleriyle gölge yaptı. 
     Yaralılar, daha sonra, ambulansla Bolu İzzet Baysal Devlet Hastanesi'ne kaldırıldı. 
     Kaza geçiren damat ve yakınlarının Bartın'da yapılacak düğün törenine yetişmeye çalıştığı öğrenildi. 
     
</TEXT>
</DOC>
