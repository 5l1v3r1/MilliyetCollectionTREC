<DOC>
<DOCNO> 273391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sonspo17.html </URL>
<DATE> 2004/09/20/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Ergun Gürsoy Hakan Şükür'ü Beşiktaş'a teklif ettim, almadılar... 
</HEADLINE>
<TEXT>

     Galatasaray Futbol Şube Sorumlusu Ergün Gürsoy, dün akşam oynanan derbi maçta vasat bir futbolun sergilendiğini ifade ederek, ''Karşılaşmanın hakkı beraberlikti'' dedi. 
     Gürsoy, maçın güzel bir atmosferde ve dostluk içinde geçtiğini ifade ederek, ''Saha içinde ve dışında 1-2 ufak şey dışında hiçbir şey yaşanmadı. Herşey iyiydi, Beşiktaş taraftarları ve yönetimi bizi çok iyi ağırladı'' diye konuştu. 
     Maçta penaltı kaçıran Hakan Şükür'e de destek veren Ergün Gürsoy, dünyanın en büyük futbolcularının dahi her zaman böyle şanssızlıklar yaşayabileceğini, Hakan'ın da maçta elinden geleni yaptığını söyledi. 
     Futbol Şube Sorumlusu Gürsoy, geçmişte yönetici olmadığı bir zaman boşta olan Hakan Şükür'ü Beşiktaş'a vermek istediğini de açıklarken, ''O zaman almak istemediler. Zaten Hakan da gitmek için fazla gönüllü değildi. O Galatasaray'a döneceğine inanıyordu ve bunu başardı'' şeklinde konuştu. 
     Saidou'yu yönetim olarak kendilerinin transfer ettiğini belirten Gürsoy, Hagi'nin bu oyuncuya henüz şans tanımadığını, ancak ligin uzun bir maraton olduğunu ve iyi bir futbolcu olan Saidou'nun takımda yer bulacağına inandığını sözlerine ekledi. 

     
</TEXT>
</DOC>
