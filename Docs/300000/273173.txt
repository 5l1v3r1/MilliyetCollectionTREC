<DOC>
<DOCNO> 273173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/sontur19.html </URL>
<DATE> 2004/09/19/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Yeni haftada yağış yok .. Yazdan kalma günler 
</HEADLINE>
<TEXT>

     Sonbaharda yazdan kalma günler... Yeni haftanın ilk üç gününde yağış beklenmiyor. Yalnızca Kıyı Karadeniz'de yer yer yağmur görülürken, diğer bölgeler pastırma yazı yaşayacak. 
     Hava sıcaklığı kuzey ve iç bölgelerde biraz artarken, sıcaklıklar Çarşamba günü İstanbul'da 29, Ankara'da 30 dereceye kadar yükselecek. Güney illerimizde ise 30 derecenin üstüne çıkacak. 
     Meteoroloji'den alınan bilgiye göre, bugün akşama kadar Marmara, Karadeniz ve Doğu Anadolu'nun doğusu parçalı bulutlu, diğer yerler az bulutlu ve açık olacak. Denizlerde fırtına beklenmiyor. 
     Önümüzdeki 3 günün hava raporu ise şöyle 
     Pazartesi 
     Haftanın ilk günü yağışsız geçecek. Marmara ve Karadeniz parçalı bulutlu, Ege, İç Anadolu ve Doğu Anadolu ise az bulutlu ve açık. Güney Ege, Akdeniz ve Güneydoğu Anadolu ise güneşli bir gün geçirecek. 
     Salı 
     Karadeniz'in kıyı kesimi yağmurlu, Marmara, Kuzey Ege, Karadeniz iç kesimleri ile Erzurum-Kars çevresi parçalı bulutlu. Diğer kesimlerde bir değişiklik yok. 
     Çarşamba 
     Yağmur yalnızca Doğu Karadeniz'in kıyı kesiminde görülecek. Kuzey bölgeler parçalı bulutlu, diğer bölgelerimiz ise az bulutlu ve açık olacak. 

     
</TEXT>
</DOC>
