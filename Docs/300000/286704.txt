<DOC>
<DOCNO> 286704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sontur07.html </URL>
<DATE> 2004/11/06/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Bakırköy'de trafik kazası 2 ölü... 
</HEADLINE>
<TEXT>

     Bakırköy'de meydana gelen trafik kazasında 2 kişi öldü. 
     A.A muhabirinin aldığı bilgiye göre, Yeşilköy'deki havalimanı sapağında virajı alamayarak kontrolden çıkan 34 TE 559 plakalı otomobil, bariyerlere çarptıktan sonra elektrik direğine vurarak durdu. 
     Kazada, aracın sürücüsü ile yanında bulunan ve yola savrulan bir kadın hayatını kaybetti. 
     Ölen 2 kişinin üzerinden kimliklerini belirleyici bir belge çıkmazken, otomobilin ruhsatının Abdulkadir Mehmet Yılmaz adına düzenlendiği bildirildi. 
     Cesetler Adli Tıp Kurumu morguna kaldırılırken, olayla ilgili soruşturma da sürüyor. 
     
     KAZADA ÖLEN 2 KİŞİDEN 1'İNİN KİMLİĞİ BELİRLENDİ 

     Bakırköy'deki trafik kazasında ölen 2 kişiden 1'inin kimliği belirlendi. 
     Alınan bilgiye göre, Yeşilköy'deki havalimanı sapağında virajı alamayan 34 TE 559 plakalı otomobilin önce bariyerlere, daha sonra da elektrik direğine çarpması sonucu meydana gelen kazada ölen 2 kişiden 1'inin, Boğaç Karagöz olduğu tespit edildi. 
     Yetkililer, Adli Tıp Kurumu morgundaki kadın cesedinin kimlik tespit çalışmalarının ise sürdüğünü bildirdi. 
     
</TEXT>
</DOC>
