<DOC>
<DOCNO> 290895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/sonspo24.html </URL>
<DATE> 2004/10/16/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Arsenal, stadının isim hakkını 1 yıllığına 145 milyon euroya sattı 
</HEADLINE>
<TEXT>

     İngiltere Premier Ligi takımlarından Arsenal, stadının isim haklarını Emirates Havayolları'na 145 milyon euro karşılığında sattı. 
     İngiltere Premier Ligi'nin 48 haftadır yenilmeyen lideri Arsenal, 60 bin kişilik Highbury stadının isim haklarını, 2006 07 sezonu için Dubai merkezli Emirates Havayolları firmasına sattığını duyurdu. 
     Arsenal Başkanı Peter Hill Wood, 145 milyon euroluk anlaşmadan sonra yaptığı açıklamada, ''Bazı insanlar şimdi bizim kulübü sattığımızı söyleyecek, ama biz çok iyi bir sponsor bulduk. Kulübümüze çok para veriyor'' dedi. 
     Yeni tesislerin yapımından dolayı 650 milyon euro borçlanan kulübün yeni isim anlaşması ile rahatlayacağı kaydedildi. 
     Son dönemde İngiltere'de oldukça yoğunlaşan, isim haklarının satılması ''kolay para'' olarak tanımlanırken, Arsenal'den başka Bolton Wanderers kulübü de stadının isim haklarını Reebook spor giyim firmasına 10 yıllığına satmıştı. 
     
</TEXT>
</DOC>
