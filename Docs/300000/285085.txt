<DOC>
<DOCNO> 285085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/soneko16.html </URL>
<DATE> 2004/11/01/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Doğalgaza 5.4 - 6.5 arasında zam... 
</HEADLINE>
<TEXT>

     Botaş, dağıtım şirketlerine sattığı doğalgazın fiyatını, serbest tüketiciler için yüzde 5.4 oranında, konutlarda kullanılan için yüzde 6.5 oranında artırdı. 
     Alınan bilgiye göre, bugünden geçerli olmak üzere yapılan ayarlamayla, KDV ve dağıtım payı hariç, konutlara satılan doğalgazın metreküp fiyatı 235 bin 280 liradan 250 bin 770 liraya, serbest tüketicilere satılan doğalgazın metreküpü de 259 bin 900 liradan 273 bin 945 liraya yükseldi. 
     İgdaş ise bugünden geçerli olmak üzere doğalgaz satış fiyatını 330 bin 211 lira, otodoğalgazın metreküpünü de 820 bin 230 lira olarak belirledi. 
     
     ANKARA'DA METREKÜPÜ 19.4 BİN LİRA ARTTI 

     Botaş'ın dağıtım şirketlerine sattığı doğalgazın fiyatını artırmasının ardından, Ankara'da doğalgazın satış fiyatı, metreküp başına 19 bin 479 lira yükseldi. 
     Edinilen bilgiye göre, Ankara'da daha önce metreküpü KDV dahil 369 bin 97 liradan satılan doğalgaz, bugün yapılan zammın ardından 19 bin 479 lira artışla KDV dahil 388 bin 576 liraya satılmaya başlandı. 
     
</TEXT>
</DOC>
