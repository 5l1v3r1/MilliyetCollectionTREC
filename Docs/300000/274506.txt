<DOC>
<DOCNO> 274506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sondun24.html </URL>
<DATE> 2004/09/24/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Putin İran ile işbirliğini sürdüreceğiz 
</HEADLINE>
<TEXT>

     Rusya Devlet Başkanı Vladimir Putin, İran'ın Uluslararası Atom Enerjisi Ajansı'nın UAEA taleplerini karşılaması gerektiğini belirterek, İran ile işbirliğini sürdüreceklerini söyledi. 
     Putin, İtar-Tass tarafından düzenlenen, ''Dünya Haber Ajansları Konferansı''nın açılışına katılarak gazetecilerin sorularını yanıtladı. 
     Vladimir Putin, bir gazetecinin sorusu üzerine, ''İran, UAEA'nın taleplerini karşılamalı. Biz İran ile işbirliğini sürdüreceğiz. İran'ın nükleer silahlanma konusundaki açıklamalarını nükleer silah edinme niyetini yönünde açıklamalar olarak görmüyoruz. İran'ın böyle bir niyetinin olmadığı konusunda eminim ama dünyanın bu konuda ikna edilmesi gerekir'' diye konuştu. 
     Rusya'nın nükleer silahlara sahip ülkelerin bulunduğu grubun genişlemesine kesinlikle karşı olduğunu söyleyen Putin, ''İran'ın UAEA'nın taleplerini karşılaması gerektiğine inanıyoruz. İran ve UAEA'nın tüm taleplerini karşılıyor. İran Cumhurbaşkanı ile defalarca görüştüm ve karşıladıklarına UAEA'nın taleplerini ikna oldum'' dedi. 
     İran'ın nükleer silahlara ihtiyacı olmadığını ve sorunların nükleer silahlarla çözülemeyeceğini ifade eden Putin, ''İran nükleer silahlarla ne yapacak Kullanacak mı Durum daha da kötü bir hale gelir. Sorunları başka yöntemlerle çözmeliyiz'' diye konuştu. 
     Rusya'nın bu sorunların çözümüne katkıda bulunmaya hazır olduğunu belirten Putin, İran'ın nükleer silah edinme çabası içinde olmadığına inandığını, ancak bunun da ispatlanması gerektiğini kaydetti. 
     Putin, bir başka soru üzerine de uluslararası terörizmin Rusya'ya savaş açtığını ve buna hak ettiği şekilde karşılık vermeleri gerektiğini belirterek, ''Rusya'daki terörist saldırılardan sonra ülkedeki yaşam konusunda geriye dönüş olmayacak. Rusya tercihini 10 yıl önce yaptı. Piyasa ekonomisine dayalı demokratik ve sosyal bir devlet olmak istiyoruz'' diye konuştu. 
     Bugün nasıl bir tehditle karşı karşıya bulundukları konusunda dersler çıkarmaları gerektiğini belirten Putin, şunları söyledi 
     ''Aslında uluslararası terörizm Rusya'ya savaş açtı. Bunların amacı istikrarsızlık yaratmak değil, Rusya Federasyonu'nu bölmek. Bu yüzden bu tehdide karşı etkili karşılık verebilmek için çeşitli yöntemler aramalıyız. Demokrasi ve istikrar bizim için aynı ölçüde önemli. Rusya'nın gelişme programını uygulayacağı konusunda eminim. Aynı zamanda istikrar ve demokrasinin ülkedeki şartlarının daha da geliştirileceği konusunda eminim.'' 
     
</TEXT>
</DOC>
