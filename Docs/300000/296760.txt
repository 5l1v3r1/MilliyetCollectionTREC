<DOC>
<DOCNO> 296760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/yazar/akyol.html </URL>
<DATE> 2004/12/11/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kürtler ve Türkler 
</HEADLINE>
<TEXT>


LEYLA Zana ve arkadaşlarının malum 'ilan' eylemi... AB süreci bakımından zamanlamasını, içeriğindeki etnik milliyetçi taleplerin aşırılığını iyi niyetli saymak mümkün değildir. 
Açıkça 'tahrik'tir bu. 
Aslında sürpriz de sayılmaz Benim hayretim, bildirideki bazı imzalarla ilgilidir. 
Bunlardan CHP Ağrı Milletvekili Naci Aslan'ın yaptığı açıklama önemlidir "Avrupa'dan gelen bazı arkadaşlarla" görüşmüş, Kürtlerin dil ve eğitim hakları olması gerektiğini söylemiş. Buna kimse bir şey demez. 
Ama bildiride yer alan ifadeler için "Bir yönlendirme var" diyor. 
Gerçekten imza sahibi herkes, bildiriyi okuyarak mı imzaladı 
Burada "Avrupa'dan gelen arkadaşlar" terimi önemli, "Kürt diyasporası" yani... 
Türkiye'de Türklerle Kürtlerin nasıl iç içe geçtiğini, harmanlandığını görmeden 'Evropa' başkentlerinde ahk m kesen 'keskin sirke'ler... 

HİÇBİR Avrupa hükümeti, çağın gerçeklerine aykırı bu 'ilan'ı önemsemeyecektir. Zaten Leyla Zana "Avrupa bizi anlamıyor" diye yakınmıyor mu 
'İlan'daki siyasi aşırılığın kendileri için de siyaseten zararlı olacağını fark etmiş olmalılar ki, alelacele bir açıklama yaptılar 
"Türkiye'de Kürt sorunun çözümünde otonomi özerklik içeren federatif çözümler çağımız ve günümüz koşullarında uygun değildir." 
Peki, 'ilan'da savunduğunuz Belçika, İskoçya ve Kıbrıs modelleri etnik gruplara göre yapılandırılmış "federasyon"lar değil mi 
Hele de Kıbrıs'la benzerlik icat etmek 

KIBRIS'TA Türkler ve Rumlar asırlarca hiç kaynaşmadılar. Rumlar Türkleri önce güneyden, sonra kuzeyden kovmak için etnik temizlik yaptılar. Türkiye bunun tekerrürünü önlemek için, "herkesin kendi bölgesinde yaşayacağı" bir federasyonu savunuyor. 
Türkiye'de "herkesin kendi bölgesi"nden bahsedilebilir mi 
Bilimsel araştırmalara göre, Türkiye'de etnik Kürt nüfusunun oranı yüzde 12.6'dır. Bunun üçte biri Batı illerimizde yaşıyor. New Perspectives on Turkey, Spring 1995, sf. 51 
Kıbrıs modelini Türkiye'ye taşımak demek, Batı illerimize yerleşmiş, kökleşmiş, ev, iş, sosyal çevre kurmuş, dostluklar geliştirmiş milyonlarca Kürt vatandaşımızın 'Kürt bölgesi'ne gönderilmesi demektir 
Dünyada yaşanmış etnik ayrışma tecrübeleri gösteriyor ki, Türkiye'nin bir yöresi "Kürdistan" olursa, kalan tamamı "Türkistan" olur Korkunç facialarla... 
En büyük zararı Kürtler görür. 
Böyle bir etnik ayrışmadan herkes sakınmalıdır. 
Kürt vatandaşlarımızın büyük çoğunluğu bunlara karşıdır 
'İlan'da Türkiye nüfusunun "dörtte birinin" Kürt olduğu söyleniyor Yani yüzde 25... 
Peki DEHAP ne kadar oy alıyor Yüzde 5'ten ibaret Ve sadece iki ilde yüzde 50'nin bir iki puan üstünde... 
Halkın büyük çoğunluğu bunlara karşı, çünkü maddi gerçeğin içinde yaşıyor İç içe geçmiş kaynaşmış sosyolojik ve siyasi bir bütün... 

FANATİK etnik milliyetçiliğin "hayali cemaat" saplantısı bilimsel bir bulgudur. "Diyaspora"lar ise daima daha da fanatiktirler. Çünkü "realite"nin dışında, uzakta, "hayali cemaatler" kurgulamak daha kolay ve daha tahrik edicidir. İşte Ermeni diyasporasının fanatizmi ile Ermenistan halkının pragmatik çözüm arayışı arasındaki fark 
Parisli Kendal Nezan "1970 tarihli Türk istatistiklerine göre Doğu Türkiye'de 10 milyon Kürt var" diye yazarken, Doğu ve Güneydoğu'nun toplam nüfusu 6 milyondu 
Türkiye'de Kürt meselesi vardır ama bu mesele "demokrasi meselesi" ve "sosyal entegrasyon" meselesidir. Bu meselenin ifade edilmesinde ve çözüm arayışında, fanatik diyasporanın peşine takılmak, sorunu içinden çıkılmaz hale getirir, büyük gerginlikler yaratarak tehlikeli gelişmeleri tetikler... 
"Keskin sirke küpüne zarar verir" aman dikkat, biraz akıl, biraz izan... 



</TEXT>
</DOC>
