<DOC>
<DOCNO> 271551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/guncel/gun90.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Görev zamanı .. 


Bu "Ünlüler Çiftliği", kesinlikle, son yıllarda Türk televizyonlarında yayınlanmış olan en iyi proje ..Gerçi programın adı "Kaybedenler Çiftliği" olsa daha bi hoş olurmuş. Bu kadar çok sayıda "ünü, kendine hayrı dokunmamış kişi" o evde olunca programın adı biraz hatalı duruyor...Aralarında bulunan Seren Serengil'in şansı epey yüksek kendisi daha önce rejim için, 1 ay boyunca salça-ekmek yiyerek yaşamıştı, o çiftliğin şartları vız gelir ona... Hem Reiki üstadıdır, isterse aylarca acıya, üzüntüye, açlığa vs.ye dayanabilir dışardan gelecek enerjik yardımlarla ..Şartlar zor, tuvalet evin dışında, ayrı küçük bir kulübecikten ibaret. Köylerin çoğunda tuvalet evin dışında olduğuna göre sorun yok da, a be güzel program yapımcısı insanlar hangi köy evinin tuvaletinde klozet gördünüz Bizim bildiğimiz bir delik ve altta da foseptik çukuru olur o kadarını da kabul ettirememişler belli ki...Ve en önemlisi... Bizler, bu şartların getirdiği zorlukları kolaylaştırmak zorundayız. Evet, hepimiz gidip yemek pişirmeli, su taşımalı, inek sağmalı, o evdekileri mutlu etmek adına ne gerekiyorsa yapmalıyız. Yapmalıyız, çünkü orayı sevmelerini sağlamalı, geri dönmelerini hiç akıllarına getirtmemeliyiz. Orada mutlu olmalılar, dünyayı unutmalılar. Bu programı çok seyrederek reyting aldırmalıyız ki, bu tip programların sayısı 10'lara, 20'lere çıksın. Her birine 8'erden 80-160 "ünlü" doldurmalıyız. Bizlerden uzak olmalarını sağlamalıyız. Güzel bir Türkiye için çabalamalıyız... Haydi Türkiye, daha güzel bir Türkiye için ekran başına .. 

Ya arkadaşlar benim ilk bulduğum ampul kaç wattlıktı şu James Watt ikide bir sorup duruyor da... 
Thomas Alva Edison 

"Ünlüler Çiftliği" adlı programın ikincisine girmelerini istediğimiz şahıslar ve giderken bavullarına koymalarını istediğimiz şeyler Top5 

1 Tamer Karadağlı ve Rus kızları 
2 Caner ve Tülin 
3 Gökhan Özen ve dövdüğü adamlar 
4 Süreyya Ayhan ve dopingi 
5 Mahsun Kırmızıgül ve klibi 

O mektup bizimdir... 

Ayşe Arman, Pazar günü, adres belirtmeden bir mektup yazmış meçhul kişilere. "Bak Postacı Amca" da, deli gibi dolanıp duruyor sahibine ulaştırmak için, bulamıyor. Yardım ettik kendisine, önce mektubu bi okuyun da... 
"Sağda solda hamileliğimi anlatıyorum diye şikayet edenler, itiraz edenler çıkıyormuş. Ama çok saçma. Allah aşkına aksi mümkün olabilir miydi Benim bunu anlatmamamı bekleyebilirler miydi Anlatmasaydım 'Acaba bu kız hasta mı ' diye şüpheye düşmeleri gerekirdi. Bugüne kadar başıma gelen her şeyi sizinle paylaşan biri olarak, ben son derece tutarlı davrandığımı düşünüyorum. Yeryüzünde ilk benim başıma gelmiyor olabilir ama benim başıma ilk kez geliyor, tamam mı Hayır devam Durun daha 5. aydayız. Daha bunun 6, 7, 8, 9. ayı, doğumu falanı, filanı var. Benden kurtuluş yok. Öptüm sizi..." 
Evet... Postacı Amca, şayet geçen hafta "Kadın Yazar Olmanın Avantajları" başlıklı Top5 listemizi okusaydı, adresin "SerinDuruş - Milliyet" olduğunu hemen anlardı. Hatta Mehmet Barlas da bir analiz olayına girmişti bu liste üzerine... Ayşe Hanım üzerine alınmış, oysa kendisinden çok önce hamileliğini köşesinde "arkası yarın" şeklinde yazanlar oldu. Yani teşhisi bir bakıma doğru, kendisi bir ilk değil... Bir de, "ler, lar" çoğul eklerini gereksiz kullanmış, bizden başkası böyle bir şey demedi. Ama biz diyoruz... Olay, okurla her şeyi paylaşmak değil de, konu üzerinden sempati kazanma, bonus toplamaya doğru kayma gibi geliyor bize. Okurla her şeyi paylaşmak, herkesin bildiği bir şeyi paylaşmak olmasa gerek bilmediğimiz bir şey varsa, eyvallah .. Kendisinden kurtulmak mümkün değilmiş, olsun, biz öpmüyoruz kendisini, İlhan Uçkan'a havale ediyoruz, o öpsün... Getir postacı amca, getir bizim o mektup bizimdir... 

Monte 
"Küçükken babamın evinde kalırdı kendisi. Oradan anneme bir takıklığı var zaten. Dolayısıyla kızı olarak da bana takıklığı var..." b b 
</TEXT>
</DOC>
