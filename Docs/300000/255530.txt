<DOC>
<DOCNO> 255530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/guncel/gun90.html </URL>
<DATE> 2004/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Grandfather, tell me a story 

Büyükbaba, bana bir hik ye anlat... 


Amerikan Başkanı gelmişti 30 yıl önce, 2004'te. Aah ah, o günü göremedin ya, ne diyeyim... Toprağı bol olsun, Sayın Bush, nasıl da dev gibiydi uçağın kapısında. Sen de 3, ben diyeyim 4 metre. Şöyle eliyle bir selam verdiğinde rüzgardan uçuyorduk az daha 25 cm zırhla kaplı 8 metre uzunluktaki arabasına binerken nasıl da mağrurdu. Allah'ıma şükürler olsun ki oradaydım da bu gözler, bir ölümlü için görülebilecek en güzel şeyi gördü o sene... 
Ve sonra, Anıtkabir'de yürüyüş... İnanır mısın, makamımdan fırladım deprem oluyor diye. Attığı her adımın titreşimi, Ankara'da insanları evlerinden dışarı fırlatmıştı... Ardından o eşsiz güzellikteki yazısıyla Anıtkabir defterini imzalamıştı. O sırada, toprağın derinliklerinden homurtular geldiğini söylemişlerdi ama ben duymadım, kulağım kaşınmıştı, onu kaşıyordum... 
Hele o arkada cami-köprü olduğu halde yaptığı konuşma yok mu, hiç unutmam oraya gelen bakanların ellerine bakmışlardı güvenlik için de olay olmuştu ben görmedim, o sırada da mutluluktan ağlıyordum. Konuştu, konuştu, konuştu hiç bitmesin diye dua ederken bir yandan da "arkadaki camide ezan okunmaz inşallah " diye dua ediyordum. Koskoca Bush ya konuşmasını kesmek zorunda kalsaydı .. Neyse ki özel ajanlar onu da düşünmüşler kaza yaptık namazı da... 
O muhteşem akşam yemeği... Anlatacak kelime bulamıyorum. Teoman şarkı yapmıştı o dönemler "güzel bir gün ölmek için" diye benim için o günde işte. Sayın Bush, 5 kere lavaş istemiş, bir kere bile boğulma tehlikesi geçirmemişti. Oysa USA'de az daha gidiyordu krakerden... 
Her güzel şey gibi ayrılık saati gelip çattığı andaki duygularımı anlatmama imkan yok. Büyük bir parçamı da aldı götürdü yanında... Çok ama çok istedim Airforce 1'a binip Teksas'taki çiftlikte ata binmeyi. Olmadı, izin vermediler... İşte o gün bugündür böyleyim evladım. Nasıl, beğendin mi 
Manowar'ın "Kings of Metal" albümünde, Orson Welles'in seslendirdiği "The Warrior's Prayer" Savaşçının Duası adlı şiirimsi öncesi torunun istek cümlesi 

Sosyokültürel Salça-ekmek 

Seren Serengil S.S. , Cengiz İmren'le hapishanedeyken evlenmiş..."Aşktan ne anlar " dediği annesince altından Hummer cipi alınmış, tüm limanları zapt edilerek mali kaynakları kesilmiş...Bir porsiyon suşi bulamadığı için açlıktan bitap düşerek ustası olduğu Reiki'yi bile yapamayacak duruma gelmiş, yine de yolunda yürümeye devam etmiş 1 ay boyunca muhtemelen siyah-beyaz bir filmde gördüğü salça-ekmeğe kızılcık şerbeti muamelesi yaparak tıp dünyasını hayretler içerisinde bırakmış, dünya tersine dönse Cengiz'den vazgeçmemişti... 
Şu hayatta kendisini de takdir edeceğimizi hiç ummazken, bizi bir de böyle bir yükümlülüğe gark etmiş 5-10 saniye kadar tarafımızdan takdir edilmişti. Ancak, son kelimedeki gibi, bu da miş'li geçmişin hikayesi oldu... 
S.S. hapisteyken evlendiği kişiye adam hala hapisteyken "aileler arasındaki sosyal ve kültürel uyuşmazlık" nedeniyle boşanma davası açmış... Allah Allah ... 
İki aile, nerede ve ne zaman bir araya gelmiştir de, BM'in bile haberi olmadan uyuşamadıklarını anlamışlardır S.S'in hiç mi reiki'ci dostu yoktur ki, ailelerine güzel hisler, enerjiler göndererek bu sorunun çözümüne yardımcı olmamıştır Türkiye şartlarında bir kadının, üstelik de gereksiz yere medyatik bir kadının hapisteki bir adamla evlenmesi, ailelerin sosyo-kültürel anlaşmasından daha zor bir olay değil midir 
55 saat evli kalıp boşanan Britney Spears'a dudak uçurtturacak bu orijinal evliliği yaptığı için S.S'yi takdir ettiğimiz 5-10 saniyeye yanıyoruz... Olan S.S.'in mideye oldu, 1 ay salça-ekmek, kolay değil valla. Hiçbir salça firması da uyanmadı bu işe, ilginç... 

Bravo Vallahi 
Akademi Türkiye Barış Bu gitarı dün doğum günümde hediye ettiler... 
Emel Müftüoğlu O zaman dün senin doğum günündü .. 

Penguen Cinstir 
''Bu penguenlerin sayısı say say bitmiyor...'' 
b b 
</TEXT>
</DOC>
