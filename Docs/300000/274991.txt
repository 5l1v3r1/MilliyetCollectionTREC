<DOC>
<DOCNO> 274991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/spor/yaksoy.html </URL>
<DATE> 2004/09/26/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Rol yapmak 
</HEADLINE>
<TEXT>



Çok iyi niyetliyizdir. Ne hikmetse maçlardan evvel kalemimizden bal damlar. Ertesi gün aynı kalemler nedense, zehir zemberek olur. Çünkü üzülerek belirtelim ki, büyük taktikler verdiğimiz, övdüğümüz takımımız maalesef maçı kaybetmiştir. 
Bu neden böyle olur bilir misiniz 
Çünkü sokaktaki ve tribündeki adam, yani taraftar, kalbinde yaşattığı Aslan'ı, Kartal'ı ve Kanarya'yı ama hiç mi hiç objektif gözle görmez. Onlar her zaman Aslan, Kartal ve Kanarya'dır. İncitilemezler. Maçtan evvel, hesaplarda mağlubiyet asla olmaz. Bu sırada, ne olacak bizim bu takımın hali diye sormaz. Bu soru, bir gün sonra sorulabilir. Ama maçtan evvel asla. 
Eh, şimdi siz gelin de kaleminizi tarafsız kullanmaya çalışın. Sizi hemen karşı tarafın adamı yaparlar ve afaroz ederler. Günümüzün spor yazarlığı, işte bu yüzden tiyatro amblemi gibidir. Bugün güler, yarın ağlar. Yani rol yapar. 


</TEXT>
</DOC>
