<DOC>
<DOCNO> 274869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/son/sonspo20.html </URL>
<DATE> 2004/09/25/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
Beşiktaş 2 - B.B.Ankaraspor 3 maç skoru 
</HEADLINE>
<TEXT>

     Birinci Süper Futbol Ligi maçında Beşiktaş, kendi sahasında Büyükşehir Belediyesi Ankaraspor'a 3-2 yenildi. 
     
     İLK YARI 

     6. dakikada İbrahim Akın'ın altı pas içine gönderdiği topa Carew'in sert şutunda, Ramazan araya girerek meşin yuvarlağı kornere çeldi. 
     7. dakikada Okan'ın pasında topla ceza alanı içinde buluşan İbrahim Akın'ın sert şutunda, meşin yuvarlak Wederson'dan döndü. 
     9. dakikada siyah-beyazlıların ceza alanı dışında kazandığı serbest vuruşu kullanan Sergen'in şutunda, top kaleci Şenol'da kaldı. 
     16. dakikada Wederson'un soldan ortasında Saffet'in arka direkte altı pas içinde vuruşunda, top yandan auta çıktı. 
     24. dakikada ceza alanı içinde topla buluşan Tita'nın şutunda, meşin yuvarlak yandan auta gitti. 
     32. dakikada ani gelişen Büyükşehir Belediyesi Ankaraspor atağında Hürriyet'in sağdan ortasında altı pas içinde Tita topa dokunarak, meşin yuvarlağı filelere gönderdi ve takımını deplasmanda 1-0 öne geçirdi. 
     34. dakikada Beşiktaş mutlak bir golden oldu. Bu dakikada İbrahim Üzülmez'in soldan ortasında Büyükşehir Belediyesi Ankaraspor ceza alanı içinde oluşan karambolde, son olarak altı pas içinde boş pozisyonda topla buluşan Carew, meşin yuvarlağa istediği gibi vuramayınca takımını mutlak bir golden etti. 
     35. dakikada Jaba'nın ceza alanı içinden şutunda, top yan direğe çarparak auta gitti. 
     42. dakikada rakiplerini geçerek sağdan ceza alanına giren Saffet'in şutunda, top kaleci Murat'da kaldı. 
     Karşılaşmanın ilk yarısı konuk ekibin 1-0 üstünlüğüyle sona erdi. 
     
     İKİNCİ YARI 

     54. dakikada Wederson'un yaklaşık 25 metreden kullandığı serbest atışta, kaleci Murat son anda uzanarak topu kornere çeldi. 
     57. dakikada sağdan ceza alanına giren Jaba'nın müsait durumdaki şutunda, top kaleci Murat'tan döndü. Dönen topu savunma uzaklaştırdı. 
     59. dakikada Sergen'in sağdan kullandığı korner atışında Carew'in altı pas içinden kafa şutunda, top filelere gitti ve Beşiktaş beraberliği sağladı 1-1. 
     64. dakikada yine Sergen'in sağdan kullandığı korner atışında Ronaldo'nun kafa şutunda top kaleci Şenol'dan döndü. Dönen topu iyi takip eden Ahmed Hassan meşin yuvarlağı boş filelere göndererek takımını 2-1 öne geçirdi. 
     66. dakikada saha bir anda karıştı. Oyunun durduğu anda futbolcular birbirlerine sert hareketler yaparken, hakem Metin Aydoğan bu dakikada Beşiktaş'tan Tayfun'u kırmızı kartla oyun dışında bıraktı. 
     76. dakikada soldan ceza alanına giren İbrahim Akın'ın ortasında, İbrahim Toraman'ın kaleci Şenol'dan dönen topa şutunda, meşin yuvarlak üstten auta gitti. 
     78. dakikada sol kanatta Ali Güneş'ten sıyrılan Wederson, ceza alanı içinde öne çıkan kaleci Murat'ın üstünden topu aşırtarak filelere gönderdi ve maçta yeniden eşitliği sağladı 2-2. 
     81. dakikada Hüseyin'in ceza yayı içinden sert şutunda, kaleci Murat topu tokatlayarak kornere çeldi. 
     89. dakikada Ahmed Hassan'ın soldan ortasında İbrahim Toraman'ın ceza alanı içinden kafa vuruşunda, kaleci Şenol yatarak topa sahip oldu. 
     90. dakikada ani gelişen konuk ekip atağında topla savunmanın arkasında buluşan Tita, kaleci Murat'ı da geçtikten sonra meşin yuvarlağı filelere göndererek maçın skorunu belirledi 2-3. 
     KÜNYE 
     

BEŞİKTAŞ 2 - BÜYÜKŞEHİR BELEDİYESİ ANKARASPOR 3 Stat BJK İnönü Hakemler Metin Aydoğan xx, Şahan Yılmaz xx, Cemal Gemici xx Beşiktaş Murat xx, Ali Güneş x, İbrahim Toraman xx, Ronaldo x, İbrahim Üzülmez x, Okan x Dk. 58 Ahmed Hassan xx , Tayfun xx, Ahmet Yıldırım xx, İbrahim Akın xx, Sergen xx Dk. 72 Juanfran , Carew xx Dk. 69 Çağdaş xx Büyükşehir Belediyesi Ankaraspor Şenol xx, Tolga xx Dk. 68 Hasan xx , Ramazan xx, Gökmen xx, İsmail xx, Tita xxx, Hürriyet xxx, Molnar xx, Wederson xxx, Saffet xx Dk. 74 Hüseyin x , Jaba xx Dk. 71 Sobrinho x Goller Dk. 32 ve Dk. 90 Tita, Dk. 59 Carew, Dk. 64 Ahmed Hassan, Dk. 78 Wederson Kırmızı kart Dk. 66 Tayfun Beşiktaş Sarı kartlar Dk. 6 Hürriyet, Dk. 8 Tolga, Dk. 49 Gökmen, Dk. 58 Molnar, Dk. 61 Tita Büyükşehir Belediyesi Ankaraspor , Dk. 21 Okan, Dk. 58 Ali Güneş, Dk. 59 Carew, Dk. 61 İbrahim Üzülmez, Dk. 62 Sergen, Dk. 66 Murat, Dk. 74 Ronaldo, Dk. 80 Juanfran Beşiktaş      
</TEXT>
</DOC>
