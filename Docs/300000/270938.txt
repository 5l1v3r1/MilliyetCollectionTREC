<DOC>
<DOCNO> 270938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/soneko06.html </URL>
<DATE> 2004/09/11/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Şener Türkiye'de kişi başına milli gelir, 9 bin dolar civarında... 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, Türkiye'de kişi başına milli gelirin, satın alma gücü paritesine göre, 2004 yılı sonunda 9 bin dolar civarında bir düzeye ulaşacağını bildirdi. 
     Şener, son çeyrekte büyümenin devam etmesi halinde 2004 yıl büyümesinin yüzde 10 civarda olacağının tahmin edildiğini de söyledi. A.A muhabirinin konuya ilişkin sorularını yanıtlayan Şener, satın alma gücü paritesine göre milli gelir ve büyümeye ilişkin olarak şunları söyledi 
     ''2002'den itibaren belirgin bir büyüme trendi vardır. Bunun anlamı nedir Bunun anlamı milli gelirimizin artmakta oluşudur. Kişi başına milli gelir olarak bakıldığında 2001 yılına 2 bin 100 dolarken, 2004 yılında bu rakamın 4 bin dolar civarında olacaktır. Ama son dönemlerde ülkeler arası kıyaslamalarda kişi başına milli gelir karşılaştırmalarda özellikle satın alma gücü paritesine göre milli gelir karşılaştırmaları ön plana çıkmaktır. Kişi başına gelir 4 bin dolar civarında olacaktır. Bu 3 yıl öncesine göre ikiye katlandığı anlamına gelmektir. 
     Ama bundan daha önemlisi satın alma gücü paritesine göre milli gelirlerin ne olduğudur. Bu büyüme trendi içinde 2004 yılı sonu itibariyle Türkiye'de kişi başına milli gelir, satın alma gücü paritesine göre 9 bin dolar civarında bir düzeyi ifade etmektedir. Bu da uluslararası karşılaştırma açısından önemli bir göstergedir.'' 
     
     SON 40 YILIN EN BÜYÜK BÜYÜME ORANI 
     Şener, son çeyrekte büyümenin devam etmesi halinde 2004 yılı büyümenin yüzde 10 civarda olacağı tahmin edildiğini vurgularken, şöyle devam etti 
     ''Temmuz ayında sanayi üretim artışı yüzde 12.8 olarak gerçekleşti. Bu gelişmenin Ağustos ayında sürdüğü de anlaşılmaktadır. Eylül ayının da normal şekilde sürmesi halinde 3. çeyrekte büyümenin yüzde 7 olacağı anlaşılmaktadır. Son çeyrekte hiç büyüme olmaması halinde yıllık büyümenin yüzde 8.8 olacağı ortaya çıkmaktadır.'' Bu büyümenin son 40 yılın en büyük büyüme oranı olacağını ifade eden Şener, şunları kaydetti 
     ''Büyüme uzun vadede ekonominin gücünü göstermesi açısından son derece önemlidir. Uluslararası karşılaştırmalarda hangi ekonominin hangi konumda olduğunu gösteren kıyaslamalarda toplam milli gelir karşılaştırılır. Milli geliri artıran şey de büyüme oranlarıdır. Özellikle son yıllarda Türkiye'nin büyüme oranları düşük kalmıştır. 1990-2002 yılları arasında ortalama yüzde 2.5 büyümüş. 1998-2002 yıllara arasında ortalamalarında büyüme yüzde 0 olmuştur. Hemen hemen hiç büyümemiştir. Bu kişi başına milli geliri düşürmüştür.'' 
     
     ''EKONOMİNİN BÜTÜNÜNE BAKMAK LAZIM'' 
     Büyümenin frenlenmesi gerektiği yönünde görüşlerin bulunduğunun hatırlatılması üzerine Şener, ''Ekonominin bütüne bakmak lazım. Ekonominin bütününe bakıldığında bu gidiş sağlıklı bir gidiş midir, değil midir Türkiye ekonomisine bakıldığında bu gidiş sağlıklı bir gidiştir. Rakamlar göstergeler tamamıyla bunu teyit etmektedir'' yanıtını verdi. 
     Sadece dış dengelerdeki ayrıntılara girmek suretiyle ekonomiyle ilgili genel bir değerlendirme yapmanın mümkün olmadığına dikkat çeken Şener, şunları kaydetti 
     ''Önceki gün Hazine yüzde 5.75 faiz oranıyla ile 600 milyon euroluk tahvil ihracı yapmıştır. Bu yüzde 5.75'lik bir faiz oranı demek. Alman Hazinesi'nin borçlanma faizinden 2 puan yüksek bir faizle borçlanmak demektir. Türkiye ekonomisine dış piyasaların bakışı da önemlidir. Uluslararası değerlendirmelerde Türkiye'deki gidişin güven ortamın ekonominin geleceği açısından olumlu olduğu konusunda herkes fikir birliği içinde. Enflasyonu düşürme programına uyuyorsunuz, bütçe disiplinine uyuyorsunuz, taviz vermiyorsunuz ve diğer makro ekonomik hedefleri gerçekleştirecek gerekli performansı koyuyorsunuz. Bu gidiş içinde değerlendirildiğinde sağlıklı bir iktisat politikası uygulandığı ortaya çıkıyor.'' Bu arada Devlet Bakanı ve Başbakan Yardımcısı Şener, Ekonomi Koordinasyon Kurulu toplantısının sonuçlarını değerlendireceği basın toplantısı yapılmadı. 
     
</TEXT>
</DOC>
