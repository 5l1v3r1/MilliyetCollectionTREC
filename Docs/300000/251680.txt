<DOC>
<DOCNO> 251680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sonsiy04.html </URL>
<DATE> 2004/06/29/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Gül Irak'ta kaçırılan Türklerin serbest kalmasında miting etkili oldu 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Irak'ta kaçırılan 3 Türk'ün serbest kalmasında sivil toplum örgütlerinin yaptığı mitingin etkili olduğunu kaydederek, bundan dolayı örgütlere teşekkür etti. 
     Gül, NATO İstanbul zirvesi sürdüğü sırada TRT'ye yaptığı açıklamada, çeşitli televizyonlarda görüntüleri gösterilen Diyarbakırlı 3 Türk vatandaşının serbest kaldığı haberini kendi kaynaklarından doğruladıklarını bildirdi. 
     Bakan Gül, bu vatandaşların serbest kalmasında İstanbul'da düzenlenen mitingin ve orada yapılan çağrının etkili olduğunu belirterek, ''Umarım ki bu olaylar tekrarlanmaz. Bu gelişme bizi mutlu etti. Sivil toplum örgütleri vatandaşların serbest kalması isteklerini dile getirdiler, bunun çok etkisi olduğunu düşünüyorum ve teşekkür ediyorum'' dedi. 
     
</TEXT>
</DOC>
