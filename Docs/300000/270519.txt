<DOC>
<DOCNO> 270519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/ekonomi/eko01.html </URL>
<DATE> 2004/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mevduat, k r payı ve repoya yeni vergi düzeni 
</HEADLINE>
<TEXT>


Mevduat, repo ve k r payındaki Gelir Vergisi muafiyetinin kaldırılması için çalışma başlatan hükümetin, gelirlerin beyana tabi olması konusunda IMF ile görüşmeler yaptığı belirtildi 

Ahmet Erhan Çelik 

Ekonomi yönetimi mevduat faizi, k r payı ve repo gelirlerindeki Gelir Vergisi muafiyetinin kaldırılması yönünde çalışma başlattı. Hükümetten gelen ilk sinyaller bu tür gelirlerin, 'beyana tabi olması' yönünde oldu. 
Bürokratlar mali piyasalarda ciddi etkiler meydana getireceği için yeni vergi düzeniyle ilgili konuşmaktan kaçınırken konunun IMF'yle de görüşülmeye başlandığı bildirildi. Nihai kararın ekim başında belli olacağını belirten Maliye ve Hazine yetkilileri şöyle konuştu "Beyan şartı getirilirse gelir artar, ancak henüz ince ayar çalışması yapılmadı. Ağır basan görüş beyan istisnasının kaldırılması yönünde. Nihai karar verilirken mevduat, repo ve k r payı geliri elde edenlerin profiline bakılacak. Yeni düzenleme Hazine'nin iç borçlanma stratejisine uygun olur. Bu noktada hükümetin tercihleri belirleyicidir." 

Uygulama sona eriyor 
Gelir Vergisi Kanunu'nun geçici 55. maddesine göre, 1 Ocak 1999 - 31 Aralık 2004 arasında elde edilen mevduat faizleri, özel finans kurumlarınca ödenen k r payları, repo gelirleri ve yatırım fonlarından ödenen k r payları için yıllık beyanname verilmiyor. Ticari işletmeye dahil olan gelirleri içermeyen bu uygulama, 'süre uzatımına gidilmezse' yıl sonunda kaldırılacak. 
Mevcut mevzuata göre, bu gelirlerden kaynağında kesinti stopaj yapılıyor. Her yıl Bakanlar Kurulu kararıyla belirlenen stopaj sayesinde tasarruf sahiplerinin yatırım davranışları şekillendiriliyor. Örneğin mevduat veya repodaki stopaj bir - iki puan artırılacak olsa bono ve tahvillere yeni talep yaratılabiliyor. Bu çerçevede beyana tabi olmayan menkul sermaye gelirlerindeki yüzde 16 - 22 aralığında değişen stopajlar da yeniden şekillendirilecek. Bono ve tahvillerdeki sıfır stopaj uygulamasının ise aynen sürdürülmesi öngörülüyor. 


</TEXT>
</DOC>
