<DOC>
<DOCNO> 276202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/soneko18.html </URL>
<DATE> 2004/09/30/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Almanlar Mark'tan vazgeçemiyor... 
</HEADLINE>
<TEXT>

     Euronun dolaşıma girmesinin üzerinden 3 yıl geçmiş olmasına rağmen Almanlar eski paraları marktan vazgeçemedi. 
     Deutsche Welle DW televizyonunun internet sitesinde yayınlanan habere göre, merkez bankası Bundesbank'ın şubeleri hala yoğun şekilde 50'lik ve 100'lük markları euro ile değiştiriyor. 
     Bundesbank'ın sadece Hamburg şubesinde Ağustos'ta 3 binden fazla kişinin yaklaşık 1.5 milyon markını euroya dönüştürdüğü kaydedilen haberde Almanların hala yüklü miktarda eski paralarını taşıdıkları belirtiliyor. 
     Bundesbank sözcüsü Johannes Korz, Ağustos sonu itibariyle 4.1 milyarı banknot, 7.3 milyarı ise madeni para olmak üzere ülkede 11.4 milyar euro değerinde mark bulunduğunun tahmin edildiğini söyledi. 
     Bundesbank'ın ülke geneline yayılan şubelerinde Almanlar istedikleri zaman ücretsiz olarak 31 Aralık 1998'de sabitlenen 1 Euro 1.95583 Alman Markı dönüşüm kuru üzerinden eski paralarını 2002 başında 12 AB ülkesinde dolaşıma giren ortak para euro ile değiştirebiliyor. 

     
</TEXT>
</DOC>
