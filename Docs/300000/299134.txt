<DOC>
<DOCNO> 299134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/soneko17.html </URL>
<DATE> 2004/12/20/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Merkez Bankası döviz alım ihalelerine başlayacak... 
</HEADLINE>
<TEXT>

     Merkez Bankası Başkanı Serdengeçti, 22 Aralık'tan itibaren günlük döviz alım ihalelerine başlayacaklarını açıkladı. 
     Serdengeçti, ''2005 Yılında uygulanacak Para ve Kur Politikalarını'' açıkladığı basın toplantısında, alım ihaleleri için yıllık bir program açıklanmasına ve döviz likiditesinde olağanüstü farklılaşmalar görülmedikçe, bu programda bir değişikliğe gidilmemesine karar verildiğini söyledi. 
     Merkez Bankası Başkanı, bu şekilde önceki dönemde döviz alım ihale tutarlarının değişen döviz arzına göre ayarlanmaya çalışılması ve bu nedenle ihale miktarlarının zaman zaman ihale edilen süre dolmadan değiştirilmek zorunda kalınmış olmasının, Merkez Bankası'nın kur politikasına ilişkin yarattığı yanlış anlaşılmaların da önüne geçilmiş olacağını vurguladı. 

     
</TEXT>
</DOC>
