<DOC>
<DOCNO> 285276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/magazin/amag.html </URL>
<DATE> 2004/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sibel Kekilli'ye bir ödül daha 
</HEADLINE>
<TEXT>


Sibel Kekilli'ye 'Duvara Karşı'daki başarısından dolayı, Almanya'nın önemli ödüllerinden 'Bambi' layık görüldü 


54. Berlin Film Festivali Berlinale'de 'Gegen die Wand' Duvara Karşı adlı filmdeki rolüyle 'Altın Ayı' ödülünü alan Sibel Kekilli, Almanya'nın önemli film ödüllerinden 'Bambi'ye de layık görüldü. Ödülü veren Burda GmbH şirketi tarafından yapılan açıklamada, 'Bambi' ödülünün Kekilli'ye, 'Duvara Karşı' filmindeki başarısından dolayı 18 Kasım'da Hamburg kentinde düzenlenecek törenle verileceği belirtildi. Açıklamaya göre, ödülü 'Shooting Star' kategorisinde alacak Kekilli, film sektöründeki çabalarından ve Duvara Karşı filmindeki oyunculuğundan dolayı bu ödüle layık görüldü. Açıklamada, Kekilli'nin bu filmde, eski aile gelenekleri ile modernleşen ve değişen zaman arasında bocalayan bir genç kızı başarıyla canlandırdığı kaydedildi. Altın Ayı ödülünü alan Kekilli'nin porno film çevirdiği ortaya çıkmış ve bazı çevrelerin tepkisini çekmişti. 


</TEXT>
</DOC>
