<DOC>
<DOCNO> 271700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sonsiy09.html </URL>
<DATE> 2004/09/14/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
FT Erdoğan, partisindeki dini muhafazakarların etkisinde 
</HEADLINE>
<TEXT>

     Başbakan Recep Tayyip Erdoğan'ın, partisinde bulunan ve Türkiye'yi Avrupa normlarıyla aynı çizgiye getirecek sosyal reformların yavaşlamasını isteyen dini muhafazakarların etkisi altında olduğu yorumu yapıldı. 
     İngiliz Financial Times gazetesi, AKP Genel Başkan Yardımcısı Murat Mercan'ın zina konusuna ilişkin açıklamalarına yer verdi. Mercan'ın, "zinaya ilişkin düzenlemenin, erkekleri ailelerine daha sadık kılmak için tasarlandığı ve dinle bir ilgisi olmadığı" yönündeki sözlerine dikkat çekildi. 
     
     "TÜRK KADINI BAĞIMLI" 
     Mercan'ın, "Türk kadını, diğer Avrupa ülkelerindeki kadınlara oranla kocalarının gelirine daha fazla bağımlı ve daha çok korunmaya ihtiyacı var" sözleri de ilgi çekti. 
     Başbakan Recep Tayyip Erdoğan'ın, üniversitelere türbanlı öğrenci girişi konusunda geri adım attığı yorumu yapılan yazıda, zina konusunda bir geri adım daha atmakta zorlanacağı da ifade edildi. Yazıda Erdoğan için, "Partisindeki dini muhafazakarların, Türkiye'yi Avrupa normları ile aynı çizgiye getirecek sosyal reformların yavaşlatılması yönündeki baskısı altında bulunuyor" denildi. 
     
</TEXT>
</DOC>
