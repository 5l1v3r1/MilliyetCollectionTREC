<DOC>
<DOCNO> 298768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sontur07.html </URL>
<DATE> 2004/12/18/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Zimmetine para geçiren memur yakalandı... 
</HEADLINE>
<TEXT>

     Kendi hesabına geçirdiği 217 milyar lirayı alarak kaçan Van Defterdarlığı tahsilat memuru, Jandarmanın düzenlediği operasyonla yakalandı. 
     AA muhabirinin aldığı bilgiye göre, Van Defterdarlığı 2 Nolu Saymanlık Müdürlüğü'nde Sağlık İşleri veznedarı olarak görev yapan Mithat Ö, Van Yüksek İktisat Hastanesi'ne ait 217 milyar lirayı Şekerbank Van Şubesi'ndeki hesabına aktardıktan sonra kayıplara karıştı. 
     Jandarmanın yaptığı çalışma sonunda Mithat Ö, 65 T 0087 plakalı ticari taksiyle Van'dan Ağrı'nın Doğubeyazıt İlçesi'ne gitmek isterken Çaldıran İlçesi Uzunyol Jandarma Asayiş noktasında düzenlenen operasyon sonucu yakalandı. 
     İran'a kaçmak isterken yakalanan veznedar Ö'nün üzerinde 5 bin dolar çıktığı ve paranın diğer kısmıyla borçlarını ödediğini söylediği öğrenildi. 
     Yetkililer, gözaltına alınan Ö'nün ifadesinin alınmasının ardından mahkemeye çıkarılacağını bildirdiler. 
     Van Defterdarlığı Saymanlık Müdürü Tayfun Güngör ise 16 Aralık 2004 günü rüşvet aldığı iddiasıyla 25 yıl ağır hapis istemiyle tutuklanmıştı. 
     
</TEXT>
</DOC>
