<DOC>
<DOCNO> 283597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/ekonomi/eko01.html </URL>
<DATE> 2004/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Motorola da Uzanlar'ın ABD'deki evlerini satacak 
</HEADLINE>
<TEXT>


ABD'de bir temyiz mahkemesi, Uzanlar'a verilen 2.1 milyar dolarlık tazminat cezası ile New York'un 160 km yakınına gelirlerse tutuklanmaları kararlarını onayladı 

SEMA EMİROĞLU New York 

ABD'de bir temyiz mahkemesi, New York Federal Bölge Mahkemesi'nin geçen yıl aldığı ve Uzan ailesini, Motorola şirketine 2.13 milyar dolar tazminata mahk m eden kararını teyid etti. 
Mahkeme ayrıca, Uzanlar'ın teminat olarak gösterilen Telsim hisselerinin New York mahkemesi kalemine yatırılması da dahil, bundan önce karşı geldikleri kararları yerine getirinceye kadar, New York'un 160 kilometre yakınına geldiklerinde hapse atılmaları kararını da onayladı. 
Amerikan İkinci Temyiz Mahkemesi, gerekçeli kararında, Uzanlar'ın, New York Bölge Mahkemesi'nin bu davaya bakma yetkisi bulunmadığı iddiasını da reddetti. Mahkeme, Uzanlar'ın ödemesi gereken 2.13 milyar dolarlık tazminata ek olarak, belirli bir miktar para cezasına çarptırılması gerektiği konusunda da, New York Bölge Mahkemesi ile hemfikir olduğunu bildirdi ancak 2.13 milyar dolarlık cezanın miktarını yeniden gözden geçirmesini istedi. 
Motorola Başkan Yardımcısı ve Başavukatı Peter Lawson, "Uzanlar, dikkatleri işledikleri büyük sahtek rlıktan uzaklaştırmak için arka arkaya aldatıcı gerekçeler öne sürdüler. Geniş brifing ve argümanların ardından Temyiz Mahkemesi, Uzanlar'ın iddialarını açıkça reddetti" dedi. 
Lawson, Uzanlar'ın New York'taki apartman dairelerinin 10 Kasım'da satışa çıkacağını ayrıca Uzanlar'ın uçakları, Londra'daki prestijli evleri ve New York'un merkezindeki lüks daireleri de dahil, dünya çapındaki mal varlıklarıyla ilgili alacaklarını almayı merakla beklediklerini söyledi. Motorola ve Nokia, Uzanlar aleyhine sahtek rlık ve haraç suçlamalarıyla açtıkları davayı geçen yıl kazanarak Uzanları 4.26 milyar dolar ödemeye mahk m ettirmişti. 

New York'taki gayrimenkulleri Ait olduğu kişi Adres Değeri Cem Uzan 515 Park Avenue 19 6.150.000 Cem Uzan 515 Park Avenue 3K 300.000 Cem Uzan 845 UN Plaza 80B 3.151.900 Cem Uzan 845 UN Plaza 90A 7.665.000 Cem Uzan 845 UN Plaza 90B 9.975.000 Hakan Uzan 845 UN Plaza 89A 6.171.400 Hakan Uzan 845 UN Plaza 89B 8.036.700 

Uzanlar'a Berke Barajı davası NEŞET KARADAĞ Adana DHA 
Interpol tarafından kırmızı bültenle aranan Kemal Uzan ile oğulları Cem ve Hakan Uzan'ın yanı sıra kardeşi Yavuz Uzan'ın da aralarında bulunduğu 35 kişi hakkında Berke Barajı yapan şirketlerine Çukurova Elektrik AŞ'den ÇEAŞ haksız olarak 110 milyon dolar aktardıkları iddiasıyla dava açıldı. Uzanlar ile diğer sanıklar dörder yıl hapis istemiyle yargılanacak. ÇEAŞ'ın imtiyaz sözleşmesi 2003'te fesh edilmişti. Sermaye Piyasası Kurulu SPK , Uzanların Berke Barajı'nı yapan kendi şirketleri Yapı ve Ticaret AŞ'ye, ÇEAŞ'tan haksız yere 110 milyon 768 bin 667 doları kaynak aktarımı yaptıklarını saptamış, Adana Cumhuriyet Başsavcılığı'na suç duyurusunda bulunmuştu. 


</TEXT>
</DOC>
