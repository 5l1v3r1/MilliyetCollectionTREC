<DOC>
<DOCNO> 277996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sondun06.html </URL>
<DATE> 2004/10/07/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Washington Post Türkiye, AB'ye bir adım daha yakın 
</HEADLINE>
<TEXT>

     ABD'nin önde gelen gazetelerinden The Washington Post, AB Komisyonu'nun Türkiye ile üyelik müzakerelerinin başlatılması yönündeki tavsiyesini, ''Türkiye AB'ye bir adım daha yakın'' sözleriyle değerlendirdi. 
     Gazetenin haber-yorumunda, komisyon raporunda ''müzakerelerin sonucunun garanti edilemeyecegi'' ifadesinin yer almasına ve müzakere sürecinin uzun ve zor geçebileceğine ilişkin belirtiler bulunmasına karşın, Türkiye'nin AB sürecinde girmeye hazırlandığı yeni aşamanın önemine işaret edildi. 
     Merkezi Londra'da bulunan araştırma kuruluşu Avrupa Reform Merkezi'nin uzmanlarından Steven Everts, gazeteye açıklamasında, komisyonun tavsiyesini ''ileriye yönelik büyük bir adım'' olarak değerlendirdi. 
     The Washington Post'un haberinde, AB Komisyonu Başkanı Romano Prodi'nin, güçlü ve kendinden emin bir Avrupa'nın ''Türkiye'nin katılımından korkacak bir şeyi olmadığı'' açıklamasına yer verildi. 
     Haberde, Fransa'da Türkiye'nin katılımıyla ilişkin referandum düzenlenmesi tartışmalarının yaşandığı hatırlatılarak, Türkiye'nin ise ayırımcı yaklaşımlara karşı çıktığı kaydedildi. 

     
</TEXT>
</DOC>
