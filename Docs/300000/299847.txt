<DOC>
<DOCNO> 299847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/soneko10.html </URL>
<DATE> 2004/12/22/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Bireysel emeklilik 300 bin kişiye gidiyor... 
</HEADLINE>
<TEXT>

     Bireysel emeklilik sisteminde faaliyet gösteren 11 şirket, 301.7 bin sözleşme imzalayarak toplam 289.4 bin 
     kişiye ulaştı. Katılımın yılsonuna kadar aynı hızda devam etmesi durumunda, bireysel emeklilik 2004 yılını 300 bin kişi düzeyinden kapatacak. ANKA'nın Emeklilik Gözetim Merkezi'nden EGM edindiği verilere göre, bireysel emekliliğe katılım giderek artıyor. İlk ürünlerini 27 Ekim 2003'te sunmaya başlayan 11 bireysel emeklilik şirketi, 13 Aralık'a kadar olan dönemde toplam 301 bin 696 sözleşme imzaladı. Sisteme katılanların toplam sayısı da aynı tarih itibariyle 289 bin 386'ya ulaştı. Katılımın yılsonuna kadar aynı hızda devam etmesi durumunda, bireysel emeklilik sisteminin 2004 yılını 300 bin kişi düzeyinden kapatacağı tahmin ediliyor. 
     
     KATKI PAYI TUTARI 246 MİLYON YTL 
     Bireysel emeklilik şirketlerinin fona yönlendirdikleri sözleşmelerde toplam katkı payı tutarı, 13 Aralık'ta 246.3 milyon Yeni Türk Lirası'na YTL ulaştı. 
     Toplam yatırıma yönlenen fon büyüklüğü ise 236.1 milyon YTL düzeyinde gerçekleşti. 
     
     YAŞ GRUPLARI 
     Bireysel emeklilik sistemine katılanların yüzde 41.8'le en büyük bölümü 25-34 yaş grubunda yer alıyor. 
     Katılımcıların yüzde 34.2'i 35-44 yaş grubunda, yüzde 14.4'ü 45-55 yaş grubunda, yüzde 8.3'ü 25 yaş altında, yüzde 1.3'ü 
     ise 56 yaş ve üzerinde bulunuyor. 
     Fona yönlendirilen sözleşmelerin yüzde 75.8'ini bireysel, yüzde 24.2'sini ise grup sözleşmeleri oluşturdu. 
     Bu sözleşmelerin yüzde 78.3'ü YTL, yüzde 17'si dolar, yüzde 4.7'si ise euro cinsinden yapıldı. 
     
     YAPI KREDİ İLK SIRADA 
     Yapı Kredi Emeklilik, hem katılımcı sayısında, hem de katkı payı tutarında ilk sırada yer aldı. Şirketin katılımcı sayısı, 13 Aralık itibariyle 58 bin 27'yi buldu. 
     
</TEXT>
</DOC>
