<DOC>
<DOCNO> 266267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/soneko14.html </URL>
<DATE> 2004/08/25/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Greenspan, dünyadaki ekonomik büyümenin güçleneceğini söyledi 
</HEADLINE>
<TEXT>

     ABD Merkez Bankası FED Başkanı Alan Greenspan, dünyadaki ekonomik büyümenin ve iyileşmenin güçleneceğini söyledi. 
     Greenspan, Senato Bankacılık Komitesi'nin sorularına verdiği yazılı yanıtta, geçen yıl, dünya ekonomik iyileşmesinin daha güçlü ve sürdürülebilir bir duruma geldiğini vurguladı. 
     FED Başkanı, Euro bölgesindeki büyümenin Almanya'daki zayıflık nedeniyle olumsuz etkilendiğini de kaydetti. 
     Japon ekonomisine de değinen FED Başkanı, ekonomisi tamamıyla petrol ithalatına bağlı olan Japonya'nın, ekonomisinin yeni yeni canlanmaya başlamasına rağmen, petrol fiyatlarındaki yükselişten olumsuz etkilenebileceğine dikkat çekti. 

     
</TEXT>
</DOC>
