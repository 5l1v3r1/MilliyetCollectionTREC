<DOC>
<DOCNO> 295984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/son/sontur13.html </URL>
<DATE> 2004/12/08/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
PKK kampında eğitim görmüş ve Şam'da iki kez Öcalan'la görüşmüş 
</HEADLINE>
<TEXT>

     
     Can KAMİLOĞLU NEW YORK, DHA 
     

AMERİKAN Homeland Security Anayurt Güvenlik Bakanlığı tarafından Temmuz ayında yakalanıp tutuklanan İbrahim Parlak, terör örgütü üyesi olmak, yeşil kart almak için yanlış beyanlarda bulunmak suçlamaları ile sınır dışı istemiyle dün Amerikan mahkemesinde hakim karşısına çıktı. ABD'nin terörist örgüt listesinde bulunan Parlak ifadesinde, Türk askeriyle çatışmaya girdiği suçlamalarını reddetti. Parlak hakkında kararın bir kaç hafta içinde verileceği kaydedildi. 
     1991 yılında ABD'nin Lake Michigan bölgesine gelen ve 1994 yılında Gülistan Kafe isimli bir restoran işletmeye başlayan Parlak geçtiğimiz Temmuz ayında göçmenlik yasalarına muhalefet, başvuru yaptığı yeşil kart için sahte beyan vermek ve ABD'nin terörist örgüt listesinde bulunan İbrahim Parlak, PKK Kongra-Gel üyesi olduğu iddiasıyla tutuklanmıştı. 
     Homeland Security Savcısı Mark Jebson'ın sorularını yanıtlayan Parlak, 1988 yılında Türkiye - Suriye sınırında 2 Askerimizin şehit olduğu silahlı çatışma sırasında orada bulunduğunu ancak elinde silah olmasına rağmen silahını ateşlemediğini söyledi. Parlak, "Elimde el bombası ve tabanca olmasına rağmen silahlı çatışmaya girmedim. Suriye sınırına doğru panik içersinde kaçıyorduk, elimde bulunan bir el bombasını, diş macunu ve yiyecek maddelerini yanlışlıkla yere düşürdüm. Tek el ateş bile etmedim'' dedi. 
     Parlak daha sonra hakim Elizabeth Hacker'a ifade verdi. Savunmasında PKK ile ilişkisini kabul eden parlak Türkiye'de işkence gördüğünü iddia etti. 1980 yılında Suriye'de PKK kampında eğitim gördüğünü itiraf eden Parlak, "İki kez, Şam'da bulunan değişik evlerde örgütün lideri Abdullah Öcalan ile görüştüm'' dedi. 
     Mahkemede ifadesinin alınmasına devam edileceğini belirtilen İbrahim Parlak ile ilgili kararın hakim Elizabeth Hacker tarafından birkaç hafta içerisinde verileceği kaydedildi. 
     
</TEXT>
</DOC>
