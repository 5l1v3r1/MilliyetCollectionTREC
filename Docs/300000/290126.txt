<DOC>
<DOCNO> 290126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sondun53.html </URL>
<DATE> 2004/11/19/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Fransa, Arafat'ın tıbbi dosyasını Süha Arafat'a verdi... 
</HEADLINE>
<TEXT>

     Fransa'nın, Paris'te ölen Filistin Devlet Başkanı Yaser Arafat'ın tıbbi dosyasını eşi Süha Arafat'a verdiği bildirildi. 
     Süha Arafat'ın avukatlarının yayımladığı bildiride, ''Süha Arafat'ın, eşi Devlet Başkanı Yaser Arafat'ın tıbbi dosyasının bir kopyasını bugün hastane yetkililerinden aldığı'' belirtildi. 
     Açıklamada, ''desteklerinden ötürü Fransa Cumhurbaşkanı Jacques Chirac, hastane personeli ile Fransız yetkililere teşekkür eden Süha Arafat'ın bu dosyayı incelediği'' kaydedildi. 
     Filistin Devlet Başkanı Yaser Arafat, 11 Kasım'da Paris yakınlarındaki Fransız askeri hastanesi Percy'de hayatını kaybetmişti. 
     
</TEXT>
</DOC>
