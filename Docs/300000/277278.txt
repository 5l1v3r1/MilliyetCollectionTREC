<DOC>
<DOCNO> 277278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sonyas03.html </URL>
<DATE> 2004/10/04/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Mankenlere cep markajı 
</HEADLINE>
<TEXT>

     ADANA'da bu yıl 2'ncisi düzenlenen Çukurova Sanayi ve Ticaret Fuarı'nı renklendiren ünlü mankenler kendilerini cep telefonuyla görüntüleyen gençlerin markajından kurtulamadı. 
     Mankenleri yakından görmek isteyen Adanalı gençler birbirleriyle yarıştı. Standlarda tanıtım yapan mankenler Gizem Özdilli, Ebru Destan, Asuman Krause, Başak Şahin, Nihal Akkuş ve Yeliz Öney'i kameralı cep telefonlarıyla görüntüleyen gençler, izdiham yarattı. 
     Bir yağ firmasının standında tatlı pişiren mankenler, kuyruğa giren ziyaretçilere tatlı ikram ederken, kalori yasağını da deldi. Gizem Özdilli iş makinalarının olduğu bölümde forklift sürmenin heyecanını yaşayıp, meslektaşlarına da fuar içinde mini gezinti yaptırdı. Mankenler Adanalılar'ın ilgisinden memnun olduklarını söyledi. 
     
</TEXT>
</DOC>
