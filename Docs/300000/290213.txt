<DOC>
<DOCNO> 290213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sonspo30.html </URL>
<DATE> 2004/11/19/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Galatasaray'da Conceiçao kadroda yok... 
</HEADLINE>
<TEXT>

     Galatasaray, Birinci Süper Lig'de yarın Malatyaspor ile yapacağı maçın hazırlıklarını tamamladı. 
     Sarı-kırmızılılar, teknik direktör Gheorghe Hagi yönetiminde, Florya Metin Oktay Tesisleri'nde basına kapalı çalıştı. 
     Teknik direktör Hagi'nin, antrenmandan sonra belirlediği 18 kişilik maç kadrosunda Conceiçao yer almazken, Rumen teknik adam genç futbolcu Cafercan'ı kadroya dahil etti. 
     Dünkü antrenmanda sakatlanan Zafer'in yer almadığı antrenmandan sonra belirlenen maç kadrosunda şu futbolcular bulunuyor 
     Mondragon, Aykut, Cihan, Song, Tomas, Hakan Ünsal, Bülent, Orhan, Sabri, Volkan, Saidou, Ergün, Baliç, Cafercan, Hakan Şükür, Necati, Ümit, Arif. 
     Sarı-kırmızılılarda, Conceiçao'nun yanı sıra Ayhan, Hasan Şaş, Petre, Suat ve İbrahim de 18 kişilik kadroda yer bulamadı. 
     Bu arada, kulüp doktoru Murat Çevik, sol diz iç yan bağlarında ağrı bulunan Conceiçao'nun bugün kontrol amaçlı MR'ının çekildiğini, sonucun temiz çıktığını söyledi. 
     
</TEXT>
</DOC>
