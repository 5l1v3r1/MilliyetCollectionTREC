<DOC>
<DOCNO> 261192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sontur13.html </URL>
<DATE> 2004/08/06/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
İstanbul'da 2 yangın... 
</HEADLINE>
<TEXT>

     Sarıyer'de patlama sonrası yangın çıkan bir minibüs, kullanılamaz hale geldi. 
     AA muhabirinin aldığı bilgiye göre, Çayırbaşı Kazım Karabekir Mahallesi Gülbahar Sokak'ta park halinde olan Erdal Aslan'a ait 34 DB 787 plakalı servis minibüsünün ön tarafında, gece saatlerinde henüz belirlenemeyen nedenle patlama meydana geldi. 
     Patlamanın ardından başlayan yangın üzerine minibüs, kısa sürede alevler arasında kaldı. 
     Olay yerine gelen itfaiye ekiplerince söndürülen yangında büyük bir bölümü yanan minibüs, kullanılamaz hale geldi. 
     Aracın sahibi Aslan, gece saatlerinde park ederek aynı mahallede bulunan evine gittikten sonra minibüsünün yandığını söyledi. 
     Kartal Soğanlık Gümüşpınar Mahallesi Sakızağacı Caddesi Fıstıkağacı Sokak'ta ise 2 katlı bir binanın çatısında gece saatlerinde yangın çıktı. 
     Kısa sürede çatıyı saran ve daha sonra 2. kata sıçrayan yangın, olay yerine gelen itfaiye ekiplerince söndürüldü. 
     Yangın sonucu, yeni tadilat yapıldığı belirtilen binada maddi hasar oluştu. 
     
</TEXT>
</DOC>
