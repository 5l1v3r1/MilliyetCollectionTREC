<DOC>
<DOCNO> 267977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sonyas17.html </URL>
<DATE> 2004/08/31/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Sığır sürüsü 'uçak' yedi 
</HEADLINE>
<TEXT>

     İngiltere'de sığırların, tarlaya bırakılan küçük bir turistik uçağın bir bölümünü yediği bildirildi. 
     İngiliz basınında yer alan haberde, Tony Cooper ve Lisa Kingscott isimli 2 İngiliz vatandaşının, 1946 yapımı Auster JN1 tipi uçaklarını, ülkenin merkezindeki Hereford'da bir tarlaya indirip yemeğe gittikleri, döndüklerindeyse sığırların uçaklarını yemeye devam ettiğini gördükleri belirtildi. 
     Uçakta 14 bin 800 euroluk yaklaşık 26 milyar lira hasar olduğunu söyleyen 55 yaşındaki uçak sahibi emekli işadamı Tony Cooper, ''O kadar şaşırdım ki sinirlenemedim bile'' dedi. 
     İngiliz ve Galli Tarımcılar Sendikası Milli Çiftçiler Birliği sözcüsü İan Johnson da, ''Sığırlar çok mütecessistir. Büyük bir ihtimalle uçağa onu koklamak ve yalamak için yaklaşmışlardır. Uçağın yapısındaki bir madde dikkatlerini çekmiş olabilir'' ifadesini kullandı. 
     
</TEXT>
</DOC>
