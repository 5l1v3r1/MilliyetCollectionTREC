<DOC>
<DOCNO> 267744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/yasam/yas02.html </URL>
<DATE> 2004/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Caddenin ortasında durdurup vurdular 
</HEADLINE>
<TEXT>


Kadıköy'de Tuzcuoğlu Köprüsü'nde otomobilinin önünü kesen 2 kişi tarafından silahla kafasından vurulan parke döşemecisi, ağır yaralandı... 

M.AKİF ERDEM İstanbul 

Kadıköy'de bir kişi otomobilinin önünü kesen kişilerin silahlı saldırısı sonucu ağır yaralandı. Alınan bilgiye göre, parke döşemecisi İbrahim Özdemir 24 , iki gün önce amcasının oğlu İmtan Özdemir'in düğününde gelin arabası olarak kiraladığı otomobili kullandı. Özdemir, önceki gün Yenisahra Mahallesi'nde gelin evinden çiftleri alarak düğün salonuna doğru hareket etti. Bu sırada, para almak için önlerini kesen çocuklardan birine çarptı. Kazada hafif yaralanan N.Y, hastaneye kaldırılarak tedavi altına alındı. 
Polis, Y.'nin ailesinin şik yeti üzerine, Özdemir ve amcasının oğlu İmtan Özdemir'i gözaltına aldı. Kadıköy Adliyesi'ne sevk edilen kuzenler, tutuksuz yargılanmak üzere serbest bırakıldı. Dün de kiraladığı otomobille trafiğe çıkan Özdemir'in önü Tuzcuoğlu Köprüsü'nde başka bir otomobil tarafından kesildi. Otomobilden inen 2 kişi, Özdemir'i kafasından yaraladıktan sonra kaçtı. Özdemir hastaneye kaldırıldı. Polis, Özdemir'in vurulması ile ilgili olarak, önceki kazayla bağlantısı olup olmadığının araştırmaya başladı. 




</TEXT>
</DOC>
