<DOC>
<DOCNO> 293368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sondun51.html </URL>
<DATE> 2004/11/30/ </DATE>
<TIME> 19.46 </TIME>
<AUTHOR>  </AUTHOR>
<HEADLINE>
Slovakya, Türkiye'nin AB üyelik görüşmelerini destekliyor... 
</HEADLINE>
<TEXT>

     Slovakya parlamentosu, Türkiye'nin, AB üyelik görüşmelerine başlamasını desteklemeyi kabul etti. 
     Parlamentoda, bugün yapılan oylamada, Slovak hükümetinin Türkiye'nin AB üyelik görüşmelerine başlamasının desteklenmesi kararı 9'a karşı 113 oyla kabul edildi. Oylamada 11 kişi çekimser kaldı. 
     Slovakya Dışişleri Bakanı Eduard Kukan da, toplantıda, ''Türkiye'ye, gelecekte AB'ye giriş perspektifi önerdiğimiz takdirde Birlik, Müslüman dünyasıyla gerekli iletişim köprüsünü oluşturacak güçlü bir ortak kazanacaktır'' diye konuştu. 
     Parlamentonun bu kararı, 16-17 Aralık'ta yapılacak AB zirvesine katılacak Slovak yetkililer için bağlayıcı nitelik taşıyor. 
     Kukan, geçen hafta yaptığı açıklamada, Slovak hükümetinin AB'nin Türkiye ile tam üyelik müzakerelerine başlamasını desteklemeye karar verdiğini söylemişti. 
     
</TEXT>
</DOC>
