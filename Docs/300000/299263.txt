<DOC>
<DOCNO> 299263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sontur28.html </URL>
<DATE> 2004/12/20/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Hastanenin kamerasına yakalanan hırsız, yine aynı hastaneye girince... 
</HEADLINE>
<TEXT>

     Konya'da özel bir hastanede bir refakatçinin telefonunu çalarken güvenlik kamerası tarafından tespit edilen kişi, yine aynı hastaneye girmeye kalkınca yakalandı. 
     Edinilen bilgiye göre, Konya'nın merkez Selçuklu İlçesi'nde özel Belediye Sağlık Hastanesi'nde tedavi gören Havva Bozkurt'un refakatçisi Hatice Bozkurt'un cep telefonunu çalan Ali İlker B, hastaneden ayrılırken güvenlik kamerası tarafından tespit edildi. 
     Eşgali belirlenen şüpheliyi yakalamak için polis çalışma başlatırken, aynı hastaneye tekrar gelen Ali İlker B, hastanenin güvenlik birimleri tarafından yakalanarak polise teslim edildi. 
     Emniyet yetkilileri, Ali İker B'nin, daha önce telefonları çalınan bazı vatandaşlar tarafından da teşhis edildiğini ve soruşturmanın sürdürüldüğünü kaydettiler. 
     
</TEXT>
</DOC>
