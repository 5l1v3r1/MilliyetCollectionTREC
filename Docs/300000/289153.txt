<DOC>
<DOCNO> 289153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/yasam/axyas02.html </URL>
<DATE> 2004/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik canavarı tatil yapmadı 
</HEADLINE>
<TEXT>


Bayramın ikinci gününde meydana gelen kazalarda 17 kişi can verdi 

DOĞAN HABER AJANSI 


BURSA Orhangazi'de Engin Çeker 30 yönetimindeki otomobil, karşı yönden gelen ve hatalı sollama yaptığı belirtilen Mehmet Biçer'in kullandığı minibüsle çarpıştı. Çeker'le oğlu Murat ve kardeşi Ergin Çeker olay yerinde, annesi Rukiye Çeker hastaneye götürülürken öldü. Kazada 5 kişi yaralanırken, gözaltına alınan Biçer'in 169 promil alkollü olduğu ve araçta boş bira şişesi bulunduğu anlaşıldı.KOCAELİ Değirmendere'de Aykut Kuran 21 yönetimindeki otomobil, aşırı hız ve hatalı sollama sonucu karşı yönden gelen Fevzi Öztürk'ün kullandığı otomobille çarpıştı. Kuran'la arkadaşları Oktay Doğdu 19 , Ercan Agacan 21 ve Batuhan Demircan 18 hayatını kaybederken, ağır yaralanan Öztürk, eşi Çiğdem ve kardeşi Müjgan Öztürk hastaneye kaldırıldı. 

Çok fazla yaralı var 
AKSARAY Hatalı sollama yapan Recep Kalkan'ın kullandığı otomobil, Eskil ilçesi Güneşli köyü yakınlarında Cengiz Karaöz 35 yönetimindeki otomobille çarpıştı. Karaöz yaşamını yitirdi.AFYON Muammer Özçelik'in kullandığı otomobil, İsmet Çakır yönetimindeki otomobille çarpıştı. Kudret Çakır 53 olay yerinde öldü.KAYSERİ Ahmet Özsoy'un 39 kullandığı otomobil, Sedat Şahin'in kullandığı kamyonla çarpıştı. Fatma Özsoy 33 öldü.TOKAT Erbaa'da elektrik direğine çarpan araçtaki Serdar Özdemir olay yerinde can verdi.BALIKESİR Altınoluk'ta kaza geçiren yakınları için yola çıkan Mehmet Yollar ile Önder Tekçevik'in içindeki otomobil, yol kenarındaki ağaçlara çarptı. Kazada Yollar ve Tekçevik hayatını kaybetti.YOZGAT Duran Korkmaz'ın kullandığı kamyon, Sarıkaya-Sorgun karayolunun Çayözü mevkiinde, hava astsubay Ayhan Holta yönetimindeki otomobille çarpıştı. Holta ile kızı Şeval can verdi.EDİRNE Keşan'dan Uzunköprü yönüne giden ehliyetsiz sürücü Fuat Çakır'ın kullandığı otomobil, şarampole yuvarlandı. Otomobildeki Karabulut, olay yerinde hayatını kaybetti.Denizli, Samsun, Ordu ve Eskişehir'deki kazalarda da toplam 18 kişi yaralandı. 

</TEXT>
</DOC>
