<DOC>
<DOCNO> 278095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sonsiy21.html </URL>
<DATE> 2004/10/07/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
DEP'liler yeşil pasaportlarını aldı... 
</HEADLINE>
<TEXT>

     Kapatılan DEP'in eski milletvekilleri Leyla Zana, Orhan Doğan ve Hatip Dicle'ye yeşil pasaportları verildi. 
     Ankara Emniyet Müdürlüğü Pasaport Şubesi'ne saat 15.00 sıralarında gelen Zana ve arkadaşlarına, bir hafta önce yaptıkları başvuruya istinaden hazırlanan yeşil pasaportları, görevliler tarafından teslim edildi. 
     Emniyet'te yaklaşık 5 dakika kalan Leyla Zana, buradan ayrılırken duygularının sorulması üzerine ''Güzel günlerin hepimizi beklediğini söyleyebilirim'' diye konuştu. 
     Geçen hafta Ankara Emniyet Müdürlüğü'ne yeşil pasaport almak için başvuran Zana, Dicle ve Doğan'ın yeşil pasaporta haiz olup olmadıkları Emniyet Genel Müdürlüğü'ne sorulmuş, buradan olumlu yanıt alınması üzerine pasaportları düzenlenmişti. 
     
</TEXT>
</DOC>
