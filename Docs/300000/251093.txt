<DOC>
<DOCNO> 251093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sonspo03.html </URL>
<DATE> 2004/06/26/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Eyvah Roque Junior elden gidiyor .. 
</HEADLINE>
<TEXT>

     Cim Bom'un almak istediği R. Junior'a B. Leverkusen de talip oldu. Milan'ın bu futbolcuyu en yüksek rakamı veren takıma satacağı öğrenildi 
     
     Ortalık karıştı 

     Roque Junior’un transferini bitirdikö diyen Galatasaraylı yöneticiler, Almanya’dan gelen şok haberle sarsıldı. Sarı Kırmızılılar’dan sonra Brezilyalı yıldıza ünlü Alman ekibi Bayer Leverkusen’in de talip olması ortalığı karıştırdı. Kısa bir süre önce savunmadaki tecrübeli futbolcusu Lucio’yu Bayern Münih’e satan Kırmızı-Siyahlılar’ın, bu oyuncunun yerine mutlaka Roque Junior’u almak istediği ve transfer girişimlerine başladığı ifade edildi. 
     
     Milan ağırdan alıyor 

     Bayer Leverkusen Teknik Direktörü Augenthaler’in Kicker dergisine, Defansımızdaki açığı ancak Roque Junior doldurabilirö dediği ve geçtiğimiz günlerde bu futbolcuyla özel bir görüşme yaptığı öğrenildi. Brezilyalı futbolcunun bonservisini elinde bulunduran Milan’ın ise işi ağırdan aldığı, Roque Junior’u en yüksek rakamı veren takıma satacağı belirtildi. Önceki gün yurda dönmesi beklenen Canaydın’ın bu yüzden gelişini ertelediği kaydedildi. 
     
</TEXT>
</DOC>
