<DOC>
<DOCNO> 280460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sontur45.html </URL>
<DATE> 2004/10/15/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Körfez'de silahlı çatışma 5 yaralı 
</HEADLINE>
<TEXT>

     Kocaeli'nin Körfez İlçesi'ne bağlı Hereke Beldesi'nde iki grup arasında çıkan silahlı çatışmada 5 kişi yaralandı. 
     AA muhabirinin edindiği bilgiye göre, D-100 Karayolu kenarında bulunan Kılıçarslan Petrol Ofisi İstasyonu'nda, aralarında alacak davası bulunan iki taşımacılık şirketine bağlı grup tartışmaya başladı. Tartışmanın kavgaya dönüşmesi üzerine taraflar birbirlerine ateş açtı. 
     Çatışma sonrası, Şanlı Nakliyat Taşımacılık Şirketi'nin yöneticileri olan Zakir, Selim Şanlı ve İzzet Yalçın ile Akyürek Lojistik'in yetkilileri Sebahattin Akyürek bacağından, Mehmet Akyürek ise göğsünden yaralandı. 
     Yaralılardan Zakir ve Selim Şanlı, İzzet Yalçın ve Sebahattin Akyürek SSK Kocaeli Hastanesi'ne kaldırıldı. 
     Göğsünden yaralanan ve Kocaeli Üniversitesi Tıp Fakültesi Araştırma ve Uygulama Hastanesi'nde tedavi altına alınan Mehmet Akyürek'in durumunun ciddi olduğu öğrenildi. 
     Olay sonrası firar eden Halim Şanlı'nın yakalanmasına çalışıldığı, olayla ilgili soruşturmanın sürdürüldüğü öğrenildi. 
     
</TEXT>
</DOC>
