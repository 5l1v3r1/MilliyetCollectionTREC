<DOC>
<DOCNO> 290054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/yasam/yas03.html </URL>
<DATE> 2004/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Cehalet felç ettirdi 
</HEADLINE>
<TEXT>


'Çocuk felci aşısı kısırlık yapıyor' söylentisine inanıp aşı yaptırmayan Yosma Demirci'nin 2.5 yaşındaki oğlu Umut, çocuk felci oldu 

KADİR SİNAN ONAY DHA 

Ardahan'ın Hanak ilçesi Çiçeklidağ köyünde yaşayan Demirci ailesinin 5 çocuğundan en küçüğü olan Umut, 2.5 yaşına gelmesine rağmen bir türlü yürüyemedi. Bunun üzerine Yosma Demirci 28 tarafından Ardahan Devlet Hastanesi'ne götürülen Umut'un suların, besinlerin dışkıyla kirlenmesi ya da solunum yoluyla bulaşan polio virüsü nedeniyle çocuk felci olduğu ortaya çıktı. 
Vücudunun sağ tarafını kullanamayan Umut'un durumunu öğrenince gözyaşlarına boğulan anne Demirci, "Diğer çocuklarıma da aşı yaptırmamıştım. Herkes aşıların kısırlığa neden olduğunu söylüyor. Oğlum kısır kalmasın diye yaptırmadığım aşı, onun sakat kalmasına neden oldu. Çok üzgünüm" dedi. Yetkililer de, "Aşı kampanyalarına ilgisizliğin en büyük nedeni, bu tür söylentiler. Çocukların göz göre göre sakat kalmamaları için mücadele veriyoruz" diye konuştu. 




</TEXT>
</DOC>
