<DOC>
<DOCNO> 287081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/soneko04.html </URL>
<DATE> 2004/11/08/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Kamulaştırma için 9.1 trilyon lira ödendi 
</HEADLINE>
<TEXT>

     Arsa Ofisi Genel Müdürlüğü, bu yıl 1139 hektarlık alanı kamulaştırdı. Bu kamulaştırmalar karşılığında 9.1 trilyon lira ödendi. 
     Kamu Yönetimi Temel Kanunu çerçevesinde Toplu Konut İdaresi Başkanlığı'na devredilmesi planlanan Arsa Ofisi Genel Müdürlüğü, yılbaşından bu yana çeşitli bölgelerdeki 1139 hektarlık alanı 9 trilyon 100 milyar bedel ödeyerek 
     kamulaştırmaya gitti. Bu yıl Arsa Ofisi'ne ait 1304 hektarlık alanın ise 23 trilyon 300 milyar lira karşılığında satıldığı bildirildi. Arsa Ofisi Genel Müdürlüğü, kuruluşundan bu güne kadar gerek kamulaştırma gerekse devralma yoluyla 30 bin 175 hektarlık alanı mülkiyetine geçirdi. Bunun 23 bin 794.6 hektarlık kısmını ihtiyaç sahibi çeşitli sektörlere devreden Arsa Ofisi Genel Müdürlüğü'nün mülkiyetinde 6 bin 380.4 hektarlık stok arazi bulunuyor. Kamulaştırılan bölgelerden 1125 hektarlık alanın tapusu alınırken, bunun bir kısmının müteşebbislere devredildiği, 625 hektarlık alanda ise çalışmaların devam ettiği belirtiliyor. Arsa Ofisi Genel Müdürlüğü, halen 35 yerde 1750 hektarlık alanda kamulaştırma çalışmaları yürütüyor. 
     
</TEXT>
</DOC>
