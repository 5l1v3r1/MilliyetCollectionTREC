<DOC>
<DOCNO> 288724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/son/sondun09.html </URL>
<DATE> 2004/11/14/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Filistin geleceğini arıyor... 
</HEADLINE>
<TEXT>

     
     Burçun İmir DHA 
     

Filistin halkı, Ramazan Bayramı’nın ilk gününü Yaser Arafat'ın mezarı başında geçirirken, bir yandan da seçim sürecine hazırlanıyor. 
     Filistin lideri Nebil Şaat, İsrail'in Filistin topraklarının yüzde 10'luk bölümünden çekilmesi halinde seçimlerin başarıyla yapılabileceğini söyledi. 
     Filistin topraklarında koyu bir hüzün var, halk liderlerine ağlıyor. Halk Ramallah'taki karargahının bahçesinde yatan Yaser Arafat'ı mezarında da yalnız bırakmıyor. Karargahın bahçesi Arafat için gözyaşı döken, dua eden Filistinlilerin akınına uğruyor. 
     
     Şaat Seçimler İsrail’in tutumuna bağlıö 
     "Filistinliler, 40 yıllık liderlerini kaybetti. Arafat'ın dünyada bıraktığı izi, yerinin doldurulamayacak bir insan olduğunu gördüm" diyen Filistin Dışişleri Bakanı Nebil Şaat, Filistin halkını çok önemli bir sürecin beklediğini söyledi. 
     Seçimlerin düzenlenmesinin İsrail'in tutumuyla bağlantılı olduğunu vurgulayan Şaat, "İsrail, işgal altında tuttuğu şehir ve kasabalardan çekilirse ben seçimlerin yapılabileceğinden eminim. Bizi şu anda seçimler konusunda tek engelleyen İsrail'in açtığı ateş, sürdürdüğü yıkım ve devam ettirdiği kuşatmadır. Böyle bir işgal sırasında namlu ucunda nasıl seçim yapılabilir ö dedi. 
     
     öİsrail kontrol ettiği yüzde 10’luk bölümden çekilirse seçim yapılabilir" 
     "İsrail bahsettiğiniz işgali sona erdirmezse gelecekte kaos mu görünüyor " sorusuna karşılık olarak Şaat, "benim bahsettiğim, İsrail'in yüzde 10'luk bir çekilmesidir. Ben işgalin tamaman sona ermesinden bahsetmiyorum. Tüm istediğim kontrol altında tutulan yüzde 10'luk bölgenin serbest bırakılması ve yeni işgallere son verilmesi" dedi. 
     Avrupa Birliği'nin ortak savunma ve dış politika yüksek temsilcisi Javier Solana da, İsrail'in işbirliği göstermesinin önemine değindi. Solana, "etrafta İsrail birliklerinin mevcudiyeti ile seçim yapmak tabii ki çok zor. Ama sanırım İsrail işbirliğine yanaşırsa 40-50 gün gibi kısa sürede seçimleri gerçekleştirebilirler" dedi. 
     
</TEXT>
</DOC>
