<DOC>
<DOCNO> 265374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/guncel/axgun02.html </URL>
<DATE> 2004/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Devletten liseliye 100 başucu kitabı 
</HEADLINE>
<TEXT>


Bakanlık, liseliler için Türk ve dünya edebiyatından 100 eserin yer aldığı okuma listesi hazırladı. Önerilen listede N zım Hikmet ve Necip Fazıl'ın da kitabı var 

ANKARA Milliyet 

Lise öğrencileri, mezun oluncaya kadar kadar eser olarak aralarında Nazım Hikmet'in "Memleketimden İnsan Manzaraları" ve Necip Fazıl Kısakürek'in "Çile" adlı kitaplarının da yeraldığı 100 edebiyat eseri okuyacak. 
Milli Eğitim Bakanlığı MEB , ortaöğretim öğrecileri için Türk ve dünya edebiyatından 100 eserin yer aldığı bir okuma listesi hazırladı. MEB'in genelgesine göre, belirlenen 100 kitap öğrencilere öncelikle başvurabilecekleri kaynak eser olarak tavsiye edilecek. Zümre öğretmenler kurulu kitapları, öğrencilerin sınıf seviyesi ve öğretim programı dikkate alarak tavsiye edecek. 100 eserden en çok kitap okuyan öğrenci, Bayrak Töreni'nde bütün öğrencilerin önünde ödüllendirilecek. Kitaplar öğrencilere ücretsiz dağıtılmayacak. Sivil toplum kuruluşları, kültür ve bilimadamları ile gazetecilerin katkılarıyla belirlenen eserler, Türk Dili ve Edebiyatı dersi müfredatı ile ilişkilendirilerek okutulacak. 

Aziz Nesin'den Oğuz Atay'a... 

Ortaöğretim öğrencileri için hazırlanan kitap listesinde yer alan Türk ve dünya edebiyatından bazı eserler şöyle 
Atatürk - Nutuk, Kutadgu Bilig'den Seçmeler, Dede Korkut Hik yeleri, Yunus Emre Divanı'ndan Seçmeler, Mevlana - Mesnevi'den Seçmeler, Nasreddin Hoca Fıkralarından Seçmeler, Evliya Çelebi - Seyahatnamesi'nden Seçmeler, Samipaşazade Sezai - Sergüzeşt, Halit Ziya Uşaklıgil - Mai ve Siyah, Hüseyin Rahmi Gürpınar - Kuyruklu Yıldız Altında Bir İzdivaç, Ömer Seyfettin - Hik yelerden Seçmeler, Mehmet Akif Ersoy - Safahat, Yahya Kemal Beyatlı - Eğil Dağlar, Yakup Kadri Karaosmanoğlu - Kiralık Konak, Refik Halit Karay - Memleket Hik yeleri, Halide Edip Adıvar - Sinekli Bakkal, Reşat Nuri Güntekin - Çalıkuşu, Peyami Safa - Dokuzuncu Hariciye Koğuşu, şık Veysel - Dostlar Beni Hatırlasın, Aziz Nesin - Yaşar Ne Yaşar Ne Yaşamaz, Oğuz Atay - Bir Bilim Adamının Romanı, Eflatun - Devlet, Platon - Sokrates'ın Savunması, Cervantes - Don Kişot, Balzac - Vadideki Zambak, Viktor Hugo - Sefiller, Dostoyevski - Suç ve Ceza, Tolstoy - Savaş ve Barış. 


</TEXT>
</DOC>
