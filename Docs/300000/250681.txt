<DOC>
<DOCNO> 250681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sontur81.html </URL>
<DATE> 2004/06/24/ </DATE>
<TIME> 22.43 </TIME>
<AUTHOR>  </AUTHOR>
<HEADLINE>
Patlamaya neden olan kadının kimliği sahte çıktı... 
</HEADLINE>
<TEXT>

     Fatih'te, İETT otobüsünde patlayan bombayı taşıdığı belirlenen kadının üzerinden, sahte kimlik çıktığı belirtildi. 
     AA muhabirinin üst düzey bir emniyet yetkilisinden aldığı bilgiye göre, Kızılay Kan Merkezi önünde İETT otobüsünde meydana gelen patlamada 3 kişiyle birlikte ölen kadının üzerinden, ''Behice Çatalcan'' 26 adına düzenlenmiş sahte kimlik çıktı. 
     Kadının çantasında yapılan aramada ise 1 adet cep telefonu ile fotoğraflı AKBİL kartı bulundu. Cep telefonunun, kontörlü telefon hattına sahip olduğu kaydedildi. 
     Olayla ilgili yasadışı sol örgütün belirlendiği de ifade edildi. 
     Yetkililer, patlayıcının türünün ise olay yerinden elde edilen parçaların değerlendirilmesiyle belirlenebileceğini, bu konudaki çalışmaların sürdüğünü kaydetti. 
     Bu arada, patlamada ölen erkeğin Kemal Polat olduğu tespit edildi. 
     Olayda ölen yaşlı kadının kimliğinin ise henüz belirlenemediği ifade edildi. 
     
</TEXT>
</DOC>
