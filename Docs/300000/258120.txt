<DOC>
<DOCNO> 258120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/ekonomi/eko05.html </URL>
<DATE> 2004/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye ile birlikte biz de büyüyeceğiz' 
</HEADLINE>
<TEXT>


NUR DAŞAR Bremen 

Arkas Holding Yönetim Kurulu Başkanı Lucien Arkas, hızlı büyüyen Türkiye'nin büyümesine paralel olarak kendilerinin de yatırım yaptıklarını belirtti. Deniz taşımacılığının önde gelen şirketlerinden Arkas Holding, 13. gemisini Almanya'nın Bremen kentinde Deflet Hegemann şirketinden teslim aldı. 
25 milyon dolara malolan Vivien A gemisinin teslim töreninde konuşan Arkas, Türkiye'nin hızlı büyümesine paralel olarak yatırım yaptıklarını belirterek çalışan sayılarının artık kendilerine yetmediğini dile getirdi. 

Gemi sayısı 13'e ulaştı 
Lucien Arkas, 1999'dan bu yana gemi inşaa şirketi Deflet Hegemann DH ile çalıştıklarını belirterek, "Bu DH'ten teslim aldığımız 5. gemi. Son teslim alınan gemiyle birlikte filomuzdaki gemi sayisi 13'e ulaştı. 2005 sonunda hedefimiz 17 gemilik bir filoya sahip olmak. Nihai hedefi ise 20 gemiye ulaşmak" dedi. 
DH'ye verilen sekiz gemi siparişi için toplam maliyetin 200 milyon dolar olduğunu hatırlatan Arkas, "Bir otomotiv fabrikası yatırımı için 50 milyon dolar harcanıyor. Bu, 200 milyon dolarlık yatırımın büyüklüğü hakkında bir bilgi veriyor" diye konuştu. 


</TEXT>
</DOC>
