<DOC>
<DOCNO> 253926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sontur15.html </URL>
<DATE> 2004/07/08/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Bursa'da bebek arabası kaçakçılığı .. 
</HEADLINE>
<TEXT>

     Almanya'dan getirdikleri faturasız 2 bin bebek arabasını Bursa'da piyasaya sürmek istedikleri iddiasıyla 3 kişi yakalandı. 
     Bursa Emniyet Müdürlüğü'nden yapılan açıklamaya göre, Orhangazi İlçesi'nde spor malzemeleri satan işyeri bulunan Ural Y. ve eşi Fatma Y'nin yurtdışından kaçak bebek arabası getirecekleri ihbarını alan polis, operasyon düzenledi. İlçedeki bir depoda yapılan aramada, 2 bin bebek arabası ele geçirilirken, zanlılar gözaltına alındı. 
     Zanlıların ifadesi doğrultusunda operasyonu genişleten polis, bebek arabalarının Almanya'dan getirilmesine yardımcı olduğu öne sürülen Cemal G'yi de yakaladı. 
     Zanlılar, sorgulamalarının tamamlanmasının ardından ''Teşekkül halinde gümrük kaçakçılığı yapmak'' suçundan adliyeye sevk edilirken, olayla ilgisi olduğu belirlenen Mustafa E'nin yakalanmasına çalışıldığı bildirildi. 
     
</TEXT>
</DOC>
