<DOC>
<DOCNO> 266373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sontur34.html </URL>
<DATE> 2004/08/25/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Fethiye'de "ilginç" hırsızlık... 
</HEADLINE>
<TEXT>

     Muğla'nın Fethiye İlçesi'nde, sokakta oynayan bir çocuğu yanına alarak ''aile görüntüsü'' veren hırsız, çocuğu işyerinde ''rehin'' bırakıp, 2 cep telefonuyla kaçtı. Alınan bilgiye göre, sokakta oynayan 11 yaşındaki D.U.T'yi yanına alarak cep telefonu satan bir işyerine giren hırsız, alışveriş yapacağını söyledi. 
     İşyeri sahibinden, 2 cep telefonu alan ve ''çocuk burada kalsın, telefonları bir yakınıma göstereyim'' diyen hırsız, bir daha geri dönmedi. 
     İşyeri sahibinin çocuğun bu kişiyi tanımadığını belirlemesi üzerine, durum polise bildirildi. 
     D.U.T, polislere de sokakta oynadığı sırada yanına gelen kişinin cep telefonu alacağını, kendisinin de beraberinde gelmesini istediğini anlattı. Çocuk, ailesine teslim edildi. 
     Fethiye Emniyet Müdürlüğü, soruşturma başlattı. 
     
</TEXT>
</DOC>
