<DOC>
<DOCNO> 274240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sondun45.html </URL>
<DATE> 2004/09/23/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Brezilya'nın ünlü mafya babası öldürüldü 
</HEADLINE>
<TEXT>

     Brezilya'da 1980'lerin ünlü mafya babası Jose Carlos dos Reis Encina, uğradığı silahlı saldırıda öldürüldü. 
     Polis kaynakları, ''Küçük Merdiven'' olarak da bilinen Encina'nın, aracına yaklaşan motosikletli 2 kişi tarafından otomatik silahlarla taranarak öldürüldüğünü bildirdiler. 
     Suikastı kimlerin düzenlediği konusunda henüz ellerinde bilgi bulunmadığını belirten polis yetkilileri, soruşturmanın sürdüğünü kaydettiler. 
     Ülkenin önde gelen mafya babalarından Encina, 1985'te ''İsla Grande''den Büyük Ada Cezaevi , bir helikopter yardımıyla kaçmasının ardından ülkesinde üne kavuşmuştu. 
     ''Avenida Brasil'' Brezilya Bulvarı üzerinde vurulan Encina, 2001 yılında yaptığı bir açıklamada, öldürülmesi halinde, içinde uyuşturucu kaçakçılığına adı karışan birçok ünlü politikacının isminin bulunduğu bir belgenin yayınlanacağını açıklamıştı. 
     
</TEXT>
</DOC>
