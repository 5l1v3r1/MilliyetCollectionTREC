<DOC>
<DOCNO> 291143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonspo07.html </URL>
<DATE> 2004/11/22/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Fenerbahçe'nin Şampiyonlar Ligi karnesi... 
</HEADLINE>
<TEXT>

     Avrupa Şampiyonlar Ligi'ndeki mücadelesinde gruptan çıkma şansını oldukça azaltan Fenerbahçe'nin ''Devler Ligi'' karnesi zayıf. 
     Daha önce iki kez katıldığı kupada gruptan çıkma başarısını gösteremeyen Fenerbahçe, bu sezon da aynı sona doğru yaklaşırken, grubun son iki maçı öncesi UEFA Kupası'na katılma şansı sürüyor. 
     Fenerbahçe Şampiyonlar Ligi'nde şimdiye kadar yaptığı 16 maçta 3 kez kazanırken, 12 maçta yenildi, 1 karşılaşmadan da berabere ayrıldı. 
     Sarı-lacivertliler 16 maçta rakip fileleri 12 kez havalandırırken, kalesinde 31 gol gördü. 
     
     1996-97 SEZONU 
     Fenerbahçe Şampiyonlar Ligi'nde mücadele ettiği ilk sezonda 1996-97'de grup maçlarını 7 puanla üçüncü sırada tamamladı. 
     C grubunda yaptığı 6 maçta 2 galibiyet 1 beraberlik elde ederek 7 puan toplayan sarı-lacivertliler 3 maçta rakiplerine yenildi. 
     
     2001-2002 SEZONU 
     2001-2002 sezonunda ise grup maçlarını puansız tamamlayan Fenerbahçe, düş kırıklığı yaratan bir performans ortaya koydu. 
     Sarı-lacivertliler, F grubundaki mücadelesinde yaptığı 6 maçını da kaybederek ''0'' çekti. 
     
</TEXT>
</DOC>
