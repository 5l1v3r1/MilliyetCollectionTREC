<DOC>
<DOCNO> 283655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/yazar/akyol.html </URL>
<DATE> 2004/10/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İki devrim 
</HEADLINE>
<TEXT>


DEVLET Bakanı Kürşad Tüzmen basın toplantısında açıklıyor 23 Ekim'de ihracatımız 50 milyar doları aşmış, sene sonunda 60 milyar doları aşmayı bekliyoruz. Bütün tarihimizde ilk defa... 
Ve Türk lirasından altı sıfırı atarak, Yeni Türk Lirası'na geçiyoruz. Otuz yıllık enflasyon sona eriyor demektir bu... 
İkisi de devrim çapında olaylar. Yıllık 60 milyar dolara yürüyen ihracatımızı petrol satarak yapmıyoruz. Türkiye köylülükten çıkıyor ve dünya pazarlarında rekabet edebilecek kalite ve zevk düzeyinde sanayi ürünleri üreten bir "girişimci orta sınıf" başarıyor bunu. 
"Girişimci orta sınıf", modernleşmenin en önemli göstergesidir. "Girişimci orta sınıf" kavramının arkasında şehirleşme ve eğitim var, piyasa ekonomisi ve dışa açılma var. Aynı sebeplerledir ki, toplumda demokrasi bilinci yükseliyor. 
Yılgın, suskun köylü toplumu değiliz artık. 

CUMHURİYET Türkiyesi'nin bu büyük değişimini ihracat rakamlarında görmek mümkün. İşte belirli dönemlerde dolar cinsinden ihracatımız 
Yıl İhracat bin 1925 102.700 1950 263.424 1979 2.261.157 2004 60.000.000 
Türkiye 24 Ocak 1980'de piyasa ekonomisine açılmaya başladı ve geçen 25 yılda ihracatımız 2 milyar dolarlı rakamlardan şimdi 60 milyar dolara yürüyor. Üstelik eskiden milyon dolarla fındık fıstık satan Türkiye, şimdi milyar dolarla sanayi ürünleri satıyor 
Dünya ekonomisinden ihracat yoluyla 60 milyar dolar kazanıyoruz. Turizm hariç, sermaye hareketleri hariç 
Piyasa ekonomisi deyince de piyasada iş yapan milyonlar yani "girişimci orta sınıf" gerekiyor. Tarihimizin en köklü yapısal değişimidir bu. 
Sovyetler bilimsizlikten, eğitimsizlikten ve kaynaksızlıktan değil, girişimci orta sınıf yokluğundan batmadı mı 
H l nostaljik "devletçilik" ve "otarşi" türküleri söylemenin bir anlamı var mı 

ENFLASYON piyasa ekonomisinin sonucu değildi. İşte piyasa ekonomisinde daha ileri gittik, enflasyon düşüyor 
Enflasyon koalisyonlarla kötü yönetilmenin sonucuydu. Rekabet gücü olmayan kapalı ekonomi kuruluşlarının, bu arada zararlı KİT'lerin sonucuydu. 
2000 krizi, bünyedeki hastalığın insanı birden yatağa düşürmesi gibi bir olaydı. Ameliyat masasına yattık O günden beri piyasa ekonomisine gereği gibi uyum sağlamak için reformlar yapılıyor ve hala devam ediyor. 
Bu sayededir ki, işte hem üretim ve ihracatımız artıyor, hem enflasyon düşüyor. 
Ve "enflasyonsuz para"ya, Yeni Türk Lirası'na geçiyoruz. 
Türkiye doğru yolda ilerliyor İktisadiyatta piyasa ekonomisi, siyasette liberal demokrasi... 



</TEXT>
</DOC>
