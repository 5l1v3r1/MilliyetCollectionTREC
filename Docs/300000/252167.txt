<DOC>
<DOCNO> 252167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/soneko31.html </URL>
<DATE> 2004/07/01/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
En İyi Ford Fabrikası ödülü 3. kez Kocaeli'nin... 
</HEADLINE>
<TEXT>

     Ford Otosan Kocaeli Fabrikası, Avrupa'da üst üste 3. kez ''En iyi Ford Araç Üretim Fabrikası'' seçildi. 
     Ford'un Avrupa'daki tüm üretim tesislerini kapsayan ve Ford Üretim Sistemi FÜS Avrupa Oditörleri tarafından gerçekleştirilen odit sonuçları açıklandı. 
     Açıklamaya göre, Ford Otosan Kocaeli Fabrikası 2002 ve 2003 yıllarında olduğu gibi 2004 yılının da ''Best Plant In Europe-En İyi Ford Araç Üretim Fabrikası'' seçildi. 
     Ford Otosan Kocaeli Fabrikası 10 temel FÜS başlığında yapılan değerlendirmelerin 7'sinde tam not alırken, kalitede 7'inci seviyeye ulaşan ilk fabrika oldu. 9 Ford oditörü tarafından 2004 yılında yenilenen kriterler ile yapılan değerlendirme sonrasında Kocaeli Fabrikası 10 üzerinden 8.2 puan alarak yalın üretim konusundaki liderliğini bu yıl da devam ettirdi. 

     
</TEXT>
</DOC>
