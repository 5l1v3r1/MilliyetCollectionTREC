<DOC>
<DOCNO> 292182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sonyas20.html </URL>
<DATE> 2004/11/25/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
En güzel İngilizce kelime Mother 
</HEADLINE>
<TEXT>

     Dilek Kocabaş bildiriyor 

British Council tarafından çeşitli ülkelerde 40 bin kişi arasında yapılan araştırma, en çok beğenilen İngilizce sözcüğün ''mother'' anne olduğunu ortaya koydu. 
     İngilizce konuşulmayan 102 ülkede düzenlenen ankete katılanlardan, 70 sözcük arasından en etkileyici olanını seçmeleri istendi. 
     ''Love'' aşk , ''eternity'' sonsuzluk , ''passion'' tutku gibi romantik çağrışımlar içeren sözcüklerin bulunduğu listede, özellikle insanlar arasındaki sevgi ilişkilerini anlatanların ilk sıraları paylaştığı açıklandı. 
     ''Father'' baba sözcüğünün ilk sıralarda yer alamadığı listede, ''passion'' tutku sözcüğü ikinci, ''smile'' tebessüm sözcüğü üçüncü, ''love'' aşk dördüncü, ''eternity'' sonsuzluk beşinci sırada yer aldı. 
     ''Destiny'' kader kelimesinin yedinci sırada bulunduğu listede, ''freedom'' özgürlük sekizinci, ''peace'' barış on birinci, ''sweetheart'' sevgili de on dördüncü sırada yer aldı. 
     
</TEXT>
</DOC>
