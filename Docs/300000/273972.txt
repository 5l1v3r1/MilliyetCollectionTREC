<DOC>
<DOCNO> 273972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sonsiy03.html </URL>
<DATE> 2004/09/22/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Erdoğan, AB'yi Mehmet Aydın'la ikna edecek 
</HEADLINE>
<TEXT>

     TCK'da yapılacak zina düzenlemesiyle ilgili tepkileri azaltmak için bugün Brüksel'e gidecek Başbakan Recep Tayyip Erdoğan'a, sadece bir bakan eşlik edecek. 
     Zinayla ilgili düzenlemeyi anlatması için, Erdoğan'la beraber Diyanet'ten sorumlu Devlet Bakanı Mehmet Aydın da Brüksel'e gidecek. Emine Erdoğan da, bu kritik gezide eşinin yanında olacak. 
     AB'li yetkilileri ikna etmek için Erdoğan'ın heyetinde yer alan tek bakan olan Aydın İngilizce, Fransızca ve Arapça biliyor. Yurt dışında doktora yapan Aydın AB ülkelerinin bakanlarıyla samimi olmasıyla tanınıyor. 
     Erdoğan'ın da Avrupa'yı bilen ve zina konusunu en iyi anlatabilecek kişi olmasından dolayı Aydın'ı tercih ettiği belirtiliyor. 
     Heyette Erdoğan'ın yakın danışmanlarından Adana Milletvekili Ömer Çelik ve İstanbul Milletvekili Egemen Bağış da yer alıyor. Erdoğan'ın dışişleri danışmanlarından Ahmet Davutoğlu, Nabi Avcı, Ender Arat, Volkan Bozkır ve Fuat Tanlay da Brüksel kafilesinde yer alıyor. 
     
</TEXT>
</DOC>
