<DOC>
<DOCNO> 275704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sontur11.html </URL>
<DATE> 2004/09/28/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Uyuşturucu hap içirip porno film çektirmiş .. 
</HEADLINE>
<TEXT>

     DHA 
BURSA'da yardım istemek için gelen 14 yaşındaki bir kız çocuğuna uyuşturucu hap verip porno filmini çektirdiği öne sürülen Mustafa Yılmaz gözaltına aldı. Yılmaz'ın kaset ve CD sattığı iş yerinde yapılan aramada, porno film ve bu filmlerin çoğaltılmasında kullanılan CD yazıcısı ele geçirildi. 
     Yapılan bir ihbarı değerlendiren Gürsu İlçe Emniyet Müdürlüğü'ne bağlı ekipler, evden kaçtıktan sonra, yardım istemek amacıyla yanına gelen 14 yaşındaki soyadı açıklanmayan N. isimli kız çocuğuna, uyuşturcu hap verip erkeklerle porno film çektiren ve bunları özel müşterilerine para karşılığı sattığı öne sürülen Murat Yılmaz'ı gözaltına aldı. 
     Yılmaz'ın iş yerinde yapılan aramada, porno film, bu filmlerin çoğaltılmasında kullanılan CD yazıcısı ve yurda kaçak olarak sokulan bir çok CD ile video kaseti ele geçti. 
     Porno CD'ler arasında, N. ile çekilen porno CD'ye rastlanmadı. Yapılan sorgulamasında suçunu kabul etmeyen Murat Yılmaz, ailesi tarafından evden kaçtığı için aranan N. isimli kız çocuğunu tanıdığını, fakat nerede olduğunu bilmediğini söyledi. Sağlık kontrolünden geçirilmek için adli tabibe getirilen Murat Yılmaz, gazetecilerin suçlamayla ilgili sorusuna, "Geçen yıl bu işlerle uğraşmıştım fakat bıraktım'' dedi. 
     
     Serbest kaldı 

     14 yaşındaki kız çocuğuna, uyuşturucu hap verip, porno filmi çekmekle suçlanan CD market sahibi Mustafa Yılmaz, tutuksuz yargılanmak üzere serbest bırakıldı. 
     Gürsu İlçe Emniyet Müdürlüğü'ne bağlı ekipler ihbar üzerine, evden kaçtıktan sonra yardım istemek amacıyla yanına gelen 14 yaşındaki bir çocuğuna uyuşturcu hap verip, erkeklerle porno film çektirip, bunları özel müşterilerine para karşılığı sattığı öne sürülen Murat Yılmaz'ı gözaltına aldı. Yılmaz suçlamaları kabul etmezken ifadesi alındıktan sonra Bursa Adliyesi'ne getirildi. Yılmaz, tutuksuz yargılanmak üzere serbest bırakıldı. 
     
</TEXT>
</DOC>
