<DOC>
<DOCNO> 256668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/guncel/gun06.html </URL>
<DATE> 2004/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Camiler de konsolosluk gibi çalışacak 
</HEADLINE>
<TEXT>


ANKARA Milliyet 

Dışişleri Bakanlığı, yurtdışında yaşayan Türk vatandaşlarına konsolosluk hizmetlerini internet üzerinden sunacak "e-konsolosluk" programını uygulamaya soktu. Programı tanıtan Dışişleri Bakanı Abdullah Gül, yurtdışındaki 4 milyon Türk vatandaşının evlenme, askerlik, pasaport, noter işlemlerini internet aracılığıyla yaptırarak konsolosluk kapısında saatlerce beklemekten kurtulacaklarını açıkladı. Gül, "Artık dernekler, camiler, kebapçılar birer konsolosluk gibi çalışacak" dedi. Gül, sistemin uygulamaya sokulduğunu da açıkladı. 
Chicago Başkonsolosu Naci Koru'nun verdiği bilgilere göre sistem şöyle çalışacak 
Dünyanın her yerinden "www.e-konsolosluk.net" adresine bağlanacak olan vatandaşlar bütün işlemlerini yapabilecek.Noterlik belgeleri için konsolosluklara başvuru mecburiyeti ortadan kalkacak. Vatandaşlar ve dernekler bölgelerindeki etkinliklerini "e-konsolosluk" sitesinde duyurabilecek.Türkiye ile ilgili tanıtım malzemeleri internet üzerinden sipariş verilebilecek. 

</TEXT>
</DOC>
