<DOC>
<DOCNO> 298381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/siyaset/axsiy01.html </URL>
<DATE> 2004/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
En büyük destek Berlusconi'den geldi 
</HEADLINE>
<TEXT>


Kıbrıs'ın tanınması için 'Türk parlamentosuna zaman verilmeli' diyen Berlusconi'yi Danimarka Başbakanı Verhofstadt izledi 'Türkiye'nin katılımı AB değerlerinin garantisi' 

BRÜKSEL Milliyet 


Başbakan Recep Tayyip Erdoğan'la görüşen liderlerden İtalya Başbakanı Silvio Bernlusconi desteğini son ana kadar sürdürerek, "Güney Kıbrıs'la gümrük birliği protokolü imzalanması konusunda Türkiye'ye zaman tanınması gerektiğini söyledi. 
Başbakan ve Türk heyetiyle görüşen liderler şu açıklamaları yaptılar 
Danimarka Başbakanı Anders Fogh Rasmussen Danimarka, Türkiye ile müzakerelerin başlamasına "evet" diyecek. Ancak Ankara üye olabilmek için bir dizi koşulu yerine getirmek zorunda. Koşulların açık olması gerekiyor ve müzakereler üyelik garantisi içermiyor.İtalya Başbakanı Silvio Berlusconi Avrupalılar, Türkiye'yi Avrupa'da görmek istiyor. Şahsen müzakere tarihi verilmesi için çalışacağım, ama şu anda bir tarih telaffuz edemem. Türkiye, 10 üye ile Gümrük Birliği'ni genişletti. Protokolün onaylanması için Türk parlamentosuna zaman verilmeli. Türkiye ile müzakereler bir an önce koşulsuz olarak başlamalı. Türkiye'ye diğer hükümetlerden farklı şartlar sunmadan, Erdoğan ve hükümetine müzakereler boyunca modernizasyon fırsatı vermek amacıyla görüşmelerin koşulsuz ve hemen başlamasını istiyoruz. Ankara Anlaşması yeni üyeleri kapsayacak şekilde genişletilmesi gerek. Bu nasıl olsa bir gün olacak. Bu çerçevede Türk parlamentosuna zaman tanınmalı. Herkes için özgürlük dolu bir gelecek kurmak için Avrupa halkı Türk halkını Avrupa'da görmek istiyor.Almanya Başbakanı Gerhard Schröder Birlik partileri CDU CSU Türkiye konusundaki tutumlarıyla kendilerini Almanya ve Avrupa'da dışlıyor. AP'deki bazı muhafazakar partilerin de desteğiyle açık bir karar alması iyi oldu. Türkiye ile müzakereler 2005'de başlayacak.Belçika Başbakanı Guy Verhofstadt Türkiye'nin AB'ye tam üyeliği, AB değerlerinin en iyi garantisi olacaktır. Türkiye, AB'den açık bir tam üyelik perspektifi almaması halinde köktendinci İslam yönüne kayabilecektir. Aşırı dincilere hiçbir manevra olanağı vermemek lazım. İslami köktendincilik karşısında AB değerlerinin en iyi garantisi olan Türkiye ile müzakerelerin başlatılması, insan hakları ve demokratikleşme alanlarında Türkiye üzerinde baskıların sürdürülmesi olanağı verecektir. 

'Sonuna kadar mücadele' 

Yemeğinin sürdüğü saatlerde Erdoğan, Gül'le birlikte heyetteki milletvekillerini dinledi. Kıbrıs nedeniyle masadan kalkılması olasılığını değerlendiren Erdoğan, "Bu işin hukuki bedelinin altından kalkamayız. Değişik faturalar gelir. Altında eziliriz. Bu hukuk mücadelesi" diyerek, sonuna kadar mücadeleye devam edeceğinin kararlılığını ortaya koydu. Erdoğan'ın kurmaylarına, "500 bin nüfuslu Rum topluluğu için 70 milyonluk Türkiye'yi reddetmeyi göze alamazlar" dediği öğrenildi. 
"Kıbrıs'ı bu işe feda edemezler" diyen Gül'ün de, Kıbrıs konusunda çözüm bulunmasının zorunlu olduğunu vurgulaması dikkat çekti. Milletvekilleri "Bu konuda bir adım geri atılamaz" dediler. 

Fransa - Avusturya engeli aşılamadı 

İtalya Başbakanı Silvio Berlusconi, müzakerelerin 3 Ekim 2005'te başlatılmasına yönelik anlaşmanın tam bir zafer ve Türkiye ile Avrupa için iyi bir uzlaşma çözümü olduğunu söyledi. Kendisinin çok direndiğini, ancak Fransa ve Avusturya engelinin aşılamadığını anlatan Berlusconi, Yunanistan'ın tavrının dayatmacı olmadığını vurguladı. Türkiye'nin, TBMM'nin, Kıbrıs'ı tanıması için zaman istediğini belirten Berlusconi, "Gerekli zamanı vermek amacıyla 3 Ekim tarihini seçtik. Bu gerekli, zira bir aileye bir ferdini tanımadan girilmez" dedi. Berlusconi, Fransa'nın Avrupa anayasası konusunda referandum düzenleyebilmek için 2005'in ikinci yarısında görüşmelerin başlamasını istediğini belirtti. 


</TEXT>
</DOC>
