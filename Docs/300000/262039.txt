<DOC>
<DOCNO> 262039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/soneko15.html </URL>
<DATE> 2004/08/10/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
İlk 7 ayda açılan şirket sayısı yüzde 30.26 arttı... 
</HEADLINE>
<TEXT>

     Türkiye'de bu yılın Ocak-Temmuz döneminde, geçen yılın aynı dönemine göre yeni kurulan şirket ve kooperatif sayısı yüzde 30.26, yeni kurulan ticaret ünvanlı işyeri sayısı ise yüzde 17.90 oranında artış gösterdi. 
     Devlet İstatistik Enstitüsü DİE 2004 yılı Temmuz ayına ilişkin, açılan kapanan şirket ve ticaret ünvanlı işyeri istatistiklerinı açıkladı. 
     Buna göre, Türkiye'de 2004 Ocak-Temmuz döneminde, geçen yılın aynı dönemine göre yeni kurulan şirket ve kooperatif sayısı 19 bin 18'den 24 bin 772'ye, yeni kurulan ticaret ünvanlı işyeri sayısı da 20 bin 547'den 24 bin 224'e yükseldi. 
     Bu yılın Ocak-Temmuz döneminde, geçen yılın aynı dönemine göre kapanan şirket ve kooperatif sayısı da yüzde 29.01 artışla 3 bin 171'den 4 bin 91'e, kapanan ticaret ünvanlı işyeri sayısı da 7 bin 979'dan 9 bin 754'e yükseldi. 
     
     TEMMUZ VERİLERİ 
     Bu yılın Temmuz ayında ise 3 bin 347 yeni şirket ve kooperatif ile 3 bin 583 yeni ticaret ünvanlı işyeri kuruldu. Aynı ay içinde 692 şirket ile 1.456 ticaret ünvanlı işyeri kapandı. 
     Bu yılın Temmuz ayında açılan şirketlerin 2.973'ü limited, 231'i anonim, 2'si kollektif şirket ve 141'i kooperatiften oluşuyor. 
     Bu yıl açılan şirket sayısı geçen yılın aynı ayına göre yüzde 21.31, açılan ticaret ünvanlı işyeri sayısı da yüzde 37.91 oranında artış gösterdi. 
     Öte yandan Bu yılın Temmuz ayında 2 bin 999 şirket 3 katrilyon 857 trilyon 664 milyar 935 milyon lira sermaye artırımında, 3 şirket 2 trilyon 470 milyar lira sermaye azaltımında bulundu. Sermayesi 45 trilyon 945 milyar 575 milyon lira olan 16 şirketin statüsünü değiştirdi ve sermayesi 2 trilyon 294 milyar 716 milyon lira olan 692 şirket kapandı. 
     
     ŞİRKETLERİN KONUMU 
     Temmuz'da açılan 3 bin 347 şirketin, 958'i toptan ve perakande ticaret, motosiklet ve motorlu araçlar ile kişisel eşyalar ve ev eşyalarının onarımı, 736'sı imalat, 440'ı inşaat, 378'i ulaştırma, depolama ve haberleşme, 328'i gayrimenkul, kiralama ve iş faaliyetleri, 111'ui otel ve lokantalar, 77'si mali-aracı kuruluş faaliyetleri, 65'i sağlık işleri ve sosyal hizmetler, 63'ü tarım, avcılık ve ormancılık, 57'si eğitim, 52'si diğer sosyal, toplumsal ve kişisel hizmet faaliyetleri, 49'u madencilik ve taşocakçılığı, 26'sı elektrik, gaz ve su, 4'ü kamu yönetimi ve savunma, zorunlu sosyal güvenlik, 3'ü da balıkçılık sektöründe bulunuyor. 
     Açılaın 3 bin 583 ticaret ünvanlı şirketin, 1.590'i toptan ve perakende ticaret motosiklek ve motorlu araçlar ile kişisel eşyalar ve ev eşyalarının onarımı, 797'si inşaat, 355'i imalat, 305'i gayrikenkul, kiralama ve iş faaliyetleri, 159'u ulaştırma, depolama ve haberleşme, 147'si otel ve lokantalar, 111'i mali-aracı kuruluş faaliyetleri, 66'sı diğer sosyal, toplumsal ve kişisel hizmet faaliyetleri, 23'ü sağlık işleri ve sosyal hizmetler, 16'sı eğitim, 5'i madencilik ve taşocakçılığı, 4'ü tarım, avcılık ve ormancılık, 3'ü balıkçılık, 2'si de elektrik, gaz ve su sektöründe faaliyet gösteriyor. 
     
</TEXT>
</DOC>
