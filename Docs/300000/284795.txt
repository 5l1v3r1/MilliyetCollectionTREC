<DOC>
<DOCNO> 284795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/yazar/cemal.html </URL>
<DATE> 2004/10/31/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
ABD'de seçimle Irak... 
</HEADLINE>
<TEXT>


Bu köşede dünkü yazımın başlığı ABD'de seçimle değişim idi. Bush'un inandırıcılığının tükendiğini, Beyaz Saray'da yeni bir isimle yola devam etmenin hem Amerika hem dünya için hayırlı olacağını, salı günü seçim sandığından John Kerry'nin çıkışıyla yaşanacak 'değişim'e umut bağlanabileceğini belirtmiştim. 
Fransız Le Figaro gazetesinin deyimiyle dünyayı siyah beyaz gören Teksaslı kovboydan Amerika'yla dünya kurtulabilecek mi 
Bu henüz belli değil. 
Amerika'da başa baş, dişe diş bir mücadele sürüyor. Ve seçim kampanyası daha çok tek bir konu etrafında dönüyor 
Irak ve terörle mücadele 
Amerika'yı kim daha güçlü kılabilir Kim daha iyi başkomutan olabilir Askeri alanda Bush'tan zayıf görünmemek çabası, Ömer Taşpınar'ın deyişiyle, Bush'la Kerry'yi bir 'maçoluk yarışı'na soktu. 
Ancak bu yarışın Kerry'den çok Bush'a çalıştığı söylenebilir. 
11 Eylül'le birlikte Amerikan toplumunun derinliklerinde yer eden savaş psikolojisinden Bush daha çok yararlanıyor. Bush'un sürekli vurguladığı "Amerika savaşta Demokratlar'a güven olmaz " söyleminin etkili olduğu anlaşılıyor. 
Ancak, Amerika'nın savaşta olduğunu sadece Bush değil, Kerry de 11 Eylül'den beri söylüyor. Irak'ta başarısızlığın bu ülkeyi bir terör üssü haline getireceğini, bu ülkedeki kaosun bütün bölgeyi istikrarsızlaştıracağını, buna izin verilemeyeceğini ikisi de savunuyor. 
Savundukları bir konu daha var 
Terörün nedenleriyle mücadele. 
Bu da Arap dünyasıyla İslam coğrafyasında reform konusunun eşiğine getiriyor iki adayı da. Bu coğrafyada reform ve demokrasi rüzg rları estirmeden radikal İslamcılar'ın, köktendinci teröristler'in çanına ot tıkamanın mümkün olmadığını ikisi de biliyor. 
Kerry'nin bu konularda Bush'a yönelik haklı eleştirileri var. Ama bu eleştiriler, Başkan olursa neyi ne kadar farklı yapabileceği konusuna pek o kadar açıklık kazandırmıyor. 
John Kerry, Bush'un bugüne kadar pek önemsemediği bir konuyu gündeme getiriyor. Bush'un başına buyruk politika anlayışını bir yana bırakıp uluslararası topluluğu, BM'yi, NATO'yu, özellikle Avrupalı müttefiklerini Irak ve terörle mücadelede daha çok devreye sokacağını, işbirliği arayacağını belirtiyor. 
Söylüyor ama nasıl yapacak 
Kerry açısından bu sorunun yanıtı pek açık ya da tatmin edici değil. Irak başta olmak üzere o kadar çok bilinmeyen var ki, Kerry'nin de söylediklerini nasıl hayata geçireceği konusu havada kalabiliyor. 
Ama ne olursa olsun, Bush'un inandırıcılık konusundaki tükenmişliği, Beyaz Saray'daki 'isim değişikliği'ni çok önemli hale getirmiş durumda. 
Bu değişiklik, hem Arap dünyasında hem Avrupa'da politika değişikliklerine zemin hazırlayabilir. Özellikle Amerika - Avrupa çatlağı tamir edilmeye başlayabilir. Irak'ta yanlışlar daha kolay düzeltilebilir, geri dönüş manevraları daha zahmetsiz yapılabilir. 
Oysa bütün bunların Başkan Bush'la olması daha az ihtimal. Seçimi yine kazanırsa, 2 Kasım sonrası karşımıza yeni bir Bush'un çıkacağını iddia etmek kolay değil. Yanlışlarından ders çıkarmış, öğrenmiş bir Bush imajına ihtimal verenler azınlıkta çünkü... 
Hafta içinde, New York Times gazetesinde Amerikalı stratejist Zbigniew Brzezinski'nin önemli bir yazısı çıktı. 
Başlığı ilginçti 
Ortadoğu için büyük bir Amerikan - Avrupa stratejisi... 
2 Kasım sonrası Amerika'yla Avrupa'nın Irak, Filistin - İsrail ve İran konularında ciddi bir işbirliği için kolları sıvamaları ve bunun için ılımlı Arap ülkelerini de devreye sokmaları gerektiğini savunuyordu. Amerika'nın başına buyruk siyaset anlayışının ve meşruiyetten yoksun güç kullanımının Ortadoğu'yu daha beter kaosa sürükleyeceğinin altını çiziyordu Brzezinski... 
Bütün bunları kim iyi yapabilir Bush mu, Kerry mi Bu açıdan da Kerry adı ön plana çıkıyor. 
Son soru 
Türkiye bakımından Bush mu, Kerry mi Türkiye, 11 Eylül dünyasındaki önemini korumaya devam edeceği için fazla fark etmez denebilir. Ancak, Kerry ile birlikte Amerika - Avrupa çatlağının tamir edilmeye başlayacağı varsayılırsa, Türkiye için de yanıt Kerry olabilir. 
Sizce Bush mu, Kerry mi 
İyi pazarlar 



</TEXT>
</DOC>
