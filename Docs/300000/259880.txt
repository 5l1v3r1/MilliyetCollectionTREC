<DOC>
<DOCNO> 259880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/yasam/yas02.html </URL>
<DATE> 2004/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte sınır tanımayan 'mangal sevdalıları' 
</HEADLINE>
<TEXT>


İstanbul korularındaki 'mangal yasağı' da, Türk zek sına karşı koyamadı. Son yöntem, mangalı koru 'kenarında' yapıp 'pişeni' içeri servis etmek 

ŞÜKRAN ÖZÇAKMAK İstanbul 

İstanbul Büyükşehir Belediyesi, 2001'den bu yana sahillerde ve özellikle korularda mangal yasağı uyguluyor. Koru girişlerinde otomobil bagajlarında mangal araması yapılıyor. Ancak hiçbir önlem vatandaşı 'durduramıyor'. 
Bunun en güzel örneği, Boğaz'ın en güzel yerinde, Emirgan Korusu'nda yaşanıyor. Güvenlik görevlilerinin, 'Mangalla giremezsiniz' uyarısı üzerine arabasını koru dışına park eden vatandaşlar, eş ve çocuklarını korunun içine yerleştiriyor. Sonra erkekler, tel örgülerle çevrili koru duvarının dışında mangalını yakıyor, kadınlar da içeride sofrayı donatıyor. Pişen etler, tel örgü üzerinden içeri taşınıyor. Otomobillerin teyplerinden yükselen müzik sesleri birbirine karışıyor. Finalde ise gelsin tüpte demlenmiş tavşan kanı çaylar... 

'Cezai yaptırımı yok' 
İstanbul Büyükşehir Belediyesi Park ve Bahçeler Müdürü İhsan Şimşek, mangalcılarla mücadele konusunda, "Mangalcılara karşı Emirgan Korusu'nda 2 güvenlik görevlisi var. Ancak vatandaş mangal yapmayı yine de başarıyor" diyor. 



</TEXT>
</DOC>
