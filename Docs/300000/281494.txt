<DOC>
<DOCNO> 281494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sondun40.html </URL>
<DATE> 2004/10/19/ </DATE>
<TIME> 19.10 </TIME>
<AUTHOR>  </AUTHOR>
<HEADLINE>
Cenin'de Hükümet binasına silahlı baskın 
</HEADLINE>
<TEXT>

     Batı Şeria'nın Cenin kentinde silahlı Filistinlilerin hükümet binalarına baskın düzenlediği bildirildi. 
     Görgü tanıkları, iki düzine kadar Filistinli'nin, Maliye Bakanlığı'na ait, vatandaşın vergilerini ödediği iki binaya girdiğini söyledi. 
     Tanıklar, silahlı kişilerin, çalışanlara dışarı çıkmaları için 10 dakika süre tanıdını ve çalışanlardan anahtarlarını kendilerine teslim etmelerini istediğini söyledi. 
     Filistin Devlet Başkanı Yaser Arafat'ın El Fetih hareketine bağlı El Aksa Şehitleri Tugayı üyesi Filistinlilerin, daha sonra Filistin Yasama Konseyi'nin bir bürosuna yönelerek, burada çalışanları da dışarı çıkardığı belirtildi. 
     El Aksa'nın yerel lideri Zekeriya Zübeyde, İsrail'le çatışmalarda ölen Filistinlilerin aileleri için daha çok yardım talep ettiklerini söyledi. 
     
</TEXT>
</DOC>
