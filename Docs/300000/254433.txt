<DOC>
<DOCNO> 254433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sontur14.html </URL>
<DATE> 2004/07/10/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Tek gözü görmeyenlere ehliyet geliyor... 
</HEADLINE>
<TEXT>

     İçişleri Bakanı Abdülkadir Aksu, bir gözü görmeyenlerin de ehliyet almasına olanak sağlayan yasa tasarısı hazırlandığını bildirdi. 
     Aksu, CHP İzmir Milletvekili Ahmet Ersin'in konuyla ilgili soru önergesini yanıtladı. 
     Aksu, Trafik Kanununda Değişiklik Yapılmasına Dair Kanun Tasarısı'nın İçişleri Bakanlığınca hazırlanarak Başbakanlığa gönderildiğini belirtti. Tek gözü görmeyenlerin ehliyet alabilmesine imkan veren düzenleme konusunda da bilgi veren Aksu, şunları kaydetti 
     ''Avrupa Birliği müktesebatı, uluslararası sözleşmeler ve Türkiye Cumhuriyeti Anayasası kapsamında kişilerin temel hak ve özgürlükleri içerisinde sayılan seyahat özgürlüğü dikkate alınarak, Sağlık Bakanlığı tarafından oluşturulan bilimsel komisyonun çalışmaları sonucunda monooküler tek gözü görmeyen kişilerin görme alanları ve görme keskinlikleri de dikkate alınarak, bilimsel sınırlamalar çerçevesinde sürücü belgelerine sahip olabilmelerine imkan sağlaması amacıyla düzenleme yapılmıştır.'' Sağlık Bakanlığı'nda oluşturulan komisyon, üniversitelerin olumlu görüşünü ve yurtdışındaki uygulamaları dikkate alarak bir gözü görmeyenlerin gündüz ve 5 saati geçmemek üzere araç kullanabileceklerine karar vermiş ve bu kararı bir yıl kadar önce İçişleri Bakanlığı'na göndermişti. 
     
</TEXT>
</DOC>
