<DOC>
<DOCNO> 268505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sonspo19.html </URL>
<DATE> 2004/09/02/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Denizlispor Teknik Direktörü Yeni gelenler önce uyum sağlayacak 
</HEADLINE>
<TEXT>

     Denizlispor Teknik Direktörü Giray Bulak, takıma yeni katılan oyuncuların öncelikle uyum sağlaması, daha sonra da forma kapmak için çok çalışmaları gerektiğini belirtti. 
     AA muhabirine açıklamalarda bulunan Bulak, futbolcuların son durumlarını görmek için 4 eylül cumartesi günü Ispartaspor, 5 eylül pazar günü de Fethiyespor ile hazırlık maçı oynayacaklarını söyledi. 
     Bulak, transferin son gününde Finlandiya'nın İnter Turco takımından alınan Botha'nın eşyalarını almak üzere Finlandiya'ya gittiğini, bu maçların birinde bu futbolcuyu oynatacağını kaydetti. 
     Yeni transferlerden Ender, Mehmet Türkmehmet ve Mehmet Öncan gibi futbolcuların henüz forma şansı bulamamasıyla ilgili bir soruya Bulak, ''Nasıl geçmişte Mustafa Keçeli, Serhat ve Özgür gibi isimler doğrudan forma bulamamış, takımdan ayrılmalarla kendilerine kadroda yer açılmışsa, bu arkadaşlarımız içinde aynı durum söz konusu. Çok çalışacak, eğitim görecek ve önce uyum sağlayacaklar. Daha sonra da forma kapmak için yarışacaklar'' yanıtını verdi. 
     
</TEXT>
</DOC>
