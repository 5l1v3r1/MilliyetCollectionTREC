<DOC>
<DOCNO> 294005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/siyaset/siy02.html </URL>
<DATE> 2004/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Askerliği 'özel hayat' 
</HEADLINE>
<TEXT>


ANKARA Milliyet 


Bilgi Edinme Kanunu çerçevesinde Milli Savunma Bakanlığı'na MSB başvuruda bulunurak Başbakan Recep Tayyip Erdoğan'ın "nerede, ne zaman ve hangi rütbeyle" askerlik yaptığını öğrenmek isteyen Cumhuriyetçi Demokrasi Partisi CDP Genel Başkanı Erdoğan Bakkalbaşı'nın talebi, "İstenen bilgiler özel yaşamı ilgilendirir" gerekçesiyle geri çevrildi. 

'Özel olamaz' itirazı 
MSB'den "Başbakan'ın izni gerekir" yanıtını alan Bakkalbaşı, bunun üzerine Başbakanlık Bilgi Edinme ve Değerlendirme Kurulu'na itiraz etti. Bakkalbaşı, itiraz gerekçesini de şöyle açıkladı "Türk toplumunun silahlı kuvvetlerde vatani görevini yapmış olmakla gururlanan ve övünen bir yapısı vardır. Vatani görevini her yetişkin Türk erkeği yerine getirdiğine göre, özel yaşam koşulları tarifine girmemektedir. Bu nedenle Sayın Başbakan'ın, eğer bir sakıncası yoksa kamuoyuna vatani görevini hangi rütbeyle, ne zaman ve nerede yaptığını açıklamasını umuyoruz." 
Erdoğan, 1982'de Tuzla Piyade Okulu'nda yedek subay eğitimini tamamladıktan sonra, Hasdal 77. Piyade Alayı'nda kararg h subayı olarak görev yapmıştı. 


</TEXT>
</DOC>
