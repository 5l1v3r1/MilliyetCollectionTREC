<DOC>
<DOCNO> 276439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sondun06.html </URL>
<DATE> 2004/10/01/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Financial Times Türkiye, AB'ye en hazır ülke 
</HEADLINE>
<TEXT>

     İNGİLİZ Financial Times gazetesi, Türkiye'nin AB üyeliği adayı ülkelerden çok daha hazır, Avrupa savunmasına önemli katkı sağlayabilecek orduya ve dinamik ekonomiye sahip olduğunu yazdı. 
     Gazetenin dünkü sayısında yer alan Quentin Peel imzalı yorumun yanında, bir tahteravallinin yanında tüm ağırlığıyla oturan ABD, karşısında 25 kişi olmalarına rağmen havada kalan Avrupa Birliği, tombul, göbekli Türkiye'yi yanına çekmeye çalışırken çizildi. Yazar Quentin Peel, Türkiye'nin AB üyeliğini ele aldığı yorumunda, Türkiye, özellikle de Irak savaşı ve ABD'nin Ortadoğu'daki siyaseti sayesinde şimdi, Amerikan yanlısı olduğundan çok daha fazla Avrupa yanlısı olduğunu yazdı. Yorumda, "Türkiye'yi de safına katmış bir AB, Amerikan hegemonyası karşısında ciddi bir ağırlık sağlayabilir, en azından bugünkünden daha ciddiye alınacak bir ortak haline gelebilir'' denildi. 
     İngiliz yazar, bu nedenlerle Türkiye'nin üyeliğini destekleyen ABD'nin, hem de buna karşı çıkan Fransa yanlış hesap içerisinde olduğunu savunarak, şöyle devam etti 
     "41 yıldır üyelik kapısında bekleyen Türkiye, aday listesinde sayılabilecek ülkelerden çok daha hazır durumda. Türkiye, AB'ye Ortadoğu'ya ve belki daha da önemlisi Orta Asya'ya dair ilk elden deneyimi ve müdahil konumunu taşıyacak. Köklü askeri geleneği ve büyük ordusuyla ortak bir Avrupa savunma siyasetine müthiş bir katkı sağlayabilir. Genç nüfusu ve dinamik ekonomisi de cabası.'' 

     
</TEXT>
</DOC>
