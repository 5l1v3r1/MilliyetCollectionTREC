<DOC>
<DOCNO> 299586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sonspo51.html </URL>
<DATE> 2004/12/21/ </DATE>
<TIME> 21.40 </TIME>
<AUTHOR>  </AUTHOR>
<HEADLINE>
Galatasaray, Türkiye Kupası hazırlıklarını tamamladı 
</HEADLINE>
<TEXT>

     Galatasaray, Kardemir Karabükspor ile yapacağı Türkiye Kupası 2. kademe maçının hazırlıklarını tamamladı. 
     Florya Metin Oktay Tesisleri'nde, Teknik Direktör Gheorghe Hagi yönetiminde basına kapalı gerçekleştirilen antrenmana, sakatlığı bulunan Baliç'in katılmadığı bildirildi. 
     Antrenmandan sonra sarı-kırmızılı futbolcular tesislerde kampa girdi. Hagi, 21 kişilik kamp kadrosuna, izin alarak ülkelerine giden Mondragon, Song ve Conceiçao ile Ümit, Baliç, Saidou, Suat ve İbrahim'i almadı. 
     Kamp kadrosunda şu oyuncular yer alıyor 
     Aykut 
Faruk 
Cihan 
Bülent 
Tomas 
Hakan Ünsal 
Orhan 
Uğur 
Sabri 
Petre 
Ergün 
Hasan 
Ayhan 
Volkan 
Zafer 
Cafercan 
Arda 
Hakan Şükür 
Necati 
Arif 
Mülayim 

     HAGİ, YÖNETİMLE GÖRÜŞTÜ 
     Antrenman sonrasında Hagi, futbol şube sorumluları Ergün Gürsoy ve Fatih Gökşen'e transfer raporunu sundu. 
     Florya Metin Oktay Tesisleri'nde yapılan görüşmede Hagi'nin, göndermeyi düşündüğü futbolcuların ismini yöneticilere bildirdiği, bunun yanı sıra eksik gördüğü mevkilere de transfer yapılmasını istediği öğrenildi. 
     Toplantı sonrasında yöneticilerin cep telefonlarını kapatmaları dikkati çekti. 
     Hagi'nin raporunun yönetim kurulu toplantısında tartışılacağı ve karara bağlanacağı da ifade edildi. 
     
</TEXT>
</DOC>
