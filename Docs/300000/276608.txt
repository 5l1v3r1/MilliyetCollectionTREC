<DOC>
<DOCNO> 276608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sontur41.html </URL>
<DATE> 2004/10/01/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Tecavüze yeltenen komşunusu bıçaklayarak öldürdü 
</HEADLINE>
<TEXT>

     Afyon'da kendisine tecavüz etmeye kalkıştığını öne sürdüğü komşusunu bıçaklayarak öldürdüğü iddia edilen kadın, gözaltına alındı. 
     Alınan bilgiye göre, Dazkırı Belediyesi'nde geçici işçi olarak çalışan Serkan Çetinkaya, karşı komşusu S.D. ile tanışmak istedi, ancak S.D. durumu eşine bildirdi. 
     Dün gece evinde yalnız olduğu sırada elektrikleri kesilen S.D, çevredeki evlerin elektriklerinin kesilmemiş olduğu gördü. Bir süre sonra evinin balkon kapısının açıldığını fark eden S.D. mutfağa giderek, ekmek bıçağını yanına aldı. 
     Komşusu S.D'nin evinin elektriklerini keserek, balkondan içeri girdiği öne sürülen Serkan Çetinkaya, S.D'ye kendisiyle tanışmak istediğini söyledi. S.D'den olumsuz yanıt alan Çetinkaya, komşusunun boğazını sıkarak, tecavüz etmeye kalkıştı. 
     Boğuşmadan kurtulan S.D, elindeki ekmek bıçağıyla Serkan Çetinkaya'yı göğsünden yaraladı. Çetinkaya yaralı olarak kaçtı. 
     Daha sonra S.D'nin durumu bildirmesi üzerine, Çetinkaya'nın evine giden polis, Çetinkaya'yı ölü buldu. 
     S.D. 29 gözaltına alındı. Olayla ilgili soruşturma sürdürülüyor. 
     
</TEXT>
</DOC>
