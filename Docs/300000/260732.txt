<DOC>
<DOCNO> 260732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/yazar/cetiner.html </URL>
<DATE> 2004/08/05/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Karı koca ziyaretleri, fuhuş, şantaj ve yazarın kalemi 
</HEADLINE>
<TEXT>


ÖNCE özür diliyorum okuyucularımdan .. ve hemen konuya geçiyorum. 
Uzak geçmişi bırakalım ama son yıllarda çokça ender kullanıyordu bazı yazarlar bu kelimeyi. Artık işin suyu çıkınca, söylemek yazmak zorunda kalıyorlardı. 
Okuyucular tiksintisiz "Eh yani yeri gelmişti" diyebiliyordu. 
Ama gittikçe öyle çoğalmaya başladı ki bu kelimenin kullanılması. Hele şu son günler Tamer Karadağlı'nın eşine ihaneti tescil ve tebliğ edilirken güncelleşti Haydi evde, işte, meyhanede, kahvehanede, maçta, arkadaş arasında söylense neyse Allah'ın günü 7'den 70'e yüz binlerce insanın seyrettiği, okuduğu yayınlarda b.ktan geçilmiyor 
Bunu halk dili, halkın hoşuna gider diye düşünüyor, yazıyorlar. Her yazıda üç kez, beş kez bu kelime kullanılır mı Halkçılık, bohemlik, argo falan filan ha babam şey yaz, olur mu Olmaz. 
Ha, bir şey söyleyim, bu kelimeyi yeri gelince pek nadir kullanan ve üslupları bilinen bazı usta yazarlarımız var ki, onların kaleminden insana batmıyor. 
Ama bir iki hanım yazar meslektaşımız, bilmiyorum neye, kime özenip malum kelimeyi her yazılarında üç beş kez kullanmadan duramıyorlar Aylardır görüyor, okuyorum... gittikçe de işin dozu kaçıyor Halbuki güçlü yazar nitelikleri var, kalemlerinden bal damlayacağına ne diye başka şeylerle uğraşıyorlar Lütfen yetti 

Okuyucu ister ama 
Şimdi hemen bana kadın erkek aynıdır, iki cinsi birbirinden ayırma, diyecekler Bence güzel, zarif bir kadının ağzından bütün kadınlar güzeldir bu laf fazlaca çıkmamalı, kaleminden damlamamalı 
Marjinal bir çevrenin dışında aileler hiç mi hiç hoşlanmıyor, bunu da gayet iyi biliyorum 
Cinsel yaşantılarını günlük halinde detaylarıyla yazan, bazı okuyucularıyla diyelim 10 bin haşır - neşir hanım yazarların ilginç satırları için "E yani bu kadarı da olmaz, bunlar çok özel şeyler... isteyen varsa seks dergilerinde okusunlar, yazsınlar" diyenler inanın çoğunluk "Yaz yaz, daha açık yaz" diye okuyucuların devamlı teşvik ve tahrik ettiklerine de inanırım. Ama bu tür okuyucuyu doyurmak mümkün değil. Daha fazlasını ister. 

Aman çocuklar duymasın 
Gelelim "Aman Çocuklar Duymasın" TV dizisine Evet, özellikle bu yasaklı ismi nedeniyle merakları artan, çocukların dört gözle bekledikleri filme 
Tamer orada hoş, mazbut bir aile babasıydı Pınar Altuğ da aynı şekilde mutlu bir eş Önce oyun dışı hanım fire verdi, kocası askerdeyken bir başkasını sevdi, hem diziden ayrıldı hem kocasından. Dedikoduları aylarca sürdü. Çoluk çocuk evcek herkes izledi olup bitenleri. 
Şimdi de Tamer Karadağlı... gerçek eşiyle de düzgün bir yaşamı olan Tamer haftada dört otel, iki ev dolaşıp çapkınlık yapıyormuş meğer Oralarda çekilmiş filmleriyle paralı çalışan kadınların tuzağına düşmüş 150 bin dolar istiyormuş şantajcılar. O da polise vermiş hepsini Arabulucu kadın, telekızlar, Rus kızları, grup seksler falan filan. Tam "Çocuklar duymasın"lık 
Tamer Karadağlı 
- Ben bir b.k yedim, kabul ediyorum, demiş ünlü bir hanım yazara. 
Zaten hanım yazarın ilk cümlesi bu... 
- Bu itirafa karşı ne denebilir ki 
Ama bu dizinin içine edildi, bence sevdiğimiz bu dizi intihar etti 
"Çocuklar duymasın" diye diye... çocuklara çok şey öğrettiler hem şöhret hem de para kazandılar... Helal olsun... Ancak, bu iş burada bitmeli artık. Yetti, şeyin içine düştük 

</TEXT>
</DOC>
