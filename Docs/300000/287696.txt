<DOC>
<DOCNO> 287696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sondun29.html </URL>
<DATE> 2004/11/10/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
8. bombalı mektup 
</HEADLINE>
<TEXT>

     Almanya'nın Bavyera eyaletinde yaklaşık 6 ay önce başlayan bombalı mektup serisinde, 8. kez bombalı mektup ele geçirildi. 
     Würzburg polisi, kentin valisi Paul Beinhofer'in sekreterinin, büroya gelen şüpheli bir mektubu polise haber verdiğini, bomba uzmanlarının ise zarfın içindeki bombayı etkisiz hale getirdiğini bildirdi. 
     Polis, bomba düzeneğinin daha önce Bavyera eyaletindeki diğer bazı şehirlerde yaklaşık 6 aydan bu yana ele geçirilen 7 bombalı mektuptaki düzeneğinin benzeri olduğunu, mektupların belirli kişilere değil, rasgele gönderildiğinin tahmin edildiğini belirtti. 
     Bombalardan biri Münih kentindeki Polonya Başkonsolosluğu'na gönderilmiş, diğer bir büroya gönderilen bombalı mektubun patlaması sonucu bir kadın hafif yaralanmıştı. 
     
</TEXT>
</DOC>
