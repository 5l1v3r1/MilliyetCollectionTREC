<DOC>
<DOCNO> 291544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sontur39.html </URL>
<DATE> 2004/11/23/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
İnönü'de cinayet... Zanlı Sözüer ve 5 kişi savcılığa sevk edildi 
</HEADLINE>
<TEXT>

     Beşiktaş ile Çaykur Rizespor arasında BJK İnönü Stadı'nda yapılan Birinci Süper Futbol Ligi maçı sırasında 1 kişinin bıçaklanarak öldürülmesine ilişkin gözaltında tutulan 5 kişi, savcılığa sevk edildi. 
     Asayiş Şube Müdürlüğü Cinayet Büro Amirliği'ndeki işlemleri tamamlanan katil zanlısı Fatih Sözüer 22 , kavgaya karıştıkları öne sürülen arkadaşları Cihan Erdem 18 ve Şafak Kalkan 23 ile Sözüer'in kaçışına yardımcı olmak için montunu değiştirdiği ifade edilen Melih Işık 21 , şubeden çıkartılarak ''Akrep'' olarak bilinen zırhlı polis aracına bindirildi. 
     Sultanahmet'teki İstanbul Adalet Sarayı'na getirilen 4 kişi, sıkı güvenlik önlemleri altında savcılığa alındı. 
     Bu arada, Cumhurbaşkanlığı Muhafız Alayı'nda onbaşı olarak vatani görevini yaparken çıktığı 17 günlük izinde Sözüer'in arkadaşı olarak kavgaya karıştığı gerekçesiyle gözaltına alınan Cenk Özbulak ise inzibatlar eşliğinde adliyeye getirildi. 
     
</TEXT>
</DOC>
