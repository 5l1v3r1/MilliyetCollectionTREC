<DOC>
<DOCNO> 292690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sontur34.html </URL>
<DATE> 2004/11/27/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Van'da uyuşturucu operasyonu .. 
</HEADLINE>
<TEXT>

     Van'da düzenlenen iki ayrı operasyonda 28 kilo eroin 30 kilo esrar ve 2 adet tabanca ele geçirildi. Olayla ilgili gözaltına alınan 6 kişi tutuklandı. 
     Alınan bilgiye göre, Van Emniyet Müdürlüğü Kaçakçılık ve Organize Suçlarla Mücadele Şubesi Müdürlüğü ekiplerinin yaptığı çalışmalar sonrasında L.A'nın Hacıbekir Mahallesi'ndeki evinde yapılan aramada 30 kilo 812 gram toz esrar, bir adet tabanca ve 45 adet mermi ele geçirildi. 
     Emniyet Müdürlüğü ekiplerinin aynı gün arazide yaptıkları ikinci bir operasyonlarda ise M.K.Y, H.Y, H.Ş, V.T. ve H.T'ye ait oldukları tespit edilen 56 adet naylon torba içerisinde 28 kilo 115 gram saf eroin ve bir tabanca ile bu tabancaya ait 19 el yapımı mermi ele geçirildi. Her iki olayla ilgili gözaltına alınan L.A, M.K.Y, H.Y, H.Ş, V.T. ve H.T'ye tutuklanarak Van Kapalı Cezaevi'ne konuldu. 
     Emniyet Müdürü Tacettin Kurt, olayla ilgili yaptığı açıklamada, ekiplerin uzun zaman alan çalışmaları neticesinde bu operasyonların gerçekleştiğini belirterek, ''Her zaman söylüyoruz kentimizin bu tür uyuşturucu ile anılmasını inşallah teşkilat olarak sıfırlayacağız. Halkımızı, vatandaşlarımızı ve gençlerimizi zehirleyen insanlara da buradan geçit vermeyeceğiz'' dedi. 
     
</TEXT>
</DOC>
