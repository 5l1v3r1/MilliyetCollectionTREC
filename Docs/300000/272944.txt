<DOC>
<DOCNO> 272944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/son/sonspo24.html </URL>
<DATE> 2004/09/18/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Beşiktaş'ta Del Bosque kadroyu açıkladı 
</HEADLINE>
<TEXT>

     Beşiktaş'ta, Galatasaray ile yarın yapılacak Birinci Süper Futbol Ligi maçının 18 kişilik kadrosu belli oldu. 
     Teknik direktör Vicente Del Bosque, sakatlıkları bulunan Cordoba ve Tayfur'un yanı sıra, Berkant, Emre, Kaan Dobra, Mustafa Doğan, Serdar Özkan ve Veysel'i kadroya almadı. 
     Öte yandan siyah-beyazlılar, BJK İnönü Stadı'nda yaptığı idmanla derbi maçın hazırlıklarını tamamladı. 
     Taktik ağırlıklı çalışmaya Bodo Glimt mücadelesinde sakatlanan Oscar Cordoba katılmazken, sakatlığı bulunan Serdar Özkan, koşu yapmakla yetindi. Genç futbolcunun pazartesi gününden itibaren takımla birlikte çalışabileceği açıklandı. 
     Antrenmanı eski teknik direktör John Benjamin Toshack da izleyerek, çalışma sonrası Vicente Del Bosque ile görüşerek, yarınki Galatasaray maçında başarı diledi. 
     Beşiktaş, Galatasaray karşılaşması için akşam saat 20.00'de BJK Nevzat Demir Tesisleri'nde kampa girecek. 
     18 kişilik maç kadrosunda şu oyuncular bulunuyor 
     Murat Şahin, Sergen Yalçın, Ali Güneş, Ramazan Kuşunlu, Fatih Sonkaya, Çağdaş Atan, Ronaldo Guiaro, İbrahim Toraman, İbrahim Üzülmez, Juanfran, John Carew, Daniel Pancu, Okan Buruk, İbrahim Akın, Tayfun Korkut, Tümer Metin, Ahmet Yıldırım, Ahmed Hassan Kamel. 
     
</TEXT>
</DOC>
