<DOC>
<DOCNO> 297689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sontur46.html </URL>
<DATE> 2004/12/14/ </DATE>
<TIME> 20.51 </TIME>
<AUTHOR>  </AUTHOR>
<HEADLINE>
Yolcu otobüsü nehre uçtu. 2 ölü, 11 yaralı 
</HEADLINE>
<TEXT>

     Erzincan'da, bir yolcu otobüsünün Karasu Köprüsü üzerinden Karasu Nehri'ne devrilmesi sonucu, ilk belirlemelere göre 2 kişi öldü, 8 kişi yaralandı. 
     Erzincan-Erzurum karayolunda 34 AF 734 plakalı yolcu otobüsü Karasu Köprüsü'nden Karasu Nehri'ne devrildi. Kazada, ilk belirlemelere göre yolcu otobüsünde bulunan 2 kişinin öldü, 8 kişi de yaralandı. 
     Yaralanan vatandaşların Erzincan'daki hastanelerde tedavi altına alındığı bildirildi. Kazada, suya kapılan yolcu olup olmadığının araştırıldığı belirtildi. 
     Bu arada, olay yerine yardıma gitmekte olan askeri bir aracın da Erzincan-Erzurum karayolunun 42. kilometresinde yolun kaygan olması nedeniyle devrildiği öğrenildi. Kazada, 2 askerin yaralandığı bildirildi. 
     
     ÖLÜ VE YARALILARIN KİMLİKLERİ BELLİ OLDU 

     Erzincan'da, 2 kişinin öldüğü, 11 kişinin yaralandığı trafik kazasında, araç şoförü ve yaralıların kimlik tespiti yapıldı. 
     Erzincan-Erzurum karayolunda, Karasu Köprüsü'nden Karasu Nehri'ne devrilen 24 AF 734 plakalı otobüsün sürücüsünün Mevlüt Mutafoğlu olduğu belirlendi. 
     Sürücü Mutafoğlu'nun da aralarında bulunduğu diğer yaralılarin isimleri şöyle 
     Murat Adıgüzel 
Murat Çılgın 
Ali Çöl 
Hatice Çılgın 
Fikri Güçlü 
Fatma Güçlü 
Erdal Delibaş 
Halil Mutafoğlu 
Burhanettin Çelik 
Zekiye Çelik 
Kazada kolu kopan Fikri Güçlü, ilk müdahalenin ardından Trabzon'a sevk edildi. 
     Emniyet Müdürlüğü yetkilileri, şoförün araçta 13 kişinin bulunduğunu belirtmesine rağmen otobüse yolda yolcu alınabileceği ihtimali nedeniyle suda arama çalışması yapılacağını belirttiler. 
     Olay yerine yardıma giden ve kaza yapan askeri araçta bulunan erler Kasım Baran ve Hakim Esroy da Erzincan Asker Hastanesi'nde tedaviye alındı. 
     Bu arada, sudaki otobüste bulunan 2 cesetin çıkartılması için bölgeye vinç istendi. 
     Öte yandan, olay yerine giden ve içinde 3 basın mensubunun bulunduğu Eyüp Dündar'ın kullandığı 24 AH 333 plakalı otomobil de yoldan çıktı. Kazada, yaralanan olmadı. 
     
</TEXT>
</DOC>
