<DOC>
<DOCNO> 294782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sonspo21.html </URL>
<DATE> 2004/12/04/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Trabzonspor 1 - Çaykur Rizespor 0 
</HEADLINE>
<TEXT>

     Birinci Süper Futbol Ligi'nde Trabzonspor, sahasında Çaykur Rizespor'u 1-0 yendi. 
     3. dakikada Volkan'ın ceza alanı içinde yerden pasında, topla buluşan uygun pozisyondaki Fatih'in vuruşunda, meşin yuvarlak kaleci Zdravkov'un solundan filelere gitti 1-0. 
     11. dakikada Yattara'nın soldan kullandığı serbest vuruşta, kaleci Zdravkov, üzerine gelen topu çelmeyi başardı. Sonrasında Çaykur Rizespor savunma oyuncuları, meşin yuvarlağı uzaklaştırdı. 
     14. dakikada Cem Baki'nin sağdan ortasında, ceza alanı içinde iyi yükselen Okan'ın kafa vuruşunda, top kaleci Hasan'da kaldı. 
     26. dakikada Yattara'nın pasıyla ceza alanına giren Gökdeniz'in vuruşunda, Zdravkov topu kontrol etti. 
     33. dakikada Emrah'ın sağdan ortasında ceza alanı içindeki Celaleddin'in kafa vuruşunda, top auta gitti. 
     38. dakikada Tolga'nın uzun pasıyla Çaykur Rizespor yarı alanının ortasında topla buluşan Yattara'nın, kaleci Zdravkov ile karşı karşıya kaldığı pozisyondaki vuruşunda, meşin yuvarlak auta gitti. 
     Karşılaşmanın bundan sonraki dakikalarında başka gol olmadı ve ilk yarı Trabzonspor'un 1-0 üstünlüğüyle sona erdi. 

     
</TEXT>
</DOC>
