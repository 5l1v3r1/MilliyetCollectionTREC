<DOC>
<DOCNO> 299003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/ekonomi/eko03.html </URL>
<DATE> 2004/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman borsacı İnşaat, medya ve elektroniğe yatırım yapın 
</HEADLINE>
<TEXT>


ŞENOL ÇALABAKAN Frankfurt 

Alman Der Spiegel dergisi, Türkiye'ye üyelik müzakereleri için tarih verilmesinin İMKB'yi kanatlandıracağını yazdı ve Alman yatırım uzmanlarının inşaat, medya ve elektronik sektörüne yatırım yapılmasını önerdiğini yazdı. 
Almanya'nın en etkili siyasi dergilerinden olan Der Spiegel, İstanbul Menkul Kıymetler Borsası'ndaki İMKB pozitif gelişmeleri "Boğaziçi'ndeki boğalar" başlığıyla okuyucularına duyurdu. 
Dergi, 2000'li yıllara girildiğinde dramatik bir ekonomik krizin eşiğinden dönen İMKB'nin son iki yıldır çıkışta olduğunu, bu yıl da Avrupa Birliği AB rüzgarının İMKB'ye yatırım yapanların yüzünü güldüreceğini vurguladı. Dergi, borsa uzmanlarının Türkiye'deki inşaat, medya ve elektronik sektörüne yatırım yapılması tavsiyesinde bulunduğunu belirtti. 

Mühim olan reformlar 
Yurtdışında işlem gören "Türkei 75 Plus" hisselerinin menajeri Mike Bayer de, dergiye verdiği demeçte, İMKB'ndeki yükselişte, uzun vadede Türkiye'nin tam üye olup olmamasının değil, Türkiye'nin reform yolunda ilerleyip ilerlememesinin önemli olacağını, ancak bu süreç içindeki "çatlak seslerin ve istenmeyen gelişmelerin" borsaya negatif bir etki yaratabileceği uyarısında bulundu. 


</TEXT>
</DOC>
