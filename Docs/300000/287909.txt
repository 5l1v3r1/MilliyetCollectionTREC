<DOC>
<DOCNO> 287909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/magazin/amag.html </URL>
<DATE> 2004/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
G.O.R.A. istilası başladı bile 
</HEADLINE>
<TEXT>


Yarın beklediğimiz G.O.R.A., istilaya erken başladı G.O.R.A.'nın albümü, tişörtleri ve oyunları her yerde... 

MAGAZİN SERVİSİ 

Aynı anda 420 sinemada 
HERKESİN merakla beklediği G.O.R.A., henüz gösterime girmeden eşantiyonları şatışa sunuldu. Yarın, 420 sinema salonunda gösterime girecek olan filmin müziklerinin yer aldığı albüm, bugün müzik marketlerdeki yerini aldı. 33 parçanın yer aldığı albümün prodüktörlüğünü Ozan Çolakoğlu üstlendi. Albümün ilk klibi, Rap şarkıcısı Sagopa Kajmer'in parçalarından biri olan "Al 1 de Burdan Yak"a çekildi. 

Bilgisiyar oyunu yolda 
ALİ Taner Baltacı ile Ozan Açıktan'ın çektiği klip için, filmin dekoru Şişli Bomonti'deki eski bir fabrikada yeniden kuruldu. Klipte, Cem Yılmaz da rol aldı. Bu albümün yanı sıra "G.O.R.A. Birader", "G.O.R.A. Poli", "G.O.R.A. Puzzle" ve "G.O.R.A. İskambil" oyunları ile filmin anahtarlık, tişört, şapka ve saat gibi hediyelik eşyaları da satışa sunuldu. Beşiktaş Kültür Merkezi yetkilileri, filmin bilgisayar oyununun da yakında piyasaya çıkacağını söyledi. 


</TEXT>
</DOC>
