<DOC>
<DOCNO> 257042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/son/sondun20.html </URL>
<DATE> 2004/07/21/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Polonya ve Bulgaristan Irak'tan asker çekmiyor... 
</HEADLINE>
<TEXT>

     Polonya, El Kaide'ye bağlı olduğu belirtilen bir grubun tehditlerine rağmen Irak'taki askerlerini çekmeyeceğini bildirdi. 
     Savunma Bakan Yardımcısı Janusz Zemke, ''Irak'tan asker çekmenin sadece teröristlere cesaret verecek korkunç bir yanlış olacağını'' söyledi. 
     Zemke, TVN24 televizyonuna yaptığı açıklamada, ''Bütün dünyanın başına bela olan terörizmle mücadele için bilinçli bir karar verdik. Teröristlere teslim olmak, onların hükümetleri, kentleri ve ülkeleri felç edebilecekleri anlamına gelir'' dedi. 
     Zemke ayrıca tehdidin gerçek olup olmadığını araştırdıklarını söyledi. 
     Bulgaristan Savunma Bakanlığı sözcüsü ise talep ve ültimatomlarla ilgili teyit edilmiş bir bilgiye sahip olmadıklarını söyledi. 
     Sözcü, Irak'taki Bulgaristan askerlerinin durumuyla ilgili değişikliklere sadece parlamentonun karar verebileceğini belirtti. 
     Bulgaristan Devlet Başkanı Georgi Pırvanov, Irak'ta iki Bulgar şoförün kaçırılmasının yarattığı kriz sırasında Irak'taki Bulgar askerlerini çekmeyeceğini söylemişti. 
     İki şoförden birinin öldürüldüğü bildirildi, diğerine ne olduğu ise henüz bilinmiyor. 
     
</TEXT>
</DOC>
