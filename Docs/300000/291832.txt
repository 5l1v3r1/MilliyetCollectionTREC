<DOC>
<DOCNO> 291832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sontur30.html </URL>
<DATE> 2004/11/24/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Kozmetik ürünlerini eteklerinin altına saklayarak çalıyorlardı ama... 
</HEADLINE>
<TEXT>

     Bursa'da, bir alışveriş merkezinden eteklerinin içine sakladıkları kozmetik ürünlerini çalan 3 kadın, güvenlik kamerasıyla tespit edilince gözaltına alındı. 
     Alınan bilgiye göre, İstanbul yolu üzerindeki bir alışveriş merkezinin kozmetik reyonunda, 295 milyon lira değerindeki kozmetik ürünlerini, eteklerinin içine gizleyen Melek Y, Aysel Y ve Bilgin Y. ödeme yapmadan işyerinden ayrılmaya çalışırken, güvenlik kameralarınca tespit edildi. 
     Mağazanın güvenlik görevlilerinin durumu polise bildirmesi üzerine zanlılar gözaltına alınırken, çaldıkları kozmetik ürünleri de işyerine teslim edildi. 
     Zanlıların, sorgulamalarının ardından adliyeye sevk edilecekleri bildirildi. 
     
</TEXT>
</DOC>
