<DOC>
<DOCNO> 277461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/soneko37.html </URL>
<DATE> 2004/10/05/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Dünya Bankası'ndan Türkiye'ye 27 milyon dolar... 
</HEADLINE>
<TEXT>

     Dünya Bankası'ndan 20 milyon doları kredi ve 7 milyon doları hibe olmak üzere toplam 27 milyon dolar sağlanmasına ilişkin anlaşmalar imzalandı. 
     Hazine Müsteşarlığı'ndan yapılan açıklamada, söz konusu anlaşmaların Dünya Bankası ve Hazine yetkilileri arasında dün Washington'da imzalandığı belirtildi. 
     Açıklamada, 2004-2006 yılları arasında uygulanmakta olan Dünya Bankası Ülke Destek Stratejisi CAS çerçevesinde Anadolu Su Havzaları Rehabilitasyon Projesi'nin hazırlandığı belirtildi. 
     Söz konusu projenin gerçekleştirilmesi ile, başta Karadeniz bölgesi olmak üzere Anadolu'nun çeşitli bölgelerinde toplam 28 mikro havzada sürdürülebilir doğal kaynak yönetimi uygulamalarının desteklenmesi ve bu çerçevede kaynakların bozulmasından etkilenen nüfusun gelirinin artırılmasının hedeflendiği ifade edilen açıklamada, şöyle denildi 
     ''Proje için, Banka'dan temin edilecek 20 milyon ABD Doları tutarında kredinin yanı sıra, Dünya Bankası Yönetimindeki Küresel Çevre Kolaylığı Global Environment Facility-GEF fonlarından da 7 milyon ABD Doları tutarında hibe sağlanmasına ilişkin anlaşmalar 4 Ekim 2004 tarihinde Müsteşarlığımız ve Dünya Bankası yetkilileri tarafından Washington D.C.'de imzalanmıştır.'' 
     
</TEXT>
</DOC>
