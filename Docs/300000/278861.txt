<DOC>
<DOCNO> 278861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/son/sondun02.html </URL>
<DATE> 2004/10/10/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Afganistan'daki seçimler... ''Ortam yeterince demokratikti'' 
</HEADLINE>
<TEXT>

     Afganistan'da dün yapılan tarihi devlet başkanlığı seçimleri, uluslararası gözlemciler tarafından ''yeterince demokratik'' olarak değerlendirildi. 
     Afganistan'da Özgür ve Adil Seçimler Vakfı'nın FEFA yaptığı yazılı açıklamada, ''Seçim sandıklarının büyük çoğunluğunda genelde yeterince demokratik bir ortam gözlendi'' ifadesi yer aldı. 
     Yeniden aday olan Devlet Başkanı Hamid Karzai dışındaki adaylar, usulsüzlük olduğu gerekçesiyle seçimi boykot etmiş ve bütün seçim sürecini reddettiklerini belirterek, en kısa zamanda yeni seçim yapılmasını istemişlerdi. Karzai ise seçimi boykot etmek için geç olduğunu söylemişti. 
     
     AGİT ''SEÇİMİN YENİLENMESİNİ İSTEMEK HAKSIZ'' 

     Avrupa Güvenlik ve İşbirliği Teşkilatı AGİT , Afganistan'da dün yapılan, ancak bazı adaylarca tekrarı istenen devlet başkanlığı seçimlerinin yenilenmesini istemenin haksız olduğu yönünde görüş bildirdi. 
     Seçimleri izlemek üzere Afganistan'a gelen AGİT heyetinin başkanı Robert Barry, ''Adayların seçimin iptaline ilişkin talepleri haksız'' dedi. 
     Uluslararası gözlemciler, dünkü seçimleri ''yeterince demokratik'' olarak değerlendirmişti. 
     Yeniden aday olan Devlet Başkanı Hamid Karzai dışındaki adaylar, usulsüzlük olduğu gerekçesiyle seçimi boykot etmiş ve bütün seçim sürecini reddettiklerini belirterek, en kısa zamanda yeni seçim yapılmasını istemişlerdi. Karzai ise seçimi boykot etmek için geç olduğunu söylemişti. 
     
</TEXT>
</DOC>
