<DOC>
<DOCNO> 276982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/03/son/sonspo17.html </URL>
<DATE> 2004/10/03/ </DATE>
<TIME> 21.16 </TIME>
<AUTHOR>  </AUTHOR>
<HEADLINE>
Samsunspor 3 - Akçaabat Sebatspor 0 maç bitti 
</HEADLINE>
<TEXT>

     Birinci Süper Futbol Ligi'nde Samsunspor, Akçaabat Sebatspor sahaya, üzerinde ''Samsun Cumhuriyet'in Güneşidir Lekelenemez'' yazılı bir pankartla çıkan ev sahibi ekip, karşılaşmanın başlarından itibaren daha atak bir oyun sergiledi. Samsunspor, Akçaabat Sebatspor'u 3-0 yendi. 
     
     İLK YARI 

     13. dakikada Hakan Bayraktar topu ceza alanı ön çizgisinde Selahattin ile buluşturdu. Bu futbolcunun etkisiz vuruşunda, top kalecide kaldı. 
     14. dakikada ev sahibi ekip aradığı golü buldu. Orta alandan aldığı topla sol taraftan ceza alanına giren Kirita'nın kaleye paralel gönderdiği topa Cenk dokundu, meşin yuvarlak ağlara gidince durum 1-0 oldu. 
     21. dakikada Samsunspor ikinci gole çok yaklaştı. Celil'in sol taraftan kale sahasına gönderdiği topa, uygun durumda olmasına rağmen Caner kale sahası içinde dokunamayınca, takımı bir golden etti. 
     40. dakikada Erman Özgür topu ceza alanındaki Selahattin'e aktardı. Bu futbolcu kaleciyle karşı karşıya kaldığı pozisyonda topu isteği yere gönderemeyince, Kerem tehlikeyi kornerle savuşturdu. 
     Karşılaşmanın ilk yarısı Samsunspor'un 1-0 üstünlüğüyle sona erdi. 
     
     İKİNCİ YARI 

     54. dakikada Musa'nın pasıyla ceza alanının hemen önünde topla buluşan Cenk'in vuruşunda top kalecide kaldı. 
     57. dakikada gelişen Akçaabat Sebatspor atağında Kerem'in uzaklaştıramadığı topu önünde bulan Erman Özgür sert vurdu, savunma topu çizgi üzerinden çıkardı. 
     62. dakikada Cenk'in ceza alanının sağ çaprazından vuruşunda kaleci Hakan topu kornere çeldi. 
     64. dakikada ev sahibi ekip farkı 2'ye çıkardı. Celil'in sol taraftan ceza alanına gönderdiği topu iyi takip eden Caner kafayla meşin yuvarlığı ağlara göndererek durumu 2-0 yaptı. 
     75. dakikada Samsunspor ceza alanı dışında topla buluşan Erman Özgür'ün vuruşunda top direğin yanından dışarıya gitti. 
     86. dakikada gelişen Samsunspor atağında ceza alanı içinde topla buluşan Celil, Tunç'un müdahalesiyle yere düşünce, Zafer Önder İpek penaltı noktasını gösterdi. Atışı kullanan Serkan, 87. dakikada takımını 3-0 öne geçirdi. 
     90. dakikada Orhan kaleciyle karşı karşıya kaldığı pozisyonda sert vurdu, top kalecide kaldı. 
     Karşılaşmanın uzatma dakikaları oynanırken Erman Özgür'ün pasıyla ceza alanında topla buluşan Orhan'ın vuruşunda top üst direkten döndü. 
     Karşılaşma, Samsunspor'un 3-0 üstünlüğüyle sona erdi. 
     KÜNYE 
     

SAMSUNSPOR 3 - AKÇAABAT SEBATSPOR 0 Stat 19 Mayıs Hakemler Zafer Önder İpek xxx, İsmail Şen Can xxx, Asım Yusuf Öz xxx Samsunspor Kerem xx, Kirita xxx Dk. 76 Serkan xx , Celil xxx, Adnan xx, Ali Akdeniz xx, Cenk xxx Dk. 90 El Yasa , Caner xxx, Musa xx Dk. 63 Tamer xx , Ergin xxx, Şenol xxx, Kenan xxx Akçaabat Sebatspor Hakan xx, Ekrem xx, Sedat xx, Bayram xx Dk. 46 Orhan xx , Abdurrahman xxx, Erman Özgür xxx, Erman Ergin xx, İsmet xx, Hakan Bayraktar xxx, Ogün xx Dk. 80 Tunç , Selahattin xx Dk. 65 Bakadal x Goller Dk. 14 Cenk, Dk. 64 Caner, Dk. 87 Serkan penaltı Sarı Kartlar Dk. 29 Bayram, Dk. 33 Erman Özgür Akçaabat Sebatspor , Dk. 33 Kirita Samsunspor      
</TEXT>
</DOC>
