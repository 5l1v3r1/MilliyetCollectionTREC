<DOC>
<DOCNO> 290460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sonspo11.html </URL>
<DATE> 2004/11/20/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Çalımbay Beşiktaş karşısına galibiyet için çıkacağız... 
</HEADLINE>
<TEXT>

     Çaykur Rizespor Teknik Direktörü Rıza Çalımbay, Beşiktaş karşısına galibiyet için çıkacaklarını söyledi. 
     Çalımbay, ligde çok iyi bir çıkış yakaladıklarını belirterek, ''Önemli olan bunu devam ettirmek'' dedi. 
     Bunun için yarın akşam Beşiktaş ile yapacakları karşılaşmadan iyi bir sonuçla ayrılmaları gerektiğini ifade eden Çalımbay, ''Beşiktaş karşısına galibiyet için çıkacağız. Hiçbir çekincemiz yok. Hedeflediğimiz 3 puanı almak için mücadele edeceğiz'' diye konuştu. 
     Çaykur Rizespor'un Beşiktaş karşılaşmasına, Zdravkov, Kürşat, Koray, Bashir, Serkan Özdemir, Cem Baki, Ünal, Fahri, Zafer, Okan ve Murat Sözkesen 11'iyle çıkması bekleniyor. 
     
</TEXT>
</DOC>
