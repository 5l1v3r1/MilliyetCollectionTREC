<DOC>
<DOCNO> 291208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sontur25.html </URL>
<DATE> 2004/11/22/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
3 gün daha kar ve soğuk... 
</HEADLINE>
<TEXT>

     Türkiye'nin neredeyse tamamına yılın ilk karı düşerken, yağışlı ve soğuk hava Cuma gününe kadar etkisini sürdürecek, Perşembe günü yurdun büyük bölümünde kar yağışı var. 
     Hava sıcaklığı yarın artarken, Çarşamba günü yeniden tüm yurtta düşecek. Sıcaklıklar Perşembe günü İstanbul'da 5, Ankara'da 0, Erzurum'da -1, İzmir'de 9 ve Samsun'da 8 derece olacak. 
     Meteoroloji'den alınan bilgiye göre bugün akşama kadar Doğu Marmara İstanbul , Batı Karadeniz, Orta ve Doğu Karadeniz'in iç kesimleri, İç Anadolu ve Doğu Anadolu kar yağışlı geçecek. Kar yağışı alan bölgelerde buzlanma ve don görülebilir. Orta ve Doğu Karadeniz'in kıyı kesimi, Doğu Akdeniz, Güneydoğu Anadolu ve Hakkari çevresinde ise yağmur yağacak. Diğer bölgelerimiz parçalı bulutlu... 
     Yarın kar yağışı Doğu Marmara İstanbul , Karadeniz'in tamamı, Sivas-Ankara-Tokat çevresi, Doğu Anadolu'da sürecek. Kuvvetli buzlanma ve don ihbarı var, dikkat .. 
     Çarşamba günü Marmara, Batı ve Orta Karadeniz, İç Anadolu'nun kuzeyi karla karışık yağmur alırken, Bolu ve Kastamonu'nun yüksek kesimlerinde yağışlar kar şeklinde olacak. Ege, İç Anadolu'nun batısı ve güneyi ve Akdeniz ise yağmurlu bir gün geçirecek. Yine kuvvetli buz ve don ihbarı var .. 
     Perşembe günü ise Kıyı Ege dışında yurdun tamamı yağışlı... Marmara, Doğu Karadeniz'in kıyısı dışında Karadeniz'in tamamı, İç Ege, İç Anadolu ve Doğu Anadolu'da kar yağışı görülürken, kar özellikle Bolu-Kastamonu kesimlerinde etkili olacak. Akdeniz, Doğu Karadeniz'in kıyısı, Güneydoğu Anadolu ve Hakkari çevresinde yağmur var... 
     

     
</TEXT>
</DOC>
