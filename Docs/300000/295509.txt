<DOC>
<DOCNO> 295509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sondun55.html </URL>
<DATE> 2004/12/07/ </DATE>
<TIME> 22.49 </TIME>
<AUTHOR>  </AUTHOR>
<HEADLINE>
Nijerya'da kızların eğitimi için 50 milyon dolarlık proje başlatıldı 
</HEADLINE>
<TEXT>

     Nijerya, İngiltere'nin verdiği 50 milyon dolar yardımla, 360 bin kız çocuğunun gelecek yıl okula başlamasını içeren bir eğitim projesi başlatıyor. 
     BM Çocuklara Yardım Fonu UNICEF yetkilileri, bu programın dünyada kız çocuklarının eğitimi için yapılan projelerin en kapsamlılarından birisi olduğunu söyledi. 
     UNICEF Başkanı Carol Bellamy yaptığı açıklamada, ''Nijerya'da okula giden kızların sayısının artmasının, bütün bölgede çok önemli bir etkisi olacak'' dedi. 
     Proje, kız çocuklarının eğitim olanaklarının artırılması, eğitim kalitesinin yükseltilmesi ve kızların eğitimine katkı sağlayacak politikaların desteklenmesini içeriyor. 
     UNICEF ve İngiltere'nin ''Uluslararası Kalkınma'' dairesinin desteklediği proje, Nijerya Eğitim Bakanlığı tarafından yürütülecek. 
     
</TEXT>
</DOC>
