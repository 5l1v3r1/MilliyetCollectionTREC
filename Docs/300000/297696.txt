<DOC>
<DOCNO> 297696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sonyas02.html </URL>
<DATE> 2004/12/14/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
'Yüzsüz' kız çocuğu görenleri şaşkına çeviriyor 
</HEADLINE>
<TEXT>

     ABD'nin Florida eyaletinin Jacksonville kentinde doğan ''yüzsüz'' kız çocuğu Juliana görenleri şaşkına çeviriyor. 
     ABC televizyonunun haberine göre, Amerikan donanmasında görevli anne Tammy ve baba Tom, yüzündeki kemiklerinin yüzde 30 ila 40'ı bulunmayan kızları Juliana'nın tedavisi için şimdiye dek bir servet harcarken, bundan sonraki ameliyatlar için tüm ülkeden bağış bekliyor. 
     Henüz ikinci yaşına girmeyen Juliana'nın şimdiye dek 14 ameliyat geçirdiğini belirten aile, küçük kızlarının bundan sonra en az 30 ameliyat daha olması gerektiğini bildirdi. 
     Baba Tom, küçük kızının üst çene kemiği, elmacık kemiği, göz çukuru olmadığını, kulak çerçevesi bulunmadığını anlatırken, Juliana'nın midesinden beslendiğini ve bir boru yardımıyla nefes aldığını anlatıyor. 
     Treacher Collins Sendromi olarak tanımlanan bu doğum bozukluğunu gidermek için estetik cerrahların yıllar sürecek müdahalesi gerektiği belirtiliyor 
     
</TEXT>
</DOC>
