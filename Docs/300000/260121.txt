<DOC>
<DOCNO> 260121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/siyaset/axsiy02.html </URL>
<DATE> 2004/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, 'kıyak' profesörlüğe izin vermedi 
</HEADLINE>
<TEXT>


ANKARA Milliyet 


Cumhurbaşkanı Ahmet Necdet Sezer, milletvekili ve bakanların görev yaptıkları sürelerin, akademik unvan alabilmeleri için de geçirilmiş sayılmasına ilişkin yasa maddesini veto etti. Sezer, Bazı Kanun ve Kanun Hükmünde Kararnamelerde Değişiklik Yapılmasına Dair Kanun'un 2. maddesinin "e" bendinin "a" fıkrasında, Bakanlar Kurulu ve yasama organı üyeliğinde geçen sürelerin, akademik unvanların kazanılması için gerekli sürelerinde değerlendirilir" hükmünün düzenlendiğini anımsattı. 
Bu kişilerin kadro durumuna bakılmaksızın, üniversitelerine yeni unvanlarıyla dönebilmelerine imk n tanındığını vurgulayan Sezer, doçentlerin bilimsel yeterliliklerini artırmak ve çalışmalar yapmaları için en az 5 yıl aynı görevde bulunmaları zorunluluğunun bulunduğunu kaydetti. 
Siyasal etkinliklerin, bilimsel çalışmayla eşdeğer ve eşdüzeyde tutulmasının kamu yararı ve hukuk devleti ilkesiyle bağdaşmadığını ifade eden Sezer, parlamenterlere, haklı bir neden bulunmadan, diğer profesör adaylarında bulunmayan bir ayrıcalık tanındığını vurguladı. 


</TEXT>
</DOC>
