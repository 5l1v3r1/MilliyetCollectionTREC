<DOC>
<DOCNO> 291587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/ekonomi/aeko.html </URL>
<DATE> 2004/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'IMF, BDDK'yı uyardı' iddiası 
</HEADLINE>
<TEXT>


BDDK'nın IMF'yi 'yabancıları kollamakla' eleştirdiği, IMF'nin de bankalar hakkında istenen belgelerin verilmemesinin ağır sonuçlar, olabileceği yönünde uyarıda bulunduğu iddia ediliyor 

AHMET ERHAN ÇELİK Ankara 

Bankaların denetimi konusunda murakıpların konumu hakkında, Bankacılık Düzenleme ve Denetleme Kurumu BDDK ile IMF arasındaki görüş ayrılığının, 'ulusal bankacılık' bilgilerinin IMF'ye verilip verilmemesi tartışmaları ile yeni bir boyut kazandığı belirtiliyor. 
İddialara göre, tartışmanın bir tarafında da Hazine yer alıyor ve BDDK Başkanı Tevfik Bilgin, her türlü belge ve bilginin, "banka ismi belirtilerek" IMF'ye verilmesinin, "doğru olmadığını" savunurken, Devlet Bakanı Ali Babacan bu görüşü benimsemiyor. Bilgin'in de özel görüşmelerinde isim vermeden Hazine bürokratlarını, "IMF'ci gibi davranmakla" eleştirdiği bildiriliyor. 
Bilgin'in istifa noktasına geldiği ve bazı eski bürokratların bankacılık sırlarını IMF'ye taşıdığına ilişkin iddialarla ilgili olarak Milliyet'te önceki gün yayınlanan haber geniş yankı buldu. 

Derin şüphe 
Edinilen bilgilere göre gelinen noktada IMF, BDDK ve Hazine arasındaki gerilim "açık güvensizliğe" dönüştü. Bilgin'in IMF'yi, "yabancı bankaları kollamakla" eleştirdiği, IMF'nin de istenen belgelerin verilmemesinin ağır sonuçlar yaratabileceği yönünde uyarıda bulunduğu iddia edildi. 
IMF heyeti, Finansal Hizmetler Yasa Taslağı adı verilen yeni Bankacılık Kanunu'nun "amaç maddesinde" yer alan ve BDDK'nın finansal istikrarı sağlarken, "ekonominin gereklerini" dikkate alacağına hükmeden düzenlemeye bile itiraz etti. BDDK'nın bu düzenlemeye dayanarak Türkiye piyasasına yabancı banka girişini engelleyebileceği ya da ulusal bankaların sayısını artırma yönünde hareket edebileceğinden endişe ettiğini dile getiren IMF'nin, Bilgin'le ilgili olarak hükümet düzeyinde şikayette bulunduğu ileri sürüldü. 

'Stand - by olmaz' 
Bilgin'in gizli bilgilerin IMF'ye verilmemesi şeklindeki görüşü, Türkiye'nin 2000'de benimsediği, "IMF'ye kötü raporlama misreporting yapmama" kuralından çıkılması şeklinde değerlendirildi. Bu kurala göre BDDK herhangi bir banka ile ilgili dokümanları vermeyi reddederse, IMF, devam eden stand - by yarıda kesebiliyor. 
IMF, Aralık 1999'da stand - by'ın başlatılması için, "onaylanmış murakıp raporları" dahil her türlü teknik bilgi ve belgenin kendisine verilmesini şart koştu. Daha sonra bu şart, "kötü raporlama yapılması halinde yaptırımlar şunlardır" denilerek BDDK'ya resmi yazıyla bildirildi. Bu tarihten sonra IMF bankalarla ilgili her türlü teknik detaya sahip olurken, bazı bankalara el konulması yönünde baskılarda bulundu. 

'Murakıpların kaldırılmasını istemedik' EKONOMİ SERVİSİ 
IMF Türkiye Temsilcisi Hugh Bredenkamp, IMF ile Bankacılık Düzenleme ve Denetleme Kurumu BDDK arasında bankalar yeminli murakıpları konusunda 'sorun olduğu' yönündeki haberlerin doğru olmadığını söyledi. 
Bredenkamp, şöyle konuştu 
"Medyada bizim murakıp sistemini kaldırmak istediğimiz yönünde haberler vardı, bu doğru değil. Bizim tavsiye ettiğimiz, hükümetin İmar Bankası komisyonunun tavsiyelerini izlemesiydi. İmar Bankası Komisyonu'nun tavsiye ettiği şey ise bankaların denetiminde BDDK'nın kullanacağı personeli seçerken BDDK'ya daha esneklik verilmesidir." 

Potansiyeliniz büyük 
Türkiye Bankalar Birliği ve Uluslararası Finans Enstitüsü IIF tarafından düzenlenen "Dezenflasyon Global Dersler ve Uzman Önerileri" konulu seminerde konuşan Bredenkamp, Türkiye'de son 2 - 3 yıldaki politikaların ekonominin dünya ile başabaş seviyeye ulaşmasına yol açtığını söyledi. 
"Türkiye'nin müthiş bir potansiyeli var" diyen Bredenkamp, 2002 rakamlarına göre kişi başına düşen milli gelirin 2 bin 500 dolar olduğunu belirterek, "Bu diğer ortalama rakamlarla, AB'ye girecek olan ülkelerle kıyaslandığında Türkiye'nin ekonomisi çok daha büyük, nüfusu da neredeyse 10 kat daha yüksek" diye konuştu. Kişi başına düşen gelirin 2004'te 4 bin dolara ulaşacağını tahmin ettiklerini belirten Bredenkamp, Türk ekonomisinin önünde h l bazı zorluklar olduğunu, Türkiye'nin rekabet gücünde ciddi zaaflar bulunduğuna işaret etti. 

Serdengeçti basını çıkardı 'Dezenflasyon Global Dersler ve IIF Uzman Önerileri' seminerinin konuşmacıları arasında bulunan Merkez Bankası Başkanı Süreyya Serdengeçti, IMF temsilcisi, IIF yetkilileri ve bankacılara yaptığı konuşmada basının bulunmasını istemedi. 
Toplantının açılışını yapan IIF Başkan Yardımcısı Peter McCarthy'nin basına açık olduğunu duyurmasına rağmen daha sonra basın mensupları tek tek uyarılarak Serdengeçti'nin konuşması esnasında basını istemediğini ilettiler. 
Basına kapalı olan bölüme geçilmeden önce konuşması sırasında basını niçin istemediğine ilişkin kendisine soru yöneltilen Serdengeçti, "Sizi ilgilendiren bir konu yok" dedi. Serdengeçti, 'Yabancılara anlattığınız, bize anlatmak istemediğiniz ne olabilir ' sorusunu, ise 'Sizi ilgilendiren konular döviz kuru ve faiz. Ben içerde bunları anlatmayacağım" şeklinde yanıtladı. 


</TEXT>
</DOC>
