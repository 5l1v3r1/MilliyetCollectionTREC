<DOC>
<DOCNO> 293449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sonsiy22.html </URL>
<DATE> 2004/11/30/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
YAŞ üyeleri Anıtkabir'i ziyaret etti... 
</HEADLINE>
<TEXT>

     Yüksek Askeri Şura YAŞ üyeleri, Başbakan Recep Tayyip Erdoğan'ın başkanlığında Anıtkabir'i ziyaret ettiler. 
     Şura üyeleri, Aslanlı Yol'dan yürüyerek, Büyük Önder Atatürk'ün kabrine geldiler. 
     Başbakan Erdoğan'ın, üzerinde ''YAŞ Üyeleri'' yazan çelengi mozoleye koymasından sonra, Şura Üyeleri, saygı duruşunda bulundular. Daha sonra, Misak-ı Milli Kulesi'ne geçen Erdoğan, Anıtkabir Özel Defteri'ne, şunları yazdı 
     ''Cumhuriyetimizin kurucusu Büyük Atatürk Yüksek Askeri Şura Üyeleri olarak kış dönemi olağan toplantısı sebebiyle huzurunda bulunmaktayız. 
     En büyük eserin Türkiye Cumhuriyeti'ni yaşatma ve gösterdiğin muasır medeniyet hedefi istikametinde, ileri ve demokratik bir ülke olarak yüceltme konusundaki kararlılığımız tamdır. Bu kararlılıkla gerçekleştirdiğimiz Yüksek Askeri Şura'nın milletimiz için hayırlı olmasını diliyor, manevi huzurunda saygıyla eğiliyoruz.'' 
     
</TEXT>
</DOC>
