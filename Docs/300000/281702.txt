<DOC>
<DOCNO> 281702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/guncel/axgun02.html </URL>
<DATE> 2004/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Generallere hakareti 'dev poster' yaptılar 
</HEADLINE>
<TEXT>


Vakit gazetesi, RTÜK üyesi Doğan'ın generallere hakaret edildiği gerekçesiyle 900 milyar lira tazminata mahk m edildiği köşe yazısını dev bir poster yaptı 

GÜRKAN AKGÜNEŞ İstanbul 

Vakit'in 900 milyar lira tazminat ödemeye mahk m edildiği ve RTÜK üyesi Mehmet Doğan'ın yazdığı "Onbaşı bile olamayacakların general olduğu ülke" başlıklı köşe yazısı, gazetenin 11. Eyüp Sultan Kitap ve Kültür Şenliği'ndeki standında dev poster oldu. 
Vakit standında, gazetenin "Fikre 900 milyar ceza" manşetiyle yayımlanan sayısı da, suç unsuru taşıdığına karar verilen köşe yazısıyla birlikte yer alıyor. "900 milyar tazminata mahk m olan yazı" başlığıyla sunulan köşe yazısı, ziyaretçilerin ilgisini çekiyor. Yazının bulunduğu posterin altında ise "En güçlü insan, inanmış insandır. En güçlü fikir söylenebilen fikirdir" sözleri yer alıyor. 
Vakit'te 25 Ağustos 2003'te yayımlanan "Asım Yenihaber" imzalı köşe yazısını Doğan'ın yazdığı ortaya çıkmıştı. Doğan, 312 generalin Ankara 20. Asliye Hukuk Mahkemesi'nde açtığı davada, yazının kendisine ait olmadığını savundu. Ancak Türk Telekom'un kayıtlarından, gazeteye yazıyı e -mail'le gönderen kişinin Doğan olduğu belirlendi. Bunun üzerine gazetenin sahibiyle, yazı işleri müdürü ve Doğan, her davacıya 2'şer milyar ödemeye mahk m edildi. 

Tartışmalı çizgi film 
Eyüp Belediyesi'nce düzenlenen fuarda, cihat propagandası yapıldığı gerekçesiyle inceleme başlatılan "Şehitler Cennete Gider" adlı çizgi film de bulunuyor. 
Fuarda, çocuklara ellerinde Kalaşnikov'la şehit olmaya gidenlerin anlatıldığı çizgi filmin yanı sıra, dini içerikli kitap, müzik, film ve bilgisayar oyunları da satılıyor. 


</TEXT>
</DOC>
