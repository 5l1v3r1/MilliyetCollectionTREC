<DOC>
<DOCNO> 292078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sonspo05.html </URL>
<DATE> 2004/11/25/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Romanya'da Kartal istilası 
</HEADLINE>
<TEXT>

     Romanya dün Siyah-Beyaz'a boyandı. Beşiktaş kafilesini karşılayan gurbetçi taraftarlar, futbolcuları bağrına bastı Beşiktaş kafilesi, dün bir saat rötarlı olarak Romanya’ya gitti. 
     Teknik direktör Bosque 18 yaşaltı milli takımda bulunan Serdar ile sakatlıkları süren Ronaldo ve Kaan dışındaki 23 futbolcuyu da Bükreş’e götürdü. 
     Başkan ve yöneticilerin de yer aldığı kafileyi, Romanya Büyükelçisi Ömer Zeytinoğlu, Beşiktaşlılar Derneği Başkanı Bülent Kağıtçı ve çok sayıda taraftar büyük coşkuyla karşıladı. 
     Üzerlerinde Siyah - Beyazlı formayla havalimanına gelen Rumen futbolseverler de Kara Kartallar’dan imza alabilmek için birbirleriyle yarıştı. Kafilenin sürpriz konuğu olan Diyarbakırspor Başkanı Ahmet Göksu, İnşallah ayağım uğurlu gelirö ifadesini kullandı. 
     
</TEXT>
</DOC>
