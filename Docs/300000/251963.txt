<DOC>
<DOCNO> 251963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sonspo21.html </URL>
<DATE> 2004/06/30/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Bu maç bitmez Portekiz-Hollanda 
</HEADLINE>
<TEXT>

     Euro 2004'te 2 günlük aradan sonra heyecan yeniden başlıyor, Portekiz ve Hollanda final için kapışıyor. İşte saat 21.45'te başlayacak dev mücadele öncesi istatistikler, kadrolar ve son haberler... 
     Avrupa Futbol Şampiyonası yarı finalinde turnuvanın en iyi futbol oynayan takımlarından Portekiz ve Hollanda Lizbon'da Jos Alvalade stadında sahne alıyor. 
     Ev sahibinde Figo-Scolari atışmaları sürerken, İngiltere maçında sakatlanan Andrade ve Nuno Gomes'in sakatlıkları iyiye gidiyor. Ancak cezası biten Pauleta'nın kadroya girmesiyle Gomes'in kızağa çekilmesi bekleniyor. Oyundan alındığı için büyük tepki gösteren Luis Figo'nun ise ilk 11'de forma giymesi kesin gibi. 
     Portakallarda ise defans ve forvette alternatif arayışları sürüyor... Sakatlanan Frank de Boer'un turnuvayı kapatmasından sonra Bouma'nın da sakatlığının nüksetmesi teknik direktör Advaocat'ı zora soktu. Hollanda'nın defansında Jaap Stam'a Heitinga'in eşlik etmesi bekleniyor. Sağ açıkta bekleneni veremeyen van der Meyde'nin yerine ise Overmars veya ünlü golcü Roy Makaay forma giyecek. 
     Portekiz bundan önce 2 kez yarı finalde 1984 ve 2000 elenirken, 1988’de şampiyonluğu kazanan Hollanda, 4 kez 1976, 1988, 1992, 2000 yarı finalde kaybetmişti. 
     İstatistiklerde Portekiz'in açık üstünlüğü göze çarpıyor. İki takım bugüne kadar 8 kez karşı karşıya gelirken, Portekiz rakibini 4 kez, Hollanda ise 1 kez mağlup edebildi. 3 maç ise berabere bitti. 
     
     Portekiz cephesi... 

     
</TEXT>
</DOC>
