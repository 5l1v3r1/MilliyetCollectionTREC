<DOC>
<DOCNO> 295474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sondun20.html </URL>
<DATE> 2004/12/07/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Kayıp havacı için 10 milyon dolar ödül 
</HEADLINE>
<TEXT>

     Lübnan'da 1986 yılında görev yaptığı sırada kaybolan İsrailli havacı Ron Arad'ın akıbeti hakkında bilgi vereceklere 10 milyon dolar ödül vaat edildi. 
     Yakınları, Ron Arad'ın nerede ve hangi koşullar altında olduğu hakkında kuvvetli kanıtlar aradıklarını belirterek, hükümetin verdiği ödülün yanı sıra kendilerinin ödül vereceğini söylediler. 
     Arad'ın Lübnan'daki Hizbullah örgütünün elinde olduğu sanılıyor. İsrail, arızalanan uçağından paraşütle atladıktan sonra Şii militanların eline geçen Arad'ın İran'a teslim edildiğini ileri sürüyor. 
     İsrail'le Hizbullah arasında esir değişimi konusunda yıllardır arabuluculuk yapan Alman yetkililerin çabasına rağmen, Arad'ın nerede olduğu, sağ olup olmadığı hakkında bilgi edinilemiyor. 
     İran ve Hizbullah, Arad hakkında herhangi bir bilgiye sahip olmadıklarını belirtiyor. 
     
</TEXT>
</DOC>
