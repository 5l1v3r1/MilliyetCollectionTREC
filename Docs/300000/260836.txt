<DOC>
<DOCNO> 260836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/son/sonsiy08.html </URL>
<DATE> 2004/08/05/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
YAŞ kararları açıklandı... 
</HEADLINE>
<TEXT>

     Yüksek Askeri Şura'nın 2 Ağustos-5 Ağustos tarihleri arasında Başbakan Recep Tayyip Erdoğan başkanlığında yapılan Ağustos ayı olağan toplantısında alınan kararlar açıklandı. 
     Yürürlüğe 30 Ağustos 2004 tarihinde girecek kararlara göre, görevlerinde iki yıllarını dolduran Kara Kuvvetleri Komutanı Orgeneral Aytaç Yalman ve Jandarma Genel Komutanı Orgeneral Mehmet Şener Eruygur ile orgenerallikteki üçüncü yılına rağmen 65 yaş haddini dolduran 3'ncü Ordu Komutanı Orgeneral Oktar Ataman emekliye ayrıldı. 
     Kara Kuvvetleri Komutanlığı'na Orgeneral Yaşar Büyükanıt, Jandarma Genel Komutanlığı'na da Orgeneral Fevzi Türkeri atandı. 
     Söz konusu gelişme ile Büyükanıt'ın 2006'da Genelkurmay Başkanı olmasının önü açıldı. 
     Genelkurmay Başkanı Orgeneral Hilmi Özkök, Deniz Kuvvetleri Komutanı Oramiral Özden Örnek ile Hava Kuvvetleri Komutanı Orgeneral Halil İbrahim Fırtına'nın görevlerinde herhangi bir değişiklik olmadı. 
     Şurada, Türk Silahlı Kuvvetleri'nde durumları değerlendirilen personelden 12'sinin disiplinsizlikleri nedeniyle TSK'dan uzaklaştırılmalarına karar verildi. 
     
     45 ALBAY YÜKSELDİ 

     Şura kararlarına göre, Türk Silahlı Kuvvetleri'nde TSK 32 general ve amiral bir üst rütbeye, 45 albay ise general ve amiralliğe yükseldi. 42 general ve amiralin görev süreleri bir yıl uzatıldı. 
     NATO Güneydoğu Avrupa Müşterek Komutanlığı'nın NATO'nun yeniden yapılanma çalışmaları kapsamında kapatılması, MGK Genel Sekreterliği'ne de sivil bir atamanın yapılacak olması nedeniyle Kara Kuvvetleri Eğitim ve Doktrin Komutanlığı'ndaki EDOK korgeneral kadrosu orgeneralliğe yükseltildi. Kara Kuvvetleri Komutanlığı'ndaki orgenerallik kadrolarından üçünün boşalmasına rağmen 2 korgeneral terfi ettirilerek, kuvvet komutanlığındaki orgeneral kadrosu azaltıldı. 
     Buna göre, Kıbrıs Türk Barış Kuvveti Komutanı Korgeneral Sebahattin Işık Koşaner orgeneralliğe terfi ederek Ege Ordu Komutanı oldu. Orgeneralliğe terfi eden Kara Kuvvetleri Komutanlığı Denetleme ve Değerlendirme Başkanı Korgeneral İsmail Koçman da Kara Kuvvetleri Eğitim ve Doktrin Komutanlığı'na EDOK getirildi. 
     1'nci Ordu Komutanı Orgeneral Yaşar Büyükanıt Kara Kuvvetleri Komutanlığı'na, 2'nci Ordu Komutanı Orgeneral Fevzi Türkeri Jandarma Genel Komutanlığı'na, Ege Ordu Komutanı Orgeneral Hurşit Tolon 1'nci Ordu Komutanlığı'na, MGK Genel Sekreteri Orgeneral Şükrü Sarıışık 2'nci Ordu Komutanlığı'na, NATO Güneydoğu Avrupa Müşterek Komutanı Orgeneral Orhan Yöney ise 3'ncü Ordu Komutanlığı'na atandı. 
     Kara Kuvvetleri Komutanlığı Kurmay Başkanı Orgeneral Fethi Remzi Tuncel, Harp Akademileri Komutanı Orgeneral Faruk Cömert, Genelkurmay İkinci Başkanı Orgeneral İlker Başbuğ ile Donanma Komutanı Oramiral Yener Karahanoğlu ise eski görevlerinde kaldı. 
     
     KARA KUVVETLERİ KOMUTANLIĞI 

     Cumhurbaşkanı Ahmet Necdet Sezer tarafından onaylanan Yüksek Askeri Şura kararı ile 30 Ağustos 2004 tarihinden geçerli olmak üzere bir üst rütbeye yükselen general ve amiraller ile general ve amiralliğe yükselen albaylar şöyle 
     

Orgeneralliğe Yükselen Korgeneraller Korgeneral Sebahattin Işık Koşaner Korgeneral İsmail Koçman      

Korgeneralliğe Yükselen Tümgeneraller Tümgeneral Aslan Güner Tümgeneral Hasan Memişoğlu Tümgeneral Selahattin Uğurlu Tümgeneral Hayri Kıvrıkoğlu Tümgeneral Hüseyin Nusret Taşdeler      

Tümgeneralliğe Yükselen Tuğgeneraller Tuğgeneral Tevfik Özkılıç Tuğgeneral Raif Akbaş Tuğgeneral Reha Taşkesen Tuğgeneral Mehmet Emin Alpman Tuğgeneral Mehmet Taş Tuğgeneral Mehmet Eröz Tuğgeneral Tuncay Çakan Tuğgeneral Yurdaer Olcan Tuğgeneral Necmettin Baykul Tuğgeneral Uğur Uzal Tuğgeneral Adem Huduti Tuğgeneral Orhan Özlü      

Tuğgeneralliğe Yükselen Albaylar Topçu Kurmay Albay Erdal Öztürk Topçu Kurmay Albay Hüseyin Şentürk İstihkam Kurmay Albay Ferit Güler Topçu Kurmay Albay Fikret Salih Tolungüç Topçu Kurmay Albay Alpaslan Erdoğan Topçu Kurmay Albay Bahadır Uçkan Piyade Kurmay Albay İzzet Ocak Topçu Kurmay Albay Ömer Paç Piyade Kurmay Albay Sezai Bostancı Tank Kurmay Albay Bekir Memiş Piyade Kurmay Albay Aydın Semerci Tank Kurmay Albay Tahsin Tank Topçu Kurmay Albay Mehmet Daysal Piyade Kurmay Albay Metin İyidil Topçu Kurmay Albay Birol Erdem Topçu Kurmay Albay Ünal Akbulut Topçu Kurmay Albay Uğur Tarık Özkut Piyade Kurmay Albay Ahmet Kemal Emren Topçu Kurmay Albay Muharrem Yavaş Topçu Kurmay Albay Mehmet Tevfik Bedük Piyade Albay Atakan Altıparmak Tabip Albay Şahin Tarlan Hakim Albay Orhan Köprü      
     DENİZ KUVVETLERİ KOMUTANLIĞI 

     

Koramiralliğe Yükselen Tümamiral Tümamiral Şevki Erdal Bucak      

Tümamiralliğe Yükselen Tuğamiraller Tuğamiral Recep Bülent Bostanoğlu Tuğamiral Celal Parlakoğlu Tuğamiral Mehmet Tayfun Uraz      

Tuğamiralliğe Yükselen Albaylar Deniz Kurmay Albay Mustafa Şems Aktuğ Deniz Kurmay Albay Ramazan Cem Gürdeniz Deniz Kurmay Albay Fikret Güneş Deniz Kurmay Albay Ahmet Serdar Akınsel Deniz Kurmay Albay Doğan Bozkurt Deniz Kurmay Albay Hasan Uşaklıoğlu Deniz Albay Mustafa Hilmi Orhon      
     HAVA KUVVETLERİ KOMUTANLIĞI 

     

Korgeneralliğe Yükselen Tümgeneraller Tümgeneral Yılmaz Oğuz Tümgeneral Mehmet Yalçın Kaya      

Tümgeneralliğe Yükselen Tuğgeneraller Tuğgeneral Abidin Ünal Tuğgeneral Mehmet Veysi Ağar Tuğgeneral Akın Öztürk Tuğgeneral Şirin Ünal      

Tuğgeneralliğe Yükselen Albaylar Pilot Kurmay Albay Mehmet Şanver Pilot Kurmay Albay Atilla Gülan Pilot Kurmay Albay Muzaffer Ok Pilot Kurmay Albay Ahmet Bertan Nogaylaroğlu Pilot Kurmay Albay Sinan Şanlı Pilot Kurmay Albay Nedim Güngör Kurubaş Pilot Kurmay Albay Mehmet Yılmaz Erdoğan Hava Muhabere Kurmay Albay Osman Kapani Aktaş      
     JANDARMA GENEL KOMUTANLIĞI 

     

Korgeneralliğe Yükselen Tümgeneral Tümgeneral İbrahim Açıkmeşe      

Tümgeneralliğe Yükselen Tuğgeneral Tuğgeneral Osman Eker Tuğgeneral Mehmet Tayfun Yıldız      

Tuğgeneralliğe Yükselen Albaylar Jandarma Kurmay Albay Mustafa Kemal Alataş Jandarma Kurmay Albay Faik Canbolat Jandarma Muhabere Kurmay Albay Mehmet Çörten Jandarma Albay Selahattin Yıldırım      
     GÜLHANE ASKERİ TIP AKADEMİSİ 

     

Tuğgeneralliğe Yükselen Albay Prof. Tabip Albay Ersoy Işık      

Tuğamiralliğe Yükselen Albay Prof. Deniz Tabip Albay Cemil Turgut Tufan      
     ASKERİ YÜKSEK İDARE MAHKEMESİ 

     Askeri Hakim Albay Hıfzı Çubuklu 
     
     GÖREV SÜRELERİ UZATILANLAR 

     Yüksek Askeri Şura kararı ile 30 Ağustos 2004 tarihinden geçerli olmak üzere görev süreleri bir yıl uzatılan general ve amiraller şöyle 
     
     KARA KUVVETLERİ KOMUTANLIĞI 

     

Korgeneraller Korgeneral Köksal Karabay Korgeneral Ömer Keçecigil Korgeneral Engin Alan      

Tümgeneraller Tümgeneral Osman Doğu Silahçıoğlu Tümgeneral Eyüp Kaptan Tümgeneral Nejat Bek Tümgeneral Ali İhsan Gürcihan Tümgeneral Yalçın Ataman Tümgeneral Nejat Müldür Tümgeneral Fikri Gönültaş      

Tuğgeneraller Tuğgeneral Mehmet İhsan Ongun Tuğgeneral Ahmet Aydın İnağ Tuğgeneral Ümit Kalender Tuğgeneral Tayyar Elmas Tuğgeneral Hamit Tekkanat Tuğgeneral Orhan Akbaş Tuğgeneral Celalettin Kalkan Tuğgeneral Ali Erdinç Tuğgeneral Ahmet Berberoğlu Tuğgeneral Gafur Aksu      
     DENİZ KUVVETLERİ KOMUTANLIĞI 

     

Koramiraller Koramiral Muzaffer Metin Ataç Koramiral Şükrü Taner Ezgü      

Tuğamiraller Tuğamiral Arif Vehbi Alpman Tuğamiral Necati Kurt Tuğamiral Hüseyin Yalçın Kavukçuoğlu Tuğamiral Mehmet Ali Çınar      
     HAVA KUVVETLERİ KOMUTANLIĞI 

     

Korgeneraller Korgeneral Aydoğan Babaoğlu      

Tümgeneraller Tümgeneral Süleyman Şevket Dingiloğlu Tümgeneral Murat Bulgan Tümgeneral Volkan Tiryakiler      

Tuğgeneraller Tuğgeneral Ridvan Ulugüler Tuğgeneral Ahmet Dinçyürek Tuğgeneral Taylan İnce Tuğgeneral Mehmet Ali Bülent Tuzcu      
     JANDARMA GENEL KOMUTANLIĞI 

     

Tuğgeneraller Tuğgeneral Mecit Korkut Tuğgeneral Kadir Ali Esener Tuğgeneral Kemal Bayalan      
     GÜLHANE ASKERİ TIP AKADEMİSİ 

     

Tuğgeneraller Tuğgeneral Erdal Gökçay Tuğgeneral Ali Haluk Kaplan Tuğgeneral Mehmet Zeki Bayraktar      
     ASKERİ YARGITAY 

     Tuğamiral Ferhat Ferhanoğlu 
     
     ASKERİ YÜKSEK İDARE MAHKEMESİ 

     Tuğgeneral Erol Alpar 
     KOMUTA KADEMESİ ŞEKİLLENDİ 
     Yüksek Askeri Şura'da alınan kararlarla, 30 Ağustos 2004 tarihi itibariyle Türk Silahlı Kuvvetleri'nin TSK üst komuta kademesi şekillendi. 
     Buna göre, Kara Kuvvetleri Komutanı Orgeneral Aytaç Yalman, Jandarma Genel Komutanı Orgeneral Mehmet Şener Eruygur ile 3'üncü Ordu Komutanı Orgeneral Oktar Ataman emekli olacaklar. 
     Kara Kuvvetleri Komutanlığı'nı 1'nci Ordu Komutanı Orgeneral Yaşar Büyükanıt, Jandarma Genel Komutanlığı'nı 2'nci Ordu Komutanı Orgeneral Fevzi Türkeri devralacak. 
     NATO Güneydoğu Avrupa Müşterek Komutanı Orgeneral Orhan Yöney, NATO'nun yeniden yapılanma çalışmaları çerçevesinde İzmir'deki NATO karargahının kapatılması nedeniyle 3'ncü Ordu Komutanlığı görevine gelecek. 
     Genelkurmay Başkanlığı görevini iki yıl daha yürütecek olan Orgeneral Hilmi Özkök ile bu yıl kuvvet komutanlığında birinci yıllarını dolduran Deniz Kuvvetleri Komutanı Oramiral Özden Örnek ve Hava Kuvvetleri Komutanı Orgeneral İbrahim Fırtına ise görevlerini sürdürecekler. 
     Kara Kuvvetleri Komutanlığı Kurmay Başkanı Orgeneral Fethi Remzi Tuncel, Harp Akademileri Komutanı Orgeneral Faruk Cömert, Genelkurmay İkinci Başkanı Orgeneral İlker Başbuğ ile Donanma Komutanı Oramiral Yener Karahanoğlu da eski görevlerine devam edecekler. 
     Ege Ordu Komutanlığı'nda üçüncü yılını dolduran Orgeneral Hurşit Tolon 30 Ağustos 2004 tarihi itibariyle 1'nci Ordu Komutanlığı görevine atanırken, Ege Ordu Komutanlığı'nı da korgenerallikten orgeneralliğe terfi eden Kuzey Kıbrıs Türk Barış Kuvvetleri Komutanı Orgeneral Sebahattin Işık Koşaner üstlenecek. 
     MGK Genel Sekreteri Orgeneral Şükrü Sarıışık da 2'nci Ordu Komutanlığı'na atandı. MGK ve MGK Genel Sekreterliği Kanunu'nda geçen yıl yapılan değişiklik uyarınca, MGK Genel Sekreteri, daha sonra Başbakan'ın teklifi ve Cumhurbaşkanı'nın onayıyla belirlenecek. 
     
     EDOK KOMUTANLIĞI, ORGENERALLİĞE YÜKSELTİLDİ 

     Kara Kuvvetleri Komutanlığı'ndan MGK Genel Sekreterliği ve NATO Güneydoğu Avrupa Müşterek Komutanlığı'na ait birer orgeneral kadrosunun boşa çıkması nedeniyle, şurada alınan kararlar uyarınca, Kara Kuvvetleri'nde Eğitim ve Doktrin Komutanlığı EDOK kadrosu korgenerallikten orgeneralliğe yükseltildi. Şurada emekli olan 3 orgeneral yerine 2 korgeneral terfi ettirilerek, Kara Kuvvetleri Komutanlığı'ndaki orgeneral kadrosu azaltıldı. Buna göre, Kara Kuvvetleri Komutanlığı Denetleme ve Değerlendirme Başkanı Korgeneral İsmail Koçman, orgeneral rütbesiyle EDOK Komutanı oldu. 
     Şurada, geçen yıl da görev süresi bir yıl uzatılan 3'ncü Kolordu Komutanı NATO Kuvveti Korgeneral Köksal Karabay ile 4. Kolordu ve Ankara Garnizon Komutanı Korgeneral Ömer Keçecigil ve Gelibolu'daki 2. Kolordu Komutanı Korgeneral Engin Alan, bir yıl bekleme orgenerallik için 1 yıl daha bekleyecek aldı. 
     Şura kararlarıyla, Kara Kuvvetleri Eğitim ve Doktrin Komutanı Korgeneral Ahmet Özteker ile Jandarma Genel Komutanlığı Kurmay Başkanı Korgeneral Hakkı Kılınç da kadrosuzluk nedeniyle emekliye ayrıldılar. Şuraya ilk kez giren, Genelkurmay İstihbarat Başkanı Korgeneral Hüseyin Göksu da emekli oldu. 
     Deniz Kuvvetleri Komutanlığı'nda da Kuzey Deniz Saha Komutanı Koramiral Muzaffer Metin Ataç ve Genelkurmay Muhabere, Elektronik ve Bilgi Sistemleri Başkanı Koramiral Şükrü Taner Ezgü'nün, kuvvet komutanlığındaki iki oramirallik kadrosunun dolu olması nedeniyle korgenerallikteki bekleme süreleri bir yıl uzatıldı. 
     Benzer şekilde, Hava Kuvvetleri Komutanlığı'nda boş orgeneral kadrosu olmaması nedeniyle, İzmir'deki Hava Eğitim Komutanı Hava Korgeneral Osman Nuri Solakoğlu, Genelkurmay Lojistik Başkanı Hava Korgeneral Reşat Turgut emekliye ayrıldı. Geçen şurada bir yıl bekleme alan Genelkurmay Plan Prensipler Başkanı Hava Korgeneral Aydoğan Babaoğlu ise bir yıl daha bekleme aldı. 
     
     YENİ KORGENERALLER 

     Geçen yıl Özel Kuvvetler Komutanlığı görevinden Ankara'daki Milli Güvenlik Akademisi Komutanlığı'na getirilen Tümgeneral Sadık Ercan da emekli oldu. KKTC'deki 28. Tümen Komutanı Tümgeneral Fikri Gönültaş, İzmir İstihkam Okulu ve Eğitim Merkezi Komutanı Tümgeneral Eyüp Kaptan, İstanbul 1. Ordu Kurmay Başkanı Tümgeneral Nejat Bek ve Edirne 3. Mekanize Tümen Komutanı Tümgeneral Ali İhsan Gürcihan'a tümgenerallikte bir yıl bekleme verilirken, İstanbul'daki 3. Kolordu Komutan Yardımcısı ve 52. Zırhlı Tümen Komutanı Tümgeneral Hüseyin Nusret Taşdeler, Eğirdir Dağ ve Komando Okul Komutanı Tümgeneral Selahattin Uğurlu, Tümgeneral Hasan Memişoğlu ve Tümgeneral Hayri Kıvrıkoğlu da korgeneralliğe terfi etti. 
     Yine geçen yıl Genelkurmay Başkanlığı Genel Sekreterliği görevinden Etimesgut'taki Zırhlı Birlik ve Eğitim Tümen Komutanlığı'na getirilen Tümgeneral Arslan Güner de bir üst rütbeye terfi ederek korgeneralliğe yükseldi. 
     Tunceli Jandarma Bölge Komutanı Tümgeneral İbrahim Açıkmeşe de korgeneralliğe yükselirken, geçen yıl bir yıl bekleme alan Bursa Garnizon ve Jandarma Bölge Komutanı Tümgeneral Ali Akgöz emekliye sevk edildi. 
     Hava Kuvvetleri Komutanlığı'nda da Hava Kuvvetleri Komutanlığı MEBS Başkanı Tümgeneral Mehmet Yalçın Kaya ile Hava Kuvvetleri Komutanlığı Harekat Başkanı Tümgeneral Yılmaz Oğuz korgeneralliğe, Deniz Kuvvetleri Komutanlığı'nda da Tümamiral Şevki Erdal Bucak koramiralliğe yükseldi. 
     Cumhurbaşkanlığı Muhafız Alay Komutanı Kurmay Albay Ferit Güler de tuğgeneralliğe terfi etti. 
     
     YENİ KOMUTA KADEMESİ 

     Buna göre, 30 Ağustos 2004 tarihi itibariyle TSK'nın üst komuta kademesi şöyle olacak 
     

Genelkurmay Başkanı Orgeneral Hilmi Özkök Kara Kuvvetleri Komutanı Orgeneral Yaşar Büyükanıt Deniz Kuvvetleri Komutanı Oramiral Özden Örnek Hava Kuvvetleri Komutanı Orgeneral İbrahim Fırtına Jandarma Genel Komutanı Orgeneral Fevzi Türkeri 1'nci Ordu Komutanı Orgeneral Hurşit Tolon 2'nci Ordu Komutanı Orgeneral Şükrü Sarıışık 3'ncü Ordu Komutanı Orgeneral Orhan Yöney Ege Ordu Komutanı Orgeneral Işık Koşaner Kara Kuvvetleri Komutanlığı Kurmay Başkanı Orgeneral Fethi Remzi Tuncel Harp Akademileri Komutanı Orgeneral Faruk Cömert Genelkurmay İkinci Başkanı Orgeneral İlker Başbuğ Donanma Komutanı Oramiral Yener Karahanoğlu Kara Kuvvetleri Eğitim ve Doktrin Komutanı Orgeneral İsmail Koçman      ÖZGEÇMİŞLER 
     Yüksek Askeri Şura'da Kara Kuvvetleri Komutanlığı'na Orgeneral Mehmet Yaşar Büyükanıt, Jandarma Genel Komutanlığı'na Orgeneral Fevzi Türkeri atandı. 
     Şura'da 1'nci Ordu Komutanlığı'na Orgeneral Hurşit Tolon, 2'nci Ordu Komutanlığı'na Orgeneral Şükrü Sarıışık, 3'ncü Ordu Komutanlığı'na Orgeneral Orhan Yöney atandı. 
     Şura'da Ege Ordu Komutanlığı'na Orgeneral Sebahattin Işık Koşaner, Kara Kuvvetleri Eğitim ve Doktrin Komutanlığı'na da Orgeneral İsmail Koçman atandı. 
     
     ORGENERAL BÜYÜKANIT 

     Kara Kuvvetleri Komutanlığı'na atanan 1'nci Ordu Komutanı Orgeneral Büyükanıt'ın özgeçmişi şöyle Orgeneral Büyükanıt, 1940 yılında İstanbul'da doğdu. Orgeneral Büyükanıt, 1961'de Kara Harp Okulu'ndan, 1963'te Piyade Okulu'ndan mezun oldu. 1970'e kadar Kara Kuvvetleri'ne bağlı çeşitli birliklerde takım komutanlığı ve bölük komutanlığı yapan Orgeneral Büyükanıt, 1972 yılında Kara Harp Akademisi'ni bitirdi. Orgeneral Büyükanıt, daha sonra, kurmay subay olarak Belçika-Mons'ta SHAPE İstihbarat Dairesi Temel İstihbarat Şubesi Kuvvet ve Sistem Kısım Amirliği, Kara Harp Akademisi Öğretim Üyeliği, Genelkurmay Personel Dairesi General-Amiral Şubesi'nde Kısım Amirliği ve Şube Müdürlüğü, Kuleli Askeri Lisesi Komutanlığı, Cumhurbaşkanlığı Muhafız Alay Komutanlığı görevlerini yürüttü. 1988 yılında tuğgeneralliğe terfi eden Büyükanıt, bu rütbeyle 2'nci Zırhlı Tugay Komutanlığı ve İtalya-Napoli'de bulunan Güney Avrupa Müttefik Kuvvetler Komutanlığı Karargahı'nda İstihbarat Daire Başkanlığı görevlerinde bulundu. 
     Büyükanıt, 1992 yılında tümgeneralliğe terfi etti. Büyükanıt, bu rütbeyle Genelkurmay Genel Sekreterliği ve Kara Harp Okulu Komutanlığı görevlerinde bulundu. Korgeneralliğe 1996 yılında yükselen Büyükanıt, bu rütbede 7'nci Kolordu Komutanlığı ve Genelkurmay Harekat Başkanlığı yaptı. Büyükanıt, 2000 tarihinde orgeneralliğe terfi etti ve Genelkurmay 2'nci Başkanlığı görevine atandı. Geçen yıl 1. Ordu Komutanlığı'na getirilen Orgeneral Büyükanıt, 30 Ağustos 2004 tarihi itibariyle Kara Kuvvetleri Komutanı oldu. 
     Bilge Filiz Büyükanıt ile evli olan ve bir çocuğu bulunan Orgeneral Büyükanıt, İngilizce biliyor. 
     
     ORGENERAL TÜRKERİ 

     Jandarma Genel Komutanlığı'na atanan 2'nci Ordu Komutanı Orgeneral Türkeri'nin özgeçmişi şöyle 
     Orgeneral Fevzi Türkeri 1941 yılında Elazığ'da doğdu. 1962 yılında Kara Harp Okulu'ndan, 1963 yılında Piyade Okulu'ndan mezun oldu. 
     1973 yılına kadar Kara Kuvvetleri Komutanlığı'na bağlı çeşitli birliklerde Takım ve Bölük Komutanlığı yapan Orgeneral Türkeri, 1975 yılında Kara Harp Akademisi'nden mezun olmasının ardından kurmay subay olarak, Genelkurmay Merkez Dairesi Başkanlığı ve Genelkurmay Özel Harp Dairesi Başkanlığı emrinde çalıştı. Kara Harp Akademisi öğretim üyeliği, Kıbrıs Güvenlik Kuvvetleri Özel İstihbarat Başkanlığı, Genelkurmay Özel Harp Dairesi Kurmay Başkanlığı ve Kara Harp Okulu Öğrenci Alay Komutanlığı görevlerini yürüttü. 
     1990 yılında tuğgeneralliğe terfi eden Orgeneral Türkeri, bu rütbe ile Dağ Komando Okulu ve Eğitim Merkezi Komutanlığı görevinde bulundu. 
     Orgeneral Türkeri, 1994 yılında tümgeneralliğe terfi etti. Bu rütbe ile Özel Kuvvetler Komutanlığı ve Genelkurmay İstihbarata Karşı Koyma ve Güvenlik Dairesi Başkanlığı görevlerini yürüttü. 
     1998 yılında korgeneralliğe terfi eden Orgeneral Türkeri, Genelkurmay İstihbarat Başkanlığı ve Jandarma Asayiş Komutanlığı görevlerinde bulunduktan sonra 2002 yılındaki Şura'da orgeneralliğe terfi ederek, 2. Ordu Komutanlığı görevine atandı. 
     Orgeneral Türkeri, 30 Ağustos 2004 tarihi itibariyle Jandarma Genel Komutanlığı görevine getirildi. 
     Gülay Türkeri ile evli olan Orgeneral Fevzi Türkeri'nin 2 çocuğu bulunuyor. 
     
     ORGENERAL TOLON 

     1'nci Ordu Komutanlığı'na atanan Ege Ordu Komutanı Orgeneral Tolon'un özgeçmişi şöyle 
     Orgeneral Ahmet Hurşit Tolon, 1942 yılında İstanbul'da doğdu. 1962 yılında Kara Harp Okulu'ndan, 1975 yılında da Piyade Okulu'ndan mezun oldu. 
     1974 yılına kadar Kara Kuvvetleri'ne bağlı çeşitli birliklerde takım ve bölük komutanlığı yapan Orgeneral Tolon, 1978 yılında Kara Harp Akademisi'nden mezun oldu. Ardından kurmay subay olarak Genelkurmay Personel Dairesi Plan Şube İnsangücü Plan Subaylığı, Washington Kara Ataşeliği, Genelkurmay Personel Daire Plan Şube Müdürlüğü, Genelkurmay Personel Daire General Amiral Şube Müdürlüğü ve 39. Piyade Tümen 49. Piyade Alay Komutanlığı görevlerini yürüttü. 
     Orgeneral Tolon, 1989 yılında Tuğgeneralliğe terfi etti. Tuğgeneral rütbesi ile Genelkurmay Genel Sekreterliği ve 28. Motorlu Piyade Tugay Komutanlığı görevlerinde bulundu. 1993 yılında tümgeneralliğe terfi etti. Tümgeneral rütbesi ile Genelkurmay Genel Sekreterliği, Jandarma Asayiş Komutan Yardımcılığı ve 7. Kolordu Komutan Yardımcılığı görevlerini yürüttü. 1997 yılında korgeneralliğe terfi etti. Korgeneral rütbesi ile 15. Kolordu Komutanlığı ve Genelkurmay Lojistik Başkanlığı görevlerinde bulunduktan sonra 2001 tarihinden geçerli olarak orgeneralliğe terfi etti ve Ege Ordu Komutanlığı'nda atandı. 
     3 yıldır Ege Ordu Komutanlığı görevini yürüten Orgeneral Tolon, 30 Ağustos 2004 tarihi itibariyle 1'nci Ordu Komutanlığı'na atandı. 
     Evli ve bir çocuk sahibi olan Orgeneral Tolon İngilizce biliyor. 
     
     ORGENERAL SARIIŞIK 

     2'nci Ordu Komutanlığı'na atanan MGK Genel Sekreteri Orgeneral Şükrü Sarıışık'ın özgeçmişi şöyle 
     Orgeneral Şükrü Sarıışık, 1945 yılında Konya'da doğdu. 1965'te Kara Harp Okulu'ndan, 1966'da Piyade Okulu'ndan mezun oldu. 
     1977 yılına kadar Kara Kuvvetleri Komutanlığı'na bağlı çeşitli birliklerde takım ve bölük komutanlığı yapan Orgeneral Sarıışık, 1979'da Kara Harp Akademisi'nden mezun oldu. Kurmay subay olarak 65. Piyade Tümen Lojistik Şube Müdürlüğü, Kıbrıs Türk Barış Kuvvetleri Güvenlik Kuvvetleri Komutanlığı'nda İstihbarat ve İstihbarata Karşı Koyma Şube Müdürlüğü, Kıbrıs Türk Kuvvetleri Alayı 1. Tabur Komutanlığı, Genelkurmay Plan Harekat Daire Kara Harekat Şube Plan Harekat Subaylığı ve Şube Müdürlüğü, Genelkurmay Harekat Başkanlığı Sekreterliği, 2. Kolordu 18. Zırhlı Alay Komutanlığı ve 1. Ordu Harekat Başkanlığı görevlerini yürüttü. 
     Tuğgeneralliğe 1991 yılında terfi eden Orgeneral Sarıışık, bu rütbeyle 2. Komando Tugay Komutanlığı, Ankara Merkez Komutanlığı ve Kara Kuvvetleri Komutanlığı Eğitim ve Okullar Daire Başkanlığı görevlerinde bulundu. 
     Sarıışık, 1995 yılında tümgeneralliğe terfi etti. Tümgeneral rütbesiyle Kara Kuvvetleri Komutanlığı Harekat Başkanlığı, Dağ Komando Okulu ve Eğitim Merkezi Komutanlığı görevlerini yürüttü. 1999'da korgeneralliğe terfi ederek Kıbrıs Türk Barış Kuvvetleri Komutanlığı, 5. Kolordu Komutanlığı görevlerinde bulundu. 
     Orgeneral Sarıışık, geçen yıl orgeneralliğe terfi ederek Milli Güvenlik Kurulu Genel Sekreterliği görevine atandı. 
     Orgeneral Sarıışık, 30 Ağustos 2004 tarihi itibariyle 2'nci Ordu Komutanlığı'na getirildi. 
     Mükerrem Sarıışık ile evli olan Orgeneral Şükrü Sarıışık'ın, 2 çocuğu bulunuyor. 
     
     ORGENERAL ORHAN YÖNEY 

     3'ncü Ordu Komutanlığı'na atanan NATO Güneydoğu Avrupa Müşterek Komutanı Orgeneral Orhan Yöney'in özgeçmişi şöyle 
     Orgeneral Orhan Yöney, 1942 yılında Bursa'da doğdu. 1962'de Kara Harp Okulu'ndan, 1963'te Topçu Okulu'ndan mezun oldu. 
     1972 yılına kadar Kara Kuvvetleri Komutanlığı'na bağlı çeşitli birliklerde takım komutanlığı ve bölük komutanlığı yapan, 1974 yılında Kara Harp Akademisi'nden mezun olan Orgeneral Yöney, ardından kurmay subay olarak 4. Piyade Tümen Komutanlığı emrinde Plan Subaylığı, Harp Akademileri Komutanlığı'nda öğretim üyeliği, Brüksel Belçika'da Shape Karargahı'nda Kuvvet Geliştirme Proje Subaylığı ve Plan Prensipler Daire Prensipler Şube Kısım Amirliği, Genelkurmay Strateji ve Plan Daire Strateji Şube Proje Subaylığı, Avrupa Grubu ve Nükleer Şube Plan Kısım Amirliği ve Şube Müdürlüğü, Genelkurmay Antlaşmalar Dairesi Antlaşmalar Şube Müdürlüğü, 9. Piyade Tümen Topçu Alay Komutanlığı, 3. Ordu Harekat Başkanlığı görevlerinde bulundu. 
     1990 yılında tuğgeneralliğe terfi eden Yöney, bu rütbe ile Genelkurmay Strateji ve Kuvvet Plan Daire Başkanlığı, Brüksel Belçika'da IMS Plan ve Prensipler Daire Başkan Yardımcılığı ve 19. Piyade Tugay Komutanlığı görevlerinde bulundu. 
     1994 yılında tümgeneralliğe terfi eden Orgeneral Yöney, bu rütbe ile Genelkurmay Plan Harekat Daire Başkanlığı, Genelkurmay Strateji ve Kuvvet Plan Daire Başkanlığı, Genelkurmay Strateji Daire Başkanlığı, 4. Kolordu Komutan Yardımcılığı ve 1. Mekanize Piyade Tümen Komutanlığı, Milli Güvenlik Akademisi Komutanlığı görevlerini yürüttü. 
     1999 yılında korgeneralliğe terfi ederek 6. Kolordu Komutanlığı ve Brüksel Belçika'da Türk Askeri Temsil Heyeti TMR Başkanlığı görevinde bulunan Orgeneral Yöney, geçen yıl orgeneralliğe terfi ederek, NATO Güneydoğu Avrupa Müşterek Komutanlığı'na atandı. 
     Orgeneral Yöney, 30 Ağustos 2004 tarihi itibariyle 3'ncü Ordu Komutanlığı'na getirildi. 
     Emel Yöney ile evli olan Orgeneral Orhan Yöney'in, 2 çocuğu bulunuyor. Orgeneral Yöney, İngilizce biliyor. 
     
     ORGENERAL KOŞANER 

     Ege Ordu Komutanı Orgeneral Koşaner'in özgeçmişi şöyle 
     Orgeneral Sebahattin Işık Koşaner, 1945 yılında İzmir'de doğdu. 1965 yılında Kara Harp Okulu'ndan, 1966 yılında Piyade Okulu'ndan mezun olan Orgeneral Koşaner, 1976 yılına kadar Kara Kuvvetleri Komutanlığı'na bağlı çeşitli birliklerde takım ve bölük komutanlığı, Dağ Komando Okulu ve Eğitim Merkezi Komutanlığı'nda öğretmenlik ve Harekat Eğitim Subaylığı yaptı. 
     1978 yılında Kara Harp Akademisi'nden mezun olan Orgeneral Koşaner, kurmay subay olarak Genelkurmay Özel Harp Daire Başkanlığı emrinde çalıştı. 
     İtalya'nın Napoli kentinde Güney Avrupa Müttefik Kuvvetleri Komutanlığı AFSOUTH İstihbarat Dairesi'nde karargah subaylığı yapan Orgeneral Koşaner, 3. Ordu Komutanlığı Lojistik Başkanlığı Plan Koordinasyon Şube Müdürlüğü, Genelkurmay Strateji Kuvvet Plan Dairesi'nde Kuvvet Plan ve Program Şube ile Strateji Şube Müdürlüğü, 8. Piyade Tümen 131. Piyade Alay Komutanlığı, Genelkurmay Özel Harp Dairesi Kurmay Başkanlığı ve Genelkurmay Özel Kuvvetler Komutanlığı Kurmay Başkanlığı görevlerinde bulundu. 
     Orgeneral Koşaner, 1992 yılında tuğgeneralliğe terfi ederek bu rütbe ile Kara Kuvvetleri Lojistik Plan Daire Başkanlığı ve 1. Komando Tugay Komutanlığı görevi yaptı. 
     1996 yılında tümgeneralliğe terfi eden Orgeneral Koşaner, bu rütbe ile Kara Harp Okulu Komutanlığı görevini yürüttü. Orgeneral Koşaner, 2000 yılında korgeneralliğe terfi ederek Milli Savunma Bakanlığı Müsteşarlığı ve Kıbrıs Türk Barış Kuvvetleri Komutanlığı görevlerinde bulunduktan sonra 30 Ağustos 2004 tarihinden itibaren geçerli olmak üzere orgeneralliğe terfi ederek Ege Ordu Komutanlığı'na atandı. 
     Nurdan Koşaner ile evli olan Orgeneral Koşaner, iki çocuk babası. Orgeneral Koşaner, İngilizce biliyor. 
     
     ORGENERAL İSMAİL KOÇMAN'IN ÖZGEÇMİŞİ... 

     Kara Kuvvetleri Eğitim ve Doktrin Komutanı Orgeneral İsmail Koçman'ın özgeçmişi de şöyle 
     Orgeneral İsmail Koçman, 1943 yılında Sakarya Karasu'da doğdu. 1962 yılında Kara Harp Okulu'ndan, 1963 yılında Topçu Okulu'ndan mezun oldu. 
     1973 yılına kadar Kara Kuvvetleri Komutanlığı'na bağlı çeşitli birliklerde takım, bölük ve batarya komutanlığı yapan Orgeneral Koçman, 1975 yılında Kara Harp Akademisi'nden mezun oldu. 
     Kurmay subay olarak Genelkurmay Merkez Daire Başkanlığı emrinde olan Orgeneral Koçman, Kara Harp Akademisi Öğretim Üyeliği, Kıbrıs Türk Barış Kuvvetleri Güvenlik Komutanlığı Kurmay Başkanlığı, Genelkurmay Teşkilat ve Eğitim Daire Kurs Şube Müdürlüğü, Maltepe Askeri Lisesi Komutanlığı, 2'inci Piyade Tümen 197'inci Piyade Alay Komutanlığı, 1'inci Ordu Personel Başkanlığı, 8'inci Kolordu Kurmay Başkanlığı ve 28'inci Motorlu Piyade Tugay Komutan Yardımcılığı görevlerini yürüttü. 
     Tuğgeneralliğe 1992 yılında terfi eden Orgeneral Koçman, tuğgeneral rütbesi ile Kara Kuvvetleri Eğitim Daire Başkanlığı ve KKTC Güvenlik Kuvvetleri Komutanlığı görevlerinde bulundu. 
     Tümgeneralliğe 1996 yılında terfi eden Orgeneral Koçman, tümgeneral rütbesi ile Harp Akademileri Komutanlığı Kurmay Başkanlığı ile Levazım Maliye Okulu ve Eğitim Merkezi Komutanlığı görevlerinde bulundu, 2000 yılında korgeneralliğe terfi etti. Korgeneral rütbesi ile 9'uncu Kolordu Komutanlığı ve Kara Kuvvetleri Denetleme ve Değerlendirme Başkanlığı görevlerini yürütmesinden sonra, 30 Ağustos 2004 tarihinden geçerli olarak orgeneralliğe terfi eden Orgeneral Koçman, Kara Kuvvetleri Eğitim ve Doktrin Komutanlığı görevine atandı. 
     Orgeneral Koçman, evli ve bir çocuk babası. 
     
</TEXT>
</DOC>
