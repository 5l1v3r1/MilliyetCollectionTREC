<DOC>
<DOCNO> 295100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sondun02.html </URL>
<DATE> 2004/12/06/ </DATE>
<TIME> 02.16 </TIME>
<AUTHOR>  </AUTHOR>
<HEADLINE>
Rusya, Türkiye'de Nükleer santral yapmak istiyor... 
</HEADLINE>
<TEXT>

     Rus Enerji Bakanı Viktor Khristenko ile görüşen Bakan Hilmi Güler, boğazlarda yaşanan tanker trafiğini anlattı. Rus bakan da, Türk nükleer enerji santralerinin yapımına talip oldu. 
     Rus ve Türk heyetler arasında, Putin gelmeden önce görüşmeler başlamıştı. 
     Rusya Enerji ve Sanayi Bakanı Viktor Khirstenko, Türk muhabatı Hilmi Güler'i Enerji Bakanlığı'nda ziyaret etti. 
     
     Türk tarafı, tanker trafiğindeki artışı anlattı 
     Yaklaşık iki saat süren görüşmelerde Türk tarafı, Boğazlarda yaşanan tanker trafiğindeki artışı Rus tarafına anlattı. 
     Güler'in "artık bu boğazlar bu trafiği kaldırmıyor" sözlerine Rus tarafından herhangi bir tepki gelmedi. 
     Ancak kapalı kapılar ardından Rusya'nın petrolü Trakya üzerinden Ege'ye indirmek konusunda kararlı göründükleri belirtiliyor. 
     Görüşmede, Rusya Türkiye'nin yapmaya karar verdiği nükleer santraller için işbirliği teklif etti. 
     
     Khirstenko "İşbirliğine açığız" 
     Konuk bakan Khirstenko basın toplantısında da "biz sadece Rusya'da değil diğer ülkelerde de bir çok nükleer santral inşa ettik. Ayrıca hukuki alt yapı için de bizim tecrübemizden yararlanabilirsiniz. İşbirliğine açığız" dedi. 
     İki bakan yarın da Çankaya Köşkü'nde Mavi Akım'la Samsun'a gelen gazın Adana Ceyhan'a indirilmesi için mutabakat zaptı imzalayacak. 
     Proje gerçekleşirse Rusya'dan gelin gazın İsrail ve diğer Akdeniz ülkelerine satışı gündeme gelecek. 
     Rusya Devlet Başkanı Vladimir Putin de bugün Türkiye'ye geldi. Putin'in temaslarında, terörle mücadele, ekonomik işbirliği ve askeri konular gündeme gelece 
     
</TEXT>
</DOC>
