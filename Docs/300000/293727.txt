<DOC>
<DOCNO> 293727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sondun14.html </URL>
<DATE> 2004/12/01/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Ukrayna'nın geleceğini belirleyecek oturum başladı 
</HEADLINE>
<TEXT>

     Ukrayna'da, Başbakan Viktor Yanukoviç hakkındaki güvensizlik önergesini görüşmesi beklenen parlamentonun bugünkü oturumu başladı. 
     Parlamento Başkanı Vladimir Litvin, parlamento çalışmalarının devam etmesi için gereken milletvekili sayısına ulaşıldığını söyledi. 
     Ukrayna'da 21 Kasım'da yapılan devlet başkanlığı seçimlerine itiraz eden muhalefet, Yanukoviç hakkındaki güvensizlik önergesini, seçimlerin yenilenebilmesi açısından bir fırsat olarak görüyor. 
     Parlamento çalışmalarının devam edebilmesi için oturuma en az 226 milletvekilinin katılması gerekiyor. 
     Muhalefet lideri Viktor Yuşçenko'ya destek veren on binlerce Ukraynalı, seçimlerin yenilenmesi talebiyle protesto gösterilerinde bulunuyor. 
     
</TEXT>
</DOC>
