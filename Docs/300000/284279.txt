<DOC>
<DOCNO> 284279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/29/spor/ydilmen.html </URL>
<DATE> 2004/10/29/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Ön liberolar önemli 
</HEADLINE>
<TEXT>



- Fenerbahçe bu maçta favori mi, neden 
- Kesinlikle favori değil. İstatistiklere baktığımız zaman, son yıllarda büyükler genelde ev sahibi olma avantajını iyi kullanıyorlar. Geçen yıl Fenerbahçe'nin, İnönü'de rahat kazandığı bir maç var. Ama bunun sebebi düşüşe geçen değil, havlu atan bir Beşiktaş'a karşı oynamasıydı. Dirençsiz bir Beşiktaş ile karşılaştı. Siyah - Beyazlı takım şimdi puan olarak belki geride... Ama iki haftadır kazandığı için moralli ve çıkışta... Fenerbahçe, derbiyi özür maçı olarak gören bir Beşiktaş ile oynayacak. 
- Daum takımı hangi taktikle oynatmalı 
- Bu maçta özellikle orta sahadaki iki ön liberonun ikisinin de defans özelliğinin olması gerek. Tabii Nobre, Pierre ve Alex üçlüsü bir arada oynadığı sürece ve sistemden de taviz verilmediği için bu mümkün olmuyor. Ayrıca zor maçlarda dezavantaj yaratıyor. Daum yüksek bir olasılıkla bu üçlüyü yine oynatacağına göre orta saha düzenini değiştirip, kanatlardan birinde fedakarlık yapabilir. Eğer Alex, Nobre ve Hooijdonk oynayacaksa, zaten bunu yapmak zorunda. 
- Fenerbahçe'nin en zayıf yönü neresi 
- Fenerbahçe'nin zayıf taraftarlarından çok avantajlarını görmek lazım. Rakibine göre daha rahat, tecrübeli oyuncuları var. Hem seyircinin, hem Beşiktaş'ın maçın başındaki baskısını rahatlıkla kaldırabilecek futbolcuları bulunuyor. Ancak Alex ve Aurelio'dan kurulu bir orta saha ile çıkarlarsa, bu dezavantajın ötesine gider, Beşiktaş'ı daha şanslı kılar. 
- Fenerbahçe'nin en güçlü yeri neresi 
- Duran toplar Fenerbahçe'nin en büyük silahı. Bir de rakip savunmada çok faul yapan defans oyuncularının bulunduğunu gözönüne alırsak, bol bol ölü top şansı bulacaklar. Ayrıca bu maçta iki takımdan da penaltı bekliyorum. 
- Kadro nasıl olmalı, Sakarya on biri mi çıkmalı, kimler kesilmeli Tuncay, Deniz, Serkan oynamalı mı 
- Sakarya maçındaki on bir, Beşiktaş karşısında sıkıntı yaratır. Çünkü rakip daha dirençli ve arzulu olacak. İsimler o kadar önemli değil. Israrla vurgulamak istiyorum, orta göbekte defansif özelliği yüksek iki ön libero şart. 
- Fenerbahçe'de maçın kaderini kim değiştirir 
- Kesinlikle Daum. 
- Daum, Beşiktaş'ta kime önlem almalı 
- İki takım da rakiplerine karşı önlem almayı düşünmüyor. Adam markajı yaptırmıyorlar. Kendi oyuncularını rakibe kabul ettirmek istiyorlar. 
- Olası bir yenilgi Daum'un ve şampiyonluğun geleceğini tehdit eder mi 
- Bana göre etmez. Zaten etmemeli de. 



</TEXT>
</DOC>
