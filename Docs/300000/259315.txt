<DOC>
<DOCNO> 259315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/son/soneko52.html </URL>
<DATE> 2004/07/30/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
Temmuz ayında hisse senetleri yüzde 7.87 değer kazandı... 
</HEADLINE>
<TEXT>

     Temmuz ayında, hisse senetleri ortalama yüzde 7.87 oranında değer kazandı Temmuz ayı boyunca İstanbul Menkul Kıymetler Borsası İMKB Ulusal 100 Endeksi 1,413.26 puanlık artışla 19,380.86 puana yükseldi. Mali endeks hisselerinin artışı yüzde 9.21, sanayi endeksi hisselerinin artışı yüzde 9.93 ve hizmetler endeksi hisselerinin artışı da yüzde 0.41 olarak belirlendi. 
     Temmuz ayında döviz ve altın yatırımcıları kayıp yaşadı. ABD Doları'nın Türk Lirası satış fiyatı yüzde 1.34 düşerek, Temmuz ayını 1 milyon 468 bin liradan tamamladı. 
     Euro aylık bazda yüzde 1.99 düşüşle Temmuz sonunda 1 milyon 774 bin lira oldu. İngiliz Sterlini yüzde 0.93'lük düşüşle 2 milyon 675 bin liraya ve İsviçre Frangı da yüzde 3.01'lik düşüşle 1 milyon 160 bin liraya geriledi. 
     Temmuz ayında 24 ayar külçe altının satış fiyatı yüzde 2.63 oranında düşerek 18 milyon 500 bin liraya, Cumhuriyet altınının satış fiyatı da yüzde 2.34 oranında düşerek 125 milyon liraya indi. 
     Yatırım fonlarına katılma belgeleri Temmuz ayında ortalama yüzde 2.26 oranında artış kaydetti. 
     Geçen ay hazine bonosu ve devlet tahvilindeki aylık net kazançlar yüzde 1.57-2.35 arasında oldu. Repo yatırımcıları da net yüzde 1.42 kazanç elde ettiler. 1 ay vadeli mevduat faizinin net getirisi ise yüzde 1.52 olarak gerçekleşti. 
     
</TEXT>
</DOC>
