<DOC>
<DOCNO> 254685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/magazin/axmag02.html </URL>
<DATE> 2004/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir 'muzır BBG' eksikti 
</HEADLINE>
<TEXT>


DIŞ HABERLER 

İngiltere'de yayın yapan Bravo televizyon kanalı, en marjinal "reality show"ların yapımcılarının bile dudaklarını uçuklatacak yeni bir şova hazırlanıyor. İngiliz Daily Telegraph gazetesinin haberine göre, gelecek ay kablodan yayınına başlanacak "Private Stars" isimli şovda, halktan beş erkek, 5 kadın porno oyuncusuyla bir eve girecek. 10 kişinin tüm davranışları 24 saat boyunca kamerayla gözetlenecek. 10 kişinin evde kaldıkları süre boyunca bol bol seks yapmaları gerekiyor. İzleyicilerin oylarıyla yatakta en düşük performansı gösteren yarışmacı elenecek. Yarışmanın birincisiyse ödül olarak bir porno yapımcısıyla kontrat yapacak. Şovun yapımcısı da, dünyanın önde gelen pornografi şirketlerinden Private. Kabloda rating rekorları kırması beklenen şovun İngiltere'de büyük tartışma yaratacağı belirtiliyor. 


</TEXT>
</DOC>
