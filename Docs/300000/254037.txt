<DOC>
<DOCNO> 254037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/yasam/axyas02.html </URL>
<DATE> 2004/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasta daha ölmeden 'öldü raporu' yazıldı 
</HEADLINE>
<TEXT>


Ameliyat olan hastanın iki doktorun ihmali yüzünden öldüğünü belirten iki hemşire, savcılığa suç duyurusunda bulunurken, doktorlar konuşmak istemiyor 

ERAYDIN AYTEKİN Sivas DHA 

Sultan 1. İzzettin Keykavus Devlet Hastanesi'nde ameliyat olan 3 çocuk annesi Adul Yıldız'ın 32 , 2 doktorun ihmali nedeniyle göz göre göre öldüğünü ileri süren hemşireler Nur Dilek Güneş ile Arife Erkılıç'ın suç duyurusu üzerine savcılık soruşturma başlattı. 
İncetaş köyünde yaşayan Yıldız, bir ay önce Yıldızeli Devlet Hastanesi'ne götürüldü. Safrakesesi rahatsızlığı teşhisi konulan Yıldız, Sultan 1. İzzettin Keykavus Devlet Hastanesi'ne sevk edildi. Dr. Kamil Uluocak tarafından 2 kez ameliyat edilen Yıldız, tedavisinin daha iyi koşullarda yapılması için Cumhuriyet Üniversitesi Hastanesi'ne gönderildi. Uluocak, hastaneye kabul edilmeyince geri getirilen Yıldız'a bir operasyon daha yaptı. 3 ameliyata rağmen düzelmeyen Yıldız, 1 Temmuz akşamı fenalaştı. Genel Cerrahi Servisi hemşireleri, Uluocak'a ulaşamayınca, nöbetçi doktor Saffet Doğanay'a haber verdi. Doğanay'ın müdahalede bulunmadığı öne sürülen Yıldız, birkaç saat sonra öldü. 

Bir saat sonra öldü 
Savcılığa başvuran hemşireler Güneş 24 ve Erkılıç 28 , hastanın ölümünde Doğanay ve Uluocak'ın ihmalleri olduğunu öne sürdü. Hemşirelere göre olay şöyle gelişti 
Doğanay, "Hasta ölmek üzere, acil gelir misiniz " diyen Güneş ve Erkılıç'a, "Eks olmuş hastaya ne yapabilirim" diyerek gelmek istemedi. Hemşirelerin "Hastayı kendiniz görüp gözlemlemelisiniz" sözlerine sinirlenen Doğanay, "Emredersiniz" diyerek telefonu kapattı. Hemşirelerin EKG incelemesinde, Yıldız'ın kalbinin dakikada 48 atımla çalıştığı belirlendi. Bu sırada gelen Doğanay, Yıldız'ın yüzüne baktıktan sonra hemşire odasına giderek ölüm raporu yazdı. Ancak hastanın kalbinin attığını gören hemşirelerin durumu bildirdiği Doğanay, EKG k ğıdının odasına gönderilmesini istedi. Yıldız'ın başında bulunmasını isteyen Güneş ve Erkılıç'a sinirlenen Doğanay, "Kim oluyorsunuz. Hemşireliğinizi bilin. Doktor olarak hastaya 'ölmüş' demişsem, ölmüştür" dedi. 
Bu tartışmadan 10 dakika sonra servise gelen Dr. Saffet Doğanay, "Neden EKG çektiniz. Benim eks raporum var" diye tepki gösterdi. Hastanın yoğun bakıma alınmasını isteyen Doğanay, "Sırf sizi başında dikmek ve sabahlatmak için yaptım" dedi. Ancak Yıldız, bir saat sonra öldü. 
Ölüm haberini alınca "Mutlu oldunuz mu Ben 10 yıllık nöroloji uzmanı olarak hasta ölmüş demişsem, ölecektir" diyen Doğanay, yeni bir rapor hazırladı. 
Dr. Uluocak'ı da suçlayan Güneş ve Erkılıç, "Hayati tehlike arz etmeyen bir ameliyat sonrası hastanın bakımsızlıktan ölümüne sebep oldu. Gerekli tahlilleri yapılmamıştır. Olay günü 16.00'dan 24.00'e kadar kendisine ulaşılamadı" dediler. 

Doktorlar konuşmuyor 
Savcılığın soruşturma başlatması üzerine 6 Temmuz'da köye giden bir ekip, Yıldız'ın mezarını açarak, cenazesini Ankara Adli Tıp'a gönderdi. Suçlanan doktorlardan Kamil Ulucak, görüşme isteğini reddetti. Dr. Saffet Doğanay da "Kararı yargı verecek. Sağlık Ş rası dosyayı inceleyecek. Açıklama yapmayacağım" dedi. 



</TEXT>
</DOC>
