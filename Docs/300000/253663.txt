<DOC>
<DOCNO> 253663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sontur13.html </URL>
<DATE> 2004/07/07/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Eski eşinin kardeşini sokak ortasında vurdu .. 
</HEADLINE>
<TEXT>

     Kırşehir'de bir kişi, eski eşinin kardeşini sokak ortasında tabancayla vurarak öldürdü. 
     AA muhabirinin aldığı bilgiye göre, Tekin G. 30 , bir süre önce ayrıldığı eşi Fatma Göğüsger ve ailesi ile dün akşam saatlerinde telefonla tartıştı. Tekin G, iddiaya göre, tartışma sırasında boşandığı eşinin ailesini ölümle tehdit etti. 
     Tekin G, sabah işine gitmek için Medrese Mahallesi Ahmet Yesevi Bulvarı'nda evinden çıkmakta olan eski eşinin kardeşi Tuncer Göğüsger'e 34 tabancayla ateş etti. 
     Göğsünden ve başından vurulan Tuncer Göğüsger, olay yerinde hayatını kaybetti. Olaydan sonra kaçan Tekin G'nin yakalanması için polis tarafından çalışma başlatıldı. 
     Bu arada, zanlı Tekin G'nin, 1988 yılında cinayet nedeniyle tutuklandığı, daha sonra şartlı salıverme yasasından yararlanarak tahliye edildiği bildirildi. 
     Öte yandan, eski eniştesi tarafından öldürülen Tuncer Göğüsger'in, eski Kırşehir Milletvekili ve eski RTÜK Başkan Yardımcısı Şevki Göğüsger'in yeğeni olduğu öğrenildi. 

     
</TEXT>
</DOC>
