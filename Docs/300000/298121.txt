<DOC>
<DOCNO> 298121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/yasam/yas04.html </URL>
<DATE> 2004/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgilisini öldürdü sonra leme gitti 
</HEADLINE>
<TEXT>


Denizli'de, Mehmet Biniş, ayrılmak isteyen kız arkadaşını öldürüp arkadaşlarıyla içmeye gitti 

RAMAZAN ÇETİN Denizli DHA 

Pamukkale Üniversitesi Mühendislik Fakültesi öğrencisi Mehmet Biniş, aynı fakültede öğrenim gören kız arkadaşı Güneş Akkan 25 , öğrenci arkadaşları Orhan Erbil ve Kenan Akbaş'la birlikte 3 ay önce ev kiraladı. Ancak Biniş'le sorunlar yaşayan Akkan, önceki akşam ayrılmak istediğini söyledi. Sevgilisini boğazına bıçak saplayarak öldüren Biniş, odanın kapısını kilitledikten sonra, arkadaşlarından minibüs parası alarak evden ayrıldı. ATM'den para çeken Biniş, arkadaşlarına telefon ederek onları bir bara çağırdı. Aşırı alkollü olduğu için arkadaşlarının yardımıyla eve dönebilen Biniş, Akkan'ı öldürdüğünü söyledikten sonra kendinden geçti. Kapının kilidini açan Erbil ve Akbaş, genç kızın cesediyle karşılaşınca durumu polise bildirdi. Gözaltına alınan Biniş, sarhoş olduğu için polis aracının koltuğuna yatırıldı. 
Cinayeti görmediklerini söyleyen Erbil ve Akbaş, "İki sevgili arasında çıkan tartışmaya girmek istemedik. Bilseydik müdahale ederdik, çok üzgünüz. Birbirlerini çok seviyorlardı. Güneş ayrılmak isteyince aralarında tartışma çıkmıştı. Biz ders çalışıyorduk" dedi. 



</TEXT>
</DOC>
