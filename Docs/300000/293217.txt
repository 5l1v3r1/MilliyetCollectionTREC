<DOC>
<DOCNO> 293217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/29/son/sonyas12.html </URL>
<DATE> 2004/11/29/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
İşte karda kayak keyfinin maliyeti... 
</HEADLINE>
<TEXT>

     Kış mevsiminin gözde sporlarından kayak, malzemelerinin pahalılığıyla dikkati çekiyor. Kayak keyfini yaşamak için komple kayak takımı fiyatı, 655 milyon lira ile 3 milyar 240 milyon lira arasında değişiyor. 
     AA muhabirinin, kayak malzemesi satan bir firmadan aldığı bilgiye göre, malzeme seçiminde yerli ürün tercih edenler, 655 milyon lira ödeyerek, kayak takımına kavuşabiliyor. İthal malzemeyi tercih edenlerin ise 3 milyar 240 milyon lirayı gözden çıkarması gerekiyor. 
     Bu fiyatları veremeyenler de kayak merkezlerinde günlüğü 15 milyon liraya kiraladıkları kayak takımlarıyla bu keyfi yaşayabiliyor. Türkiye'nin önemli kayak merkezlerinden Erciyes'te, telesiyejden 10 kez yararlanmak isteyenler 33 milyon, teleskiden yararlanmak isteyenler de 25 milyon lira ücret ödüyor. Kayak eğitimi almak isteyenler ise saati 50-60 milyon lira kurs ücreti ödüyor. 
     Son yıllarda özellikle gençlerin tercih ettiği Snowboard fiyatı ise 500 milyon liradan başlayıp, 1.5 milyar liraya kadar çıkıyor. 
     
</TEXT>
</DOC>
