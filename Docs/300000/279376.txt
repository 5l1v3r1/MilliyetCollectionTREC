<DOC>
<DOCNO> 279376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sondun31.html </URL>
<DATE> 2004/10/12/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
ABD uçakları sivilleri vurdu, çok sayıda ölü var 
</HEADLINE>
<TEXT>

     Amerikan uçaklarının, Irak'ın Suriye sınırı yakınındaki Kaim bölgesinin doğusunda bulunan bir sivil savunma tesisini vurduğu, bombardımanda 15 ila 20 Iraklının öldüğü bildirildi. 
     Kaim hastanesi kaynakları, bu sabahki bombardımanda 15-20 kişinin öldüğünü belirtti. 
     Amerikan ordu açıklamasında ise bir Amerikan devriyesine bu sabah Kaim'de ateş açıldığı, Amerikan askerlerinden ölen ya da yaralanan olmadığı kaydedildi. Ancak açıklamada olayla ilgili ayrıntılı bilgi verilmedi. 
     Öte yandan Amerikan uçak ve helikopterlerinin Hit kentinin iki kesimine bombardıman düzenlediği belirtildi. 
     Bombardımanda 2 kişinin öldüğü, 3 kişinin yaralandığı bildirildi. 
     Bombardımanın ardından kent sakinlerinin, yerel yetkililerden, ateşkes için arabuluculuk yapmalarını istedikleri kaydedildi. 
     Hit'teki olayla ilgili olarak Amerikan ordusundan açıklama yapılmadı. 
     
</TEXT>
</DOC>
