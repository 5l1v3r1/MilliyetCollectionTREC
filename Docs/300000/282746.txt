<DOC>
<DOCNO> 282746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/sonspo08.html </URL>
<DATE> 2004/10/23/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Mehmet Okur, Utah Jazz'ın Kings'i 101-88 yendiği maçta 6 sayı attı 
</HEADLINE>
<TEXT>

     ABD Profesyonel Basketbol Ligi'nde NBA , milli basketbolcu Mehmet Okur, takımı Utah Jazz'ın Sacramento Kings'i 101-88 yendiği maçta 6 sayı attı. 
     Jazz takımında ilk beşte başlayan Mehmet Okur, Sacramento Kings ile yapılan hazırlık maçında 25 dakika oyunda kalırken 6 sayı, 3 ribaund, 2 asist ve 1 top çalma ile takımın farklı galibiyetine katkıda bulundu. 
     Utah Jazz'da Carlos Arroyo 13 sayı ve 1 ribaund, Andrei Kirilenko 13 sayı ve 7 ribaund, Kris Humphries 13 sayı ile takımın en skorer oyuncuları oldular. 
     Sacramento Kings'te ise Mike Biby 23 sayı ve 2 ribaund, Brad Miller 16 sayı ve 5 ribaund ile maçı tamamlarken takımlarının farklı yenilgisini engelleyemediler. 
     Öte yandan, Mehmet Okur'un takım arkadaşı Andrei Kirilenko, bu sezon sonunda bitecek sözleşmesinin yenilenmesi için görüşmelerin devam ettiğini duyurdu. 
     Sacramento maçı öncesi açıklama yapan Kirilenko, Jazz ile yüzde 90 oranında anlaştıklarını ve ayrıntıların görüşüldüğünü ifade ederek, 86 milyon dolar karşılığında 6 yıl daha Utah Jazz formasını giymek istediğini kaydetti. 
     
</TEXT>
</DOC>
