<DOC>
<DOCNO> 292878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sontur06.html </URL>
<DATE> 2004/11/28/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Kaçarken dereye düştü... 
</HEADLINE>
<TEXT>

     İzmir'in Konak ilçesinde, güvenlik güçlerini görünce havaya ateş ederek kaçan cinayet zanlısı, düştüğü derede yakalandı. 
     AA muhabirinin aldığı bilgiye göre, devriye görevi yapan güvenlik güçleri, Basmane 1039. sokakta durumu şüpheli olan 35 KZY 99 plakalı otomobili incelemek üzere yaklaştı. Araçta bulunanlardan Zeynel Ç., havaya ateş ederek kaçmaya başladı. 
     Bu sırada Yeşildere semtindeki dereye düşen Zeynel Ç., olay yerine gelen itfaiye ekipleri tarafından kurtarılarak, emniyet güçlerine teslim edildi. 
     Yeşilyurt Atatürk Eğitim ve Araştırma Hastanesi'ne kaldırılan Zeynel Ç'nin ayaklarında kırık olduğu belirlendi. 
     Araçta yapılan araştırmalarda Zeynel Ç'nin yanında, 7.65 milimetre tabanca, 11 adet mermi ile bir adet şarjör bulundu. 
     Yapılan soruşturmalarda, Zeynel Ç'nin, 5 Nisan günü Alsancak 1462. sokakta Hamza Kolay'ın öldürüldüğü olaya karıştığı ve bu nedenle arandığı ortaya çıktı. 
     Olayla ilgili soruşturma devam ediyor. 
     
</TEXT>
</DOC>
