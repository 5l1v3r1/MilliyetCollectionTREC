<DOC>
<DOCNO> 297931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sonsiy22.html </URL>
<DATE> 2004/12/15/ </DATE>
<TIME> 20.38 </TIME>
<AUTHOR>  </AUTHOR>
<HEADLINE>
Başbakan Erdoğan, Brüksel'de... ''Umutla geldik'' 
</HEADLINE>
<TEXT>

     Başbakan Recep Tayyip Erdoğan, Türkiye'ye müzakere tarihi verilmesi konusunda Brüksel'e ''umutla geldiklerini'' belirtti. 
     İkamet edeceği Conrad Oteli'ne gelişinde gazetecilerin sorularını yanıtlayan Erdoğan, ''Umutlu musunuz '' sorusuna, ''Umutla geldik'' karşılığını verdi. 
     Erdoğan, bir başka soru üzerine, bugün Avrupa Parlamentosu'ndan çıkan tavsiye kararından memnun olduklarını belirterek, ''İçeriğiyle pek ilgilenmiyorum, neticesiyle ilgileniyorum. Neticesi itibariyle Avrupa Parlamentosu kararı çok anlamlı bir karardır, hayırlı olsun diyorum'' dedi. 
     Fransa Cumhurbaşkanı Jacques Chirac'tan beklentisinin ne olduğu sorusuna Erdoğan, ''konuşacağız'' yanıtını verdi. 
     Bu arada, Başbakan Erdoğan'ın Conrad Oteli'ne gelişini çok sayıda Türk basın mensubu izledi. Bazı televizyon kanalları Erdoğan'ın gelişini canlı yayınladı. 
     
</TEXT>
</DOC>
