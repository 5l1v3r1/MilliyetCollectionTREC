<DOC>
<DOCNO> 253520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sondun16.html </URL>
<DATE> 2004/07/07/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Zerkavi'nin kaseti yayınlandı Berg'in başı neden kesildi 
</HEADLINE>
<TEXT>

     Irak'ta faaliyet gösteren Ürdünlü militan Ebu Musab Ez Zerkavi, Amerikalı rehine Nicholas Berg'i, para önerilmesine rağmen intikam için öldürdüklerini söyledi. 
     Bazı internet sitelerinde Ez Zerkavi'ye ait olduğu ileri sürülen 60 dakikalık bir ses kaydı yayınlandı. 
     Ses kaydındaki konuşmacı, Berg'i kurtarmak için para ödeme dahil birçok girişimde bulunulduğunu belirterek, ''Bize ne kadar para istersek vermeye hazırlardı. Ama biz bacılarımızın ve milletimizin intikamını almayı tercih ettik'' dedi. 
     Konuşmacı, Berg'in başının kesilmesini eleştiren Iraklı din adamlarını da eleştirdi ve ''kafirlerle savaşmaktan korktukları için'' böyle davrandıklarını ileri sürdü. 
     Kayıttaki sesin Ez Zerkavi'nin sesine benzediği belirtildi. 
     
</TEXT>
</DOC>
