<DOC>
<DOCNO> 282214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sonspo10.html </URL>
<DATE> 2004/10/21/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Sakaryaspor, Fenerbahçe'den puan almayı hedefliyor 
</HEADLINE>
<TEXT>

     Sakaryaspor Teknik Sorumlusu Şaban Yıldırım, Fenerbahçe deplasmanından puanla dönmeyi hedeflediklerini söyledi. 
     Yıldırım, AA muhabirine yaptığı açıklamada, Ankaragücü maçında gösterdikleri başarıyı sürdürmek istediklerini belirterek, ''İşimiz çok zor ama deplasmandan puanla dönmek istiyoruz'' dedi. 
     Ligin ilk yarısını son sıralarda bitirmek istemediklerini ve puana ihtiyaçları olduklarını ifade eden Yıldırım, şunları kaydetti 
     ''Şükrü Saracoğlu Stadı'na dünyanın hangi takımı gelirse gelsin, zor bir deplasman olarak değerlendirir. Bizim için de çok zor bir maç. Fakat biz kayıp bir hafta olarak bakmıyoruz. Hedefimiz buradan puan ya da puanlarla dönmektir. Futbolcularım geçen haftalara oranla daha hırslı ve istekli. Kazanmak için gideceğiz. Bunu başarabiliriz.'' 
     
</TEXT>
</DOC>
