<DOC>
<DOCNO> 260694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/siyaset/siy03.html </URL>
<DATE> 2004/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın müdürü gönderildi 
</HEADLINE>
<TEXT>


Başbakan Erdoğan'ın Muamelat Müdürü Bulut, Başkan Topbaş tarafından görevden alındı 

MEHMET DEMİRKAYA İstanbul 


Başbakan Recep Tayyip Erdoğan'ın belediye başkanlığı sırasında İstanbul Büyükşehir Belediyesi Meclis Muamelat Müdürlüğü'ne getirdiği Mahmut Bulut görevden alındı. İstanbul Büyükşehir Belediye Başkanı Topbaş'ın belediye kadrolarındaki atamaları devam ediyor. Topbaş'ın izne ayrılmadan önce imzaladığı 6 müdürlük atamasında, Meclis Muamelat Müdürlüğü dikkat çekiyor. 1994'te Erdoğan tarafından atanan Bulut, 10 yıldır aynı görevi sürdüren az sayıda bürokrattan biriydi. Bulut, Personel Daire Başkanlığı'na şube müdürü olarak gönderilirken, yerine yardımcısı Kadir Erol getirildi. 
Mezarlıklar Müdürü Seyit Ahmet Olgun, Ambarlar Müdürlüğü'ne şube müdürü olarak atandı. Diğer atamalar şunlar Mehmet Şimşek Deniz İmar Müdürlüğü'ne, Semih Turhan İstimlak Müdürlüğü'ne, Sami Kılıç Emlak Müdürlüğü'ne atandı. 
KİPTAŞ Genel Müdürü İsmet Yıldırım'ı geçen hafta görevden alan Topbaşın, sonra göreve iade etmesi çeşitli dedikodulara yol açtı. 



</TEXT>
</DOC>
