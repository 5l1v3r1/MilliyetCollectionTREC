<DOC>
<DOCNO> 293866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sonspo23.html </URL>
<DATE> 2004/12/01/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Şenol Güneş Herhangi bir takımı çalıştırmayacağım... 
</HEADLINE>
<TEXT>

     Milli takımlar eski teknik direktörü Şenol Güneş, şu an için herhangi bir takımı çalıştırmayacağını söyledi. 
     İstanbul Atatürk Olimpiyat Stadı'nda organize edilecek Şampiyonlar Ligi final maçının logo tanıtımına katılan Güneş, toplantı sırasında basın mensuplarının sorularını yanıtlarken, şu an için herhangi bir takım çalıştırmayı düşünmediğini söyledi. 
     Trabzonspor'da teknik direktör Ziya Doğan'ın istifasının ardından adı bu kulüple anılmaya başlanan Güneş, şimdilik teknik direktörlük yapmayı düşünmediğini vurgulayarak, ''Henüz buna hazır değilim'' dedi. 
     Güneş, Türk futbolunun düşüşte olup olmadığı yönündeki soruyu ise ''Ben Türk futbolunun düşüşte olduğunu düşünmüyorum. Sadece bir geçiş döneminden geçiyor'' diye yanıtladı. 
     
</TEXT>
</DOC>
