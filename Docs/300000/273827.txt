<DOC>
<DOCNO> 273827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/spor/bbas.html </URL>
<DATE> 2004/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Estonya deyip geçme 
</HEADLINE>
<TEXT>


Basketbol Milli Takımımız, grubundaki formalite maçında bugün Estonya ile kozlarını paşlaşıyor. Ay - Yıldızlılar, Avrupa Şampiyonası'na seri başı olarak katılabilmek için kayıpsız yürümek istiyor 


İki eksik var 
34. Avrupa Basketbol Şampiyonası Eleme Grubu'nda rakiplerini tek tek geçerek final biletini kapan A Milli Takımımız 5. maçında bu gece saat 18.00'de Estonya ile deplasmanda karşı karşıya gelecek. NTV'den naklen yayınlanacak maçta ABD'ye giden İbrahim Kutluay ile izinli olan Mehmet Okur forma giymeyecek. Ay - Yıldızlılar, grup maçlarını kayıpsız tamamlayıp, finallerin kura çekimine seri başı olarak katılmanın hesaplarını yapıyor. 

800. sınav 

A Milli Basketbol Takımımız, bugünkü Estonya maçıyla birlikte tarihindeki 800. sınavına çıkacak. Ay - Yıldızlılar, 68 yıllık tarihinde yaptığı 799 maçın 409'unu kazanırken, 388'inden yenilgiyle ayrıldı. Türkiye, daha önce Estonya ile oynadığı 3 maçta ise 2 galibiyet, 1 yenilgi aldı. 

Tallinn'e uçtular 

A Milli Basketbol Takımımız dün sabah özel bir uçakla Tallinn'e gitti. Maçın oynanacağı salonda hafif bir ter idmanı yapan Ay - Yıldızlılar'da, Genel Menajer Doğan Hakyemez, galibiyetten başka bir düşüncelerinin olmadığını söyledi. Kafile maçın ardından bir gün daha Estonya'da kaldıktan sonra Amsterdam'a gidecek ve Hollanda ile grubunun son maçını oynayacak. 

E GRUBU PUAN DURUMU TAKIMLAR O G M A Y P TÜRKİYE 4 4 - 320 240 8 Bosna Hersek 4 2 2 276 290 6 Hollanda 4 1 3 300 328 5 Estonya 4 1 3 281 319 5 

Fenerbahçe zorlanmadı 72-65 

ARAS Cup Basketbol Turnuvası'nın ilk gününde Fenerbahçe, Darüşşafaka'yı zorlanmadan yendi. Karşılaşmanın ilk yarısını 40 - 31 önde kapayan Sarı - Lacivertliler özellikle Erdal, Emre, Booker ve Rasim'in etkili oyunuyla sonuca gitti. Turnuvada oynanan diğer maçta ise Beşiktaş, Bandırma Banvitspor'u 74 - 66 mağlup etti. 


</TEXT>
</DOC>
