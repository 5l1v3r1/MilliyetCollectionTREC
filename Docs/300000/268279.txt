<DOC>
<DOCNO> 268279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sonyas24.html </URL>
<DATE> 2004/09/01/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Hava kirliliği, gürültü ve soğuk kalp krizine davetiye... 
</HEADLINE>
<TEXT>

     Hava kirliği, gürültü ve soğuğun, kalp krizi riskini artırdığı bildirildi. 
     Almanya'nın Münih kentinde toplanan tıp kongresine sunulan bir uluslararası çalışmaya göre hava kirliği, soğuk ve gürültü, yüzde 90'ı önlenebilecek olan enfarktüs riskini artırıyor. 
     Araştırmaya göre, sürekli gürültü enfarktüs riskini 1,4 kat yükseltiyor. Ardı arkası kesilmeyen gürültü, stres hormonu salgılanmasına yol açarak kan basıncını olumsuz etkiliyor. 
     Enfarktüs riskinin, hava kirliliği seviyesine de bağlı olduğu kaydedilen araştırmada, kirliğin normal seviyenin üstüne çıkmasına bile gerek olmadığı vurgulandı. Araştırmaya göre, soğuk hava da enfarktüse davetiye anlamına geliyor. Özellikle aniden 4 derecenin altına düşen hava sıcaklığı, kriz riskini artırıyor. 
     
</TEXT>
</DOC>
