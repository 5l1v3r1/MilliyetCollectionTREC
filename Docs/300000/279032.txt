<DOC>
<DOCNO> 279032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/11/yazar/temelkuran.html </URL>
<DATE> 2004/10/11/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Söz doğruysa "tezg hı" yıkar mı 
</HEADLINE>
<TEXT>
'Çemberdeki' gül oyalar .. 
Bence doğru söz, dayanıklı bir maddedir. İnsanların doğru sözü tanıyacak kalpleri olduğuna da inanmak zorundayım.. 

Çözülen SSCB'nin eski mallarının satıldığı "Rus Pazarı"nı hatırlatıyor şu yıldızlık yarışmaları. Her bir küçük kırmızı yıldızla birlikte bir anlam parçası daha satılmıyor muydu aslında Herkes en gizlisinde sakladığı hik yesini koyuyor şimdi televizyon tezg hına. İnsanlar, kişisel mitolojilerini oluşturan anlamları açlık, yoksulluk, zorluk, yoksunluk vb.. ucuza satılan, satın alınsın diye 2 - 3 sözcükle, telaşla yalvarılan ve aceleyle gazete k ğıtlarına sarılan Rus malları gibi "düşürüyorlar" ekranın tezg hına... Televizyon, anlamın bit pazarı. İnsanlığın bonmarşe'si orası. Peki orada h l bir imk n var mı Paranın yalanları arasında insanın gerçeğine dair bir söz söylenebilir mi, reklam arası 
Ne tuhaf Peygamberler dinlerini hep pazarlarda, tezg hların ortasında ilan etti Reklam aralarında okudular şiirlerini Acaba söz, söylendiği yer neresi olursa olsun eğer yeterince iyiyse kalbe isabet eder mi Yoksa söz ne kadar iyi olursa olsun anlamı konulduğu "tezg h" mı belirler 

Tezg hın neresinde durmalı 
Bunları yazıyorum çünkü, Kanal D'de yayımlanan "Çemberimde Gül Oya" dizisi üzerinden, daha genel bir meseleyle ilgili bir şeyler söylemek niyetindeyim. Geçtiğimiz cuma günü, dizinin son bölümü yayımlandı merak edilen işkence sahneleriyle birlikte. Birkaç haftadır "çok fena Solcu" arkadaşlar tarafından eleştiriliyor dizi. Eleştiriler, "eski Solcuların hik yelerini 'ekran tezg hına' düşürdüğü için" dizinin yönetmeni ve senaristi Çağan Irmak'a duyulan tepkiden besleniyor. Benim meselem de bu zaten Tezg hın neresinde durmalı 
Tezg hın dışındakiler yok sayılırken, içindekiler yok edilesiye eksiltilirken, nerede 

Büyük gazete, büyük kanal 
Burnuna kadar ortalamanın faşizmine boğulmuş, gösterdiği her şeyin içini boşaltan televizyon ekranında bu memleketin en acılı hik yesini anlatmak o hik yeye ihanet etmek midir Eğer öyle ise, o zaman yazan - çizen - düşünen insanlar, kalabalıkları zavallılaşan beğenileri ve güdükleşen gösterileriyle baş başa mı bırakmalıdır Ki eğer böyle bir seçim yapılacaksa bu ihanet etmeme hassasiyeti midir yoksa kişisel bir kirlenmeme telaşı mıdır Düşünen insanlar "Halk bizi anlamıyor" ile başlayan, giderek "Zaten anlamazlar" cümlesine dönüşen yalnızlıklarıyla İstanbul'daki bir mahallelik cumhuriyetlerine mi çekilmeliler Ekranın ya da medyanın mevcut düzeninin anlamı ve sözü tahrip edişine karşı sözü yine orada söylemek en kusursuzu olmasa bile var olan imk nlar içinde kalabalıklara dokunabilen tek yöntem. Yoksa mesela ben niye "büyük bir gazetede" yazayım ki Sözün söylendiği yerin sözü bütünüyle tanımladığını, eksilttiğini ve biçimlendirdiğini kabul edecek, kabullenecek olursak... Televizyonda 12 Eylül öncesi ile ilgili hiçbir şey söylenmemesi gerekirdi. Söylenmemesi daha mı iyi Bu, bir sorudur hakikaten. Anlatacaklarının azalmasını göze almak mı doğrudur yoksa anlatacaklarından ödün vermediğin için hiç konuşmamak mı 

İnanmak mecburiyeti 
Konumlar zihniyetleri belirler. Belki "tezg hların arasında söz söyleyen" biri olarak "Eksik de olsa söylemek l zım" deyişim bu yüzdendir konumum zihniyetimi belirlemiştir. Sonra konumumun belirlediği zihniyetim dönüp konumumu onaylamıştır. Olabilir. Tartışılabilir. Ama "Çemberimde Gül Oya" dizisinin, işkenceci, psikopat, mafya tiplemelerinin "asil ve karizmatik" gösterildiği böyle bir "ekran tezg hında" işkenceden insanlık dışı bir mesele olarak bahsetmesi, Türkiye'de bu işin en berbat şekilde yapıldığını, devletin bu ülkede iyi çocukları alıp mahvettiğini söylemesi iyi bir şeydir. Dizinin işkenceyi biraz da saklayarak göstermesi bir televizyon dizisi olmasından kaynaklanmaktadır. Bu, "tezg hın" eksiltici gücüdür. 
Ben, doğru sözün dayanıklı bir madde olduğunu düşünüyorum. Özgül ağırlığının tezg hın imal edildiği malzemeden daha fazla olduğuna... İnanmak zorundayım. İnsanların yanlış bir yerde de olsa doğru sözü tanıyacak kalpleri olduğuna da. Sanırım kalabalıklara konuşacak olan bütün çocuklar böyle... 



</TEXT>
</DOC>
