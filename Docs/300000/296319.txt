<DOC>
<DOCNO> 296319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sontur13.html </URL>
<DATE> 2004/12/09/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
''Süt kardeşi''ne tecavüz etti 
</HEADLINE>
<TEXT>

     Nail KAHRAMAN DHA 

BURSA'da birlikte büyüdüğü 24 yaşındaki F.N.'nin boğazına bıçak dayayıp, tecavüz ettiği öne sürülen 29 yaşındaki Oğuz Dolaş'ın yargılanmasına başlandı. Duruşmada sanığa seslenen F.N., "Biz süt kardeştik bana nasıl kıydın '' dedi. 
     Kemerçeşme Mahallesi'nde 2 ay önce tecavüze uğradığını öne süren F.N., savcılığa suç duyurusunda bulundu. F.N., aynı mahallede oturdukları ve ailece görüştükleri Oğuz Dolaş'ın, eve gelip, boğazına bıçak dayadıktan sonra kendisine tecavüz ettiğini öne sürdü. Olayın ardından yakalanan Oğuz Dolaş, sevk edildiği mahkemece tutuklandı. Hakkında Bursa 4'üncü Ağır Ceza Mahkemesi'nde Irza geçme' suçundan 10 yıla kadar hapis cezası istemiyle dava açılan Oğuz Dolaş, ilk kez hakim karşısına çıktı. Mahkemede ifade veren evli ve 1 çocuk babası Dolaş, "F. ile yaklaşık 8 yıl arkadaşlık ettik. Olay günü beni evine davet etti. Eşimle aram bozuktu. Bununla ilgili konuşmaya başladık. Daha sonra kendi isteğiyle ilişkiye girdik. Ben onu zorlamadım'' dedi. 
     Duruşmada hazır bulunan F.N. ise, olay gecesi yaşadıklarını anlatırken, sanığın yalan söylediğini belirterek şöyle dedi 
     "Babaannemlerin üst katında oturuyorum. Olay gecesi duş almak için evime çıktıkm Ben duşa girince zil çaldı. Babaannemin geldiğini düşünerek, bornozu giyip, kapıyı açtım. Karşımda Süt kardeşim' diye hitap ettiğim Oğuz'u gördüm. Kendisi bana, Adam öldürdüm. Burada saklanmam gerek' dedi. Ben de saklanamayacağını söyledim. Bu kez küfürlü konuşmaya başladı. Gitmesini istedim, beni tehdit etti. Gitmeyeceğini anlayınca üzerimi değişmek için yatak odasına gittim. O da peşimden geldi. Bornomuzu çıkarmak istedi. Ne yapıyorsun, seninle kardeş gibiyiz' dedim. Sinirlendi ve boğazıma bıçak dayayıp, zorla ırzıma geçti. Kortuğum için kimseye birşey söyleyemedim. Olaydan 3 gün sonra savcılığa şikayette bulundum.'' Tarafları dinleyen mahkeme heyeti, olay yerinin alt katında oturan F.N.'nin babaannesi ve dedesinin ifadelerinin alınması için duruşmayı Ocak ayına ertelerken, sanığın tutukluk halinin devamına karar verdi. 
     
</TEXT>
</DOC>
