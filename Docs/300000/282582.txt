<DOC>
<DOCNO> 282582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/dunya/axdun01.html </URL>
<DATE> 2004/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ermeni yanlısı mısın, değil misin' açıkla 
</HEADLINE>
<TEXT>


Amerikan Türk Dernekleri Asamblesi Demokrat Senatör Kerry'ye mektup yazıp 'net tavır' istedi 

YASEMİN ÇONGAR Washington 


ABD'de yaşayan Türk kökenliler, Başkan adayı Demokrat Senatör John Kerry'ye mektup yazarak, "Ermeni soykırımı tezlerini destekleyip desteklemediğini" sordular. 
Amerikan Türk Dernekleri Asamblesi ATAA yöneticileri, Kerry'ye gönderdikleri mektupta, Demokrat adayın son dönemdeki 2 açıklamasının, Türk - Amerikan toplumunu memnun ettiğini vurguladılar. Mektuba göre, bu açıklamalar Demokrat Senatör'ün Türkiye'nin ABD'nin önemli ortaklarından biri olduğunu söylemesi ile Zaman gazetesine verdiği "son on yılda hiçbir zaman Ermeni soykırımı iddiasına destek çıkmadığı" şeklindeki demecinden oluşuyor. 
ATAA yöneticileri, mektupta, Kerry'den beklentilerini, "Türk - Amerikan toplumu, 'Son 10 yıl içinde sözde Ermeni Soykırımı kavramını destekleyen hiçbir ifadede bulunmadım' söyleminizin doğruluğunu acil olarak onaylamanızı rica etmektedir" diye dile getirdiler. 


</TEXT>
</DOC>
