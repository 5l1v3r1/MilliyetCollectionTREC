<DOC>
<DOCNO> 280917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/yasam/axyas02.html </URL>
<DATE> 2004/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'un her taşı çete 
</HEADLINE>
<TEXT>


'Mahalle çetesi', haraç vermeyen berberden, askerden gelen oğlunu öldürerek intikam aldı 

OSMAN KARA İstanbul 

Eyüp'te çete oluşturarak esnaftan haraç toplayan, mahalleliye kan kusturan 'mahalle çetesinin' son kurbanı, kendilerine karşı gelen bir aile oldu. Güzeltepe Mahallesi'ndeki esnaftan haraç toplayan 15 kişilik grup, tehditle herkesi sindirdi, haraç vermeyen işyerlerini soydu. İlgöz ailesinin başına gelenler de, berberlik yapan baba Ahmet İlgöz'den haraç istenmesiyle başladı. İddialara göre baba İlgöz, önce bu kişileri başından savmaya çalıştı. Çete üyeleri saldırınca, baba İlgöz, Kenan Akbaba'yı bıçaklayarak öldürdü. Babası tutuklanan Zeki İlgöz 23 , tehditler üzerine dükk nı kapatıp askere gitti. Yargılanan baba İlgöz, lehine tanıklık eden çıkmayınca 20 yıl hapse mahk m oldu. 

'Silahla dolaşıyorlar' 
Bir yıl önce askerden dönen Zeki İlgöz, yine dükk nı açtı. 
İlgöz'ün peşini bırakmayan çete, tehditlerine yeniden başladı. Dükk na gelen Oktay Akbaba, "Bu dükk n yüzünden kardeşim öldü. 3 haftaya kadar boşaltmazsan kafana kurşun sıkarız" dedi. Pazartesi işyerine gelen kimliği belirsiz bir kişi de, İlgöz'ü 3 kurşunla öldürüp plakası alınamayan bir otomobille kaçtı. Olayın tek görgü tanığı bir kadının teşhis ettiği, sabıkalı Ulaş Akbaba henüz bulunamadı. 
Eşi cezaevinde olan, oğlu öldürülen anne Nazlı İlgöz, şöyle isyan etti "Silahlı dolaşıyorlardı, oğlumu öldürdüler. Katil biliniyor ama yakalanamadı." 


</TEXT>
</DOC>
