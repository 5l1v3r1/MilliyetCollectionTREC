<DOC>
<DOCNO> 255208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sonyas01.html </URL>
<DATE> 2004/07/13/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Broadway'de sanatçılarla işverenler anlaştı... 
</HEADLINE>
<TEXT>

     Bülent Keneş 

ABD'nin tiyatroları ve müzikalleriyle ünlü New York caddesi Brodway'de sahne alan tiyatro sanatçılarını temsil eden Sahne Sanatçıları Sendikası'nın grev yapma tehdidinin işe yaradığı ve Amerikan Tiyatroları ve Yapımcıları Birliği ile nihayet anlaşma sağlandığı kaydedildi. 
     Sendika ile Birlik arasındaki anlaşmanın süresinin 27 Haziran'da dolmasından hemen sonra başlayan ve 15 gün süren görüşmeler, özellikle sanatçıların sağlık giderleri, güvenlikleri ve sendikanın kontrolü dışında turnelere çıkılmaması gibi konularda tıkanmıştı. 
     Ancak sendikanın grev tehdidinin hemen akabinde dün yapılan pazarlıklarda, bu konularda da uzlaşmaya varıldığı kaydedildi. 
     2003 Mart ayında yapılan benzer görüşmeler anlaşmayla sonuçlanmamış ve Müzisyenler Sendikası'nın grev kararıyla Broadway'de sahnelenmekte olan birçok müzikal dört gün boyunca kapalı kalmak zorunda kalmıştı. Dört günlük bu grev yüzünden tiyatrolar 5 milyon dolardan fazla bir gelir kaybına uğramıştı. 
     
</TEXT>
</DOC>
