<DOC>
<DOCNO> 293755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sondun46.html </URL>
<DATE> 2004/12/01/ </DATE>
<TIME> 20.02 </TIME>
<AUTHOR>  </AUTHOR>
<HEADLINE>
Fransa'da sağcı parlamenterler Türkiye alehinde oy kullanılmasını istiyor 
</HEADLINE>
<TEXT>

     Fransa'da yayınlanan Le Monde gazetesi, Fransa'da iktidarda bulunan Halk Hareketi Birliği'nin UMP Avrupa Parlamentosu'ndaki üyelerinin, Dışişleri Komisyonu'nda dün yapılan oylamada Türkiye lehine oy kullanan arkadaşları Finlandiya asıllı Ari Vatanen hakkında müeyyide uygulanmasını istediklerini yazdı. 
     Le Monde gazetesi, UMP'li parlamenterlerin, dün yapılan oylamada Türkiye'ye imtiyazlı ortaklık önerilmesini talep eden önergenin reddedilmesinden büyük öfke duyduklarını bildirdi. 
     Gazete, Finlandiyalı eski otomobil yarış şampiyonu Vatanen'e Avrupa Parlamentosu'ndaki sağcı parlamenterlerin yoğun baskı yaptıklarını kaydetti. 
     Le Monde, bununla birlikte Vatanen'in, medeniyetler çatışmasını önleyeceği ve dünya barışına katkıda bulunacağı gerekçesiyle, Türkiye ile tam üyelik müzakerelerinin başlatılmasını öngören karara destek verdiğini bildirdi. 
     Avrupa Parlamentosu Dışişleri Komisyonu, dün yapılan oylamada, AB ile Türkiye arasındaki tam üyelik müzakerelerinin başlamasına destek vermişti. 
     
</TEXT>
</DOC>
