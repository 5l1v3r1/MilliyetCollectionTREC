<DOC>
<DOCNO> 299065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/yazar/toruner.html </URL>
<DATE> 2004/12/20/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Başarı 
</HEADLINE>
<TEXT>


Sonuç 
Yunanistan'la aramızda seksen yıldır devam eden Ege sorunu çözülüyor. Sorunun çözümünde uluslararası bir mahkemenin kararını kabul edeceğiz. Karar belli. Büyük olasılıkla, Yunanistan Ege'nin tam hakimi olacak. Artık kendi adalarımıza bile Yunan karasularından geçerek gidebileceğiz.Müzakerelerin başlaması beklenen 3 Ekim 2005 tarihine kadar Kıbrıs sorununu çözeceğiz. Çözüm muhtemelen Annan Planı'ndan da kötü olacak. Çünkü, Kıbrıs sorunu çözülmezse, müzakereler başlamayacak.Şekli ne olursa olsun, Almanya'nın dediği gibi "de facto" olarak Güney Kıbrıs Rum'unu tanıdık. Ek protokol TBMM'den geçer geçmez, bu gerçekleşecek. Gümrük Birliği uygulaması içine Güney Kıbrıs da alınacak. Artık, Güney Kıbrıs bize gümrüksüz olarak istediği malı satacak.Müzakerelerin bitip bitmeyeceği belli değil. Müzakerelerin başarısız olduğu anlaşılırsa, Türkiye'nin talebiyle bize özel statü verilecek. Bu durumda, Türkiye üye yapılmayacak, Avrupa Birliği'ne kuvvetli bir bağla bağlanacak.Avrupa Birliği üyelerinin üçte birinin teklifiyle müzakerelerin dondurulması gündeme gelebilecek.Türkiye'nin üyeliği, özellikle Fransa ve Avusturya halklarının oyuyla belirlenecek. Bu halklar da bizi istemiyor. Halklara sorularak siyaset yapıldığı nerede görülmüş Bizi almamak için en son bu yola gidilecek.Türkiye sözde Ermeni soykırımı yaptığını üye olmadan önce bir biçimde kabul etmek zorunda kalacak. Bu durum kriter değil ama Fransa bunu, zevk için bile olsa mutlaka istiyor.Serbest dolaşım ve tarım konularına gerekirse sınırlama getirilebilecek. Bu böyle bir ortaklık. Türkler resmen ikinci sınıf vatandaş olacaklar.Müzakereler en az 2014 yılına kadar sürecek. Asgari 10 yıl tam üyelik söz konusu olmayacak. Beklenen süre ise 15 yıl. Ölme eşeğim ölme 
Kazançlarımız bunlarla kalmıyor. Düşmanlarımızı öğrendik. Durumdan faydalanmaya hazır olanları tanıdık. Kıbrıs ve Ege sorununu çözüyoruz. Bu konularda bol taviz verip az alacağız ama bu sorunlardan kurtulacağız. 
Müzakereler başlarsa, Türkiye'nin tüm uygulamaları Avrupa'yla benzeşecek. En büyük başarı da bu. 
Bize özel muamele uygulansa da, "Başarısızız" diyebileceklerin, alternatif çözümleri yok. 



</TEXT>
</DOC>
