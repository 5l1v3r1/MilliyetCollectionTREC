<DOC>
<DOCNO> 275560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sondun28.html </URL>
<DATE> 2004/09/28/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Louvre'dan 11,5 milyon euro değerinde 2 elmas çalındı 
</HEADLINE>
<TEXT>

     Fransa'nın başkenti Paris'teki Louvre müzesinde düzenlenen antika sergisinde, değeri 11,5 milyon euro olan 2 elmas çalındı. 
     Polis, hırsız ya da hırsızların, Chopard Mücevhercilik standında sergilenen elmasları, görevlilerin standdan kısa bir süre ayrılması sırasında çaldığının belirlendiğini açıkladı. 
     Görevlilerin saat 15.00 civarında standı yaklaşık 15 dakika boş bıraktıkları ve hırsız ya da hırsızların, görevlilerin standda bulunmamasını fırsat bilerek, önce 6 milyon euro değerindeki 47 karatlık bir elması sonra da 5,5 milyon euro değerindeki 15.74 karatlık elması çaldıkları belirtildi. 
     İlk soruşturma sonuçlarında, standda alarm ve güvenlik kamerası bulunmadığı tespit edildi. 
     Elmasların, bugüne dek çalınan en pahalı elmaslar arasında bulunduğu belirtildi. 4 Temmuz 1993'te Cote d'Azur'daki bir evden 8.38 milyon euro değerindeki bir elmas çalınmıştı. 
     
</TEXT>
</DOC>
