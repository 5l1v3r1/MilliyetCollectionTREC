<DOC>
<DOCNO> 262265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/magazin/amag.html </URL>
<DATE> 2004/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Meğer gazetecilik zor meslekmiş ..' 
</HEADLINE>
<TEXT>


Doğa Rutkay, "Yaptığım program sayesinde magazin gazetecilerini anladım. Sanatçılar çok kaprisli" diyor 

Deniz Altuntaş 

Yaz başından bu yana 'Doğa Rutkay'la Yaz Zamanı' isimli programıyla NTV'de izleyicilerin karşısına çıkan Doğa Rutkay, yaptığı işin zevkli ama çok zor olduğunu söyledi. Program gereği ünlülerle röportaj yapmak zorunda olduğunu belirten Rutkay, "Onları kovalamak, röportaj yapmak çok zor. Magazin muhabirliğinin ne kadar zor olduğunu anladım. Sanatçılar çok kaprisli. Hepsi arkadaşım olduğu için kolay izin aldım" dedi. 

Yazın suda, kışın dağda 
Program sayesinde değişik sporları denediğini de dile getiren Rutkay, sözlerini şöyle sürdürdü "İki bin metreden atladım. Yamaç paraşütü yaptım. Yedi metre suyun altına daldım. Dalaman Çayı'nda rafting yaptım. Başıma gelmeyen kalmadı. İki bin metreden atlayıp aynı zamanda bunu kaydetmek çok zor. Çok korktum ve çok heyacanlandım. Program kış aylarında başka bir formatta devam edecek. Uludağ, Kartalkaya gibi kayak merkezlerinin yanı sıra Paris, Roma, Avusturya Alplerı gibi yerlere gidip oralarda program çekeceğiz." 
Yazın güney sahillerini dolaşırken dört kilo aldığını dile getiren Rutkay, fazla kilolarından kurtulmak için sıkı bir rejim yaptığını anlattı. Rutkay, 'Şeytan Sofrası' dizisi için Antakya'ya gideceğini ve bir ay boyunca orada kalacağını söyledi. 


</TEXT>
</DOC>
