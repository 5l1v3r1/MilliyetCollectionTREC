<DOC>
<DOCNO> 256286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/son/sondun18.html </URL>
<DATE> 2004/07/18/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Filistin'de hükümet krizi sürüyor... 
</HEADLINE>
<TEXT>

     Yeni Filistin Genel Güvenlik Servisi Şefi Musa Arafat, bu göreve atanmasına karşı gösterilen muhalefete rağmen istifa etme niyetinde olmadığını bildirdi. 
     Musa Arafat, gazetecilere yaptığı açıklamada, ''İstifamı sunmayacağım. Beni görevden alabilecek tek kişi, beni bu göreve atayandır'' dedi. 
     Filistin'de peş peşe gelen kaçırma eylemleri üzerine, üst düzey güvenlik yetkilileri istifa etmiş, Filistin lideri Yaser Arafat bu istifaları kabul etmemişti. 
     Başbakan Ahmed Kurey'in istifasını da kabul etmeyen Arafat, Gazze'deki güvenlik şefliği görevine yeğeni Musa Arafat'ı atamış, atamayı protesto eden 3000'e yakın Filistinli dün sokaklara dökülmüştü. 
     Öte yandan, Filistin deniz polisi şefi General Cuma Gali de Arafat'a istifasını sundu. 
     Gali, Arafat'a sunduğu istifa mektubunda gerekçe olarak, ''Gazze Şeridi'de hüküm süren kaos durumunu'' göstererek ''bu koşullarda görevine devam edemeyeceğini'' belirtti. 
     
</TEXT>
</DOC>
