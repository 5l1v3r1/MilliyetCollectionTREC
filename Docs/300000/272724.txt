<DOC>
<DOCNO> 272724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sontur10.html </URL>
<DATE> 2004/09/17/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Üniversitelerin ek kontenjanları için bir sınav hakkı daha... 
</HEADLINE>
<TEXT>

     Milli Eğitim Bakanlığı, yüksek öğretim kurumlarının ek kontenjanlarından yararlanmak isteyen öğrencilerden tek dersten başarısız olanlara bir sınav daha tanıdı. 
     Milli Eğitimi Bakanlığı'ndan yapılan yazılı açıklamada, bakanlığa yapılan başvurularda, yüksek öğretim programlarının ek kontenjanlarından yararlanmak isteyen öğrencilerden bazılarının tek dersten başarısız olmaları nedeniyle mezun olamadıklarının tespit edildiği belirtildi. Açıklamada, şöyle denildi 
     ''Yüksek öğretim kurumlarının ek kontenjanlarına başvurabilmelerine imkan vermek amacıyla Orta öğretim kurumlarından tek dersten başarısızlıkları nedeniyle mezun olamayan öğrencilere, Açık Öğretim Lisesi öğrencisi olup 2003-2004 eğitim öğretim yılı ikinci dönemi itibari ile öğrencilik durumu aktif olanlardan, Dönemleri genel lise öğrencilerinden 5 ve üzeri, mesleki açık öğretim programı öğrencilerinde yüz yüze eğitimini ve stajını tamamlamış olup mesleki eğitim tamamlama belgesi alanlar 6 ve üzerinde olanlardan, mezuniyeti için 5 kredi eksiği olan öğrencilere bir sınav hakkı daha tanınmıştır.'' Sınavlar, 25 Eylül Cumartesi günü yapılacak. 
     
</TEXT>
</DOC>
