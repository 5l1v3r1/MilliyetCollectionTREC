<DOC>
<DOCNO> 264372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sondun38.html </URL>
<DATE> 2004/08/18/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Ürdünlü kadın uçakta doğum yaptı... 
</HEADLINE>
<TEXT>

     Ürdünlü bir kadın, Hollanda'nın KLM havayollarına ait Amsterdam-Chicago seferini yapan uçağında doğum yaptı. 
     KLM sözcüsü Frank Houben, uçağın Atlantik üzerinde olduğu sırada kadının doğum sancılarının tuttuğunu ve pilotun Kanada'daki St John's havaalanına inmeye karar verdiğini, ancak uçağın yere inmesinden birkaç dakika önce, yolcular arasında bulunan doktorların yardımıyla kadının bir kız bebek dünyaya getirdiğini söyledi. 
     Uçağın inişinden sonra kadının bebeğiyle St. John's'taki bir hastaneye gönderildiği ve uçağın 4 saat gecikmeyle uçuşa devam ettiği belirtildi. 
     KLM, doğum nedeniyle beklenmedik inişin maliyetini kadının sigorta şirketinin karşılayıp karşılamayacağını araştırıyor. 
     
</TEXT>
</DOC>
