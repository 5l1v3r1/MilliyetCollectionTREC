<DOC>
<DOCNO> 257226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/guncel/gun03.html </URL>
<DATE> 2004/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Raporlar bilimsel değil, yüzeysel 
</HEADLINE>
<TEXT>


Ankara Ticaret Odası'nın çok tartışılan raporlarının "bilimsel" olmadığı, çalışmaların sahaya inmeden yapıldığı ortaya çıktı 

ANKARA Milliyet 

Ankara Ticaret Odası'nın ATO art arda açıkladığı ve kamuoyunda çok konuşulan mafya, uyuşturucu ve fuhuş raporlarında açıklanan endişe verici boyuttaki istatistiki veriler tartışma yarattı. Rakamların doğru olamayacağı tepkisiyle başlayan tartışma, çalışmaların sahaya inmeden yapıldığını ortaya çıkardı. Ekibi yöneten ATO Basın Müşaviri Melih Çuhadar da "Raporlar bilimsel araştırma niteliği taşımıyor. Biz araştırma yapmıyoruz" dedi. 
Çuhadar, çalışmalarla ilgili verilerin doğrudan ilgili kamu kurumlarından, yayımlanmış tez ve kitaplardan alındığını açıkladı. Eski gazetecilerden oluşan bir ekiple haber ajansı gibi çalıştıklarını ifade eden Çuhadar, "Bir saatte verileri kurumlardan alabiliyoruz, raporlar bir günde hazırlanıyor. Bizim tek farkımız medyanın dilini biliyoruz, raporları Türk toplumunun anlayacağı dilde hazırlıyoruz. Raporlarımız birilerini rahatsız etti" diye konuştu. 

Şik yetlere göre 
Ekibin "haber ajansı" gibi çalıştığını, her sabah gündem toplantıları yapıldığını belirten Çuhadar, araştırma raporlarının konusunu, meslek komitelerine sivil toplum örgütlerinden gelen talepler ve ATO Başkanı Sinan Aygün'e gelen şik yetlere göre belirlediklerini anlattı. 
Türkiye'nin her kesimden bilgi akışı olduğunu kaydeden Çuhadar, "Hayat Kadını Dosyası"nı, Emniyet verileri, "Fahişeliğin Öbür Yüzü" ve "Güneydoğu'da fuhuş" adlı kitaplar ve Anadolu Psikiyatri Dergisi'nden yararlanarak hazırladıklarını açıkladı. 
Çuhadar'ın verdiği bilgiye göre, diğer dosyalarda şu verilerden yararlanıldı 
"Suç Dosyası" Emniyet istatistikleri."Gizli af - Zamanaşımı Dosyası" Adalet Bakanlığı Adli Sicil ve İstatistik Genel Müdürlüğü verileri, Türkiye Barolar Birliği Dergisi, Cumhurbaşkanlığı Devlet Denetleme Kurulu DDK raporları."Hayatımız Mafya Raporu" Emniyet Genel Müdürlüğü ve Adalet Bakanlığı verileri ile kitaplardan. 

Tartışmalı veriler 

"Dilenen Türkiye Dosyası"na göre, her 1400 kişiden biri dilenci. Türkiye'deki dilenci sayısı 50 bine ulaştı. Bir dilencinin aylık geliri 750 milyon - 1 milyar lira arasında değişiyor. Sektörde dolaşan para yarım katrilyon lirayı geçiyor."Hayatsız Kadınlar Dosyası"na göre, Türkiye'deki hayat kadını dosyası 100 bine yaklaşıyor. Her 350 kadından biri fuhuş batağının eşiğinde. Sektörde bir yılda 3 - 4 milyar dolar dönüyor. Kadınların yüzde 30'u kocası tarafından fuhuşa itiliyor, hayat kadınlarının yüzde 63.4'ü resmi, yüzde 12.2'si imam nik hlı. 

</TEXT>
</DOC>
