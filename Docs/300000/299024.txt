<DOC>
<DOCNO> 299024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/siyaset/siy03.html </URL>
<DATE> 2004/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül'den 'torun' örneği 
</HEADLINE>
<TEXT>


ANKARA Milliyet 


Dışişleri Bakanı Abdullah Gül, KKTC Cumhurbaşkanı Rauf Denktaş'ın Brüksel zirvesini "Allah razı olsun, sıkı durdunuz" sözleriyle değerlendirdiğini söyledi. Gül, Rum yönetimiyle tanıma konusunda herhangi bir anlaşma imzalanmayacağını, dolaylı tanımanın da önüne geçileceğini ifade etti. 

Çözüm gerek 
CNN Türk'te Ankara Kulisi'ne konuşan Gül, "Denktaş'ın torunu pasaport almak için Rum kesiminin vatandaşı olmaya çalışıyorsa, yanlış anlamayın eleştirmiyorum, kalıcı çözüm için çalışmak gerek" dedi. 
Brüksel zirvesi sonrası Denktaş'la telefonla görüşmesine değinen Dışişleri Bakanı Gül, "'Allah razı olsun sıkı durdunuz, oyuna gelmediniz, birlikte devam edeceğiz dedi" diye konuştu. Gül, babasının kendisini 6 yaşında "Ya taksim ya ölüm" mitinglerine götürdüğünü söyledi. 

Anlaşma yok 
AKP 5. İl Tanıtım ve Medya Başkanları toplantısında da Türkiye'nin Kıbrıs Rum Yönetimi ile bir araya gelip anlaşma ya da protokol imzalamasının söz konusu olmadığını vurgulayan Gül, "AB Komisyonu ile imzalayacağız. Karşımıza tanımadığımız Rum yönetiminin temsilcisi oturacak değil" dedi. 


</TEXT>
</DOC>
