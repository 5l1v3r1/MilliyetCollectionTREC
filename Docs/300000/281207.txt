<DOC>
<DOCNO> 281207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/soneko16.html </URL>
<DATE> 2004/10/18/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Unakıtan Vergi oranlarında indirime gidilecek 
</HEADLINE>
<TEXT>

     Maliye Bakanı Kemal Unakıtan, 2005 yılında gayrı safi milli hasılanın GSMH 480.9 katrilyon lira olarak gerçekleşmesinin öngörüldüğünü açıkladı. 
     Unakıtan, 2005 yılı bütçe tasarısına ilişkin basın toplantısında, gelecek yıl mali disipline devam edileceğini, faiz dışı fazla hedefinin yüzde 6.5 olduğunu söyledi. 
     Kamunun küçültülmesi politikasının süreceğini, kamu harcamalarının sağlam gelir kaynaklarını dayanacağını anlatan Unakıtan, sosyal nitelikli harcamalara da önem verileceğini vurguladı. 
     Önümüzdeki yıl yatırım harcamalarına daha fazla kaynak ayrılacağını, kamu harcama yönetimi daha da iyileştirileceğini söyleyen Maliye Bakanı, vergi idaresi reformu yapılacağını, vergi oranlarında indirime gidileceğini, vergi cezalarının artırılacağını ve kayıt dışı ekonomiye karşı yoğun ve yaygın denetimlerin yapılacağını kaydetti. 
     Maliye Bakanı, bu yıl 293.3 milyar dolar olarak gerçekleşmesi beklenen GSMH'nin, gelecek yıl 298.4 milyar dolara çıkacağının öngörüldüğünü kaydetti. 
     Bakan Unakıtan'ın açıklamasına göre, makroekonomik göstergeler şöyle 
     

Makroekonomik Göstergeler 2004 
Tahmin 2005 
Öngörü GSMH katrilyon TL 424,1 480,9 GSMH milyar dolar 293,3 298,4 Büyüme yüzde 10,0 5,0 Deflatör yüzde 8,1 8,0 TEFE yıl sonu, yüzde 13,5 8,0 TÜFE yıl sonu, yüzde 10,0 8,0 İthalat CIF milyar dolar 95,5 104,0 İhracat milyar dolar 62,0 71,0      
</TEXT>
</DOC>
