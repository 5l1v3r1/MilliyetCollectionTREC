<DOC>
<DOCNO> 287060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sondun33.html </URL>
<DATE> 2004/11/08/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
İnternette 'Saddam bacağı' satışa sunulunca 
</HEADLINE>
<TEXT>

     İnternette açık artırmayla satışa sunulan ve Bağdat'ta Amerikan askerleri tarafından yıkılan Saddam Hüseyin heykelinin bacağı olduğu iddia edilen bir parça hakkında, şikayet üzerine Duisburg savcılığı tarafından soruşturma başlatıldı. 
     Duisburg savcılığının, ''Saddam bacağı''nın gerçek olduğundan şüphe duyan bir kişinin şikayeti üzerine bu konuda soruşturma başlattığı bildirildi. 
     Merkezi Almanya'nın Oberhausen kentinde bulunan Azubo isimli internet şirketi tarafından satışa sunulan ''Saddam bacağı'' için 9 bin 800 euroya kadar teklif yapıldı. 
     Azubo yetkilileri, heykel bacağının 9 Nisan 2003 tarihinde Bağdat'ta yıkılan ünlü Saddam heykelinden kalan bir parça olduğunu iddia etti. 
     Parçanın, İngiliz askerleri tarafından Almanya'nın Aşağı Saksonya eyaletindeki bir hurdacıya satıldığı, bunu hurdacıdan satın alan bir kişinin de internette açık artırmaya sunduğu bildirildi. 
     
</TEXT>
</DOC>
