<DOC>
<DOCNO> 283558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sontur39.html </URL>
<DATE> 2004/10/26/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Kendisiyle sevişmek istemeyen kadını yakarken yakalandı .. 
</HEADLINE>
<TEXT>

     Eskişehir'de, kendisiyle ilişkiye girmek istemeyen kadını başına vurduğu taş ve sopayla öldürüp, yakan kişi yakalandı. 
     AA muhabirinin aldığı bilgiye göre, kent merkezinde oturan Hasan Ü. 54 , uzun süredir birlikte yaşadığı Hanife Yıldırım 41 ile kendisine ait 26 DP 873 plakalı kamyonetle merkeze bağlı Sevinç Köyü yakınlarına piknik yapmaya gitti. 
     Piknik yaptıktan sonra Hanife Yıldırım ile ilişkiye girmek isteyen Hasan Ü, Hanife Yıldırım'ın teklifine olumsuz yanıt vermesi üzerine tartışmaya başladı. Hasan Ü, tartışmanın büyümesi eline geçirdiği taş ve sopayla kafasına vurduğu Hanife Yıldırım'ı öldürdü. Daha sonra delilleri yok etmek isteyen Hasan Ü, cesedi ateşe verdi. 
     Bu sırada çıkan dumandan şüphelenerek, bölgede araştırma başlatan jandarma ekipleri, Hanife Yıldırım'ın cesedini yakan Hasan Ü'yü suçüstü yakaladı. 
     Olayla ilgili soruşturma sürdürülüyor. 
     
</TEXT>
</DOC>
