<DOC>
<DOCNO> 288728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/son/sondun13.html </URL>
<DATE> 2004/11/14/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Felluce'de 1200 militan öldürüldü, parçalanmış kadın cesedi bulundu 
</HEADLINE>
<TEXT>

     Irak'ın Felluce kentindeki ABD güçmlerinin komutanı General Richard Natonski, Felluce'de hafta başında başlayan operasyonda öldürülen militanların sayısının 1200'den fazla olduğunu söyledi. 
     General Natonski, basına yaptığı açıklamada, ''1200'den fazla militanı öldürdük'' dedi. 
     Amerikalı yetkililer, Felluce'deki evlerin tek tek arandığını ve bu işlemin 4-5 gün süreceğini belirtiyor. 
     Irak'ın ulusal güvenliğinden sorumlu Devlet Bakanı Kasım Davud, dünkü açıklamasında, Felluce'deki operasyonunda 1000 kadar direnişçinin öldüğünü söylemişti. 
     
     PARÇALANMIŞ KADIN CESEDİ 
     Amerikan deniz piyadeleri, Irak'ın Felluce kentinde Batılı bir kadına ait olduğu sanılan parçalanmış bir ceset buldu. 
     Askerlerin Felluce caddelerinde gezerken bulduğu kadının giysilerinin kana bulandığı, üzerinde bubi tuzağı bulunabileceğinden endişe edildiği için eğitimli köpeklerin patlayıcı kontrolünde kullanıldığı belirtildi. 
     Amerikalı askeri yetkili, cesedi tam anlamıyla inceleyemediklerini, ancak büyük olasılıkla Batılı bir kadına ait olduğunu tahmin ettiklerini söyledi. 
     Irak'ta uluslararası yardım kuruluşu CARE çalışanı Margaret Hasan ve uzun süredir Irak'ta ikamet eden Polonya doğumlu Teresa Borcz Halifa geçen ay kaçırılmıştı. 
     Kadınları kaçıranlar, serbest bırakılmaları için yabancı askerlerin Irak'ı terk etmesini istemişlerdi. 
     
</TEXT>
</DOC>
