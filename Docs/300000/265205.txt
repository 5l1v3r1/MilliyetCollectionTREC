<DOC>
<DOCNO> 265205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/spor/spo15.html </URL>
<DATE> 2004/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Zirveye çıktık 

İSTANBUL'DAKİ 48. Dünya Hava Pentatlon Şampiyonası'nda Türkiye genel toplamda birinci sırayı aldı. Finlandiya'nın ikinci, İspanya'nın da üçüncü olduğu şampiyonada bireysel değerlendirmede de Ay - Yıldızlı ekibimizden Ceyhun Özer birinci, Yavuz Kundakçı ikinciliği elde etti. 

Büyük başarı 

TÜRKİYE Sualtı Serbest Dalış Şampiyonası'nda erkeklerde 120 metreye dalan Devrim Ulusoy ve bayanlarda 95 metreye dalan Derya Can, dünya rekoru kırdılar. Ulusoy, 118 metreyle İtalyan Macci'ye ait rekoru, Can ise 92 metreyle İtalyan Barbara'ya ait rekoru ele geçirmeyi başardı. 

Takipsizlik kararı alındı 

ELAZIĞSPORLU futbolcu Hüseyin Karakayış'ın, kendisini dövdükleri iddiasıyla şikayetçi olduğu Başkan Mustafa Yıldız ve yöneticiler hakkında Elazığ Cumhuriyet Başsavcılığı takipsizlik kararı verdi. Kulüp Avukatı İzzettin Demir, "Hüseyin tazminat ödemek zorunda kalabilir" dedi. 

Boliç şoku 

GENÇLERBİRLİĞİ'NİN golcü futbolcusu Elvir Boliç, Bosna - Hersek Milli Takımı'ndan sakat döndü. 10 gün sahalardan uzak kalacak olan yıldız futbolcu B.B.Ankaraspor ve Rijeka maçlarında takımdaki yerini alamayacak. 

Murat'tan imza 

SAKARYASPOR, Adanaspor'da forma giyen Murat Özatak ile 2 yıllık sözleşme imzaladı. Yıldız futbolcu, uzun yıllar Yeşil - Siyahlı forma giymek istediğini belirterek, "Hedefim yeni takımımda önemli başarılara imza atmak" dedi. 

Real doymuyor 

LİVERPOOL'DAN Owen'ı alarak dikkatleri üzerine çeken Real Madrid, son bombasını da Ada'dan patlattı. İspanya'nın güçlü temsilcisi, Newcastle United'ın yıldız ismi Jonathan Woodgate ile anlaşma sağladı. 

Avrupa'da bugün 

İngiltere Ligi 
14.45 Southampton - Blackburn 
Tugay Kerimoğlu 
Almanya Lig Kupası 
16.00 Schonberg - Kaiserslautern 
Halil Altıntop 
17.30 H.Berlin A - Schalke 
Hamit Altıntop 


</TEXT>
</DOC>
