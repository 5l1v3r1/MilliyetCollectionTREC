<DOC>
<DOCNO> 270014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sondun46.html </URL>
<DATE> 2004/09/08/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Gorbaçov, Beslan'daki katliamda Rus makamlarının tutumunu eleştirdi 
</HEADLINE>
<TEXT>

     Evren Aydemir bildiriyor 

Eski SSCB'nin son Devlet Başkanı Mihail Gorbaçov, Beslan kentindeki rehin alma olayında Rus makamlarının tutumunu eleştirdi. 
     Gorbaçov, Almanya'nın Hamburg kentinde 10 Eylül'de düzenlenecek ''Petersburg Dialogu'' konferansı öncesinde yaptığı açıklamada, Rus kamuoyunun haklı olarak olayların aydınlatılmasını istediğini söyledi. 
     Rusya Devlet Başkanı Vladimir Putin'in de bu konuda açıklama yapmaya hazır olduğunu belirten Gorbaçov, ''Her şey mümkün olabildiğince kötü gelişti'' dedi. 
     Rus güvenlik makamlarının rehin alma olayının meydana geldiği bölgeyi geniş çaplı olarak kapatması gerektiğini ifade eden Gorbaçov, teröristlerin okula silah ve patlayıcı madde sokmayı nasıl becerdiklerini de anlayamadığını söyledi. 
     Almanya ziyaretini iptal eden Devlet Başkanı Putin'in de söz konusu konferansa katılması öngörülmüştü. 
     
</TEXT>
</DOC>
