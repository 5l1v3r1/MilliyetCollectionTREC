<DOC>
<DOCNO> 269255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/son/sontur16.html </URL>
<DATE> 2004/09/05/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Irak'taki Türk kamyon şoförünün ailesi endişeli... 
</HEADLINE>
<TEXT>

     Irak'a giden ve yaklaşık 2 aydır haber alınamayan şoför Tevfik Alkan'ın Mersin'deki ailesinde endişeli bekleyiş sürüyor. 
     Tevfik Alkan'ın büyük oğlu Baran Alkan 18 , AA muhabirine yaptığı açıklamada, babasından henüz haber alamadıklarını, ailesini geçindirmek için günde 7 milyon yevmiye ile lokantada çalışmaya başladığını söyledi. 
     Kardeşlerinden 3'ünün okuduğunu ifade eden Baran Alkan, şunları kaydetti 
     ''Herkes bir açıklama yapıyor. Ama, bize bilgi veren yok. Yetkililerin babam için girişimlerde bulunmalarını ve bize de bilgi vermelerini istiyorum. Artık, maddi olarak iyice zor duruma düştük. Ben de aileme katkıda bulunmak için çalışmak zorundayım.'' Tevfik Alkan'ın eşi Aysel Alkan ise 35 , Kılıçlar Nakliyat Firması'nın Irak'a gönderdiği eşinin, hayatından duyduğunu endişenin her geçen gün artığını belirtti. 
     Aysel Alkan, eşiyle ilgili en son bilgileri şoför arkadaşlarından aldıklarını ve kendileriyle henüz herhangi bir yetkilinin görüşmediğini belirterek, şunları kaydetti 
     ''Eşimin kardeşi Abdulvahap Alkan, Irak'a gitmişti. O da henüz bir bilgiye ulaşamamış. Ailenin geçimini eşim sağlıyordu. Hiçbir gelirimiz olmadığı için geçim sıkıntısı çekmeye başladık. En büyük oğlum çalışarak az da olsa eve katkıda bulunuyor. Ama bu yetmiyor.'' Çocukları Mazlum'un astım 12 , Serdar'ın görme özürlü 9 ve Gülistan'ın 8 da görme sorunu bulunduğunu ifade eden Aysel Alkan, okula gidecek olan çocuklarının okul masraflarının telaşına düştüklerini anlattı. Anne Alkan, ayrıca oğlu Hakkı'nın da 15 ağabeyi gibi iş arayışında olduğunu ifade etti. 
     Kılıçlar Nakliyat Firması'nın Irak'taki görevlisi Mahmud Sindi, daha önce yaptığı açıklamada, Alkan'ın 7 Temmuz'da Irak Elektrik Bakanlığı için malzeme götüren 6 kamyonluk bir konvoyla Samarra'dan Bağdat'a giderken kaçırıldığını belirtmişti. 
     
</TEXT>
</DOC>
