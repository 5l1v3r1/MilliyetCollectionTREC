<DOC>
<DOCNO> 256132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/son/sonsiy09.html </URL>
<DATE> 2004/07/17/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Saadet Partisi'nden Hükümet'e eleştiri... 
</HEADLINE>
<TEXT>

     Saadet Partisi Genel Başkan Yardımcısı Ahmet Sünnetçioğlu, ''Asgari ücrete komik zammı Maliyetler yükselmesin diye savunan Hükümet, maliyetleri yükselten zamların sözünü bile etmiyor'' dedi. 
     Sünnetçioğlu, Saadet Partisi Genel Merkezi'nde düzenlediği basın toplantısında, milletvekillerinin kendilerine yapılan öneriler doğrultusunda ''halka giderek, elini sıkıp, enerji aldığını, ancak Meclis'e döndüklerinde halkın yüzde 94'ünün karşı çıktığı karanlara parmak kaldırdıklarını'' savundu. ''Asgari ücrete komik zammı maliyetler yükselmesin diye savunan hükümet, maliyetleri yükselten akaryakıt, doğalgaz ve sigorta primi zamlarının sözünü bile etmiyor'' diyen Sünnetçioğlu, Hükümet'in izlediği dış politikayla ilgili eleştirilerde de bulunarak şunları söyledi 
     ''Başbakan Erdoğan'ın geçtiğimiz günlerde Türkiye'ye gelen İsrail Başbakan Yardımcısına randevu vermediği günlerce konuşuldu. İsrailli Bakanı karşılayan Tarım Bakanı, Hükümet adına yaptığı açıklamalarda Tekel, Petkim, Telekom ve THY'nin İsrailli firmaların ilgisini çekeceğini umut ettiklerini söyledi. Bu ne perhiz bu ne lahana turşusu. Başbakan randevu vermemiş ama ihale verecek...'' 
     
</TEXT>
</DOC>
