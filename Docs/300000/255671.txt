<DOC>
<DOCNO> 255671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sonsiy13.html </URL>
<DATE> 2004/07/15/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Anayasa Mahkemesi, CHP'nin açtığı 3 davayı görüşecek... 
</HEADLINE>
<TEXT>

     Anayasa Mahkemesi, ana muhalefet partisi CHP'nin açtığı 3 davayı esastan görüşmeye karar verdi. 
     Anayasa Mahkemesi Başkanvekili Haşim Kılıç, gazetecilere gündeme ilişkin açıklamalarda bulundu. 
     Kılıç, CHP'nin, 5176 sayılı Kamu Görevlileri Etik Kurulu Kurulması ve Bazı Kanunlarda Değişiklik Yapılması Hakkında Kanun, 5162 sayılı Toplu Konut Kanununda ve Genel Kadro ve Usulü Hakkında Kanun Hükmünde Kararnamenin Eki Cetvellerin Toplu Konut İdaresi Başkanlığına Ait Bölümünde Değişiklik Yapılması Hakkında Kanun ve 5178 sayılı Mera Kanunu ile Bazı Kanunlarda Değişiklik Yapılması Hakkında Kanun'un bazı hükümlerinin iptali ve yürürlüklerinin durdurulması istemiyle açtığı davalarda ilk incelemenin yapıldığını bildirdi. 
     Herhangi bir eksiklik bulunmadığını belirten Kılıç, başvuruları esastan görüşmeye karar verildiğini kaydetti. 
     Anayasa Mahkemesi, raportörün raporunu tamamlamasının ardından istemleri karara bağlayacak. 
     
</TEXT>
</DOC>
