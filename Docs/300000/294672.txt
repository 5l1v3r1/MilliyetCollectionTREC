<DOC>
<DOCNO> 294672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/yasam/axyas01.html </URL>
<DATE> 2004/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu müzayede bir ilk olacak 
</HEADLINE>
<TEXT>


Monet, Renoir, Picasso ve Dino gibi Batı resminin dev isimleri, ilk kez Türkiye'de sergilenip satışa sunuluyor 

Aslı Onat 

İsimlerini arka arkaya okumak bile yeterince heyecan verici Boudin, Rodin, Monet, Renoir, Signac, Lautrec, Bonnard, Vuillard, Vlaminck, Dufy, Van Dongen, Picasso, Utrillo, Kisling, Dali... Bu 15 dev sanatçının eserlerinden oluşan 'Batı Resminin Büyük Ustaları' sergisi, 10 Aralık 2004-12 Ocak 2005 tarihleri arasında Raffi Portakal'ın girişimleriyle, Portakal Sanat ve Kültür Evi'nde resimseverlerle buluşacak. 

6 silahlı koruma 
Orijinallikleri tartışılmaz toplam 16 tablo ve bir heykelin Rodin görülebileceği sergide, Dufy ve Boudin'in ikişer eseri yer alıyor. Tamamı, adını vermek istemeyen bir İngiliz koleksiyonere ait eserler, sergi boyunca satışta olacak. Heykel ve tablolar, geçici ithalat yoluyla geldiği için, satışları kesinleştikten sonra ithal edilecek. 14 - 15 milyon euro'ya sigortalan eserler, Emniyet Müdürlüğü ve 6 profesyonel silahlı koruma tarafından korunuyor. Ayrıca alarm ve kamera sistemi de bulunuyor. 

'Bizim için çok önemli' 
Raffi Portakal da şunları söylüyor "Eserlerin sahibi, bu koleksiyonu sergilememize izin vererek, bana ve Türkiye'ye güvendiğini gösterdi. Bu, AB sürecinde bizim için çok önemli. Türkiye daha önce kültürel ve ekonomik açıdan böyle bir sergiye hazır değildi. Mısır ve İran'da 20 - 30 yıl önce büyük ressamların eserlerini içeren sergiler açıldı ama biz geç kaldık." 



</TEXT>
</DOC>
