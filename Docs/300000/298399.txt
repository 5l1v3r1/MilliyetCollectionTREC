<DOC>
<DOCNO> 298399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/spor/spo04.html </URL>
<DATE> 2004/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yorgan gitti, kavga bitmedi 
</HEADLINE>
<TEXT>


Trabzonspor Başkanı Aktuğ, Tomas'ın Galatasaray'a kaptırılması konusunda Ziya Doğan'ı suçladı. Tecrübeli çalıştırıcının canlı yayında yanıt verme isteği ise engellemelerle karşılaştı 


Ters düştüler 
BORDO - Mavili kulüpte Ziya Doğan'ın istifasına rağmen Başkan Atay Aktuğ ile tecrübeli hoca arasındaki gerilim devam ediyor. Yerel Mavi TV'deki "Spor Hattı" programına önceki akşam canlı yayın konuğu olan Aktuğ, başkanlık dönemini ve projelerini aktarırken, Ziya Doğan'ı da eleştirmekten geri kalmadı. Aktuğ, Tomas'ın transferine de Doğan'ın karşı çıktığını savundu. 

Gergin dakikalar 
TRABZON Başkanı, "Tomas'ı alacağımızı söyledik. O ille da Lee Yong'u istedi. Kendisine, 'hayır' dedik, ama diretti. Altı oyuncu kontenjanını Lee Yong ile doldurunca biz de Tomas'ı alamadık" dedi. İstanbul'da bulunan Ziya Doğan, kendisine Aktuğ'un sözleri ile ilgili bilgi ulaştıktan sonra canlı yayına bağlanmak istedi. Ancak Aktuğ, "Polemik yaşamak istemiyorum" diyerek buna karşı çıktı. 

Doğan not iletti 
ZİYA Doğan, programa çıkamayınca, "Ben Tomas'ı istedim, D'Haene'yi de gönderiyordum. Ama onu geri getirdiler" notunun stüdyoda okunmasını istedi. Asbaşkan Nevzat Şakar da, Gökdeniz ve Fatih ilgili yorumlarda suçladığını düşünerek, Atay Aktuğ'a yanıt vermek için telefon bağlantısı yapmak istedi. Ancak bunu istemeyen Aktuğ, reklam arasında bir süre Şakar'la telefonda tartıştı. 

Örnek yarış 

Başvuru tamam 
TRABZONSPOR'UN 19 Aralık'ta yapılacak genel kurulunda başkanlık için başvuru süresi bugün saat 11.00'de sona erdi. Adaylardan Osman Abanoz saat 10.30'da Sadri Şener Kulüp Merkezi'nde Divan Kurulu Başkanı Nizamettin Algan'a listesini teslim ederken, mevcut başkan Atay Aktuğ da saat 10.50'de Divan Kurulu'na gelerek başvurusunu yaptı. 

El ele verdiler 
KULÜP binasında karşılaşan Aktuğ ve Abanoz el ele açıklama yaptılar. Aktuğ, listesini açıklamazken, Abanoz'un şu isimleri yanına aldığı öğrenildi Ç.Mesut Bozoğlu, Haluk Şahin, Yaşar Şahin, Süleyman Yazıcı, H.İbrahim Öztürk, Halil İbrahim Akçay, Hüseyin Balaban, Numan Gül, Nazım Özcan, Cemal Sağlam, Alparslan Özdemir, A.Rıza Egemen, S.Şen Günay, Ali Kul. 

Derelioğlu'na yakın destek 

ALTYAPIDA İhsan Derelioğlu ile birlikte oynayan takım arkadaşlarının yanı sıra Hami Mandıralı ve Hamdi Arslan'ın da aralarında bulunduğu bazı eski futbolcular, Trabzonspor'un hocasına destek ziyaretinde bulundu. Derelioğlu'nun takımın başında kalmasını isteyen futbolcular, "Başarısı bizi gururlandırır" dediler. 

Thijs umutsuz 

BELÇİKA'NIN Genk takımından büyük umutlarla transfer edilmesine rağmen istenilen verim alınamayan Bernd Thijs'in, devre arasında kulüpten ayrılacağı öğrenildi. Son haftalarda sürekli yedek kulübesinde oturan Thijs'in, "Kariyerimi düşünmek zorundayım. Oynayabileceğim bir takıma gideceğim" dediği bildirildi. 
TEKNİK Direktör İhsan Derelioğlu'nun, İstanbulspor maçında hücuma ağırlık vereceği ifade edildi. Derelioğlu'nun bu amaçla son haftalarda yedek soyunan forvet oyuncusu Mehmet Yılmaz'ı da, Fatih, Gökdeniz ve Yattara ile birlikte sahaya süreceği kaydedildi. Yattara da orta alanın sağında hücuma destek verecek. 


</TEXT>
</DOC>
