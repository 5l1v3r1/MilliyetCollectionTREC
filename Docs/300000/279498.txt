<DOC>
<DOCNO> 279498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sonspo35.html </URL>
<DATE> 2004/10/12/ </DATE>
<TIME> 23.21 </TIME>
<AUTHOR>  </AUTHOR>
<HEADLINE>
Hazırlık maçında... Galatasaray 2 - AEK 1 
</HEADLINE>
<TEXT>

     Galatasaray, 80. kuruluş yıldönümünü kutlayan Yunanistan'ın AEK takımı ile oynadığı hazırlık maçını 2-1 kazandı. 
     4. dakikada kaleci Michalidis'in elle verdiği pasta, topla buluşup soldan hızla atağa çıkan Soares'in ceza sahasına girer girmez yaptığı vuruşta top auta gitti. 
     24. dakikada Volkan ile yaptığı verkaç sonrasında topla buluşan Arif'in yaklaşık 25 metreden vuruşunda, top kaleci Michalidis'in kontrolünde yandan auta çıktı. 
     32. dakikada orta sahadan çalımlarla AEK ceza sahasına yaklaşan Volkan'ın sert şutunda, kaleci topa yatarak sahip oldu. 
     41. dakikada sağdan Volkan'ın kullandığı köşe atışında Toskas'ın ters vuruşunda kaleci son anda topu çeldi ve AEK savunması tehlikeyi uzaklaştırdı. Daha sonra dönen topla atağa çıkan AEK'da, sağdan Konstantinidis'in pasında ceza yayı önünde topla buluşan Soares, yerden sert bir vuruşla meşin yuvarlağı kaleci Aykut'un sağından filelere gönderdi 0-1 
     45. dakikada İbrahim'in sağdan ortasında, ceza alanı içinde topla buluşan Saidou, meşin yuvarlağı Ümit'e aktardı. Bu futbolcunun şutunda meşin yuvarlak Kostenoglou'dan döndü, savunma topu kornere atarak tehlikeyi önledi. 
     62. dakikada Cafercan'ın ara pasında, solda topla buluşan Hakan Ünsal, ceza sahasına girdikten sonra Ayhan'ı gördü, bu futbolcu yerden bir vuruşla topu filelere gönderdi 1-1 
     66. dakikada sağdan Uğur'un ortasında kaleci Chiotis, topu ön direkte elinden kaçırınca, meşin yuvarlak ağlara gitti 2-1 
     Karşılaşma, Galatasaray'ın 2-1 üstünlüğüyle sona erdi. 
     
     HAGİ, PAF TAKIMI OYUNCULARINI SAHAYA SÜRDÜ 

     Galatasaray Teknik Direktörü Gheorghe Hagi, karşılaşmanın son dakikalarında PAF Takımı oyuncularını sahaya sürdü. 
     Maçta kaleci Aykut da dahil olmak üzere bütün oyuncuları değiştiren Rumen çalıştırıcı, genç futbolculara şans tanıdı. 
     Karşılaşmanın ilk yarısında AEK'lı oyuncu ile çarpışan İbrahim Yavuz, bir anda kanlar içinde kaldı. Başı yarılan futbolcuya pens atılırken, bu futbolcu ilk yarıyı başı sarılı bir şekilde tamamladı. 
     Galatasaraylı taraftarlar ikinci yarıda ''Fatih Sultan Mehmet'', ''Kıbrıs bizimdir, bizim kalacak'', ''Beşiktaş kümeye'' şeklinde tezahüratlar yaptı. 
     KÜNYE 
     

GALATASARAY 2 - AEK 1 Stat Ali Sami Yen Hakemler Hüseyin Göçek xx, Harun Taş xx, Erdem Bayık xx Galatasaray Aykut xx Dk. 90 Hakan Cambazoğlu , Cihan Haspolatlı xx Dk. 63 Uğur xx , Suat xx Dk. 84 Oğuz , Tomas xxx Dk. 82 Cihan Can , Hakan Ünsal xxx Dk. 70 Sinan x , İbrahim xx Dk. 46 Cafercan xx , Volkan xxx Dk. 77 Mehmet x , Saidou xx Dk. 46 Zafer xx , Ayhan xx Dk. 74 Arda x , Arif xx Dk. 59 Mülayim xx , Ümit xx Dk. 77 Özgürcan x AEK Michalidis xx Dk. 46 Chiotis x , Toskas xx Dk. 63 Moras x , Kostenoglou xx, Alves xx Dk. 90 Maistrellis , Tziortziopoulos xx Dk. 63 Bourbos x , Konstantinidis xx Dk. 90 Stergiatos , Assuncao xx Dk. 70 Voulgaris x , Lymeropoulos xx Dk. 46 Petkov x , Tsevas xx Dk. 52 Kappos x , Soares xx Dk. 46 Solaris x , Kampantais xx Dk. 75 Tsagarogiannakis x Goller Dk. 41 Soares, Dk. 62 Ayhan, Dk. 66 Uğur Sarı Kart Dk. 71 Uğur Galatasaray      
</TEXT>
</DOC>
