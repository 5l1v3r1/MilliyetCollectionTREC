<DOC>
<DOCNO> 261518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/yazar/pulur.html </URL>
<DATE> 2004/08/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Sulhi Hoca"yı anarak... 
</HEADLINE>
<TEXT>


"12 Mart ara rejimi"nin günlerindendi "Anarşiye karıştı, anarşiyi kışkırttı, anarşiye yol gösterdi" gerekçeleriyle gözaltılar başlamıştı... 
Ord. Prof. Sulhi Dönmezer "Hoca" bir gün gazetedeki camlı bölmemize, yanında, daha önce öğrencisi olduğunu sandığımız, bir öğretim üyesiyle geldi, oysa ikisinin düşünceleri o kadar karşıydı ki genel bir yakıştırma yapılırsa, Sulhi Hoca "sağcı", öbürü "solcu"ydu, "gençleri silahlanmaya çağırdığı" söyleniyordu. 
Bir ara dışarı çıkınca Hoca'ya "Ne iş " dercesine baktık, güldü 
"Bunu kurtaracağız " 
"Nasıl olacak bu iş " 
"Benim sosyoloji kitabımı kaynak göstererek, sosyalizmi eleştirecek " 

ANLADIK, bir "dönek adayı" ile karşı karşıyaydık, "Sulhi Hoca" da arkasından kendisi için neler söylediğini çok iyi bildiği, eski öğrencisini kurtarmaya gelmişti, mazeret beyan ettik 
"Hocam, onu ben değil, Allah kurtarsın " 
"Sulhi Hoca" şöyle bir başını salladı "Sen ne hınzırsın " der gibi. 

BİRLİKTE Abdi İpekçi'nin odasına gittiler, bir süre sonra İpekçi bizi çağırdı, bir dosya uzattı 
"Şunu oku da, birkaç günlük dizi yapalım " 
Duraksadığımızı görünce "Sulhi Hoca kefil oluyor " dedi. 

VE Milliyet okurları, sosyalizmin ne kadar berbat bir şey olduğunu bu beş günlük yazı dizisinde öğrendiler "Dönek" de beş günlük telif ücreti olan 750 lirayı alıp gitti, parayı vezneden alıp getiren, ona veren, çok şükür yaşıyor. 

RAHMETLİ Sulhi Dönmezer'e büyük saygımız vardı, zaman zaman ayrı düşünsek bile, hatta onun bilirkişi raporlarına karşı çıksak bile, ne bizim saygımız, ne onun sevgisi eksildi, anlaşamadığımız her tartışma sonunda güler "Allah ıslah etsin " derdi, birçok davada savunmamızı, neler söylemek gerektiğini bize söyler, yazdırırdı. 

SON defa, yıllardır üzerinde çalıştığı ceza kanununun kadınlara karşı işlenen cürümlerde, saldırgana verilen ceza konusunda tartıştık. 
Daha doğrusu, o televizyonda kadınlarla tartıştı, biz araya girdik. 
Bir kıza zorla tecavüz eden adam, eğer kızla evlenmeyi kabul ederse, ceza görmeyecek, aksi halde kızın şik yeti olursa yargılanacaktı. 
"Hocam kusura bakmasın ama" diye yazıya girmiştik 
"O kız, zorla ırzına geçen adamı nasıl koca olarak kabul eder, bir hayatı nasıl onunla geçirir, hayat arkadaşı sayar Tasarı bunu Türk toplumuna uygun buluyor, ailesi nikah kıyıldı diye tatmin olacak, kızcağız da adım orospuya çıkmasın diye kabul edecek." 

SULHİ Hoca ertesi gün telefon etti, eleştirimizi usul bakımından doğru bulduğunu, üslubumuzun seviyeli olduğunu söylüyor "geçer" not veriyordu ama "esastan" "geçmez" not almıştık. 
"Hoca"nın görüşü şuydu 
"Toplumun geniş kesimleri, ırzına geçilen kızın, vakanın failiyle evlenmesini, böylece başından nik h geçmesini, onun temizlendiği olarak kabul etmektedir. Evlenmemiş kadın ise ailesinin dışına atılmakta, fuhuş tacirlerinin eline geçmektedir. Evlenen kadın, ayrıca nafaka almak, doğuracağı çocuğa baba bulmak imk nına kavuşmaktadır." 

"SULHİ Hoca" tasarıyı böyle savunuyor ve bir hakimden dinlediğini anlatıyordu... 
Bir adam kızın ırzına geçmiş, yakalanmış, tutuklanmış. H kim akşam odasından çıkmış, bakmış tecavüze uğrayan kız onu bekliyor, "Hayrola " diye sormuş 
"Ne yapayım hakim bey, babam artık beni eve almaz, beni alacak adamı da siz içeri attınız, şimdi kime sığınayım " 

O günkü yazımızı "Hayatın gerçekleri o kadar acı ki " diye bitirmişiz... 
"Sulhi Hoca"nın ölümü de, hayatın gerçeklerinden biri, o kadar acı ki 
Allah rahmet eylesin 



</TEXT>
</DOC>
