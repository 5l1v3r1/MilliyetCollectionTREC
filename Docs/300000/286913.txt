<DOC>
<DOCNO> 286913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/sonspo26.html </URL>
<DATE> 2004/11/07/ </DATE>
<TIME> 21.17 </TIME>
<AUTHOR>  </AUTHOR>
<HEADLINE>
Çaykur Rizespor maçı sonrası notlar 
</HEADLINE>
<TEXT>

     Çaykur Rizespor Teknik Direktörü Rıza Çalımbay, iyi bir istikrar yakaladıklarını ve bunu devam ettirmek istediklerini söyledi. 
     Çalımbay, maçın ardından yaptığı açıklamada, ilk golü bulana kadar Sakaryaspor karşısında zorlandıklarını kaydetti. 
     Maçın zor geçeceğini tahmin ettiğini ifade eden Çalımbay, ''Oysa herkes aksini söylüyordu. İlk golü, hatta ikinci golü bulana kadar rakibimiz karşısında zorlandık. Sakaryasapror iyi mücadele etti. Kaliteli oyuncuları var. Önemli olan bu maçı galip bitirmekti. Bunu da başardık. Futbolcularımız maça iyi konsantre oldu. Hepsini kutluyorum'' diye konuştu. 
     Sakaryspor Teknik Direktörü Şaban Yıldırım ise Çaykur Rizespor karşısında zaman zaman iyi oynadıkları anlar olduğunu vurgulayarak, ''Önemli gol pozisyonları yakaladık. Çaykur Rizespor gibi çok iyi hücüm eden bir takıma fazla pozisyon vermedik. Ancak ne yazık ki yine kazanamadık. Bu sorunu halletmemiz gerekiyor. Bunu daha sağlıklı değerlendirmek için yönetimle oturup konuşacağız'' dedi. 
     
</TEXT>
</DOC>
