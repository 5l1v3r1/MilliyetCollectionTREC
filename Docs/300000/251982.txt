<DOC>
<DOCNO> 251982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sontur13.html </URL>
<DATE> 2004/06/30/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Dikkat Hafta sonu yanacağız... 
</HEADLINE>
<TEXT>

     Hafta başından bu yana bazı bölgelerimizde yer yer etkili olan sağanak yağışlar hafta sonu yurdu tamamen terk ediyor. Hava sıcaklığı Cuma gününden itibaren bütün Türkiye'de 4-6 derece artarak mevsim normallerinin üzerine çıkarken, Antalya'da termometreler 38 dereceye kadar yükselecek. 
     Devlet Meteoroloji İşleri Genel Müdürlüğü'nden alınan bilgiye göre, sağanak ve gök gürültülü sağanak yağışlar yarın Perşembe Batı ve Orta Karadeniz kıyıları ile Doğu Karadeniz’de etkili olduktan sonra yurdu terk edecek. 
     Halen mevsim normalleri civarında seyreden hava sıcaklığı Cuma gününden itibaren tüm yurtta hissedilir 4-6 derece artarak mevsim normallerinin üzerine çıkacak. 
     Önümüzdeki 3 günün ayrıntılı hava raporu şöyle 
     Perşembe 
     Karadeniz Bölgesi gökgürültülü ve sağanak yağış alırken, bölgenin iç kesimleri parçalı bulutlu olacak. Ege, Akdeniz ve Güneydoğu Anadolu açık ve güneşli, diğer yerler az bulutlu. 
     Cuma 
     Yalnızca Rize çevresi yağış alıyor. Orta ve Doğu Karadeniz ile Erzurum-Kars çevresi parçalı bulutlu bir gün geçirirken, diğer yerlerin tamamı açık ve güneşli. Hava sıcaklığı artmaya başlıyor. 
     Cumartesi 
     Bütün bölgeler açık ve gnüeşli. Hava sıcaklığı artaraak mevsim normallerinin üzerine çıkıyor. 
     Sıcak Hava Uyarısı 
Cuma günü ve hafta sonunda tüm yurtta beklenen yüksek hava sıcaklığının oluşturacağı olumsuz şartlar ile Marmara, Ege ve Akdeniz bölgelerinde yüksek sıcaklık ve düşük nem sebebiyle çıkabilecek muhtemel orman yangınlarına karşı vatandaşların ve ilgililerin tedbirli olmaları gerekmektedir. 
     
</TEXT>
</DOC>
