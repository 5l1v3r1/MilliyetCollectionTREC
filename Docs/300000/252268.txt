<DOC>
<DOCNO> 252268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sontur31.html </URL>
<DATE> 2004/07/01/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Yüzüne biber gazı sıkılan eylemci öğretmen çıktı... 
</HEADLINE>
<TEXT>

     NATO İstanbul Zirvesi sırasında Mecidiyeköy'de protesto gösterisinde gözlerine biber gazı sıkılan öğretmen Ali Güneş, ''Tek sevincimiz bizler barışı savunuyorduk ve en azından Irak'taki 3 emekçiyi kurtardık'' dedi. 
     Mecidiyeköy'deki Eğitim Sen 3 No'lu Şube'de yapılan basın toplantısında konuşan Güneş, Zirve'yi protesto edenlere karşı biber gazlı müdahaleleri eleştirdi. 
     Güneş, 28 Haziran tarihinde Mecidiyeköy'de yapılan gösteride gözüne biber gazı sıkıldığını ve olayın bir gazeteci tarafından fotoğraflanarak gazetelerde yeraldığını hatırlattı. 
     Gazın etkisinin 10 saat boyunca sürdüğünü belirten Güneş, ''Tek sevincimiz bizler barışı savunuyorduk ve en azından Irak'taki 3 emekçiyi kurtardık'' diye konuştu. 
     Ali Güneş, biber gazını sıkan iki çevik kuvvet polisi hakkında dava açacağını sözlerine ekledi. 
     
</TEXT>
</DOC>
