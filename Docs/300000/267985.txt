<DOC>
<DOCNO> 267985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/ekonomi/aeko.html </URL>
<DATE> 2004/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar Bankası soruşturma komisyonu BDDK suçlu 
</HEADLINE>
<TEXT>


2003 yılı öncesi kayıtlarına h l ulaşılamayan İmar Bankası'ndaki yolsuzluk raporu tamamlandı. Fransız bankacı Jean Luis Fort'un başkanlığındaki komisyon, raporunda BDDK'yı suçluyor 

Kadife Şahin 

İmar Bankası olayına benzer suistimal ve kötü niyetli kullanımların tekrar yaşanmaması için Fransız bankacı Jean Luis Fort Başkanlığı'nda oluşturulan soruşturma komisyon çalışmalarını tamamladı. Komisyon, raporunda Bankacılık Düzenleme ve Denetleme Kurumu'nu BDDK suçladı. 
Komisyon, 3 Temmuz 2003 tarihinde Tasarruf Mevduatı Sigorta Fonu'na TMSF alınan ve hala 2003 yılı öncesi resmi kayıtlarına ulaşılamayan İmar Bankası hakkında inceleme ve araştırmalarda bulundu. Kamuoyuna açıklanması beklenen raporda, dün dördüncü kuruluş yılını tamamlayan BDDK'yı ve BDDK'nın bazı birimlerini direkt suçlayan ifadeler kullanıldığı belirtiliyor. 
Hazine'den sorumlu Devlet Bakanı Ali Babacan'a bağlı olarak çalışan komisyonun rapor hazırlayacağı, IMF'ye verilen niyet mektubunda yer almıştı. İmar Bankası'na el konulduğu dönemde BDDK'nın yanı sıra SPK, İMKB gibi kurumların da sorumlulukları sorgulanmıştı. BDDK kaynaklarının verdiği bilgilere göre, uzun yıllar Fransız Merkez Bankası'nda çalışan Fort ve İngiliz Merkez Bankası ile IMF'de deneyimleri olan Peter Hayward raporlarında bankacılık sektörüne ilişkin çözüm önerileri getirdi. Raporda bağımsız denetim şirketlerinin finans sektöründeki etkinliklerinin artırılması yönünde yeni bankacılık yasa tasarısında Kredi Kuruluşları Yasa Tasarısı değişiklikler yapılması önerildi. 

Entegre denetim önerisi 
BDDK'nın sert tepki vermeye hazırlandığı rapor, bankacılık sisteminin uzaktan ve yerinden denetimini birleştiren entegre bir yapının oluşturulmasını da öneriyor. İngiltere'deki sisteme benzer şekilde tamamen bankacılık sektöründen sorumlu bir kişinin geniş yetkilerle donatılmasını öneren komisyon, BDDK'nın raporlarının bağımsız denetim şirketlerine verilmesini de öngörüyor. 

'Bağımsız denetim şirketleri etkin olsun' İmar Bankası'nda yaşanan yolsuzluk ve usulsüzlüklerin incelenmesi için oluşturulan komisyonun raporunda, bankacılık sektöründe bağımsız denetim şirketlerinin etkinliğinin artırılması ön plana çıkarılıyor. Çoğu yabancı ortaklı olan bağımsız denetim şirketlerinin bankacılık sektöründe özellikle batan bankalara ilişkin verdikleri denetim raporları, bankaların çökmelerinden sonra tartışmalara ve şaibeli ilişkilere konu olmuştu. 

Komisyonda yer alan iki yabancı uzman Fort, Mali Eylem Grubu'nun Başkanı 
Jean Luis Fort, Fransa Merkez Bankası'nda 1960 - 2003 arasında görev yaptı. Bankalar ile kredi kuruluşlarının denetimini üstlenen Fort, Kasım 2003'ten bu yana Fransa'da finans sisteminin kötü amaçlı kullanımını engellemek için kurulan Mali Eylem Çalışma Grubu'nun da Başkanı. 

Hayward, Basel Komitesi'nde çalıştı 
İngiltere Merkez Bankası ve IMF'de finansal sektör üzerinde çalışan İngiliz Peter Hayward, 1988 - 1992 arasında bankacılığın gözetiminden sorumlu Basel Komitesi'nin sekreterliğini yaptı. Hayward şu anda Toronto finansal sektörünü denetleyen Toronto Centre'in başında bulunuyor. 


</TEXT>
</DOC>
