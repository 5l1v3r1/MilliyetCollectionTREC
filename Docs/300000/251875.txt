<DOC>
<DOCNO> 251875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/30/son/sondun31.html </URL>
<DATE> 2004/06/30/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Sıcaklar can aldı, İspanya yanıyor... 
</HEADLINE>
<TEXT>

     İspanya'da şimdiden 45 dereceye yükselen sıcaklar can almaya başladı. 
     Ciudad Real kentinin Argamasilla Calatraya kasabasında 48 yaşında bir kişi bisiklet kullandığı sırada fenalık geçirerek hayatını kaybetti. 
     Doktorlar, ölüme sıcağın sebep olduğunu doğruladılar. 
     Bu arada, sıcakların yaşamı en fazla etkilediği ülkenin güney bölgelerinden Endülüs'te 6 kişinin sıcak yüzünden fenalaşarak hastaneye kaldırıldığı açıklandı. 
     Birçok belediye, sıcaklardan kaynaklanan sorunlara karşı acil telefon hattı açarken, yaşlılara ve çocuklara öğle saatlerinde sokağa çıkmaması uyarısında bulunuluyor. 
     Sıcaklar yüzünden artan klima cihazı kullanımı, ülke genelinde rekor düzeyde elektrik tüketimine sebep oluyor. Sevilla kentinde, şebekelerin yüksek elektrik tüketimini kaldıramaması yüzünden 2 gündür elektrik kesintileri uygulanıyor. 
     İspanya'da geçen yıl sıcaklar yüzünden 43 kişi ölmüştü. 
     
</TEXT>
</DOC>
