<DOC>
<DOCNO> 282561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sontur39.html </URL>
<DATE> 2004/10/22/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
İnegöl'de çete operasyonu... 
</HEADLINE>
<TEXT>

     Bursa'nın İnegöl İlçesi'nde, bir keresteciyi kaçırarak işkence yaptıkları ve ölümle tehdit ettikleri öne sürülen 4 kişiden 2'si yakalandı. 
     İnegöl İlçe Emniyet Müdürlüğü'nden alınan bilgiye göre, ilçede kerestecilik yapan Aykut Arslan'ın, 4 kişi tarafından kaçırılarak, bir evde işkence yapıldığı ve ölümle tehdit edildiği ihbarını alan güvenlik güçleri operasyon düzenledi. 
     Operasyonda, Arslan'ı kaçırdıkları belirlenen Süleyman A. ve İlhan E. gözaltına alındı. Bu kişilerin ev ve işyerindeki aramada, 5 tabanca ele geçirilirken, olayla ilgili Ercan O. ve Erdoğan C.'nin arandığı belirtildi. 
     Bu arada ilçede 2.5 ay önce bir atari salonu önünde, Ergün Gazel'in tabancayla yaralanması ve bir otomobilin de kurşunlanması olayıyla ilgili oldukları tespit edilen Sinan G. ve İbrahim B. de yakalandı. 
     
</TEXT>
</DOC>
