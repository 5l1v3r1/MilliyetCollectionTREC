<DOC>
<DOCNO> 285222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sontur45.html </URL>
<DATE> 2004/11/01/ </DATE>
<TIME> 23.25 </TIME>
<AUTHOR>  </AUTHOR>
<HEADLINE>
TTK Ocağı'nda göçük... 4 işçi toprak altında kaldı 
</HEADLINE>
<TEXT>

     Bartın'ın Amasra İlçesi'ndeki, Türkiye Taşkömürü Kurumu'na TTK bağlı, Amasra Müessese Müdürlüğü maden ocağındaki göçükte, ilk belirlemelere göre, 4 işçinin mahsur kaldı. 
     TTK Genel Müdürü Yardımcısı Çetin Onur, AA muhabirine yaptığı açıklamada, akşam saatlerinde kuruma bağlı Amasra Müessese Müdürlüğü'nün eksi 185 katındaki taşlı damar üretim ayağında tavan kısmından toprak kayması ile oluşan göçükte, ocakta çalışan ve henüz isimleri belirlenemeyen 4 işçinin mahsur kaldığını söyledi. 
     
     4 İŞÇİDEN 3'Ü GÖÇÜKTEN SAĞ ÇIKARILDI 

     Bartın'ın Amasra İlçesi'nde Türkiye Taşkömürü Kurumu'na TTK bağlı Amasra Müessese Müdürlüğü maden ocağında mahsur kalan 4 işçiden 3'ü göçükten sağ çıkartıldı. 
     Akşam saatlerinde, ocağın eksi 185 katındaki taşlı damar üretim ayağında tavan kısmından toprak kayması ile göçük oluştu. 
     Mahsur kalan 4 işçiden göçükten kurtarılan Muharrem Bayrak ve İzzet Odabaş Bartın Devlet Hastanesi'ne kaldırıldı, hafif yaralı Mehmet Akgül ise ocağın sıhhiye servisinde ayakta tedavi gördü. 
     Ocakta diğer işçiyi kurtarma çalışmaları devam ediyor. 
     
     6 İŞÇİNİN DAHA MAHSUR BULUNDUĞU TAHMİN EDİLİYOR 

     Bartın'ın Amasra İlçesi'nde, Türkiye Taşkömürü Kurumu'na TTK bağlı Amasra Müessese Müdürlüğü maden ocağındaki göçükten 3 işçi sağ çıkarıldı. Halen 6 işçinin göçükte mahsur bulunduğu tahmin ediliyor. 
     TTK Genel Müdürlüğü yetkililerinden aldığı bilgiye göre, akşam saatlerinde ocağın eksi 185 katındaki taşlı damar üretim ayağında tavan kısmından toprak kaymasıyla göçük oluştu. 
     Ocaktan yaralı çıkarılan işçilerden Muharrem Bayrak ve İzzet Odabaş Bartın Devlet Hastanesi'ne kaldırıldı, hafif yaralı Mehmet Akgül ise ocağın sıhhiye servisinde ayakta tedavi gördü. 
     Ocakta mahsur kaldığı tahmin edilen İsmail Demirci, Yılmaz Mert, Turgut Özdal, Hüseyin Onur, Kadir Karakaş ve Mehmet Öztemur'u kurtarma çalışmaları devam ediyor. 
     Enerji ve Tabii Kaynaklar Bakanı Hilmi Güler'in, olay yerine gelmek üzere yola çıktığı öğrenildi. 
     Bartın Valisi Ali Güngör, AK Parti Bartın Milletvekili Asım Kulak, TTK Genel Müdürü Rıfat Dağdelen ile Genel Müdür Yardımcısı Çetin Onur müessese müdürlüğüne giderek, yetkililerden bilgi aldı. 
     
</TEXT>
</DOC>
