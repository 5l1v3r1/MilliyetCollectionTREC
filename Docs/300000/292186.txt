<DOC>
<DOCNO> 292186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sonyas24.html </URL>
<DATE> 2004/11/25/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Çocuğunu bagaja kilitleyerek partiye giden anne Suçluyum... 
</HEADLINE>
<TEXT>

     ABD'nin San Diego kentinde 7 yaşındaki oğlunu otomobilin bagajına kilitleyerek partiye giden anne, çıkarıldığı mahkemede suçunu kabul etti. 
     California'nın San Diego kentinde 23 Ağustos'ta oğlunu aracının bagajına kilitleyerek eğlenmeye giden 27 yaşındaki Sarah Powell ve 30 yaşındaki erkek arkadaşı Jake Faria, yargıç karşısında suçlu olduklarını söylediler. 
     Eyalet yasaları uyarınca azami 6 yıla kadar hapis cezası riskiyle karşı karşıya bulunan çiftin Ocak ayında yeniden çıkarılacakları mahkemeden, şimdiye kadar tutukluluk süreleri hesaplanarak şartlı salıverilmeleri bekleniyor. 
     Bir görgü tanığının polise haber vermesi üzerine, bir barda doğum gününü kutlarken tutuklanan Powell, çocuğuna bakacak birisini bulamadığı için güvenli olduğu gerekçesiyle oğlunu bagaja kilitlediği savunmasını yapmıştı. . 
     Talihsiz çocuk, Volvo marka aracın bagajında bir yastık ve bir uyku tulumuyla bulunmuştu. 
     
</TEXT>
</DOC>
