<DOC>
<DOCNO> 292524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/guncel/gun90.html </URL>
<DATE> 2004/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Bu olay yasal mıdır 

Internet'te dolaşan bir mesajı inceleyelim... 
Sayın Internet Kullanıcısı... Bu biz oluyoruz .. 
Türkiye'ye Internet'in ilk girdiği yıllardan bu yana Internet kullanıcılarının hizmetindeyiz. Yeni ürün ve teknolojik ataklarımıza ilişkin hizmet baslıklarımız aşağıdadır... Pek güzel, yeni çıkan ürünlere hiç zahmetsiz ulaşabiliyoruz, monitörümüze kadar geliveriyorlar, harika .. 
1 Ülkemiz GSM operatörlerinden Turkcell'e ait 20 Milyon, Telsim'e ait 10 Milyon, Aria, Aycell ve Avea operatörlerine ait 5 milyon cep telefon numarası database'imizde kayıtlıdır. Bu listeleri ilan, reklam, duyuru, kampanya ve web site tanıtımlarınızda kullanabilirsiniz. Tek tuşla milyonlarca cep telefonu kullanıcısına otomatik SMS mesajı gönderen projemizi programıyla birlikte satışa sunmuş bulunmaktayız... Yani istemediğimiz kişilere vermediğimiz, hatta gizlediğimiz numaralarımızı almışlar, bir güzel satıyorlar, kaça sattıklarını da göndermişler, ama yazmıyoruz... 
2 World E-Mail Bank'ın hazırladığı, 5 Milyon yerli, 400 Milyon yabancı Internet kullanıcısının elektronik posta adreslerini içeren kategorik rehberlerimizi 11-2004 tarihi itibariyle, en son düzenleme ve güncellemeleriyle satışa sunmuş bulunmaktayız... E-mail adreslerimiz de çoktan arkadaşların para kazanma aracı olmuş... 
3 Turk Telekom tabanlı ADSL erişimiyle, saatte 200.000 kişiye hem ".txt" hem de ".html" formatta renkli ve resimli toplu ileti gönderebilme özelliğine sahip en gelişmiş bir Bulk E-Mail yazılımını "kullanıcısına lisanslı" olarak satışa sunmuş bulunmaktayız... Her gün çıldırma noktasına getiren, küfür ettiren "spam" denilen mesajlardan bahsediyor arkadaşlar... 
Signature Bu ileti 5 Milyon Türk Internet kullanıcısının adresine tanıtım amaçlı gönderilmiştir, kimilerinin sandığı gibi iletimiz "spam" olma özelliği taşımamaktadır. Gönderdiğimiz bu iletiden maksimum derecede istifade etmenizi ümit ederiz... 
Kendilerine çok teşekkür ediyoruz ve "maksimum derecede istifade edebilmek" adına, bize bu servisi sağlayan ve yukarıda adı geçen firmalara soruyoruz... 
1 Bu arkadaşlar, insanların cep telefonu numaralarına hem de 1000 değil, milyon değil, 35 milyonuna nasıl ulaşabilmişlerdir 
2 Bu numaralar gizli değil midir 
3 Bu numaraların satılması yasal mıdır Yasalsa, telefon sahibine sorulmadan böyle bir satışa kim izin vermiştir 
4 Telefon sözleşmesinde, "yurtdışına, 900'lü hatlara kapama seçenekleri, numara gizleme hakkı" tanıyan maddelerin dışında, "numaranız, pazarlanabilir, evet-hayır" diye bir madde var mıdır 
5 Bu da "spam" değilse ne spam'dir 
Bu firmanın ismi-cismi-telefon numarası gayet açık bir şekilde mesajda mevcut. Açıp onlara da sorabilirdik, ama kabak çiçeği gibi açılabildiklerine göre çekindikleri bir durum yok ortada... Bu yüzden tez zamanda cevap bekliyoruz değerli telefon operatörleri .. 

"Şövalyelerim... Marangoza dikdörtgen masa siparişi verdim. Bundan böyle kimse size 'yuvarlak' masa şövalyesi diyemeyecek .. 
Kral Arthur 

Radar Oldum .. 

ShockHabercilerden ve SerinDuruşçulardan gelen yaşanmış hikayeler 
"Dev Ekranda Polat Keyfi" lili 
</TEXT>
</DOC>
