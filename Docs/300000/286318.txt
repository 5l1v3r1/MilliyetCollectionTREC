<DOC>
<DOCNO> 286318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sondun19.html </URL>
<DATE> 2004/11/05/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Güney Kıbrıs'ı çöl çekirgeleri bastı 
</HEADLINE>
<TEXT>

     Güney Kıbrıs'ın Baf ve Limasol bölgeleri, Afrika'dan geldiği tespit edilen çöl çekirgelerinin istilasını uğradı. 
     Rum kesiminde yayımlanan Cyprus Mail gazetesinin haberine göre, İsrailli uzmanlar, Güney Kıbrıs'ı istila eden çekirge sürüsünün Afrika'dan gelen çöl çekirgeleri olduğunu açıkladı. Bir Rum yetkili ise ''Bu tür çekirgelerin yüksek iştaha sahip olduklarını'' söyledi. 
     Tel Aviv'den Güney Kıbrıs'a giden uzmanlar, pembe-kırmızı renkli çekirgeleri incelemek amacıyla dün Baf ve Limasol bölgelerini gezdi. 
     İsrailli uzman Dr. Airis Grinzman, Afrika'dan gelen çekirgelerin, Kıbrıs, Lübnan ve İsrail'e kadar 15 yıldan sonra ilk kez ulaştığını açıkladı. Grinzman, çekirgelerin zarar verme olasılığının yüksek olduğunu kaydetti. 
     Rum Tarım Dairesi Müdürü Andreas Konstantinu da çekirgelerin çok zararlı türden olduğunu belirtti. 
     Habere göre, çekirgelerin görüldüğü bölgeler ilaçlama uçakları tarafından havadan ilaçlandı. 
     
</TEXT>
</DOC>
