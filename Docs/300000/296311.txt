<DOC>
<DOCNO> 296311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sontur05.html </URL>
<DATE> 2004/12/09/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Hafta sonu kuzeyde yağış, sıcaklık düşüyor 
</HEADLINE>
<TEXT>

     Halen yurdun kuzey kesimlerinde etkili olan yağışlı hava hafta sonu da etkisini sürdürecek. Marmara, Karadeniz ve Doğu Anadolu'da kar ve yağmur görülecek. İstanbul Cumartesi günü yağmurlu, Erzurum'da kar yağışı aralıksız sürüyor... 
     Hava sıcaklığı Marmara'nın batısı, Kıyı Ege, Akdeniz ve Güneydoğu Anadolu'da değişmeyecek, diğer yerlerde azalacak. Hafta sonu ortalama hava sıcaklıkları İstanbul'da 10, Ankara'da 3, İzmir'de 11, Antalya'da 15, Erzrum'da -11 ve Samsun'da 8 derece olacak. 
     Yarın Karadeniz bölgesi yağış alıyor. Bölgenin kıyısı karla karışık yağmur, iç kesimleri ise kar yağışı etkisinde. Kar yağışı Bolu-Kastamonu hattı ile Erzurum-Kars bölümünde de etkili. 
     Cumartesi Doğu Marmara İstanbul , Karadeniz'in kıyısı karla karışık yağmurlu, Karadeniz'in iç kesimleri ile Doğu Anadolu'nun tamamı kar yağışlı geçecek. Diğer bölgelerimiz parçalı ve az bulutlu... 
     Pazar günü ise Bolu çevresi, Doğu Karadeniz'in iç kesimleri ve Doğu Anadolu'da kar yağışı sürecek... Karadeniz'in kıyı kesimi ile Güneydoğu Anadolu'nun doğusunda karla karışık yağmur görülecek. Diğer yerler parçalı ve az bulutlu, İç Anadolu'da gökyüzü sisli... 


     
</TEXT>
</DOC>
