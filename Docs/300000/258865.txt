<DOC>
<DOCNO> 258865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sonyas16.html </URL>
<DATE> 2004/07/28/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Çin'de ortaokullarda kadın astronot aranıyor 
</HEADLINE>
<TEXT>

     Çin uzaya göndereceği ilk kadın astronotu, ortaokullarda arıyor. Bu amaçla önümüzdeki yıldan itibaren okullarda taramalara başlanacak. 
     BBC'nin haberine göre, amacın kadın astronot adaylarının belirlenmesi olan tarama sonucunda seçilen kızlar eğitilecek ve Çin'in ilk kadın astronotu seçilecek. 
     Süreçle ilgili açıklama, Çin Kadın Federasyonu'nun lobi çalışmalarını izliyor. 
     Federasyon, astronot seçiminin, ülkede kadın-erkek eşitliği açısından önemli bir adım olacağını düşünüyor. 
     Ancak işler federasyonun istediği gibi gitmeyebilir. 
     Daha önce yayımlanan bazı haberlerde, uzaya gönderilecek kadın ve erkeğin yapacakları işler arasındaki ayrım vurgulanmıştı. 
     Buna göre Çin'in ilk kadın astronotunun, gerekli araştırmaları yapmasına izin verilecek. Ancak uzay aracını erkek astronot kullanacak. 
     Astronotlar, beş gün uzayda kalacak. 
     Çin geçen yıl, Amerika Birleşik Devletleri ve Rusya'nı ardından, uzaya astronot gönderen üçüncü ülke olmuştu. 
     Pekin yönetimi 2010 yılına kadar bir uzay labaratuvarı, daha sonra 5 yıl içinde de bir uzay istasyonu kurmayı hedefliyor. 
     
</TEXT>
</DOC>
