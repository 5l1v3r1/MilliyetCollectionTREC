<DOC>
<DOCNO> 265890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/yasam/axyas02.html </URL>
<DATE> 2004/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarım saat bağırdı kimse 'duymadı ' 
</HEADLINE>
<TEXT>


Tam 90 bıçak darbesiyle ölen Ayşegül Eren'in çığlıklarını komşular 'Babayla tartışma' zannetmiş... 

TURAÇ TOP İzmir DHA 

Bornova'da vahşice öldürülen Ayşegül Eren'in 16 komşuları, olay günü evden yarım saat boyunca çığlıklar geldiğini, ancak genç kızın babasıyla tartıştığını zannettiklerini söyledi. 
Mustafa Kemal Lisesi 9. sınıf öğrencisi Eren, 5 dersten kaldığı için yaz okuluna devam ediyordu. Annesi ve iki kardeşi Didim'de yazlıkta olan Eren'in cesedi, önceki gün babası tarafından bulundu. Boğazı kesilen, vücudunda da 30'u sıyrık şeklinde 90 bıçak darbesi bulunan genç kızın tecavüze uğramadığı belirlendi. 

Katil tanıdık mı 
Katili yakalayabilmek için 3 özel ekip oluşturan polis, yaklaşık 100 kişinin ifadesine başvurdu. 
Eren'in cep telefonu, ajanda ve okul çantasını inceleyen polis, katilin tanıdık bir kişi olma ihtimalinin yüksek olduğunu belirtti. Dairenin kapısında bulunan bir çift bottan parmak izi alınamadı. Kızının içine kapanık olduğunu belirten Erkan Eren, "Bir aydır telefonla rahatsız eden bir kişiden bahsettiler. Birkaç gün önce de beyaz bir otomobilin evin çevresinde gezdiği söylendi" dedi. 



</TEXT>
</DOC>
