<DOC>
<DOCNO> 274633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sontur14.html </URL>
<DATE> 2004/09/24/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Ayrı yaşadığı eşinin sevgilisine kurşun yağdırdı 
</HEADLINE>
<TEXT>

     Ramazan ÇETİN DENİZLİ, DHA 
DENİZLİ'de Fikret Altay 37 , barışmak için gittiği ayrı yaşadığı eşi Gülseven Altay'ı 32 sevgilisi ile görünce çılgına döndü. Apartman içinde eşinin sevgilisi olduğunu öne sürdüğü Faruk Orcan'ı 28 öldüren Fikret Altay, ifade vermeyi reddetti, tutuklandı. 
     15 yıllık evli iki çocuk sahibi Gülseven-Fikret Altay çifti şiddetli geçimsizlik nedeniyle ayrı yaşamaya başladı. Mermer işçisi Fikret Altay yaklaşık iki ay eşinden ayrı kaldı. Eşi Gülseven Altay boşanma davası açınca, barışmak için önceki gün saat 17.00'de Yeni Mahalle 1217 Sokak Mahmut Apartmanı'ndaki evine gitti. Altay, apartmanın giriş kapısında eşi Gülseven Altay ve sabıkalı sevgilisi 'Sarı Faruk' lakaplı Faruk Orcan ile karşılaştı. Eşini sevgilisiyle gören Altay, çılgına döndü. Altay, eşiyle tartışmaya başlayınca araya Faruk Orcan girdi. 
     
     SİLAHLI KOVALAMACA 

     Belinde taşıdığı ruhsatsız tabancasını çıkartan Altay, Orcan'a ateş etti. Orcan da ruhsatsız tabancasını çekerek apartmanın merdivenlerinden çatısını doğru kaçmaya başladı. Kovalamaca sırasında Altay ve Orcan arasında çatışma çıktı. 
     Altay'ın tabancasından çıkan iki kurşun Orcan'ın sırtına ve başına isabet etti. Yedi ayrı suçtan sabıkası bulunan Orcan, olay yerinde hayatını kayberken, Altay ise polisi cep telefonuyla arayarak, cinayet işlediğini söyledi. Polis, Altay'ı olay yerinin yakınlarında gözaltına aldı. 
     Olay yerinde polis aracında bulunan Gülseven Altay, polislere "O benim kocam değil, boşanma davası açtım'' diye bağırarak koltuğa elleriyle vurdu. Gülseven Altay, hayatını kaybeden sevgilisi için, "Aşkım aşkım'' diyerek gözyaşı döktü. Polis merkezinde ifadesi alınan Gülseven Altay'ın, "Kocam beni satmaya çalışıyordu, Faruk ise beni ondan koruyordu'' dediği öne sürüldü. Gülseven Altay'ın bu ifadesini ise çocukları ilköğretim öğrencisi 16 yaşındaki S. ve 12 yaşındaki C. yalanladı. Çocukların "Faruk annemi satıyordu, babam ise annemi korumaya çalışıyordu'' dedikleri öğrenildi. 
     Sanık Fikret Altay ise, susma hakkını kullanarak poliste ifade vermedi. Cumhuriyet Savcılığına sevk edilen Fikret Altay, nöbetçi mahkeme tarafından tutuklandı. 
     
</TEXT>
</DOC>
