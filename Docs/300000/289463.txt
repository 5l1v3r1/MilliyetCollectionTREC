<DOC>
<DOCNO> 289463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sondun12.html </URL>
<DATE> 2004/11/17/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Le Monde Arafat siroz hastasıydı 
</HEADLINE>
<TEXT>

     Filistin lideri Yaser Arafat'ın ölümüne, karaciğer yetmezliğinden kaynaklanan sirozun yol açmış olabileceği bildirildi. 
     Fransa'nın etkin gazetelerinden Le Monde'da yer alan habere göre, Arafat'ın ölüm raporunu hazırlayanlara yakın doktorlar, sudan başka bir şey içmemesine karşın Arafat'ın, çok alkol tüketenlerde rastlanan sirozdan muzdarip olduğunu belirttiler. 
     Bu kaynaklar, Arafat'ın ölümüne birçok nedenin yol açmış olabileceği senaryosunu en yüksek olasılık olarak gördüklerini kaydettiler. 
     Hekimler, Filistin liderinin komaya girmesine karaciğer sistemindeki yetmezliğin diğer deyişle sirozun yol açtığını, bunun da iç kanamaya neden olduğunu ifade ettiler. 
     
</TEXT>
</DOC>
