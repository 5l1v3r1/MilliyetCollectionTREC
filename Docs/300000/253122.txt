<DOC>
<DOCNO> 253122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sontur38.html </URL>
<DATE> 2004/07/05/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
İntihar değil cinayetmiş... 
</HEADLINE>
<TEXT>

     İzmir'in Dikili İlçesi'nde intihar ettiği belirtilen Ahmet Dost'un, 54 oğlu F.D 15 tarafından av tüfeğiyle öldürüldüğü ortaya çıktı. F.D ve kendisine yardım eden annesi Gülay D. tutuklandı. 
     Alınan bilgiye göre Bademli Beldesi'nde, ailesinin intihar ettiğini belirttiği Ahmet Dost'un ölümünü inceleyen ekipler, yeniden aile bireylerinin ifadesine başvurdu. 
     Jandarma Komutanlığı'nda ifade veren F.D babasının kendisini, iki kardeşini ve annesini sürekli dövdüğünü anlattı. 
     Kız kardeşinin babasının baskısı nedeniyle dün erkek arkadaşıyla kaçtığını belirten F.D.'nin ''Durumu öğrenince babamın bize şiddet uygulamasından korktuk. Av tüfeğini aldım ve babam bahçeye girdiğinde bir el ateş ettim. Daha sonra annemle birlikte cesedi eve taşıdık'' şeklinde ifade verdiği belirtildi. 
     F.D. ve annesi Gülay D. çıkarıldıkları mahkemece tutuklanarak, cezaevine gönderildi. 
     
</TEXT>
</DOC>
