<DOC>
<DOCNO> 296364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sonyas05.html </URL>
<DATE> 2004/12/09/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
İnternette 'kral' ve 'uyuz' hocalar sitesi... 
</HEADLINE>
<TEXT>

     
     Türkan GENÇ BURSA, DHA 
     

BURSA Ulubatlı Hasan Anadolu Lisesi'nden mezun bir grup öğrencinin yaptığı korsan sitede, okulun hem çalışan hem de emekli olan öğretmenleri hakkında esprili, kimi yerlerde de espiriyi aşıp hakarete varan yorumlar yapıldı. 
     İngiltere'de açılan www.uhal.mezunuyuz.biz' adlı sitede kimliklerini gizleyen ancak, kendilerini Fen-B' sınıfı mezunu gösteren öğrenciler, sitede çeşitli konularda forumlar düzenleyerek, takma isim olan nick'lerle ilginç yazılar da yazıyor. Sitede, okulun tüm mezunlarının ve kazandıkları bölümlerinin listesi de var. 
     Kral Hocalar' ve Uyuz Hocalar' başlıkları altında yorumlar yapan öğrenciler, ayrıca Okulunuzun en iyi hocasını seçin' anketi düzenlediler.. Ankette, şu an okul müdürlüğü yapan Nurettin Eşiyok, yüzde 66 oy alarak birinci oldu. Bu arada Nasıl kopya çekilir ' ve ÖSS sistemi ile ilgili düşünceler' konulu forumlara da sitede yer verildi. 
     Ulubatlı Hasan Anadolu Lisesi Müdürü Nurettin Eşiyok ve öğrenim gören öğrenciler, sitenin korsan yayın yaptığını, kendilerinin de sitenin mimarı öğrencilere ulaşamadıklarını belirttiler. Ayrıca sitenin yurt dışından yayın yapması nedeniyle de hack' edilemediği kaydedildi. 
     Sitede, isimleri olmayan ancak, fotoğraflarını koydukları öğretmenlerle ilgili yer alan yorumlar ise şöyle 
     Pek fizikten çakmaz ama sağlam sorular sorar. Testlerde her zaman sınavı yanlış kontrol eder. Aman deyin dikkat edin. 
     Haberiniz olsun dört gözü, iki kulağıyla herkese karışır. Sınavlarda kopya çekmeyi denemeyin. Yine de alışınca kıyak hocadır. 
     İyi hoca, güzel hoca, dürüst hoca ama yine de az not veriyor. 
     Okulumuzun en şeker hocalarındandır. Hep otorite kurmaya çalışır. Bağırır, çağırır siz sallamayın. Sınavlarda kafanıza göre takılın. İyi batak oynar. 
     Lugatta bulunan bütün küfürleri yemiştir. Hala daha hocamızın ruhunu çok güzel sözlerle okşamaktayız. Kız değilseniz notunuz 1'den şaşmaz 2'yi aşmaz. Boşuna kastırmayın. 
     Geometri dersinde onun kadar yorum yazdıran hoca bulamazsınız. Felsefeye çok düşkündür. Her konuda felsefi yorum yapar. 
     İyidir bu hoca da, biz sevmiştik yani. Çok büyük umutlarla gelmişti okula, ama bekleneni pek veremedi. Yine de iyidir hoştur. 
     Okulumuzun demirbaşı. Bilmem kaç senedir milletten sıkılır. Eh biz de sıkıldık artık. 
     Okulumuzun en kibar hocalarındandır. Sınavlarda evinizdeymiş gibi. 
     Ulan bundan rehber hoca olduysa benim bilgisayardan çaycı olur. 
     Bu hoca anlatılacak gibi değil. Hala daha bize bağırırken çıkarttığı o cırtlak ses kulaklarımda. Kıymetini iyi bilin en iyi İngilizce hocamızdır. 
     Aman derste sesinizi yükselterek onunla konuşmayın pat diye göçer gider. Kalbi, şekeri, tansiyonu, romatizması. vardır. Sınavlarda rahat ama temkinli olun. 
     Mücver abla, Darwin teorisinin temel kanıtıdır. Sorunlu yaratığın tekidir. Üstüne varmayın sınavlarına iyi çalışın. 
     Hocam ya Meydan Larousse'nin 10'uncu cildi bende kalmış. Gelip alabilecek misiniz bir zahmet 
     Bol eksileri ile ünlüdür. Sınavlarda önce bildiklerinizi yapın, sonra kopyaya başvurun. Çünkü yakalanma riskiniz çok yüksektir. 
     
</TEXT>
</DOC>
