<DOC>
<DOCNO> 251390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/sondun16.html </URL>
<DATE> 2004/06/28/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Allavi Hükümeti, PKK'yı terörist örgütler listesine ekledi 
</HEADLINE>
<TEXT>

     Irak'ta ABD tarafından atanan ve bugün tüm yetkileri devralan yeni hükümetin Başbakanı İyad Allavi, bölücü terör örgütü PKK'yı terörist örgütler listesine aldı. 
     Konuya ilişkin açıklama yapan Allavi'nin sözcüsü Corcis Hürmüz Sade, kararda Irak ın komşuları ile ilişkilerine verdiği önemin büyük rol oynadığını belirtti. 
     Sade, Irak ın birliği için coğrafi federalizme başvurulabileceğini ancak din ya da ırk temeline dayalı bir federalizmin ise söz konusu olamayacağını söyledi. 
     Yetki devrinden sonra ülkede güvenliği Irak güvenlik güçlerine bağlı çok uluslu bir askeri gücün sağlayacağını belirten Sade, Saddam Hüseyin dahil hapishanelerde tutulan yaklaşık 5 bin Iraklı tutuklunun kendilerine teslim edileceğini vurguladı. 
     
     Allavi'nin öncelikli gündemi 'güvenlik' 
     "Son iki haftada güvenlik konusunda sıkıntılar yaşadığımız doğru" diyen sözcü, "sayın Başbakanın şu anki en öncelikli gündemi güvenlik. Bu konuda Irak güvenlik güçlerine de büyük görev düşüyor" şeklinde konuştu. 
     
</TEXT>
</DOC>
