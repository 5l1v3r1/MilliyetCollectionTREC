<DOC>
<DOCNO> 292818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sondun32.html </URL>
<DATE> 2004/11/28/ </DATE>
<TIME> 21.53 </TIME>
<AUTHOR>  </AUTHOR>
<HEADLINE>
Romanya'da oy verme süresi sona erdi... 
</HEADLINE>
<TEXT>

     Romanya'da genel seçimler ile devlet başkanlığı seçimlerinin ilk turu için oy verme işlemlerinin sona erdiği bildirildi. 
     Sandıkların TSİ 21.00'de kapanmasından hemen sonra açıklanan iki sandık çıkış anketine göre, genel seçimlerde iktidardaki Sosyal Demokrat Parti'nin oyların yaklaşık yüzde 40'ını aldığı, ''Adalet ve Gerçek'' ittifakının ise oyların yaklaşık yüzde 35'ini garantilediği tahmin ediliyor. Bu sonuçlara göre, şu anda her iki partinin de hükümeti oluşturacak çoğunluğa sahip olmadığı belirtiliyor. 
     Devlet başkanlığı için yarışan Başbakan Adrian Nastase'in yüzde 43.7 ile önde gittiği belirtilen anketlerde, ''Adalet ve Gerçek'' ittifakının adayı Bükreş Belediye Başkanı Traian Basescu'nun ise oyların yüzde 35.2'sini aldığı tahmin ediliyor. 
     Bu sonuçlara göre, 12 Aralık'ta devlet başkanlığı seçimlerinin ikinci turunun yapılması gerekiyor. 
     
</TEXT>
</DOC>
