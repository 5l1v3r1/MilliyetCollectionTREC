<DOC>
<DOCNO> 295312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sontur40.html </URL>
<DATE> 2004/12/06/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Borçlu bakkalın "hırsızlık oyunu"... 
</HEADLINE>
<TEXT>

     Osmaniye'nin Issızca Köyü'nde, bir bakkal, borçları birikince, dükkandaki malları evinde saklayıp, soyulduğunu iddia etti. 
     Alınan bilgiye göre, bakkal dükkanı işleten Mehmet S. 49 , dükkanından yaklaşık 1 milyar liralık malın çalındığını iddia ederek, jandarmaya başvurdu. Mehmet S'nin hırsızlıkla ilgili karakolda çelişkili ifadeler vermesi, yetkilileri şüphelendirdi. 
     Bunun üzerine bakkalın evinde arama yapıldı ve çalındığı iddia edilen mallar ele geçirildi. 
     Mehmet S'nin ifadesinde, borçlarının birikmesi nedeniyle mallarını saklayarak, ''hırsızlık süsü verdiği''ni itiraf ettiği öğrenildi. S'nin, gözaltına alındığı bildirildi. 
     
</TEXT>
</DOC>
