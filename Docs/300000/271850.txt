<DOC>
<DOCNO> 271850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/dunya/adun.html </URL>
<DATE> 2004/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İmparatorluk vizyonu 
</HEADLINE>
<TEXT>


Brüksel'de AB Komisyonu'nun desteğiyle açılan pop art sergisinde Birlik'in 'dünyanın tek süper gücü olacağı' öngörülürken, Sertab Erener'in Eurovision birinciliği de 'AB mozaiği'ne girdi 

Güven Özalp - BRÜKSEL 


"ABD'yi sollayarak dünyanın tek süper gücü haline gelmek", "21. yüzyılı Avrupa Birliği'nin yüzyılı haline getirmek"... Bunlar aslında çoğu "eurokratın" AB bürokrasisinin elemanı aklından geçen, bazı Avrupalı politikacıların hayallerini süsleyen ve bazıları için "fantastik" sayılabilecek düşünceler. Ancak, Brüksel'de açılan bir sergi bu vizyonu bir pop art çalışması formunda sunuyor. 
Avrupa Komisyonu tarafından koordine edilen ve AB Konseyi'nin desteklediği "çadır sergi" AB'yi, "Roma İmparatorluğu'nun geri dönüşü" olarak görüyor. "Avrupa'nın İmajı" adını taşıyan, AB kurumlarının tam ortasına kurulmuş Brüksel'deki bu sergide Birlik'in kuruluşundan bu yana yaşadıkları, çadırın iç yüzeyini çevreleyen 80 metre uzunluğundaki bir zemin üzerinde anlatılıyor. 
Fotoğraflarla hik yeleştirilen ve hayli tutkulu bir üslupla dile getirilen Avrupa rüyası geleceğe yönelik çeşitli öngörülerde de bulunmaktan geri kalmıyor. İşte bunlardan birkaçı 
AB, ABD'yi alt ederek dünyanın tek süper gücü haline gelecek.30 yıl içinde AB üye sayısını 50'ye çıkaracak ve "Birlik" olarak adlandırılacak. Bu öngörünün yer aldığı bölümün başlığı da oldukça ilginç Roma İmparatorluğu geri dönüyor.Avrasya'nın içlerine, Kuzey Afrika'ya ve Ortadoğu'ya uzanan sınırlarıyla dünya işlerine egemen konuma gelecek.AB, uluslararası topluluğu ABD'ye karşı koruyacağı için Birleşmiş Milletler'in BM merkezi New York'tan Cebelitarık'a alınacak. 2010'da euro, Amerikan dolarının tekel durumunu ortadan kaldıracak. 

Türk bayraklı pop art 

Brüksel'de AB binalarının ortasında kurulan reng renk çadırdaki sergide Türkiye, AB mozaiğinde yerini alırken, Türk bayrağı da, Sertab Erener'in geçen yılki Eurovision birinciliği ve Kıbrıs'taki 24 Nisan referandumu vesilesi ile KKTC bayrağıyla birlikte, dev kolajın unsurları arasında kullanıldı. 


</TEXT>
</DOC>
