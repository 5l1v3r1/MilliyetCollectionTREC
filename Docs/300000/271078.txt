<DOC>
<DOCNO> 271078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/siyaset/siy01.html </URL>
<DATE> 2004/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkaya kararında 'Müteahhit Şen' etkisi 
</HEADLINE>
<TEXT>


ANKARA Milliyet 


Yargıtay 1. Başkanlık Kurulu'nun, Yargıtay Başkanı Eraslan Özkaya hakkında ön soruşturma açılmasını yönelik kararında, müteahhit Hakkı Süha Şen'in bir yakınının cezaevine girmesini engellediğine ilişkin iddiaların da etkili olduğu belirtildi. 
Kurulun geçen perşembe günkü toplantısında, Özkaya hakkında, MİT'çi Kaşif Kozinoğlu'na Alaattin Çakıcı dosyasıyla ilgili bilgi verdiği gerekçe gösterilerek 8'e karşı 1 oyla ön soruşturma kararı veren üyelerin, bu kararında Yargıtay Başkanı'nın Şen'in bir yakınına yardım ettiği iddiaları da etkili oldu. 
İstihbarat birimleri, dosyadaki konuşmalardan, Şen'in bir yakınının İstanbul'da yaralamalı bir kavgaya karıştığı, Özkaya'nın da devreye girerek Yargıtay Genel Sekreter Yardımcısı Ercan Yalçınkaya kanalıyla, söz konusu kişinin tutuklanmasını engellediğinin anlaşıldığını iddia etmişti. 
Kurulun muhakkik tayin ettiği 3. Ceza Dairesi Başkanı Mehmet Birsin Tüzinal'ın bu iddiayı da araştıracağı kaydedildi. 


</TEXT>
</DOC>
