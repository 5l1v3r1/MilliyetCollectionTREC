<DOC>
<DOCNO> 255815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/yasam/yas01.html </URL>
<DATE> 2004/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hawking 'kara sırrı' çözdü 
</HEADLINE>
<TEXT>


Yaşayan fizik dehası, uzayın en esrarengiz oluşumlarından kara deliklerle ilgili 'buluşunu' gelecek hafta açıklayacak 

DIŞ HABERLER SERVİSİ 

İngiliz fizikçi ve kozmolog Stephen Hawking, yıllardır gökbilimcilerin kafasını karıştıran kara deliklerle ilgili yeni bir teori öne sürdü. Bilim adamlarına gönderdiği, "Kara delik paradoksunu çözdüm ve bunun hakkında konuşmak istiyorum" notuyla teorisini duyuran Hawking, gökbilimcilerde heyecan uyandıran çalışmasının ayrıntılarını, gelecek hafta İrlanda'nın başkenti Dublin'de düzenlenecek konferansta açıklayacak. 
Hawking, kara deliklerin sanıldığı gibi içlerine giren her şeyi tamamen yok etmediğini, bazı maddelerin bir süre sonra dışarı çıkabileceğini ileri sürüyor. Genellikle dev yıldızların kendi içlerine çökmesiyle oluşan kara deliklerin bu 'sonsuz' çekim kuvvetinden hiçbir madde, hatta ışık bile kaçamıyor. Hawking'e göre, bu maddeleri sonsuza kadar yok ettiği sanılan kara delikler, milyarlarca yıl sonra olsa bile önemli bilgiler içeren bazı maddeleri dışarı sızdırıyor. 



</TEXT>
</DOC>
