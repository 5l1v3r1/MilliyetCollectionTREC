<DOC>
<DOCNO> 298036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sontur64.html </URL>
<DATE> 2004/12/15/ </DATE>
<TIME> 20.44 </TIME>
<AUTHOR>  </AUTHOR>
<HEADLINE>
Yurtta kar eğitimi engelliyor... 
</HEADLINE>
<TEXT>

     Giresun'da, etkili olan kar yağışı nedeniyle ilköğretim okullarında eğitime yarın ara verildi. 
     Milli Eğitim Müdürlüğü'nden yapılan yazılı açıklamada, yoğun kar yağışı nedeniyle merkez ve köylerdeki ilköğretim okullarında Tirebolu İlçesi'ne bağlı köy okullarında, Çanakçı, Doğankent ve Eynesil ilçelerinde ise tüm okullarda eğitime yarın ara verildiği belirtildi. 
     Çanakçı, Doğankent ve Eynesil ilçelerinde eğitime bugün de ara verilmişti. 
     
     RİZE 

     Rize'nin İkizdere İlçesi'nde 2 gün, Güneysu, Kalkandere, Hemşin, Çayeli ve Çamlıhemşin ilçelerinde ise yarın eğitime ara verildi. 
     Alınan bilgiye göre, yoğun kar yağışı nedeniyle Rize merkezin ardından Güneysu, Kalkandere, Hemşin, Çayeli, Çamlıhemşin ilçeleri ve bağlı köyler ile Pazar İlçesi'ne bağlı köylerdeki okullarda eğitime yarın ara verildi. 
     İkizdere İlçesi'nde ise tüm okullarda eğitime yarından itibaren 2 gün ara verildi. 
     Rize merkez ve bağlı köylerinde yarın eğitime ara verilmişti. 
     
     TRABZON 

     Trabzon merkez, Hayrat, Vakfıkebir, Akçaabat ilçelerinde yarın, Tonya İlçesi'nde ise yarından itibaren 2 gün eğitime ara verildi. 
     Milli Eğitim İl Müdürü Selim Yavuz Sandıkçı, AA muhabirine yaptığı açıklamada, kar yağışının etkili olduğu merkez, Hayrat, Vakfıkebir, Akçaabat ilçeleri ve bağlı köylerde eğitime yarın ara verildiğini söyledi. 
     Sandıkçı, Tonya İlçesi'nde ise tüm okullarda eğitime yarından itibaren 2 gün ara verildiğini belirtti. 
     Trabzon'un Tonya, Hayrat ve Vakfıkebir ilçelerindeki okullarda eğitime bugün de ara verilmişti. 
     
</TEXT>
</DOC>
