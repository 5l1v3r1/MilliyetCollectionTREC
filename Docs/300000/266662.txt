<DOC>
<DOCNO> 266662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sontur28.html </URL>
<DATE> 2004/08/26/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Çaldıkları kredi kartlarıyla 3 saatte 7 milyar lira harcadılar .. 
</HEADLINE>
<TEXT>

     Bursa'da, bir sigortacıdan çaldıkları 18 kredi kartıyla 3 saatte 7 milyar liralık alışveriş yaptıkları öne sürülen iki kişi, yakalandı. 
     Bursa Emniyet Müdürlüğü Organize Suçlar ve Kaçakçılık Şube Müdürlüğü'nden yapılan açıklamaya göre, bürosuna geldikleri sigortacı Sertaç Tunca'nın 24 cüzdanını çalan Murat S. ve İbrahim D, cüzdandaki kredi kartlarıyla alışveriş yapmaya başladı. 
     Alışveriş sırasında, işyeri sahiplerine üzerine kendi fotoğraflarını yapıştırdıkları Sertaç Tunca'ya ait kimlik kartlarını gösteren zanlılar, 3 saate iki dizüstü bilgisayar, dört cep telefonu ve bir altın kol saati satın aldılar. 
     Son olarak, Haşim İşcan Caddesi'ndeki bir mağazadan elektronik eşya almak isteyen zanlılar, durumlarından şüphelenen işyeri sahibinin polisi aramasının ardından yakalandılar. 
     Cüzdanın çalındığının farkında olmayan Sertaç Tunca, durumdan haberdar edilirken, zanlılar, sorgulamalarının tamamlanmasının ardından ''hırsızlık, dolandırıcılık ve sahte kart tanzimi'' suçlarından adliyeye sevk edildi. 
     
</TEXT>
</DOC>
