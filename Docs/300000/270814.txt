<DOC>
<DOCNO> 270814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/ekonomi/eko05.html </URL>
<DATE> 2004/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
DuPont Türkiye'de satışını artırıyor 
</HEADLINE>
<TEXT>



Kimya sektöründe dünyanın sayılı şirketlerinden DuPont, Türkiye'de 2000 yılında 32 milyon dolar düzeyinde olan satışlarını bu yıl 110 milyon dolara çıkarmayı hedefliyor. 
DuPont'un Türkiye, Ortadoğu ve Kuzey Afrika Bölge Müdürü Jean Luc Duramy, Türkiye'de tarım beslenme, kaplama boya, elektronik, güvenlik koruma ile güvenlik ürünleri sektöründe faaliyet gösterdiklerini anlatarak, "Türkiye bizim algılamamıza göre çok iyi bir ekonomik performans gösteriyor. Hükümet özellikle makroekonomik alanda çok başarılı çalışmalar yapıyor. Gelecekte yatırımları artırmak için şansımız olacak" dedi. Türkiye'de ortaklıklar kurmak için çalıştıklarını belirten Duramy, "Sabancı ile gelecekte de ortaklığımız sürecek. Kimi görüşmeler sürdürülüyor, belki Sabancı Grubu ile başka işbirlikleri arayabiliriz" dedi. 


</TEXT>
</DOC>
