<DOC>
<DOCNO> 290857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/son/soneko08.html </URL>
<DATE> 2004/10/16/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Tüzmen KİT'lere herhangi bir hakaretim söz konusu değildir 
</HEADLINE>
<TEXT>

     Devlet Bakanı Kürşad Tüzmen, Denizli'de yaptığı konuşmada, KİT'ler veya çalışanlarına herhangi bir hakaretinin söz konusu olmadığını bildirdi. 
     Tüzmen, yaptığı yazılı açıklamada, Denizli'deki konuşmasıyla ilgili basında bazı yorumlar çıktığını belirterek, bu konuşmada ''BCG Boston Consultancy Group büyüme-pay matrisi''ne atıfta bulunduğunu ifade etti. 
     Söz konusu modelde sektörlerin, pazarların büyüme oranları ve görece piyasa paylarına göre, ''Yıldızlar'', ''Nakit inekleri'', ''Soru işaretleri'' ve ''Köpekler'' şeklinde simgeleştirildiğini kaydeden Bakan Tüzmen, açıklamasında daha sonra şu görüşlere yer verdi 
     ''Bu modelden esinlenerek yaptığım konuşmada KİT'ler veya çalışanlarına herhangi bir hakaretim söz konusu değildir. Bu sadece, Türkiye ekonomisinin içinde bulunduğu durumu betimlemek için, işletme literatüründe kullanılan BCG Matrisi'nden kaynaklanan bir benzetmedir. Konunun yanlış değerlendirilmemesini dilerim.'' 
     
</TEXT>
</DOC>
