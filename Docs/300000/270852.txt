<DOC>
<DOCNO> 270852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/siyaset/siy03.html </URL>
<DATE> 2004/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül, h l 'yanlış anlatıldı' diyor 
</HEADLINE>
<TEXT>


Yabancı gazetecilerle görüşen Bakan Abdullah Gül, düzenlemenin dışarıya yanlış yansıtıldığını belirtti 


Dışişleri Bakanı ve Başbakan Yardımcısı Abdullah Gül, Letonya'nın başkenti Riga'da yabancı gazetecilerin sorularını yanıtlarken dışarıya TCK Tasarısı'ndaki sadece zinaya cezayı öngören düzenlemenin yanlış şekilde yansıtıldığını savundu. 
Gül, konunun halen tartışma safhasında olduğunu belirtti. Tasarıda 400 madde bulunduğunu ve sadece bir konunun dışarı yansıtıldığını, üstelik bunun yanlış bir biçimde yapıldığını savunan Gül, bunun üzüntü verici olduğunu söyledi. 
Gül, düzenlemenin kadını korumayı amaçladığını belirterek, ""Reform süreci devam ediyor" dedi. 

Claudia Roth'dan zina eleştirisi 

Alman hükümetinin insan hakları sorumlusu Claudia Roth, yeni TCK'da zinanın yasaklanması girişimlerine tepki göstererek, "AB Komisyonu'nun İlerleme Raporu'nun çıkmasına birkaç hafta kala böyle bir yasa tasarlanıyor. Bu, Türkiye'de son yıllarda gerçekleştirilen reform çabalarına da uygun değil" dedi. Roth, "Başbakan Erdoğan'ın, devletin zina olaylarını takip etmesiyle ailelerin güçlendirilmesinin hedeflendiği açıklaması beni tatmin etmedi" diye konuştu. 


</TEXT>
</DOC>
