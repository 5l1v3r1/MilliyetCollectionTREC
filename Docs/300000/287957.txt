<DOC>
<DOCNO> 287957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/yazar/tamer.html </URL>
<DATE> 2004/11/11/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
ABD geriliyor, Türkiye ilerliyor 
</HEADLINE>
<TEXT>

81 yıllık demokrasimiz, AB için de olsa üzerindeki ölü toprağını atınca, 228 yıllık Amerikan demokrasisiyle yarışabilecek seviyeye geldi 

Uzun yıllardır Amerika'da yaşayan okurum Alp Kocaman, ara sıra yazılarımla ilgili görüşlerini belirten e - posta mesajları yollar. "Amerikan Müftülüğü'ne gelen sorular" başlıklı yazım üzerine gönderdiği mesaj, Kerry'nin ABD seçimlerini neden kazanamadığı konusuna h l kafa yoranlar için, çok yönlü açılım getiriyor. Üstelik de ortalama Amerikalının günlük yaşantısının tam göbeğinden, hayatın içinden. Kocaman'ın Türkiye ve demokrasimizle ilgili tespitlerine de aynen katılıyorum 
"Amerikan ilk - orta - lise süreci, kültürlü ve eğitimli insan yerine topluma yararlı kişiler üretmek için çalışıyor. Yani bankaya memur, oto tamircisine çırak, okula spor hocası, Wal - Mart'a kasiyer yetiştiriyor. Bu tür meslekler için de ne tarih, ne politika ne de coğrafyaya ihtiyaç var. 
Ülkeyi yöneten elit tabaka ise, 2 - 3 milyon kişi arasından çıkıyor. İş ve aş derdi olmayan, en iyi okullarda eğitilen, kökten zengin, dünya yansa bir çoğu yanmayacak kişiler. 

Oylar neden Bush'a Geriye kalan 297 milyon Amerikalının ezici çoğunluğu apolitik ve öyle kalacak. Zaten oy verenler de birşey bildikleri için değil, sadece kişisel yakınlıkları olduğu için seçime katılıyorlar. 
Mesela sekreterim koyu cumhuriyetçi, ama bana Bush'un tek bir politikasını açıklayamıyor, Kerry'e neden karşı olduğunu bilmiyor. 
Ortalama Amerikalının dışarıyla tek ilişkisi, Ortadoğu'dan gelen petrol, Japonya'dan gelen otomobiller ve Çin'den gelen ucuz tüketim malları. 2000'deki ekonomik çöküntüyü, çoğu kişi yabancıların oyunu olarak algıladı. Aynı tepkiyi 80'li yıllarda Japonlara karşı gösterdiklerine şahidim. Neyse Japonların ekonomik gücü biraz azalınca, o konuyu unuttular. 
2000 yılında "maddi varlığım 2 milyon dolar oldu, her yıl da 15 kazanıyoruz, bize yeter" diye işinden ayrılan arkadaşım var. Aynı kişinin maddi varlığı şu anda 300 bin doların altında, yıllık getirisi 2'den az. 2 yıldır harıl - harıl iş aradığı halde h l işsiz. Şu andaki probleminin kendi akılsızlığından değil, yabancıların oyunundan kaynaklandığını iddia ediyor. Oyunu Bush'a verdi o yüzden. 

Yabancılar suçlu Eğitimi ve hayat tecrübesi yerinde bir arkadaşıma, uzun uzun anlatmama rağmen Ortadoğu ve dünya barışının önce Filistin'den geçtiğini izah edemedim. "Bu Müslümanlar da çok şeyler istiyorlar, alamadıkları zaman da silaha sarılıyorlar. Bu sizin dininizin öğrettiği bir temel yanlış" dedi ve bu çizgisini değiştirmedi. Ve hiç utanmadan, "Afrika'da, Asya'da milyonlarca insan var, açlıkla ve hastalıkla uğraşan niye onlar başkaldırmıyor da Ortadoğu'nun Arap'ı başkaldırıyor" dedi. O da oyunu Bush'a verdi. 
2004 yılının Amerika'sı, her problemini bir dış kaynağa bağlamış durumda 
Petrol pahalı, zira Araplar ucuza vermiyor. İşsizlik var, zira Çin ucuz mal satıyor. Savaş var, zira Irak kitle imha silahlarıyla saldırıya hazırlanıyordu.Terörizm var, zira İslam dini terörizm aşılar. 
Bu temalar bana çok bildik geliyor. Türkiye'nin her probleminin Rusya ya da Yunanistan'a bağlandığı dönemleri hatırlıyorum. 

ABD geri gidiyor Bildiğim bir şey varsa Türkiye dışa açıldıkça ileri giderken, Amerika kendi kabuğu içine çekildikçe geriliyor. Bizim 81 yıllık demokrasimiz, son 2 yılda biraz silkinip de üstünden ölü toprağını atınca 228 yıllık Amerikan demokrasisiyle yarışabilecek seviyeye geldi. Bu değişimi Türkiye'de din kökenli olduklarını iddia edenlerin yapmış olması da beni hiç rahatsız etmiyor. 
Beni rahatsız eden aydın, ilerici ve laik diye iş başına gelip bize olmadık yalanları kabul ettirdikten sonra söylemlerinin tam tersini yapan ve ülke için kendi cebini doldurmaktan öteye kılını dahi kıpırdatmamış, isimleri tarihten bile silinmiş yiyiciler ordusunun liderliğine yıllarca katlanmış olmamız..." 



</TEXT>
</DOC>
