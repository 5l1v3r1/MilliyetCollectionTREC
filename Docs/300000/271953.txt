<DOC>
<DOCNO> 271953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sondun21.html </URL>
<DATE> 2004/09/15/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Türkçe dövme de var Bağdat'ta başları kesik 3 ceset bulundu 
</HEADLINE>
<TEXT>

     Irak polisi, başkent Bağdat'ın kuzeyinde, yabancılara ait olduğu düşünülen, başları kesik 3 ceset bulunduğunu bildirdi. 
     Polis, cesetlerin üzerinde el yazısı Türkçe ve Arapça gibi görünen dövmeler bulunduğunu açıkladı. 
     Cesetlerin naylon torbalar içinde bulunduğu belirtildi. 
     Irak'ın başkenti Bağdat'ın kuzeyinde yolda bulunan başları kesik üç cesedin Iraklılara ait olduğu sanılıyor. 
     Iraklı ve Amerikalı yetkililer, Bağdat'ın yaklaşık 40 kilometre kuzeyindeki Diciel'de bir yolda naylon torba içinde bulunan başları kesik ve elleri arkadan bağlı cesetlerin erkek cesetleri olduğunu ve cesetlerde eski dövmeler görüldüğünü kaydettiler. 
     İlk haberlerde, dövmelerde Türkçe ve Arapça gibi görünün el yazıları olduğu bildirilmişti. 
     Amerikalı bir yetkili, yanlarında hiçbir belge bulunmayan cesetlerin Iraklılara ait olduğunun sanıldığını söyledi. Yine ilk haberlerde cesetlerin yabancılara ait olabileceği kaydedilmişti. 
     Bu arada, cesetlerin bulunduğu bölgenin Irak polisi soruşturmasını yapıncaya kadar güvenlik altına alındığı bildirildi. 
     

     
</TEXT>
</DOC>
