<DOC>
<DOCNO> 282997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sonyas06.html </URL>
<DATE> 2004/10/24/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Yaz saati uygulaması gelecek hafta başlıyor... 
</HEADLINE>
<TEXT>

     Gün ışığından daha fazla yararlanılması amacıyla 28 Mart'ta başlatılan yaz saati uygulaması, 31 Ekim'de sona erecek. Uygulamayla yaklaşık 700 milyon kilovatsaatlik tasarruf sağlandığı tahmin ediliyor. 
     Çalışma saatlerinin günün güneşli bölümüne alınmasıyla, gün ışığından daha fazla yararlanılması ve elektrik enerjisinin aydınlatmada kullanılan bölümünden tasarruf sağlanmasını amaçlayan ileri yaz saati uygulaması, 31 Ekim'de saatlerin 1 saat geri alınmasıyla son bulacak. Buna göre, 30 Ekim Cumartesi gününü 31 Ekim Pazar gününe bağlayan gece, saat 02 00'de saatler bir saat geri alınacak. 
     
     YAKLAŞIK 700 MİLYON KİLOVATSAATLİK TASARRUF 
     Avrupa Birliği ülkeleriyle saat birliğinin sağlanmasını da öngören yaz saati uygulamasıyla, bu yıl 700 milyon kilovatsaatlik enerji tasarrufu sağlandığı tahmin ediliyor. 
     Akşam saatlerinde en yüksek değerine ulaşan enerji tüketim talebinin azatılmasını öngören yaz saati uygulamasıyla, 1990 yılından 2003 yılına kadar olan dönemde yaklaşık 6 milyar 260 milyon kilavatsaatlik elektrik tasarrufuna gidildiği bildirildi. 
     Yaz saati uygulaması, 2005 yılında 27 Mart-30 Ekim arasında, 2006 yılında ise 26 Mart-29 Ekim arasında gerçekleştirilecek. 
     
</TEXT>
</DOC>
