<DOC>
<DOCNO> 250097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/ekonomi/eko10.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
1.5 milyon kişiye 'beyan' affı 
</HEADLINE>
<TEXT>


GÖKÇER TAHİNCİOĞLU Ankara 

Adalet Bakanlığı, mal beyanında bulunmadıkları gerekçesiyle cezaevine girme riski bulunan yaklaşık 1,5 milyon kişiye "af" öngören bir taslak hazırladı. Taslağa göre, alacaklıların şikayeti nedeniyle mal beyanında bulunma yükümlülüğünü süresinde yerine getirmediği için 10 günden 1 aya kadar hapis cezası riskiyle karşı karşıya kalan binlerce kişi rahat nefes alacak. Şu anda yaklaşık 1,5 milyon borçlunun belirtilen sürelerde cezalandırılmasına neden olan İcra İflas Yasası'nın 337. maddesi yürürlükten kaldırılacak. İcra İflas Kanunu'nun 76. maddesi ise süresi geçmesine rağmen mal beyanında bulunmayanların hapisle cezalandırılacağını düzenliyor. 
Buna göre, 337. madde kalktıktan sonra, 30 gün içinde mal beyanında bulunanların davaları ve cezaları ortadan kaldırılacak. Davalılara, ceza çekmek istediklerinde cezaevindeki yer darlığından , aylar hatta yıllar sonrasına gün verilebiliyor. 




</TEXT>
</DOC>
