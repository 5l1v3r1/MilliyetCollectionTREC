<DOC>
<DOCNO> 275540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sondun07.html </URL>
<DATE> 2004/09/28/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Korkunç iddia Çocuklar, organları için öldürülüyor 
</HEADLINE>
<TEXT>

     Filipinler'in kuzeyindeki birkaç kentte 5 çocuğun, organları için öldürüldükleri iddia edildi. 
     The Manila Standard gazetesi, ''5 Ölü Çocuk Organları Kayıp'' başlığıyla verdiği haberde, çocukların cesetlerinin Nueva Ecija bölgesindeki bir yol kenarında bulunduğunu ve kalp, karaciğer ve böbreklerinin satılmak üzere kesilerek alındığının tespit edildiğini ileri sürdü. 
     Gazete haberinin ardından öğretmenlerin ve ebeveynlerin büyük bir korkuya kapıldıklarını söyleyen polis yetkilileri, haberin bir şakadan ibaret olduğunu söylediler. 
     Polis yetkilisi Edgar Aglipay, bir radyo istasyonuna yaptığı açıklamada, haberin, şaka olsun diye bir gazetecinin telefonuna mesajla gönderildiğini belirtti. 
     Bölgede yaşayan fakir halkın, para kazanmak amacıyla böbreklerini sattığı biliniyor. 
     
</TEXT>
</DOC>
