<DOC>
<DOCNO> 255031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sondun34.html </URL>
<DATE> 2004/07/13/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
İslamcı lider Turabi'yi fare ısırdı... 
</HEADLINE>
<TEXT>

     Sudan'da askeri yönetimle arası açıldıktan sonra hapse atılan eski Meclis Başkanı ve İslamcı lider Hasan el Turabi'yi fare ısırdığı ve sağlık durumunun kötü olduğu ileri sürüldü. 
     Beşir'in eşi Visal el Mehdi, Reuters'a yaptığı açıklamada, Turabi'yi ''bir farenin ısırdığını ve kuduza yakalanmasından çok korktuklarını'' söyledi. Visal, eşinin ''tutulduğu yerdeki koşulların çok kötü'' olduğunu da belirtti. 
     Turabi, 2001'de güneydeki rejim karşıtı Sudan Halk Kurtuluş Ordusu ile tartışmalı bir barış anlaşması imzaladıktan sonra tutuklanmış, Ekim 2003'de serbest bırakılmıştı. 
     Turabi, mart sonunda aşiretler arası gerginlik yaratmak ve başında bulunduğu partinin Darfur bölgesindeki gerillaları finanse ettiği suçlamasıyla tekrar tutuklandı. 
     Turabi'nin 72 son iki haftadır sadece hurma ve suyla beslendiği bir ''İslami açlık grevi'' yaptığını ve bunun da tuz eksikliği nedeniyle kan basıncının düşmesine neden olduğunu belirten Visal Turabi, eşini 17 gündür ziyaret edemediklerini, bu bilgileri de hapishaneden bırakılan birinden aldıklarını söyledi. 
     
</TEXT>
</DOC>
