<DOC>
<DOCNO> 253125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sontur41.html </URL>
<DATE> 2004/07/05/ </DATE>
<TIME> 20.05 </TIME>
<AUTHOR>  </AUTHOR>
<HEADLINE>
Pendik- Yalova feribot seferleri 8 Temmuz'da başlıyor. 
</HEADLINE>
<TEXT>

     İstanbul Deniz Otobüsleri A.Ş'nin İDO Pendik-Yalova arasında 8 Temmuz Perşembe günü başlanacak tarifeli seferlerinin, 1,5 saat arayla gerçekleştirileceği bildirildi. 
     İDO Basın ve Halkla İlişkiler Müdürlüğü'nden yapılan yazılı açıklamaya göre, 1 Temmuz Perşembe günü düzenlenen törenle hizmete alınan Pendik-Yalova feribot hattında 8 Temmuz Perşembe günü tarifeli seferlere başlanacak. 
     Pendik ve Yalova'dan karşılıklı olarak gerçekleştirilecek ve Cumartesi, Pazar günleri dahil 1,5 saat arayla yapılacak seferler saat 06.15'te başlayıp, 22.45'te sona erecek. 
     Pendik-Yalova feribot hattında tam yolcu ücreti 4 milyon, indirimli yolcu ücreti 3 milyon lira olarak belirlenirken, araç geçiş ücretleri ise şöyle düzenlendi 
     Motosiklet 10 milyon TL. 
     Otomobil 25 milyon TL. 
     Kamyonet 35 milyon TL. 
     Araç ücretlerine kullanıcı da dahil edilirken, araçtaki yolcular için ise 2 milyon lira ücret alınacak. 
     
</TEXT>
</DOC>
