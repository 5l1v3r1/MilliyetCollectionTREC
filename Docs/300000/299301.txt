<DOC>
<DOCNO> 299301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sonyas04.html </URL>
<DATE> 2004/12/20/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Eğitimli insanlar beslenmeyi bilmiyor 
</HEADLINE>
<TEXT>

     İbrahim ÖZÇEKİÇ DHA 

YÜKSEK öğrenim gören insanların sağlıklı beslenmenin önemini bilmelerine karşın, dengeli beslenmedikleri ortaya çıktı. 
     Kayseri Erciyes Üniversitesi Atatürk Sağlık Yüksekokulu Beslenme ve Diyetetik Bölümü Öğretim elemanları Dr. Nurten Budak ve Dr. Betül Çiçek, üniversite mezunu 527 kişi üzerinde Beslenme' konulu bir araştırma yaptı. 
     Araştırmada üniversite mezunlarının gıda maddesi alırken en çok kaliteli ve taze olmasına dikkat ettikleri belirlendi. Araştırmaya göre, dengesiz beslenen eğitimli insanlar Zaman yetersizliğini neden gösterirken, Sağlıklı beslenme' kavramından da, taze ve doğal besinler tüketmeyi algıladıkları ortaya çıktı. Araştırmaya katılanların yüzde 60.3'ü sağlıklı beslendiğini düşünürken, yüzde 20.3'ü sağlıklı olarak uzun süre yaşamak için dengeli beslenmeye yöneldiklerini belirtti. 
     Araştırmaya katılanların büyük çoğunluğunun besin öğelerini yetersiz ve dengesiz aldığını söyleyen Dr. Nurten Budak, "Sağlıklı beslenmediğini düşünen bireyler zaman yetersizliğini neden gösteriyor'' dedi. Arkadaşların da beslenmede etkileyici rol üstlendiğini kaydeden Dr. Budak şöyle devam etti 
     "Eğitim düzeyi yüksek bireyler, sağlıklı yaşam için beslenmeyi önemli bir unsur olarak görüyor. Ancak gerçekte sağlıklı beslenmiyorlar. Bu kapsamda, ilgili kurumların koordinasyonu ile bireylerin sağlıklı beslenmelerinin sağlanmasına yönelik eğitim çalışmalarının yapılması gerekiyor.'' 
     
</TEXT>
</DOC>
