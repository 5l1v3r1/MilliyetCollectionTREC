<DOC>
<DOCNO> 295642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sontur12.html </URL>
<DATE> 2004/12/07/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Yaşı 12, suç sayısı 43... 
</HEADLINE>
<TEXT>

     İsmail AKDUMAN DHA 

SAMSUN'da geçen hafta bir markette alışveriş yapan 30 yaşındaki Nurcan Aktaylan'ın çantasından cüzdanını çalıp kaçarken yakalanan, 43 ayrı suça karıştığı bildirilen 12 yaşındaki E.G. bir mağazadan 6 bin 720 doları daha alarak kayıplara karıştı. 
     Samsun'da 2 gün önce Kale Mahallesi'nde bir markette alışveriş yapan Nurcan Aktaylan adlı kadının çantasından yankesicilik yaparak cüzdanını çalan E.G., kaçmak isterken vatandaşlar tarafından yakalandı. İçinde 60 milyon lira bulunan cüzdan ile yakalanan E.G., sevk edildiği nöbetçi mahkeme tarafından ailesine teslim edildi. E.G. dün de İstikl al Caddesi'nde bir giyim mağazında alışveriş yapan 34 yaşındaki Selma Balcı'nın çantasından içinde 6 bin 720 dolar, 80 milyon lira ve kredi kartları bulunan cüzdanı aldı. Koşarak mağazadan kaçan E.G.'yi sabıka dosyasındaki fotoğrafından teşhis eden Balcı, şikayetçi oldu. Yapılan araştırmalara rağmen yakalanamayan E.G.'nin evine de gitmediği ortaya çıktı. Konuyla ilgili soruşturma sürüyor. 
     
</TEXT>
</DOC>
