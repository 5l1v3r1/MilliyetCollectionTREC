<DOC>
<DOCNO> 267411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/son/sontur12.html </URL>
<DATE> 2004/08/29/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Beyhan Eczacıbaşı'nın cenazesi, toprağa verildi... 
</HEADLINE>
<TEXT>

     Eczacıbaşı Topluluğu'nun kurucusu merhum Dr. Nejat Eczacıbaşı'nın kalp krizi nedeniyle vefat eden eşi Beyhan Eczacıbaşı'nın 81 cenazesi, İstanbul'da toprağa verildi. 
     Eczacıbaşı'nın cenazesi, Teşvikiye Camii'nde öğle vakti kılınan cenaze namazının ardından götürüldüğü Zincirlikuyu Mezarlığı'nda defnedildi. 
     Törende taziyeleri, Nejat Eczacıbaşı'nın kardeşi Şakir Eczacıbaşı, Beyhan Eczacıbaşı'nın çocukları Eczacıbaşı Holding Yönetim Kurulu Başkanı Bülent Eczacıbaşı ve Yönetim Kurulu Başkan Yardımcısı Faruk Eczacıbaşı ile eşleri ve çocukları kabul etti. 
     Törene, Beyhan Eczacıbaşı'nın ailesi, yakınları, İçişleri Bakanı Abdülkadir Aksu, İstanbul Valisi Muammer Güler, Şişli Belediye Bakanı Mustafa Sarıgül ile aralarında Ömer Sabancı, Hüsnü Özyeğin, Vitali Hakko, Halis Komili, Erkut Yüceoğlu, Şarık Tara, Ömer Dinçkök, Tuncay Özilhan, Bülent Tanla, Kemal Derviş ve Yıldız Kenter'in de bulunduğu çok sayıda tanınmış kişi katıldı. 
     Bu arada, Bülent Eczacıbaşı'nın eşi Oya Eczacıbaşı'nın sol ayağının incinmeden dolayı alçıda olduğu dikkati çekti. 
     
</TEXT>
</DOC>
