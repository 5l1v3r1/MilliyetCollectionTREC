<DOC>
<DOCNO> 280938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/yazar/tamer.html </URL>
<DATE> 2004/10/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bravo Çekiç, hoşgeldin CEO kedi 
</HEADLINE>
<TEXT>

Ne haftaydı ama... Bir uluslararası konferanstan diğerine, dilim dışarıda koşuşturup durdum. Hatta 2 toplantıda konuşmacı olarak bile yer aldım. 
İzlediklerimi anahatlarıyla, yerim elverdiğince sizlerle paylaşmaya çalıştım. Ramazan öncesine sıkıştırılmış bu yoğun gündemli haftada, AB İlerleme Raporu'nun olumlu - olumsuz yankıları da devreye girince, yazamadığım önemli notlar kaldı defterimde. Bugün başlıklar halinde de olsa, bunların bir kısmını aktarmak istiyorum sizlere. Ama önce bir parantez 

Leblebici Horhor 
Haftanın yorgunluğunu önceki akşam 160 kişilik Ermeni Filarmoni Orkestrası ve Ermenistan Devlet Korosu'nun Lütfi Kırdar'daki enfes konseriyle üzerimden attım. Ermeni bestecilerin de yer aldığı programda şef Ohannes Çekiçyan mükemmel bir tercihle, eserlerin en akılda kalıcı bölümlerini seçmişti. 
Leblebici Horhor operasıyla çocukluk günlerime, Carmina Burana'nın finaliyle dünyayı avucumun içine alabileceğimi sandığım üniversite yıllarıma uzandım. Rossini'nin Sevil Berberi operasındaki aryayı dinlerken Leyla Gencer'in İtalya'daki başarılarına selam durdum. Hendel'in Mesih Oratoryosu ile en sık dinlediğim Barok müziğinin büyüsüne, Mozart'ın Requem'i ile ölüm döşeğinde bile ruhundaki coşkudan hiçbir şeyin eksilmediği bir bestecinin dehasının derinliklerine daldım. İstanbul Konservatuarı'ndan yetişme Çekiçyan'ın, Paris Konservatuarı ve Sovyetler Birliği'nde sürdürdüğü kariyerinde, yaşadığı ülkelerin tümünün izlerini hissettim. 

İlk kez azınlığım 
Bunca yıl pek çok ülkeye seyahat ettiğim halde önceki gece İstanbul'un göbeğinde, hayatımda ilk kez kendimi azınlık olarak hissettim. Ermeni cemaati 2 bin kişilik salonu hıncahınç doldurmuş, hatta kenarlara sandalyeler bile konmuştu. Ama benim kendimi azınlık gibi hissetmemi, açılış konuşmasının Ermenice yapılması tetikledi galiba. Tek kelime anlayamadım. 
Çekiçyan ve Ermeni orkestrasının performansını ayakta dakikalarca alkışladık. Konserin ortasında "Bravo Çekiç" diye haykıran bir dinleyici, sanırım hepimizin duygularına tercüman oldu. 

3. Sanayi Kongresi'nden 
Konser parantezi tahminimden epey uzun oldu. Şimdi hafta içindeki uluslararası toplantılardan defterimde kalan notlara dönüyorum 
London Business School'dan Arie de Geus Amerika'da fikri mülkiyet hakları korkunç bir hal aldı. Neredeyse lokantada bir dostunuzla yemek yerken bile ağzınızdan çıkan herşeyin patentini alacaklar.Financial Times ekonomi editörü Martin Wolf Napolyon, "Bırakın Çin'i uyusun. Eğer uyanacak olursa dünyayı çalkalar" demiş. Biz Çin'in uyandığı dönemi yaşıyoruz. Sanayi Devrimi'nden bu yana en çarpıcı değişim.İSO eski başkanlarından CHP milletvekili Memduh Hacıoğlu Üniversitelerimizin önlerindeki fotokopici bolluğu, eğitimimizin ezbere dayandığının en iyi göstergesidir.TOBB Başkanı Rıfat Hisarcıklıoğlu İktisatçı, dün yaptığı tahminlerin, bugün neden yanlış çıktığını, en iyi açıklayabilen kişidir. Ünlü İngiliz iktisatçı Keynes bir tartışma esnasında fikrini değiştirmesini eleştirenlere "Veriler benim fikirlerimi desteklemediğinde, ben fikrimi değiştiririm. Ya siz ne yaparsınız " demiştir. 

Perakende Günleri'nden 
Mudo mağazalarının sahibi Mustafa Taviloğlu Danışman kelimesini sevmiyorum. Çok iyileri var herhalde, ama bana rastlamadı. ... Mevlana "Düne ait ne varsa dünle birlikte gitti. Bugün yeni şeyler söylemek zamanı cancazım" demiş. İşte o mağazacılıktır.Asociative Başkanı Rick Segel Sadık müşteri dönemi çoktan bitti. Artık mağazacılıkta başarının püf noktası, müşterinin ilgisini sürekli diri tutabilmek. Amerika'da bir müzik market, kediyi CEO ilan ederek müthiş müşteri topladı. Her gün mağazada bulunan kedi müşterilerle yazıştı, sık sık radyo reklamlarına çıktı. CEO kedi, müşteriyi mağazaya mıknatıs gibi çekti. Artık müşteri alışveriş ederken bile eğlence ve mizah arıyor. 



</TEXT>
</DOC>
