<DOC>
<DOCNO> 271962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sondun30.html </URL>
<DATE> 2004/09/15/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Mısır'da ezan tartışması 
</HEADLINE>
<TEXT>

     Mısır'da, Diyanet İşleri'nin, ezanın ortak ve alçak sesle okunması yönündeki girişimi, ülkede büyük tartışma yarattı. 
     Diyanet işleri, gelen şikayetler nedeniyle, ezanın ortak ve daha alçak sesle okunması olasılığıyla ilgili bir araştırma başlattı. 
     Diyanetin başındaki isim Mahmut Zakzuk, "halk, camilerden birbiri ardına yükselen yüksek ezan sesinden şikayet ediyor" dedi. 
     Zakzuk, "benim tek düşüncem, halkın huzuru... Özellikle de hastalar ve ödevlerine konsantre olması gereken çocuklar" dedi. 
     
     Üzerinde durulan çözüm önerisi 
     Üzerinde durulan çözüm önerisi, mahalledeki tüm camilerin birbirine bağlanması, ezan saati geldiğinde aynı anda, ancak daha alçak bir sesle namaza çağrı yapılması. 
     Ancak bu girişim, daha başlamadan büyük tartışma yarattı. 
     
     Namaz için tek merkezden çağrı yapılması 
     El Ezher Üniversitesi öğretim üyelerinden Profesör Ahmed Sayer, namaz için tek merkezden çağrı yapılmasının şeriat yasalarına uygun olmayacağını savundu. 
     Meslektaşı Muhammed Sayed Ahmed Yassir de, "günün birinde, camilerde cuma namazını iptal edip, radyodan takip etmemizi isteyecekler" ifadesini kullandı. 
     Bazı kesimler de, bu işin içinde ABD'lilerin olduğunu iddia ediyor. 
     
</TEXT>
</DOC>
