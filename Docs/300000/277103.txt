<DOC>
<DOCNO> 277103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sondun18.html </URL>
<DATE> 2004/10/04/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Schröder'in annesi 91 yaşına bastı 
</HEADLINE>
<TEXT>

     Almanya Başbakanı Gerhard Schröder, sinir sistemindeki bir rahatsızlıktan dolayı hastanede yatan annesi Erika Vosseler'i 91 ziyaret etti. 
     Bild gazetesi, Schröder'in hafta sonunda Paderborn kentindeki hastanede bulunan annesini ziyaret ettiğini ve 91. doğum gününü hastanede geçirmek zorunda kalan annesi için bir demet çiçek götürdüğünü yazdı. 
     Başbakan Schröder'in hükümet işlerinden dolayı annesinin yanında ancak bir saat kalabildiği, ziyarete eşi Doris Schröder-Köpf ile çocukları Klara 13 ve Viktoria'nın 3 katılmadıkları belirtildi. 
     Vosseler'in 8 Ekim'e kadar hastanede kalmasının beklendiği, kendisine masaj ve psikoterapi tedavisi uygulandığı kaydedildi. 
     Erika Vosseler, Schröder'in babasının İkinci Dünya Savaşı sırasında ölmesinden sonra yeniden evlenmişti. 
     Başbakan Schröder de Romanya'ya yaptığı bir ziyaret sırasında bu ülkede ölen babası Fritz Kurt Schröder'in mezarını ziyaret etmişti. 
     
</TEXT>
</DOC>
