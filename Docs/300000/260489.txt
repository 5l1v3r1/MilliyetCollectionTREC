<DOC>
<DOCNO> 260489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/soneko12.html </URL>
<DATE> 2004/08/04/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
FT Cari açık kaygıları İMKB'yi düşürdü 
</HEADLINE>
<TEXT>

     Dış basında dünya petrol fiyatlarının rekor düzeylere ulaşması ve Türkiye'nin cari işlemler açığının boyutunun güveni zedelemesi nedeniyle İMKB endeksinin düştüğüne dikkat çekildi. 
     Ekonomi gazetesi Financial Times, "Cari İşlemler Kaygıları Nedeniyle İstanbul Düşüyor" başlıklı haberinde petrol fiyatlarının rekor düzeylere çıkması ve Türkiye'nin cari işlemler açığının güveni zedelemesi üzerine Türk hisse senetleri ve liranın zayıfladığını yazdı. 
     Gazetede yer alan Türkiye piyasalarına ilişkin yorumda şöyle denildi 
     "Analistler, piyasa işlemlerinin kapanışından sonra açıklanan Temmuz enflasyon verilerinin genelde olumlu olduğunu, hükümetin yüzde 12'lik yıllık enflasyon hedefine ulaşacağına ilişkin beklentileri güçlendirdiğini söylediler." Gazete, İMKB Ulusal-100 Endeksinin dün 19.427,37'ye gerileyerek pazartesi günü kaydedilen yüzde 1.6'lık artışın çoğununu götürdüğünü belirtti. Gazete, IMF'nin 661 milyon dolarlık kredi dilimini onaylamasının IMKB'yi pazartesi günü güçlendirdiğini anımsattı. 

ANKA 

     
</TEXT>
</DOC>
