<DOC>
<DOCNO> 291828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sontur26.html </URL>
<DATE> 2004/11/24/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
10 yıllık sır cinayette 2. perde... 
</HEADLINE>
<TEXT>

     Edirne'de 10 yıl önce tecüvüz edildikten sonra öldürülen Nagihan Polat cinayeti esrarını koruyor. Davanın sanığı 8 yıl hapis yattıktan sonra DNA testi sonucunda suçsuz bulunurken, maktulenin kabri aramızdaki katilin bulunması için bir kez daha açıldı. 
     
     CİNAYET SANIĞI 8 YIL SONRA SUÇSUZ BULUNDU 
     Trakya Üniversite Fen Edebiyat Fakültesi'nde Araştırma Görevlisi olan Nagihan Polat, 1994 yılında Selimiye Camii yanındaki Zehrimar Mezarlığı'nda tecavüz edildikten sonra iple boğularak öldürülmüş olarak bulundu. 
     Olaydan sonra cinayet zanlısı olarak yakalanan Orhan Dinç, yargılandıktan sonra suçlu bulunarak ömür boyu hapse mahkum edilmişti. Yargılama süresince DNA testi yapılmasını isteyen Dinç, mahk m olduktan sonra da bu talebini sürdürdü. Yapılan DNA testinin sonunda Polat'tan alınan spermlerin Dinç'e ait olmadığı ortaya çıktı ve Dinç, 8 yıl hapis yattıktan sonra tahliye edildi. 
     Nagihan Polat'ın kabri DNA testi yapılması için bir kez daha açılarak, alınan kemik ve diş örnekleri katilin tespit edilebilmesi için Adli Tıp Kurumu'na gönderildi. 
     
</TEXT>
</DOC>
