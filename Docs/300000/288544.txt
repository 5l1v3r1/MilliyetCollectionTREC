<DOC>
<DOCNO> 288544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/sondun12.html </URL>
<DATE> 2004/11/13/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
AİHM Başkanı, Almanya'yı eleştirdi, Türkiye'yi övdü... 
</HEADLINE>
<TEXT>

     Avrupa İnsan Hakları Mahkemesi AİHM Başkanı Luzius Wildhaber, bazı açıklamalarından dolayı Almanya'yı eleştirdi, Türkiye'yi ise insan hakları konusunda sağladığı gelişmelerden dolayı övdü. 
     Wildhaber, Alman Der Spiegel dergisine yaptığı açıklamada, Türkiye'de insan hakları alanında sağlanan gelişmelerden övgüyle söz ederek, Türkiye'deki gelişmeleri takdir ettiğini belirtti. 
     AİHM Başkanı, ''Türkiye'deki insan hakları durumu köklü şekilde değişti'' dedi. 
     Wildhaber, Alman Anayasa Mahkemesi'nin, kısa bir süre önce, AİHM'nin kararlarının, Alman yasalarının elverdiği ölçüde dikkate alınması gerektiği, Almanya Başbakanı Gerhard Schröder'in de AİHM'nin kararlarının Alman mahkemeleri için bağlayıcı olmadığı şeklinde açıklamalar yaptığını hatırlatarak, ''Konvansiyonun kısmen okunmamış olması bana acı veriyor'' dedi. 
     AİHM'nin son dönemlerde Alman mahkemelerinden çok sayıda farklı kararlar aldığına işaret eden Wildhaber, ''Almanya'da tartışan tarafların çıkarları daha dikkatli şekilde incelenseydi, bizim kararlarımız da farklı olurdu'' diye konuştu. 
     Wildhaber, Almanlardan daha fazla ''Avrupa sorumluluk bilinci taşımalarını'' istedi. 
     
</TEXT>
</DOC>
