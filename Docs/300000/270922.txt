<DOC>
<DOCNO> 270922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sondun27.html </URL>
<DATE> 2004/09/11/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Yunanistan Yanımızda Avrupalı bir komşu istiyoruz... 
</HEADLINE>
<TEXT>

     Yunanistan Dışişleri Bakan Yardımcısı Yannis Valinakis, Atina'nın yanında Avrupalı bir komşu istediğini belirterek, Türkiye'nin AB sürecini desteklediklerini söyledi. 
     Valinakis, Atina'da yayımlanan Apoyevmatini gazetesine verdiği demeçte, Türkiye'nin Avrupa yolculuğunun kısa veya kolay olmadığını vurguladı. 
     Yannis Valinakis, ''Türkiye'nin AB süreci, Aralıkta alınacak kararlarla son bulmayacak. Avrupa yolu, birçok alanda sınavlarla doludur ve Türkiye'nin yolculuğu Aralıktan sonra sürecektir'' dedi. 
     Kıbrıs konusuna da değinen Valinakis, Kıbrıs halkının Nisan ayında yapılan referandumlarla arzusunu dile getirdiğini belirterek, şöyle dedi 
     ''Kıbrıs Türk toplumunun, geleceğini Avrupa'da görme arzusu ortadadır. Gelecek Avrupa'daysa bulunacak çözüm de Avrupalı olmalıdır. Bu noktada AB önemli rol oynayabilir. Biz, her iki tarafın da kabul edebileceği nitelikte Avrupalı bir çözüm için olanak ve dinamiklerin mevcut olduğuna inanıyoruz.'' 
     
</TEXT>
</DOC>
