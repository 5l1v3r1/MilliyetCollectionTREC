<DOC>
<DOCNO> 261374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/07/son/sonsiy02.html </URL>
<DATE> 2004/08/07/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Rum Telekomünikasyon Kurumu, Türk operatörlerle temasta... 
</HEADLINE>
<TEXT>

     Kıbrıs Rum Kesimi'nin yarı resmi telekomünikasyon kurumunun CYTA , Rum Kesimi'ne telefon ve internet erişimi sağlanması için Kıbrıslı Türk telefon şirketleriyle temasa geçtiği kaydedildi. 
     Rum Kesimi'nde yayınlanan Cyprus Mail gazetesinin, CYTA sözcüsüne dayanarak verdiği habere göre, CYTA, Türk tarafındaki servis sağlayıcılarla, Rum Kesimi'ne telefon ve internet hizmeti verilmesi için irtibata geçti. CYTA sözcüsü Paris Menelaou, CYTA ve Türk şirketlerinin anlaşmaya varması halinde, Yeşil Hat altından döşenecek kablolarla Ada'nın kuzey ve güneyinin iletişiminin mümkün olacağını kaydetti. 
     Rum Yönetimi'nin, böyle bir girişime izin verip vermeyeceğinin belli olmadığı kaydedilen haberde, CYTA'nın, olası anlaşmanın yasal ve siyasi zararları olacağı yönünde Rum Dışişleri'nin sahip olduğu kaygıların farkında olduğu bildirildi. CYTA'nın, Rum Dışişleri makamları nezdinde başvuru yaptığı ve sonucunu beklediği de ifade edildi. 
     Ada'da halen iki kesim arasındaki telefon görüşmeleri, uluslararası tarife üzerinden ücretlendiriliyor. 
     
</TEXT>
</DOC>
