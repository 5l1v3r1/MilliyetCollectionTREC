<DOC>
<DOCNO> 267339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/son/sondun23.html </URL>
<DATE> 2004/08/29/ </DATE>
<TIME> 18.21 </TIME>
<AUTHOR>  </AUTHOR>
<HEADLINE>
Afganistan'da. Hollanda helikopteri düştü. 
</HEADLINE>
<TEXT>

     Afganistan'da çok uluslu güce ISAF bağlı olarak görev yapan Hollanda'ya ait Apache savaş helikopteri, bilinmeyen bir nedenle düştü. 
     Olayda bir pilot yaralandı, diğer pilot yara almadan kurtuldu. 
     Hollanda Savunma Bakanlığı'ndan yapılan açıklamaya göre, Başkent Kabil çevresinde devriye görevi yapan Hollanda Hava Kuvvetleri'ne ait iki Apache helikopterlerinden biri yerel saatle 15.30 sularında düştü. Kazadan yaralı olarak kurtulan pilot, Kabil yakınlarındaki Bağram üssünde bulunan Amerikan Hastanesi'ne kaldırıldı. 
     Açıklamada, helikopterin düşüş nedeni bilinmemekle birlikte, kesin olarak bunun bir düşman ateşi sonucu meydana gelmediği belirtildi. 
     Düşen helikopterin Kabil'deki uluslararası havaalanından konuşlandığı ve geçen Mart ayından bu yana bölgede görev yaptığı kaydedildi. 
     Hollanda'nın, bölgede ISAF gücü bünyesinde görev yapan 6 apache savaş helikopteri ve bu helikopterlerle birlikte 135 personeli bulunuyor. 
     Hollanda hükümeti, kısa bir süre önce, Afganistan'da bulunan savaş helikopterlerinin kalış süresinin gelecek yıl Mart ayına kadar uzatılmasını kararlaştırmıştı. 
     
</TEXT>
</DOC>
