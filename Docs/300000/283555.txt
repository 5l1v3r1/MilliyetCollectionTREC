<DOC>
<DOCNO> 283555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sontur36.html </URL>
<DATE> 2004/10/26/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
5 yaşındaki Munise'nin dramı... 
</HEADLINE>
<TEXT>

     Bolu'da meydana gelen trafik kazasında 4 kişilik ailesini kaybeden kendisi de yaralanan 5 yaşındaki küçük Munise'nin kendine geldikten sonra ilk sözü ''Annemi özledim'' oldu. 
     Bolu'da gece annesi, babası ve iki kardeşini kaybettiği trafik kazasında otomobilin camından fırlayarak yaralı kurtulan 5 yaşındaki Munise Ün, tedavisinin sürdüğü İzzet Baysal Devlet Hastanesi'nde kendine geldi. 
     Bilinci açılan ve konuşmaya başlayan Munise'nin ilk cümlesi ''Annem nerede, onu özledim'' oldu. Tedavi gördüğü serviste diğer hastaların yakınlarının elinden tutarak moral vermeye çalıştığı küçük çocuk, uzun süre annesini görmek istediğini söyledi. 
     Hastanede tedavisi yapılan Munise Ün, Sinop'tan Bolu'ya gelen babasının yakınları tarafından Bolu İl Sağlık Müdürlüğü'nce tahsis edilen bir ambulansla Sinop'a gönderildi. 
     Kazada yaşamını yitiren Munise Ün'ün babası Ayhan Ün'ün mermer işçisi olduğu ve otomobilini 1 yıl önce aldığı öğrenildi. 
     
</TEXT>
</DOC>
