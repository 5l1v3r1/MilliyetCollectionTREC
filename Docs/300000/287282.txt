<DOC>
<DOCNO> 287282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/ekonomi/eko05.html </URL>
<DATE> 2004/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'ÇEAŞ ve Kepez için çözüm arıyoruz' 
</HEADLINE>
<TEXT>


SPK Başkanı Cansızlar, 'ÇEAŞ ve Kepez mağdurları konusuna hükümet olumlu yaklaşıyor' dedi 

EKONOMİ SERVİSİ 

Çukurova Grubu'nun Yapı Kredi'ye olan borcunu ödememesi üzerine BDDK ve TMSF'den yapılan anlaşmaların detaylarını isteyen Sermaye Piyasası Kurulu SPK Başkanı Doğan Cansızlar, bankacılık sırrının tartışılması gerektiğini söyledi. Önceki akşam Habertürk'te Basın Kulübü programında gazetecilerin sorularını yanıtlayan Cansızlar, "Siz yatırımcı olsanız, Çukurova konusunda TMSF ve BDDK'nın açıklamalarından tatmin olur muydunuz " sorusuna, "Bunlar ilgili kurumlardır. Açıklamalarına inanmak zorundayız" dedi. Cansızlar, yatırımcıların korunması için bilginin paylaşılması gerektiğini söyledi. 
Kepez ve ÇEAŞ mağdurları için çözüm arayışları olduğunu bildiren Cansızlar, hükümetin konuya yaklaşımının olumlu olduğunu söyledi. 


</TEXT>
</DOC>
