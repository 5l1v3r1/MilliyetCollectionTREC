<DOC>
<DOCNO> 282804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/sonyas05.html </URL>
<DATE> 2004/10/23/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Alman oyuncu Oliver Kniffki, Türkiye'de aşık oldu... 
</HEADLINE>
<TEXT>

     Alman oyuncu Oliver Kniffki 28 , Türkiye'ye yaptığı bir gezi sırasında bir Türk kızına aşık olduğunu söyledi. 
     Kniffki, B.Z gazetesine yaptığı açıklamada, ''Yaklaşık 3 ay önce bir Türk kızına deli gibi aşık oldum. Kendisi televizyon yapımcısı. İstanbul'daki çekimler sırasında tanıştık. O günden bu yana ilişkimizi böyle uzaktan sürdürüyoruz. Bunun için güven şart'' dedi. 
     Spor yaptığını, bu nedenle sportif kadınlardan hoşlandığını belirten Kniffki, kısa bir süre önce Berlin'in Prenzlauer Berg semtine taşındığını, sevgilisinin kendisini bugüne kadar ancak bir kez ziyaret edebildiğini, ancak yakında yeniden ziyarete geleceğini söyledi. 
     Televizyon film ve dizilerinde rol alan Kniffki, özel televizyon kanalı RTL'de yayımlanan ''Ballgefühl'' Top hissi adlı dizide de 1. FC Düsseldorf takımının kaptanı rolünde oynuyor. 
     
</TEXT>
</DOC>
