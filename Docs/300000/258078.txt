<DOC>
<DOCNO> 258078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/son/sontur16.html </URL>
<DATE> 2004/07/25/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
İmamı cami avlusunda dövdüler... 
</HEADLINE>
<TEXT>

     Eskişehir'de bir imam, cami avlusunda alkollü ve yarı çıplak vaziyette bulundukları için uyardığı 4 genç tarafından dövüldü. 
     Alınan bilgiye göre, Huzur Mahallesi'ndeki Hacı Mehmet Alaca Camii'nin imamı Nurullah Yıldırım 35 , namaz vakti camiye geldiğinde avluda alkollü ve yarı çıplak vaziyette bulunan İsa O. 19 , M.K. 17 , Levent S. 18 ve Aykut K'yı 19 gördü. 
     İmam Yıldırım, alkollü 4 genci, camiye namaz kılmaya gelecek vatandaşların olacağından dolayı çıplak dolaşmamaları konusunda uyardı. Kendilerinin uyarılmasına sinirlenen 4 genç, Yıldırım'ı dövdü, ardından bıçakla kovaladı. 
     Vatandaşların ihbarı üzerine olay yerine gelen emniyet güçleri, şüpheli 4 genci yakaladı. Şüphelilere ait 26 RD 488 plakalı otomobilde yapılan aramada da 1 ''sustalı'' tabir edilen bıçak, 3 ekmek bıçağı ve 1 demir boru ele geçirildi. 
     Şüpheli 4 genç gözaltına alınırken, olayla ilgili soruşturma sürdürülüyor. 
     Bu arada, imam Nurullah Yıldırım'ın durumunun iyi olduğu bildirildi. 
     
</TEXT>
</DOC>
