<DOC>
<DOCNO> 285275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/guncel/gun90.html </URL>
<DATE> 2004/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Ozzy Osbourne civciv ezmiş miydi 

1 Reha Muhtar'ın gazetede yazmaya başlaması büyük reklamlarla duyuruldu, tantananın kralı koparıldı... 
2 Esti mi yıkıp geçen, kükredi mi Time dergisini deviren bir insan, kim bilir ne yazılara imza atar, ağzımızı bir karış açık bırakırdı .. 
3 Herkesten farklı yaptığı haberciliğiyle ve şu anda tüm haber bültenlerinde taklit edilen üslubuyla, okumalara doyamayacak, beynimiz bayram edecekti .. 
4 Olmadı Reha Muhtar fare doğurdu. Ona yakışacak işleri Savaş Ay'a kaptırdı. 2 hafta televizyondaki gibi olması mümkün olmayan Ateş Hattı adlı "yazı dizimsisini" yaptıktan sonra o da bitti... 
5 Şimdi Internet'te "forward edilen", yani insanların birbirine gönderdiği yazı, fıkra, espri vs.yi köşesine taşıyarak gazeteciliğe yeni bir boyut getirmeye çalışıyor. Yaptığı işi savunuyor, kendisini eleştirenleri "Internet'ten anlamamak" ile suçluyor. Oysa Internet 10 yıldır Türkiye'de ve kullandığı yazıların neredeyse tamamı, "Internet esprileri" vs. başlığı altında kitap yapılmış durumda... En son, Kurtuluş Savaşındaki bir bölüğün yemek tablosunu taşıdı köşesine. Bu da "Internet'ten gelen" bir "forward" mesajdı ve geçtiğimiz salı ya da çarşamba aynı mail bize de gelmişti. Baktık, Reha Muhtar yazıyı kendisininmiş gibi aynen yayımlamış. Olabilir, bu köşe Serin Duruş , "Internet'ten geldiciler" ile girdiği savaştan fena halde yorulduğu için bu konuya hiç girmeyeceğiz. Biz sadece bir uyarıda bulunmak istiyoruz... 
Sayın Reha Muhtar Internet deryasından babanız çıksa yemeyin. O yazıların tamamı bize ve tahminen tüm yazarlara gidiyor ve bizde direkt çöpe gidiyor. Gördüğümüz kadarıyla ne gelse koyuyorsunuz ama yarın öbür gün birisi sizin bu Internet periliğinizden yararlanıp kötü bir oyun oynayabilir. Uyarmadılar demeyin .. Internet, doğru bilgiye ulaşmakta müthiş bir kaynak olabilir ama kötü niyetlilerin olduğu da unutulmasa iyi olur... Ve neden bu kadar basit bir yol izler ki Reha Muhtar Yoksa Reha Muhtar, eski Reha Muhtar'dan mı sıkıldı 
Yazının başlığına gelince, gönderin bize cevapları Internet'ten .. Bakalım kim, ne biliyor bu konuda... Acaba Sayın Dr. İsmet Salu konuyla ilgili görüş bildirmek ister mi 

Ben örümcek kafalı değilim, bu ağ başka ağ diyorum size... hayır canım, örümceğe falan da ihtiyacımız yok .. 
Tim Berners-Lee World Wide Web'i bulan şahıs, Internet'in günümüzdeki halini almasını sağlayan fikrin sahibi 

İngiliz Bilim Adamları... 

Bu adamların ya hakikaten çok vakitleri var ya da bulunacak araştırılacak yeni bir şey kalmadı... İşte son 2 yıl içinde yaptıkları müthiş buluşlar araştırmalar .. 
1 Mükemmel pizzanın formülü zeytininden, mısırına mükemmel oranlar 
2 Gerçek yaşınızı hesaplama formülü 1 dakika el derinizi çekip, bırakarak 
3 Yılın en seksi ayı Evet Haziran 
4 48 saatten fazla çalışanların seks hayatı bitiyormuş 
5 Cinsel hayatında mutlu olanlar, senede 30 bin sterlin fazla kazanıyor muş 

Koyu Tortulu 
"Yoğunum ona..." b b 
</TEXT>
</DOC>
