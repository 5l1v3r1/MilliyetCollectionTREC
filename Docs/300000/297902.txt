<DOC>
<DOCNO> 297902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/soneko39.html </URL>
<DATE> 2004/12/15/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Euro, dolar karşısında yeniden zirveyi zorluyor... 
</HEADLINE>
<TEXT>

     Uluslararası döviz piyasasında ortak para euro, dolar karşısında yeniden zirveyi zorlamaya başladı. 
     ABD Merkez Bankası FED'in faiz artırımı kararının da güçlendiremediği dolar, euro başta olmak üzere önemli paralar karşısında kritik seviyelere geriledi. 
     Avrupa'da 1.3381'e çıkan euro dolar paritesi, geçen hafta 7 Aralık'ta kaydedilen rekor seviye olan 1.3470'e oldukça yaklaştı. 
     Yen karşısında da gerileyen dolar, dünkü kapanışına göre 0. yen değer kaybıyla 104.30 yenden işlem görüyor. 
     Diğer önemli paralardan İngiliz Sterlini dolar karşısında dün 1.9225 seviyesinden satılırken bugünkü işlemlerde 1.9358 seviyesine çıktı. 
     Ekonomistler, ABD'nin dün açıklanan ekim ayı dış ticaret açığının beklentileri aşarak 55.5 milyar dolarla rekor kırmasının doların desteğini zayıflattığını belirtiyor. 
     FED'in dünkü Açık Piyasa Komitesi toplantısında alınan yıl içindeki 5'inci çeyrek puanlık faiz artırımı kararıyla yüzde 2.25'e çıkarılan dolar faizi, Mart 2001'den bu yana ilk kez yüzde 2 olan euro faizini geride bırakmıştı. 
     
</TEXT>
</DOC>
