<DOC>
<DOCNO> 286112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sonspo22.html </URL>
<DATE> 2004/11/04/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Ziya Doğan Ankaraya 3 puan için gideceğiz... 
</HEADLINE>
<TEXT>

     Trabzonspor Teknik Direktörü Ziya Doğan, hafta sonu deplasmanda yapacakları Ankaragücü maçından 3 puanla dönmek istediklerini söyledi. 
     Doğan, düzenlediği basın toplantısında, Ankaragücü'nün son haftalarda kötü sonuçlar elde ettiğini, fakat iyi bir takım olduğunu belirterek, ''Ankaragücü seyirci çok olan bir takım. Ama bizi de seyircimiz maçta yalnız bırakmayacaktır. Ankara'ya 3 puan için gideceğiz'' dedi. 
     Ankaragücü'nün eksik oyuncularının olmasının kendilerini fazla ilgilendirmedekini kaydeden Doğan, karşılaşmadan galibiyetle ayrılıp Trabzon'a moralli dönmek istediklerini vurguladı. 
     Ziya Doğan, Yattara konusunda söylenen ve yazılanları fazla önemsemediğini belirterek, ''Ben futbolcuların sahada göstereceği performansına bakarım'' diye konuştu. 
     Doğan, İbrahim Ege'nin maç kadrosuna alınıp alınmayacağına da henüz karar vermediği söyledi. 
     
</TEXT>
</DOC>
