<DOC>
<DOCNO> 292266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/yasam/yas05.html </URL>
<DATE> 2004/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Karayolunda kanlı infaz 
</HEADLINE>
<TEXT>


ÇANAKKALE DHA 

Çanakkale'de karayolunda önünü kestikleri kamyonetteki 4 kişiye tabanca ve pompalı tüfekle 38 el ateş açan zanlılar, bir kişiyi öldürdü. Ezine ilçesinde yaşayan Fevzi Durmaz 20 , kardeşi Mehmet Durmaz 18 , amcaları İlyas Durmaz 28 ve arkadaşları Tarık Üstün'le 27 birlikte, gezmek için önceki gün Çanakkale'ye geldi. Akşam saatlerinde dönmek için hareket eden 4 kişinin yolu, otopark yüzünden kavga ettikleri Özlenirler ailesi tarafından Sarımsaklı Köprüsü üzerinde kesildi. Durmaz kardeşlerle, amcaları ve arkadaşlarına 2 tabancayla 28 el, pompalı tüfekle de 10 el ateş açıldı. Başından vurulan Mehmet Durmaz, hayatını kaybetti. Diğer 3 kişi yara almadan kurtuldu. Olayın ardından Şenol Özlenir, oğlu Gerçek, yeğenleri Şener, Soner ve Cahit Berkman ruhsatsız iki tabanca ve pompalı tüfekle yakalandı. 


</TEXT>
</DOC>
