<DOC>
<DOCNO> 255544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/siyaset/siy05.html </URL>
<DATE> 2004/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer'den yüzde 30 tasarruf 
</HEADLINE>
<TEXT>


ANKARA Milliyet 


Cumhurbaşkanlığı, 26 trilyon 680 milyar lira ödenek ayrılan 2003 bütçesinin 17 trilyon 36 milyar 55 milyon lirasını kullanırken, 8 trilyon 445 milyon lira tasarruf yaptı. TBMM Hesapları İnceleme Komisyonu, Cumhurbaşkanlığı'nın 2002 - 2003 kesin hesaplarını görüştü. AKP Tokat Milletvekili Ergün Dağcıoğlu'nun başkanlığında toplanan komisyona hesaplarla ilgili sunuşu Cumhurbaşkanlığı Genel Sekreteri Kemal Nehrozoğlu yaptı. 
Cumhurbaşkanlığı'na 2003 bütçesinden verilen 26 trilyon 680 milyar liranın 229 milyarı Çankaya Köşkü'nün büyük onarımlarında kullanılmak üzere Bayındırlık ve İskan Bakanlığı, 1 trilyonu da GAP uçağının giderlerinde kullanılması için Milli Savunma Bakanlığı bütçesine aktarıldı. Cumhurbaşkanlığı, gönderilen ödeneğin 17 trilyon 36 milyar 55 milyon lirasını kullanırken, 8 trilyon 445 milyon lirası yıl sonunda iade edildi. Müze Köşk restorasyon işlemleri için ayrılan 200 milyar liranın da 162 milyar 840 milyon lirası kullanıldı. 2003'te Cumhurbaşkanlığı bütçesinin gerçekleşme oranı yüzde 66.90 olarak gerçekleşti. Cumhurbaşkanlığı'na 2002'de 21 trilyon 950 milyar lira ödenek verilirken, bütçesi de yüzde 76.80 oranında gerçekleşti. Ayrıca, Çankaya Köşkü'nün çeşitli yapım ve onarım işleri için ayrılan 925 milyar lira, "Türkiye'nin içinde bulunduğu ekonomik durum gözetilerek" kullanılmadı. 



</TEXT>
</DOC>
