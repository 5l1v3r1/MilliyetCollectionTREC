<DOC>
<DOCNO> 299764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/yazar/tamer.html </URL>
<DATE> 2004/12/22/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Pamuk'un roman kahramanı Tayyip Bey 
</HEADLINE>
<TEXT>

Cüneyt Özdemir önceki akşam BeşNBirK'da her zamanki yumuşak, sıcacık üslubuyla Orhan Pamuk'a edebiyattan siyasete birbirinden güncel soruları peşpeşe sordu. Pamuk da tek bir soruyu bile geçiştirmeden makineli tüfek hızıyla kapsamlı ve derin yanıtlar verdi. Söyleyeceği o kadar çok şey vardı ki, konuşma hızını takip etmekte zorlandığınız halde, onun kendi düşünme hızının gerisinde kaldığını fark edebiliyordunuz. Enfes bir söyleşiydi. 40 dakika boyunca nefesimi tutup izledim, sizlerle de paylaşmak istiyorum 
Soru Brüksel'den çıkan karardan memnun musunuz 
Pamuk Çok memnunum. Bekliyordum zaten bu kararı. Türkiye AB'nin kapısını çaldı. "Biz ekonomik ve kültürel anlamda Avrupalı olmak istiyoruz" dedi. AB'nin bize karşı önyargısı vardı. Müslüman olduğumuz için "Bunlar bıyıklı, üstleri başları da biraz şey" dediler. Aslında biraz da haklıydılar. Biz de gerekeni yaptık. Kendimize çeki düzen verdik. İnsan hakları ve ekonomi konusunda kendimizi geliştirdik. Son 2 yılda çok şey yapıldı. Bizim için büyük bir değişiklik. Bu kadar uğraştık, bir gün aldık. Bırakın da 3 gün kutlayalım şunu. Bundan sonrası için koşulan şartlar da, hep Türkiye'yi daha iyiye götürecek şartlar. 

Dini diktatörlük mü 
Soru Güney Kıbrıs'ın 3 Ekim'e kadar tanınması konusunda ne düşünüyorsunuz 
Pamuk'un yanıtı net ve cesur Türkiye'nin 30 yıldır bir Kıbrıs sorunu var. Bir 30 yıl daha Kıbrıs sorunuyla yaşamak istiyor muyuz Soru aslında şu olmalı Türkiye kendini tüm dünyadan yalıtıp AB'ye girememiş, fakir, demokrasinin aniden dini diktatörlüğe veya askeri diktatörlüğe dönüşebileceği bir ülke olmak mı istiyor, yoksa AB'ye girmiş önü açık bir ülke mi Zaten referandumda da Kıbrıs'ta yaşayan Türklerin 60'ı "Biz Türkiye Cumhuriyeti devletine değil, Avrupa'ya yakın olmak istiyoruz" dediler. 

O, Erdoğan'ın sorunu 
Soru Muhafazak r bir politikacının Türkiye'yi AB ile bütünleştirme çabalarını nasıl değerlendiriyorsunuz 
Pamuk Recep Tayyip Erdoğan, muhafazak rdan öteydi. Siyasi İslamcıların koyularındandı ve o tür belagatı iyi kullanırdı. Sosyal demokratların yapamadığı şeyi yapması da aslında hayatın bir şakası, tuhaflığı. 
Özdemir araya giriyor Pekiyi Erdoğan'ın o günkü duruşuyla bugünkü duruşu arasında bir çelişki yok mu 
Pamuk O benim sorunum değil, Recep Tayyip Erdoğan'ın sorunu. O, bugün yaptıklarıyla dün yaptıkları arasında bir çelişki görmüyor. Ben onu kişi olarak değil, yaptığı işlerle değerlendiriyorum. AB yolundaki çabaları için de müteşekkirim kendisine. Türkiye de Osmanlı döneminde İslamın kurallarına göre yönetilen bir ülkeydi. Her ülke değiştiği gibi insanlar da değişiyor. Biz de daha çoook değişeceğiz, Recep Tayyip Erdoğan da daha çoook değişecek... 
Özdemir bu noktada müthiş bir soru soruyor Başbakan'ı bir roman kahramanı olarak nasıl buluyorsunuz 

Shakespeare trajedisi 
Pamuk'un yanıtı "Bir romancının ağzını sulandıracak birisi herhalde. 10 yıl önceki düşünceleriyle şimdi yaptıkları arasında çok büyük fark var. Kendisi "Ben öyle değildim, siz abartıyorsunuz," diyor ama, hiç de öyle değil. 10 yıl önce Türk halkının içindeki Batı düşmanı duyguları siyasi fayda için gıcıklardı, onları köpürtürdü. Kendisine karşı asla bir öfkem yok, o yüzden söylemiyorum bunları. Yaptığı işten de çok memnunum. Ama işte bu değişim, bir romancı için çok ilginçtir. Bunu kendine nasıl kabul ettirdi mesela. Tabii o bir zamanlar hapishane köşesinde otururken, bugün yağcılık yapanların hiçbiri yoktu yanında. "Bu adam şiir okuduğu için hapse girdi" demezler, "Bir tane de ben vurayım" derlerdi. Recep Tayyip Erdoğan'ın öyle bir yerden buralara gelmesi, gerçek bir Shakespeare trajedisi gibi olabilir. Bunları da ileride romancılar dikkate alır ve keşfeder. 
Soru Pekiyi bu romancı siz olur musunuz 
Pamuk Ben olmam. Kendisi iktidarda olduğu için. Çizgiyi çizmem gerekir. Recep Tayyip Erdoğan'ın romanını yazmak istesem de, "Ben şimdi yazmak istiyorum" diyemem asla. Mesafeyi mutlaka korumam gerekir. 



</TEXT>
</DOC>
