<DOC>
<DOCNO> 288943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/15/son/sondun33.html </URL>
<DATE> 2004/11/15/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Felluce'de savaş kuralları ihlal edildi 
</HEADLINE>
<TEXT>

     Uluslararası Af Örgütü, Irak'ın Amerikan ordusunun bir hafta boyunca şiddetli saldırılar düzenlediği Felluce kentinde tarafların, sivilleri ve yaralıları koruyan savaş kurallarını ihlal ettiğini bildirdi. 
     Merkezi Londra'da bulunan örgütten yapılan açıklamada, hem Amerikan askerlerinin, hem de direnişçilerin bu kuralları ihlal ettiği belirtildi. 
     Örgüt, tüm bu ihlallerle ilgili soruşturma başlatılması ve sorumluluların yargılanması talebinde bulundu. 
     Örgüt açıklamasında, Amerikan askerlerinin ve Irak güçlerinin muharip olmayanların ateş altında kalmaması için gerekli önlemleri almadığı, direnişçilerin de rasgele ateş açtığı belirtildi. 
     Örgüt, çatışmalarda sivillerin de ölmüş olmasından endişe ettiğini bildirdi. 
     Amerikan kaynaklarına göre, Felluce'de 1200'den fazla militan ve 38 Amerikalı asker öldürüldü. 
     
</TEXT>
</DOC>
