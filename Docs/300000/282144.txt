<DOC>
<DOCNO> 282144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/21/son/sondun51.html </URL>
<DATE> 2004/10/21/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
Sınavdan kaçmak için okulda su baskınına yol açtı... 
</HEADLINE>
<TEXT>

     İtalya'da 4 öğrenci, Yunanca sınavından kurtulmak için okulda su baskınına yol açtı. 
     Üçü kız biri erkek 16-17 yaşlarındaki öğrenciler, okul müdürüne mektup göndererek, boruları tıkadıktan sonra muslukları sonuna kadar açmak suretiyle geçen haftaki su baskına nasıl yol açtıklarını anlattılar. 
     Müdür Carlo Arrigo Pedretti, öğrencilerin mektupta, bu işi Yunanca sınavından kurtulmak için yaptıklarını itiraf ettiklerini söyledi. 
     Öğrencilere, gelecek pazartesiye kadar okuldan uzaklaştırma cezası verildiği belirtildi. Öğrencilerin ayrıca polis tarafından sorgulandığı ve kamu malına zarar vermekten haklarında soruşturma açılabileceği bildirildi. 
     Su baskını yüzünden okulda 500 bin euroluk hasar meydana geldi. 
     Milano'nun merkezinde bulunan Parini okulu, İtalya'daki en eski devlet okulu. 
     
</TEXT>
</DOC>
