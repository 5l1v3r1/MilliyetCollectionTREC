<DOC>
<DOCNO> 272615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sondun27.html </URL>
<DATE> 2004/09/17/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Rusya basını Beslan katliamında 1 Türk vardı 
</HEADLINE>
<TEXT>

     Rus Vremya Novosti gazetesi, Kuzey Osetya'nın Beslan kasabasındaki bir okulu basan teröristler arasında bulunan yabancılardan birinin Türk vatandaşı olabileceğini yazdı. 
     Gazetenin bugünkü sayısında çıkan haberde, güvenlik güçlerinin Beslan'daki eylemi soruşturmaya devam ettiği belirtilerek, şunlar kaydedildi 
     ''Yetkililer, teröristler arasında şu ana kadar arkadaşlarının Faruk diye çağırdığı bir Arap kökenlinin teröristler arasında olduğunu bildiklerini açıkladılar. Yetkililer, teröristler arasında herkesin teröristlerin Magomed adıyla çağırdığı yabancı uyruklu birinin daha olduğunu, bunun da Türk olabileceğini söylediler.'' Rusya Devlet Başkanı Vladimir Putin'in danışmanı Aslanbek Aslanhanov, dün düzenlediği basın toplantısında gazetecilerin soruları üzerine, teröristler arasında Türk vatandaşı bulunmadığını söylemişti. 
     Bir grup terörist, Beslan'daki bir okulu yeni öğretim yılına başladığı 1 Eylül'de basmış, okuldaki öğretmen, öğrenci ve velilerden oluşan yaklaşık 1200 kişiyi 3 gün boyunca rehin tutmuştu. 
     Rehin alma eylemi kanlı biçimde sonuçlanırken, çoğunluğu çocuk en az 320 kişi hayatını kaybetmişti. 
     Kanlı rehin alma olayını Çeçen lider Şamil Basayev, bugün ''Kavkavcenter.com'' adlı internet sitesine gönderdiği mektupta üstlenmişti. 
     
</TEXT>
</DOC>
