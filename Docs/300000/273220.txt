<DOC>
<DOCNO> 273220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/guncel/gun01.html </URL>
<DATE> 2004/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gizem perdesini aralıyor 
</HEADLINE>
<TEXT>


18 yıldır Türkiye'de yaşayan ve Ayasofya'nın restorasyon çalışmalarına katılan Japon mimar Tatsuya Yamamoto şimdi de, "sır dolu" caminin Japonca romanını yazıyor 

SERHAT OĞUZ İstanbul 

Türkiye'ye 18 yıl önce yerleşen Japon mimar Tatsuya Yamamoto, 1987 ve 1988'de restorasyon çalışmalarına katılarak, sır dolu bir geçmişe sahip olduğunu söylediği Ayasofya'nın romanını yazıyor. 
Ayasofya'yla ilgili belgelere ve bilgilere ulaşmak için çeşitli ülkelere giden Yamamoto'nun amacı, önce kapsamlı bilimsel bir makale yazmaktı. Ancak, bilgileri netleştirmekte zorlanınca, Nobel Edebiyat Ödüllü Japon yazar Kenzaburo Oe'nin tavsiyesiyle, romanda karar kıldı. Eserle ilgili Latince kaynaklara ulaşan Yamamoto inceleme yaptıkça, içinde aşk, entrika ve tarihi çarpıtmaların olduğu şaşırtıcı gerçeklerle karşılaştı. 

Fahişe Theodora'nın aşkına 
Beş yıl önce bilgi toplamaya ve yazmaya başlayan Yamamoto, h l araştırmalarını sürdürüyor. Avrupa kütüphane ve müzelerinde, Ayasofya'yla ilgili bilgilerin peşine düşen Yamamoto, şimdi de Ayasofya'nın yapıldığı dönemde Bizans İmparatoriçesi olan Theodora'nın İtalya'nın Floransa şehrindeki manastırına gidecek. Burada romanı için bilgi, belge toplayacak olan Yamamoto, romanı Japonca olarak kaleme alıyor. 
Yamamoto'nun kitabında yer alacak olan ilginç tarihi iddia ve bilgilerden biri de şöyle 
Ayasofya'yı yaptıran İmparator İustinianos, belki de ilk kez herkesin eşit olduğunu yasayla kabul etmesiyle tarihe geçti. Ancak İustinianos, bunu çok istediği için değil, fahişeyken şık olduğu ve evlendiği Theodora'ya yönelik tepkileri bitirmek için uyguladı. 




</TEXT>
</DOC>
