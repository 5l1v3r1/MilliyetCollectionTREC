<DOC>
<DOCNO> 277417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sondun45.html </URL>
<DATE> 2004/10/05/ </DATE>
<TIME> 19.09 </TIME>
<AUTHOR>  </AUTHOR>
<HEADLINE>
Müslüman Ulema Komitesinden ABD ve İngilter'ye uyarı... Savaş açarız 
</HEADLINE>
<TEXT>

     Irak'taki Müslüman Ulema Komitesi, Amerikan ve Irak birlikleri masum sivilleri öldürmeye devam ettiği takdirde ülke çapında kutsal savaş ilan edecekleri uyarısında bulundu. 
     Associated Press'e açıklama yapan bir komite sözcüsü, Sünni üçgenindeki Samarra'da hafta sonunda 23 çocuk ve 18 kadının öldüğü saldırıyı kınadıklarını söyledi. 
     Sözcü, ''masum insanların öldürülmesi, mallarına zarar verilmesi ve onurlarıyla oynanması devam ettiği takdirde Irak halkının, kutsal savaştan başka seçeneğinin kalmayacağını'' ifade etti. 
     Bir yerel radyo, Samarra'da hayatın normale döndüğünü elektrik ve suyun yeniden verilmesine başlandığını duyurdu. 
     Radyo, Amerikan ve Irak birliklerinin, kentteki bazı evlere baskın yapmayı sürdürdüğünü ve bazı kişileri tutukladını da kaydetti. 
     Irak Savunma Bakanı Hazım Şaalan, dün yaptığı açıklamada, Samarra operasyonunda 105 kişinin yakalandığını ve bunların arasında Mısırlı, Sudanlı ve Tunuslu 40 yabancının bulunduğunu söylemişti. 
     
</TEXT>
</DOC>
