<DOC>
<DOCNO> 281252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonsiy13.html </URL>
<DATE> 2004/10/18/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Başbakan Erdoğan yarın Paris'e gidecek... 
</HEADLINE>
<TEXT>

     Başbakan Recep Tayyip Erdoğan, bazı temaslarda bulunmak üzere yarın Paris'e gidecek. Erdoğan, üç gün sürecek ziyareti sırasında OECD Genel Sekreteri Donald J. Johnstone ile ikili bir görüşme de yapacak. 
     Başbakanlık Basın Merkezi'nden yapılan açıklamaya göre, Başbakan Erdoğan ve beraberindekiler, yarın akşam Ankara Esenboğa Havalimanı'ndan Paris'e hareket edecek. 
     Erdoğan, Paris'te ilk olarak Çarşamba günü Türkiye'nin OECD Daimi Temsilciği tarafından verilecek brifinge katılacak, ardından da ARCELOR Firması Genel Başkanı'nı kabul edecek. 
     d'Orsay Müzesi'nde düzenlenecek akşam yemeğinde bazı firma temsilcileriyle görüşmeler yapacak olan Erdoğan, burada bir konuşma yapacak ve kendisine yöneltilecek soruları yanıtlayacak. 
     Başbakan Erdoğan, 21 Ekim Perşembe günü kaldığı otelde Fransız milletvekili Pierre Lellouche'u kabul edecek. 
     Daha sonra OECD binasında OECD Genel Sekreteri Donald J. Johnstone ile ikili bir görüşme yapacak olan Erdoğan, OECD Konseyi'ne de hitap edecek. 
     Düzenlenecek basın konferansının ardından Genel Sekreter Johnstone'un onuruna vereceği öğlen yemeğine katılacak olan Erdoğan, daha sonra Türkiye'ye dönmek üzere Paris'ten ayrılacak. 
     
</TEXT>
</DOC>
