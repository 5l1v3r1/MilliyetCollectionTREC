<DOC>
<DOCNO> 256756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/son/sondun27.html </URL>
<DATE> 2004/07/20/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Hollywood yıldızlarının Almanya çıkarması... 
</HEADLINE>
<TEXT>

     Ünlü Amerikalı sinema yıldızları Charlize Theron 28 , Will Smith 35 ve Vin Diesel 37 , yeni filmlerinin hazırlık çalışmaları ya da tanıtımı için Berlin'e gelecek. 
     ''Monster'' Canavar filmiyle Oscar ödülü alan Theron, yarın Berlin yakınlarındaki Babelsberg stüdyolarına gelerek, yeni çevireceği ''Aeon Flux'' adlı filmin hazırlık çalışmalarını izleyecek. 
     Theron'un gelecek bir zamanda dünyayı kurtaran kahraman kadın rolünde oynayacağı filmin çekimlerine, ağustos ayı ortalarında başlanması bekleniyor. 
     ''Men in Black'' adlı filmle tanınan Will Smith'in, yeni filmi ''I, Robot''un Almanya prömiyeri için 2 Ağustos'ta, ''Tripple X'' adlı ajan filmiyle tanınan Vin Diesel'in de ''Riddick'' adlı filmin tanıtımı için 3 Ağustos'ta Berlin'e geleceği bildirildi. 
     
</TEXT>
</DOC>
