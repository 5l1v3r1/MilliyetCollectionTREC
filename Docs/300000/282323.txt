<DOC>
<DOCNO> 282323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/ekonomi/eko01.html </URL>
<DATE> 2004/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaşırtan büyüme 
</HEADLINE>
<TEXT>


Yıl sonu için hedeflenen 9.8 milyar dolarlık turizm gelirleri 12.6 milyar dolarla yılın ilk dokuz ayında geçilirken, beklenti 15.5 milyar dolara çıktı 

EKONOMİ SERVİSİ 

Cari işlemler açığının finansmanına önemli katkı sağlayan turizm gelirleri, yılın ilk 9 ayında geçen yılın aynı dönemine göre yüzde 20 artarak 12 milyar 640 milyon dolara ulaştı. Hükümet programında 9.8 milyar dolar olarak hedeflenen yıl sonu turizm gelirleri, yüksek performans nedeniyle 15.5 milyar dolar olması bekleniyor. 
Devlet İstatistik Enstitüsü verilerine göre, ilk dokuz ayda 1.9 milyar dolar olan Türkiye'nin turizm harcamaları dikkate alındığında net turizm geliri 10.7 milyar dolar oldu. Türkiye'den çıkış yapan 13 milyon 377 bin yabancı 9.6 milyar dolarlık, 2 milyon 454 bin Türk vatandaşı da 3 milyar dolarlık harcama yaptı. 

2003 toplamına yakın 
Bu yılın ilk dokuz ayındaki toplam turizm gelirinin geçen yılın tümündeki 13.2 milyar dolara da oldukça yaklaştığı dikkat çekti. Türkiye'nin temmuz - eylül döneminde de toplam turizm geliri geçen yılın aynı dönemine göre yüzde 8.9 artarak 7 milyar 661 milyon dolara çıktı. 

Gelir 15.5 milyar doları aşacak Türkiye geçen yılın son üç aylık döneminde 2.7 milyar dolarlık turizm geliri elde etmişti. Bu yıl da aynı dönemde bu ölçüde bir turizm geliri sağlanabilirse yıllık toplam gelir 15.4 milyar dolara ulaşacak. Ancak gelir artışındaki mevcut trend, geçen yıl 13.2 milyar dolar olan turizm gelirinin bu yıl 15.5 milyar doları aşarak 16 milyar dolara yaklaşacağına işaret ediyor. Türkiye'ye gelen yabancılar bu yılın ilk dokuz ayında kişi başına ortalama 718 dolarlık, Türk vatandaşları ise bin 241 dolarlık harcama yaptılar. 

9 aylık turizm geliri geçen yıla göre yüzde 20 arttı Milyon dolar Ay Gelir Harcama Net gelir Ocak 602,0 169,7 432,3 Şubat 502,9 210,2 292,7 Mart 608,0 175,5 432,5 Nisan 773,1 171,9 601,3 Mayıs 1.164,9 207,0 957,8 Haziran 1.331,9 241,5 1.090,5 Temmuz 2.154,4 323,7 1.830,7 Ağustos 3.023,9 235,8 2.788,0 Eylül 2.482,9 174,7 2.308,1 Toplam 12.644.0 1.910,1 10.734,0 

</TEXT>
</DOC>
