<DOC>
<DOCNO> 283016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/guncel/gun02.html </URL>
<DATE> 2004/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmen için kelepir laptop 
</HEADLINE>
<TEXT>


Bakan Çelik, her öğretmene maliyetine dizüstü bilgisayar vereceklerini söyledi 

ŞÜKRAN PAKKAN Van 

Milli Eğitim Bakanı Hüseyin Çelik, Türkiye'de tüm okullara internet bağlanacağını belirterek, "Öğretmenleri kursa tabi tutuyoruz. Öğretmen adaylarına bilgisayar sertikası şartı getirilecek" dedi. 
Van Gürpınar ve Edremit'te tamamlanan okul ve dersliklerin açılışına katılan Çelik, okullara bilgisayar bağışlayanların bilgisayarların KDV'sini ödemeyeceklerini kaydederek, şöyle konuştu "Maliye ile bu konuda protokol yaptık. Öğretmenlerin laptop sahibi olması için bir anlaşma safhasındayız. Öğretmenlere maliyetine yani kelepir fiyatına laptop verilecek." 

'Af dejenere eder' 
80 bin kişiyi ilgilendiren öğrenci affına da değinen Çelik, "Türkiye'de her türlü af, sistemi dejenere eder. Öğrenci affı da öyle" dedi. 
Politikacı için daha popülist bir konu olamayacağını vurgulayan Çelik, şöyle konuştu "Yine de arkadaşlarıma talimat verdim, okulla ilişiği kesilenlerin nedenleri, ailevi ve politik mi, yoksa bizim hatamız mı Bilgi verecekler. Arkadaşlar da kanun teklifi veriyorlar. Ama mutabakat sağlanmadan geçemez. Bu toplum problemi ise, AKP'nin olduğu kadar CHP'nin de problemi." 


</TEXT>
</DOC>
