<DOC>
<DOCNO> 286779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/siyaset/siy01.html </URL>
<DATE> 2004/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Şüpheliye 'ev hapsi' 
</HEADLINE>
<TEXT>


Komisyonda görüşülen CMUK Tasarısı, radikal değişiklikler içeriyor Zanlılara tutuklama yerine zorunlu göz hapsi verilecek. Şüpheliye hakları sokakta okunacak 

ÖNDER YILMAZ Ankara 


Adalet Alt Komisyonu'nda görüşülün Ceza Muhakemeleri Usulü Kanunu Tasarısı'nın CMUK radikal değişiklik öngören "adli kontrol" başlıklı 112. maddesi, bazı soruşturmalarda tutuklama yerine zanlıların mahkemenin belirleyeceği bir adreste "zorunlu göz hapsine" alınması uygulaması getiriyor. 
Tasarıya göre, göz hapsi kararı verilen bir şüpheli, belirleyeceği çevrenin sınırları dışına çıkamayacak, evden ancak h kimin izniyle ayrılabilecek. 
Nüfus cüzdanını savcıya teslim edecek olan şüpheli, verilecek izinle mesleki uğraşını sürdürecek, araç kullanabilecek. H kimin kararlarına uyulmaması ve yasaklanan yerlere gitmesi halinde ise, şüpheli derhal tutuklanacak. 

Tutukluluk en fazla 4 yıl 
Tasarıya göre şüpheli, kaçma, delilleri yok etme ihtimalinin bulunması ve tanıklara baskı kurması halinde de tutuklanabilecek. Sadece adli para cezası gerektiren veya hapis cezasının üst sınırı 2 yılın altında olan suçlarda tutuklama kararı verilemeyecek. Ağır ceza gerektirmeyen hallerde şüpheli veya sanık, en çok 6 ay süre ile tutuklanabilecek. Bu sürenin sonunda tutukluluk 4 ay uzatılabilecek. Ağır cezalı hallerde ise tutukluluk süresi en fazla 2 yıl olacak. Ancak bu süre, zorunlu hallerde 2 yıl daha uzatılabilecek. 
Tasarıdaki diğer düzenlemeler de şöyle 
Şüpheliye kanuni hakları, Batılı ülkelerinde olduğu gibi suç mahallinde, sokakta okunacak. Şüpheli veya sanık ile avukatı istediği zaman başkalarının duyamayacağı ortamda görüşecek. Avukat ile bu kişilerin yazışmaları denetlenemeyecek.Tutuklu, duruşmaya bağsız - kelepçesiz olarak getirilecek. Sorguda avukat hazır bulunacak. 

İşte suçlar 

Tasarının 112. maddesinde atıf yapılan 119. maddede tutuklamayı gerektirebilecek suçlar şöyle sıralandı "Soykırım, kasten öldürme, işkence, cinsel saldırı, çocukların cinsel istismarı, uyuşturucu veya uyarıcı madde imal ve ticareti, suç işleme amacıyla örgüt kurma, devletin güvenliğine karşı suçlar, anayasal düzene karşı suçlar, silah kaçakçılığı, zimmet." 


</TEXT>
</DOC>
