<DOC>
<DOCNO> 267567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/30/son/soneko13.html </URL>
<DATE> 2004/08/30/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Tevfik Bilgin Bankalarımızda sokakta kredi kartı dağıtılmakta... 
</HEADLINE>
<TEXT>

     Bankacılık Düzenleme ve Denetleme Kurumu BDDK Başkanı Tevfik Bilgin, kredi kartları ile ilgili kanuni bir taban bulunmaması nedeniyle kullanımın çok yaygın olduğunu belirterek, ''Maalesef bir kısım tüketicilerde bunu kötü kullanmak eğiliminde, bu oran da giderek artmakta'' dedi. 
     BDDK Başkanı Tevfik Bilgin Ankara Sanayi Odası ASO Yönetim Kurulu toplantısına katıldı. Bilgin, toplantıdan sonra gazetecilere açıklamalarda bulundu ve soruları yanıtladı. 
     Bir gazetecinin sorusu üzerine BDDK olarak daha az olumsuz olarak manşetlere çıkmak istediklerini söyleyen Bilgin, geçtiğimiz dönemde Fon'a alınan bankalar nedeniyle manşetlere çıkmamalarının mümkün olmadığını ama bundan sonra bankacılık sektörünün önünü açma konusunda yapacakları icraatlar ile gazete manşetlerine çıkmak istediklerini anlattı. Bilgin, kredi kartları ile ilgili bir soruya verdiği yanıtta ise kredi kartlarının kanuni bir tabanı bulunmamasına dikkat çekerek, şunları söyledi 
     ''Kredi kartlarının kullanımı çok yaygın. Maalesef bir kısım tüketicilerde bunu kötü kullanmak eğiliminde. Bu oranda giderek artmakta. Kredi kartı ile kredi kartını kapatan, ücretine rağmen oldukça yüksek limitler taşıyan, cüzdanında 5-6 tane kredi kartı taşıyan, tüketici kredisi alıp kredi kartı borcunu onunla kapatan, böyle çeşitli finansal tekniklere giren kullanıcılar var. 
     Tabi bankalarımızda sokakta kredi kartı dağıtmakla, piyasa payını arttırmak gibi bir amaçla oldukça açılmış durumdalar. Biz iki tarafı da düşünerek çünkü bir kamu kurumuyuz , iki tarafında menfaatlerini düşünmek durumundayız. Bunu bir yasal tabana oturtmak istiyoruz ve bunun için gayret gösteriyoruz. Hazırlamakta olduğumuz ve son noktasını koymadığımız, eleştirilere açacağımız taslakta bu anlamda bu yasal tabanı oluşturacaktır.'' 

     
</TEXT>
</DOC>
