<DOC>
<DOCNO> 269535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sontur20.html </URL>
<DATE> 2004/09/06/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Köyde tek başına .. 
</HEADLINE>
<TEXT>

     Terör nedeniyle boşalan Batman'ın Hasankeyf İlçesi'ne bağlı Kumluca Köyü'ne geri dönen Mehmet Ali Şeker 75 4 aydır köyde tek başına yaşıyor. 
     Terör nedeniyle 1993 yılında göç etmek zorunda kaldığı köyüne 4 ay önce tek başına dönen Şeker, yolu, suyu ve elektriği olmayan köyde harabeye dönen evinin bir köşesine kilimini sererek, yaşamaya başladı. 
     Göç ettikten sonra hep köyünün hayaliyle yaşadığını, son bir yılda da yoksulluğun etkisiyle köyüne dönme kararı aldığını belirten Şeker, ''Artık Batman'da dayanamıyordum. Köyümü özlemiştim. Batman'da nefes alamıyordum. Akrabalarımı orada bırakarak, döndüm. Şimdi daha mutluyum'' dedi. 
     Birçok ailenin evlerinin yıkık, elektrik ve suyun olmaması nedeniyle dönemediğini ve köydeki sorunların çözülmesini istediğini kaydeden Şeker, köydeki sorunların çözülmesi halinde birçok ailenin tekrar köye geri döneceğini kaydetti. 
     Köye döndükten sonra sağlığına kavuştuğunu ifade eden Şeker, ''Köyde sabah kalktığımda temizlik yapıyorum. Sonra su için Dicle Nehri'ne iniyorum. Hergün Dicle Nehri'ni gözetleyerek köylülerinin köye dönmesini bekliyorum'' diye konuştu. 
     
</TEXT>
</DOC>
