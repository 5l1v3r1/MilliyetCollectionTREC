<DOC>
<DOCNO> 256285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/son/sondun17.html </URL>
<DATE> 2004/07/18/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
'Kuzey Kore hayranı' ABD'li çavuş Jenkins, Japonya'da... 
</HEADLINE>
<TEXT>

     Kuzey Kore ile Güney Kore'yi ayıran ''Askerden Arındırılmış Bölge''de AAB 40 yıl önce ABD birliğinden kaçarak Kuzey Kore'ye sığınan ve bir Japon kadınla evlenen Çavuş Charles Robert Jenkins'in 40 yıl aradan sonra Japonya'ya geldiği bildirildi. 
     Charles Jenkins 64 , Japon eşi Hitomi Soga 45 ve çiftin iki çocuğu, bugün Endonezya'nın başkenti Cakarta'daki otellerinden ayrılarak, Japon hükümetinin desteğiyle Japonya Havayolları'na ait uçakla Japonya'ya ulaştı. 
     Yetkililer, daha önce midesinden ameliyat geçiren ve sağlık sorunları bitmeyen Jenkins'in hemen hastaneye kaldırıldığını ve durumunun ''kaygı verici'' olduğunu söyledi. 
     Gelişi Japon basınında büyük ilgi uyandıran firari çavuşun, Amerikalı yetkililerce Kuzey Kore'de kaldığı süre boyunca, ''ABD'ye sert suçlamalar yöneltmesi nedeniyle gözaltına alınma'' ihtimaline karşı Japonya'ya gittiği belirtildi. 
     Jenkins, 1965'te 24 yaşındayken, 1950-19 Kore Savaşı sonundaki ateşkesle çizilmiş 4 km genişliğindeki AAB içinde Kuzey Kore'ye firar etmişti. 
     19 yaşındaki Japon hemşire Hitomi Soga, 1978'de Kuzey Kore ajanlarınca Japon diline hakim casus yetiştirme maksadıyla kaçırılmış ve İngilizce hocası olan çavuş Jenkins ile 1980'de evlenip, iki kız çocuğu annesi olmuştu. 
     
</TEXT>
</DOC>
