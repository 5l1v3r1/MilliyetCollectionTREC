<DOC>
<DOCNO> 273931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/soneko08.html </URL>
<DATE> 2004/09/22/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
FED faiz artırdı... 
</HEADLINE>
<TEXT>

     ABD Merkez Bankası FED , faiz oranlarını, beklendiği gibi çeyrek puan artırdı. 
     FED'in bugün yapılan toplantısının ardından, bu yıl içinde üçüncü kez faiz artırımına karar verilerek, faiz oranları yüzde 1.50'den 1.75'e çıkarıldı. 
     Ekonominin yeterince hızlandığı ve ısındığına karar veren FED, enflasyonu kontrol altında tutabilmek amacıyla faiz oranlarında bir artışa gitti. 
     Ticari bankaların da FED'in kararı sonrasında, ticari ve tüketici kredisi faiz oranlarını yüzde 4.50'den yüzde 4.75'e çıkarmaları bekleniyor. 
     Petrol başta olmak üzere enerji maliyetlerindeki yükselişe ve istihdamdaki ılımlı gelişmeye rağmen FED, enflasyonu orta vadede kontrol altında tutmayı hedefliyor. 
     Ekonomik büyümeyi artırmak için son 4 yıldır yüzde 1 ile 1958'den bu yana en düşük noktasında tutulan FED'in faizleri, 29 Haziran'da çeyrek puanlık artırımla 1.25'e, 10 Ağustos'ta ise yine çeyrek puanlık artırımla yüzde 1.50'ye yükseltilmişti. 
     FED'in Kasım'da ya da Aralık'taki toplantısında 4'üncü kez çeyrek puanlık faiz artırımıyla yılı yüzde 2 faizle tamamlaması, bankanın faiz artırımının ardından, ABD Doları'nın da bir miktar değer kazanması bekleniyor. 
     
</TEXT>
</DOC>
