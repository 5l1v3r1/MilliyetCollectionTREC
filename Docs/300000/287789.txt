<DOC>
<DOCNO> 287789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sonspo08.html </URL>
<DATE> 2004/11/10/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Hidayet, 19 sayıyla takımın en skorer ismi oldu... 
</HEADLINE>
<TEXT>

     ABD Profesyonel Basketbol Ligi'ne, bu sabaha karşı yapılan 11 maçla devam edildi. 
     Hidayet Türkoğlu'nun Doğu Konferansı Güneydoğu Grubu'nda mücadele eden takımı Orlando Magic, sahasında Batı Konferansı Güneybatı Grubu takımlarından Dallas Mavericks'i 94-84 yendi. Türkoğlu, kenardan başladığı oyunda 32 dakika kalarak attığı 19 sayıyla takımının en skorer ismi oldu. 
     Magic'e galibiyeti getiren Türkoğlu ayrıca, 1 hücum, 3 savunma ribauntu aldı, 2 asist ve 1 blok yaptı. 
     Magic'de Grant Hill, 17 sayı, 9 ribaunt ve 3 asist, Dwight Howard 15 sayı, 11 ribaunt ve 2 asist, Steve Francis ise 16 sayı, 10 ribaunt ve 9 asistle galibiyete katkıda bulundular. 
     Bucks'da 20 sayı, 8 ribaunt ve 1 asistle maçın en skorer ismi olan Dirk Nowitzki ile 16 sayı, 5 ribaunt ve 1 asistle Marquis Daniels, galibiyeti getiremediler. 
     ''Sakatlar listesi''nde olduğu için maçlara çıkamayan İbrahim Kutluay'ın takımı Seattle Supersonics, deplasmanda Denver Nuggets'ı 108-88 yendi. 
     Batı Konferansı Kuzeybatı Grubu takımlarından Seattle'da Ray Allen, 30 sayı, 7 ribaunt ve 3 asistle hem maçın yıldızı oldu hem de takımını galibiyete taşıdı. Rashard Lewis, 27 sayı, 7 ribaunt ve 3 top çalmayla Lewis'i takip etti. 
     Batı Konferansı Kuzeybatı Grubu'nda mücadele eden Nuggets'da ise Carmelo Anthony'nin 20 sayı, 4 ribaunt ve 2 asist, Andre Miller'ın da 18 sayı, 3 ribaunt ve 6 asistlik performansları galibiyet için yeterli olmadı. 
     Günün bol skorlu maçlarından biri, Los Angeles Lakers ile New Orleans Hornets arasında oynandı. 106-98 Lakers'ın galip geldiği maçta Kobe Bryant, 31 sayı, 8 ribaunt ve 4 asistle maçın yıldızı oldu. 
     Caron Butler, 23 sayı, 9 ribaunt ve 3 asist, Chucky Atkins de 18 sayı, 3 ribaunt ve 6 asistle galibiyeti getiren isimler arasında yer aldılar. 
     Hornets'da ise Baron Davis'in 23 sayı, 3 ribaunt ve 5 asistlik, Jamaal Magloire'nin ise 18 sayı, 11 ribaunt ve 3 asistlik çabaları yeterli olmadı. 
     Lige, yarın sabaha karşı yapılacak 10 maçla devam edilecek. 
     
     Bugün, diğer maçlarda alınan sonuçlar şöyle 

     New Jersey Nets-Portland Trail Blazers 64-60. 
     Atlanta Hawks-Cleveland Cavaliers 79-93. 
     Miami Heats-Washington Wizards 103-93. 
     New York Knicks-Philadelphia 76'ers 96-88. 
     Minnesota Timberwolves-Indiana Pacers 101-102. 
     Chicago bulls-Phoenix Suns 74-94. 
     Houston Rockets-Memphis Grizzlies 90-87. 
     Sacramento Kings-Toronto Raptors 108-92. 

     
</TEXT>
</DOC>
