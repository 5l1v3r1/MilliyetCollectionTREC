<DOC>
<DOCNO> 255816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/yasam/yas02.html </URL>
<DATE> 2004/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakk ri yine 'öksüz' kaldı 
</HEADLINE>
<TEXT>


Hakk ri'ye bir ay önce atanan beyin cerrahı Gökhan Gökçe göreve başladıktan bir gün sonra izne ayrılıp, dönmedi... 

BEHÇET DALMAZ Hakk ri DHA 

Sağlık Bakanlığı'nın bir ay önce Hakk ri Devlet Hastanesi'ne atadığı beyin cerrahı Gökhan Gökçe istifa etti. Uzman doktor yokluğu nedeniyle bir ayda altı böbrek hastasının ölümünün ardından Hakk ri'ye peş peşe uzman doktor atamaları yapıldı. Daha önce İstanbul Haydarpaşa Numune Hastanesi'nde görev yapan Gökçe de Devlet Hastanesi'ne atandı. Ancak Gökçe göreve başladıktan bir gün sonra, İstanbul'daki ailesini şehre getirmek için izne ayrıldı. Bir daha Hakk ri'ye dönmeyen Gökçe, dört gün önce İl Sağlık Müdürlüğü'ne gönderdiği dilekçeyle 10 yıllık devlet memurluğundan istifa ettiğini bildirdi. Gökçe, ailesiyle ilgili sorunların kararında etkili olduğunu kaydetti. 
Başhekim Dr. İdris Ethemoğlu, "Hakk ri'de ilk defa bir beyin cerrahı görev yapacaktı. Her konuda yardım sözü verdiğimiz Gökçe'nin kararına üzüldük. Ailesinin burada görev yapmasını istemediği için istifa ettiğini sanıyoruz" dedi. 

Tomografi cihazı yok 
Gökçe, daha önce Hakk ri'ye severek geldiğini belirterek, bütün doktorları burada görev yapmaya çağırmıştı. Ancak beyin cerrahlarının sıkça kullandığı tomografi cihazının olmadığını öğrenince, bu durumda hastalara müdahale edemeyeceklerini, cihazın olmadığı hastanede görev yapmanın anlam taşımadığını söyledi. 



</TEXT>
</DOC>
