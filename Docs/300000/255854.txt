<DOC>
<DOCNO> 255854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sondun31.html </URL>
<DATE> 2004/07/16/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Clinton, Bush ile farkını anlattı... 
</HEADLINE>
<TEXT>

     Eski ABD Başkanı Bill Clinton, ''ABD Başkanı George Bush'la yönetim tarzlarının derinden farklı olduğunu'' söyledi. 
     Yeni yazdığı ''Hayatım'' adlı kitabın tanıtımı dolayısıyla Paris'te bulunan Clinton, Le Figaro gazetesine verdiği demeçte, ''Bush yönetimini, özellikle dış politika konusunda çok fazla tek yanlı bulduğunu'' bildirdi. 
     ''Bush yönetiminin Usame Bin Ladin ve diğer El Kaide liderlerini ele geçirmek yerine, sadece Irak'ta operasyon yapmaya yönelmesini abartılı bulduğunu'' belirten Clinton, ''Irak'ta saldırgan olmayan, temsil gücü bulunan ve istikrarlı bir hükümet olduğu takdirde, dünyanın diğer bölgeleri ve özellikle Ortadoğu'nun daha iyi olacağını kimse söyleyemez'' dedi. 
     Clinton, bununla birlikte, Bush'un son olarak Irak konusunda BM'ye sunduğu karar tasarısını olumlu bulduğunu belirtti ve Irak'ta yönetimin yeni hükümete devredilmesini desteklediğini söyledi. 
     İsrail-Filistin sorunuyla ilgili görüşlerini açıklayan Clinton, ''İsrail'de muhalefetteki İşçi Partisi lideri Şimon Peres'in ve Başbakan Ariel Şaron'la ittifak kurması halinde, bunun tarihi yazma konusunda son şans olacağını'' bildirdi. 
     Clinton, İsrail ve Filistin'in bir araya getirilmesi halinde terörizmi destekleyenlerin yüzde 75'nin de etkisiz hale geleceğini söyledi. 
     
</TEXT>
</DOC>
