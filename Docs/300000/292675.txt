<DOC>
<DOCNO> 292675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sontur17.html </URL>
<DATE> 2004/11/27/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Sobadan zehirlenme 3 ölü 
</HEADLINE>
<TEXT>

     Afyon'un İscehisar İlçesi'nde kömür sobasından sızan karbonmonoksit gazından zehirlenen 4 kişilik aileden 2 çocuk ve anne öldü, baba ise yoğun bakıma alındı. 
     AA muhabirinin edindiği bilgiye göre, İscehisar İlçesi'nde mermer işçisi olarak çalışan Şuayip Duysak ve ailesinin evinde bir hareketlilik göremeyen yakınları, Duysak ailesini uyandırmak için evlerine gitti. 
     Uzun süre evden cevap alamayan yakınları, kapıyı kırarak içeri girdi. İçeride 2 çocuk ve anne babayı hareketsiz bulan yakınları aileyi, İscehisar Devlet Hastanesi'ne kaldırdı. 
     Olayda Duysak ailesinin 5 yaşındaki kızı Elif ile 2 yaşındaki Fadime Duysak öldü. 
     İscehisar Devlet Hastanesi'nde ilk müdahalelerinin ardından Eskişehir Osmangazi Üniversitesi Tıp Fakültesine sevk edilen anne Emine 34 ile baba Şuayip Duysak 36 yoğun bakıma alındı. 
     Yoğun bakımda anne Emine Duysak tüm müdahalelere rağmen kurtarılamazken, baba Şuayip Duysak'ın sağlık durumunun iyiye gittiği öğrenildi. 
     
</TEXT>
</DOC>
