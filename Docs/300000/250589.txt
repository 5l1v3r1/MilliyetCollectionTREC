<DOC>
<DOCNO> 250589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sonspo16.html </URL>
<DATE> 2004/06/24/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Mayatyaspor, yeni sezona 'merhaba' dedi... 
</HEADLINE>
<TEXT>

     Malatyaspor, yeni sezon hazırlıklarına başladı. 
     Nurettin Soykan Tesisleri'nde toplanan sarı-kırmızılı ekip, sezonun ilk çalışmasını teknik direktör Aykut Kocaman nezaretinde yaptı. Çalışmaya yeni transferlerden Murat, Ömer, Bilan ve Bora da katılırken, Gençlerbirliği'nden transfer edilen M'Bayo katılmadı. 
     İzinli olan eski futbolcular Serkan Bensol, Ufuk, Atilla Birlik, Ayman ve Mkalele de ilk çalışmada yer almadı. Bu futbolcuların yarınki çalışmada yer alacakları bildirildi. 
     Galatasaray'dan transfer edilen Murat ve Ömer, yaptıkları açıklamada, Malatyaspor'un iyi bir kadroya sahip olduğunu belirterek, Malatyaspor'a geldikleri için mutlu olduklarını söylediler. 
     Malatyaspor'un, 6 Temmuz'a dek çalışmalarını Malatya'da sürdüreceğini, ardından da 2 haftalık kamp için Bolu Koru Oteli'ne gideceği belirtildi. 
     
</TEXT>
</DOC>
