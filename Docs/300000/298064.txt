<DOC>
<DOCNO> 298064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/dunya/dun01.html </URL>
<DATE> 2004/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Haçlı mirasının sonu' 
</HEADLINE>
<TEXT>


AB'nin Türkiye kararı, İslam dünyasında merakla bekleniyor. Yorumlar ise 'Haçlılığın sonu'ndan, 'Türkiye'nin asla AB'ye alınmayacağı'na kadar gidiyor 

DIŞ HABERLER SERVİSİ 


Türkiye'nin 40 yıllık AB macerasının Brüksel zirvesinde nasıl bir dönemece gireceği İslam dünyasında da merakla bekleniyor. Doğuda yapılan yorumların kiminde, AB üyesi bir Türkiye'nin İslam ile Hıristiyanlığın barış içinde yaşayabileceğini göstereceği savunulurken, bazılarında ise Türkiye'nin asla AB'ye giremeyeceği ileri sürüldü. CNN Türk'ün haberine göre, Doğu'dan yankılanan bazı görüşler şöyle 
TÜRKİYE ÇAĞDAŞLIK AŞILIYOR Le Figaro'yla söyleşi yapan İranlı sosyolog Ehsan Narahi Temeli Hıristiyan olan bir Avrupa'nın Müslüman bir ülkeyle evlenmesi, Haçlı Seferleri'nin mirasına artık son verildiğine, İslam ve Hıristiyanlığın birlikte yaşayabileceklerine işaret eder. Türkiye, İran üzerinde her zaman çağdaşlık etkisi yaratmıştır. Fransızların bilmedikleri için önyargılı olduklarını düşünüyorum. Ama 10 yıl sonra Türklerin hayat tarzının Avrupalılarınkinden çok farklı olmadığını görecekler. 
HAYIR ŞOK YARATIR Pakistan Observer gazetesi yorumcusu Halim Said Açıkça belirtilmese de din unsuru da göz önünde bulundurulan önemli bir husus. Avrupa'da nüfusunun büyük çoğunluğu Müslüman olan bir ülkeyi Birlik'e almaya karşı olan güçlü çevreler var. Türkiye'nin başvurusunun reddi, sadece Türkiye'nin istikrarına zarar vermekle kalmayıp ayrıca, muhtemelen İslam dünyasında şok dalgaları yaratacak biçimde Türkiye ekonomisini krize sokacak. 
NE AB HAZIR, NE ANKARA Bahreyn gazetesi Vasat'ın yorumcusu Faruk Hacı Mustafa Ahmed El Hansai'nin 'Uluslararası İlişkilerin Gelişimi' kitabında Avrupalı tarihçilerden birinin, Müslüman Türklerle ilgili olarak 'Onlar Avrupa'nın bedenine saplanmış yabancı bir maddedir' ifadesi yer alır. Zihni meşgul eden nokta şu Acaba Avrupa gerçekten de Türkiye'nin evinin bir üyesi olmasını istiyor mu Avrupa'nın tutumunu gören ve şu Avrupalı tarihçinin sözünü aklından çıkarmayan kişi, Türkiye'nin bu eve gireceğine ihtimal vermez. Çünkü AB temeli itibariyle imtiyazlı bir Hıristiyan kulübü. 
HAYIR ÇOK TEHLİKELİ Birleşik Arap Emirlikleri'nde yayımlanan Beyan gazetesinden Ahmed Amrabi Müslüman Türkiye'nin, Hıristiyan Avrupa Birliği'ne girmesine asla izin verilmeyecek. Veriler bunu gösteriyor. Ancak AB liderleri Müslüman Türkiye'yi geri çevirme yönündeki tehlikeli eğilimin Hıristiyanlık ve İslamı karşı karşıya getirmekle doğurabileceği sonuçlar üzerinde iyi düşündüler mi Bu burukluğun zamanla intikam almaya yönelik büyük bir öfkeye dönüşebileceğini, halkın bu öfkesinin de Haçlı Avrupa'ya düşmanlık sancağı altındaki radikal dinci akımların ortaya çıkması için ideal bir ortam oluşmasına zemin hazırlayabileceğini biliyorlar mı 


</TEXT>
</DOC>
