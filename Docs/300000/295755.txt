<DOC>
<DOCNO> 295755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/08/spor/spo15.html </URL>
<DATE> 2004/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Pancu'ya bir maç ceza 

SAMSUNSPOR maçında kırmızı kart gören Beşiktaş'ın Rumen futbolcusu Daniel Pancu'ya PFDK tarafından bir maç oynamama cezası verildi. İstanbulspor karşısında takımdaki yerini almayarak cezasını tamamlayan Pancu Beşiktaş'ın bu haftaki Kayserispor maçında forma giyebilecek. Bu arada PFDK, Çaykur Rizesporlu futbolcu Abdelhamid'e iki maç, yönetici Ahmet Yılmaz Zehiroğlu'na ise 2 ay hak mahrumiyeti cezası kesti. 

Kupa programı belirlendi 

FUTBOL Federasyonu Türkiye Kupası 2. kademe maçlarının gün ve saatlerini açıkladı. Program şöyle 
21 Aralık Salı 
13.00 A.Gücü - V.Manisa 
22 Aralık Çarşamba 
13.00 Ç.Rize - Kocaeli 
13.00 Bursa - İstanbul 
13.00 Adıyaman - G.Antep 
13.00 K.Gümrük - Samsun 
13.00 B.B.Ankara - Denizli 
13.00 Uşak - F.Bahçe 
13.00 G.Antep Bld. - Malatya 
13.00 Kayseri - G.Birliği 
13.00 Konya - Altay 
13.00 D.Bakır - Mersin İ.Y. 
13.00 Mardin - Sarıyer 
13.00 Göztepe - Beşiktaş 
17.00 Antalya - Trabzon 
19.30 G.Saray - K.Karabük 
23 Aralık Perşembe 
13.00 Erciyes - A.Sebat 

Saat değişikliği 

SÜPER Lig'in 16. haftasında oynanacak olan Konyaspor-Ankaragücü maçının başlama saati değiştirildi. Futbol Federasyonu'ndan yapılan açıklamaya göre, daha önce 12 Aralık Pazar günü saat 14.00'de başlayacağı bildirilen Konyaspor-Ankaragücü maçı, aynı gün saat 13.00'e alındı. 

Türk-Alman dostluğu 

YILDIRAY Baştürk'ü transfer ederek tribünlere Türkler'i çekmeyi başaran Hertha Berlin, girişimlerini büyük bir hızla sürdürüyor. Alman 1. Lig ekibi Türk-Alman taraftar kulübünü kurarak bir ilke imza attı. Yıldıray, "18 üyesi olan kulübe katılımın artacağını umuyorum" diye konuştu. 

Denizli atakta 

SÜPER Lig'in dişli ekiplerinden Denizlispor, yeni sezon transfer çalışmalarına şimdiden başladı. Yeşil - Siyahlılar'ın Futbol Şubesi Başkanı Turgut Dalaman, Nijerya'ya giderek 4 futbolcuyu büyüteç altına aldı. Dalaman, bu oyuncuların devre arasında denenmek için Türkiye'ye geleceğini açıkladı. 

'Hedefimiz büyük' 

ÇAYKUR Rizespor Teknik Direktörü Rıza Çalımbay, ikinci yarıda bambaşka bir takımın sahada olacağını iddia etti. Çalımbay, "Ara transfer döneminde iki hakkımızı da kullanmak istiyorum. Beşiktaşlı Veysel ile görüştük. Ancak şu an için beklemedeyiz. Hedefimiz büyük. İyi bir kadro oluşturacağız" dedi. 

Tanjeviç'in sıkıntısı 

NECMİ KEPÇETUTAN 

DEVLET Bakanı ve Başbakan Yardımcısı Mehmet Ali Şahin, 2010 Dünya Basketbol Şampiyonası finallerini Türkiye'ye taşıyan heyeti kabul etti. Tesis konusunda çalışmalara hemen başlanacağını vurgulayan Şahin, en büyük sıkıntının Antalya'da olduğunu, ancak orada da belediyenin destek sözü verdiğini belirtti. Gençlik ve Spor Genel Müdürü Mehmet Atalay ise kabulde, Tanjeviç'in, "İşi en zor olan benim. Şimdi 2010'da Dünya Şampiyonluğu istersiniz" diyerek espri yaptığını belirtti. 


Arıboğan'a ödül 

ADANA Rotary Kulübü, Basketbol Federasyonu Başkan adayı Lütfi Arıboğan'ı, "Meslek Hizmet Ödülü"ne layık gördü. Rotary Kulüp Yönetim Kurulu Başkanı Gürcan Gül, Arıboğan'a ödülünü yarın Adana Hilton Oteli'nde düzenlenecek olan törenle vereceklerini açıkladı. Gül, bu organizasyonu mesleklerinde üstün başarı gösteren insanları daha iyi motive edebilmek için düzenlediklerini açıkladı. 

Güneş mağlup 

RAGIP TEKİN 

AVRUPA Bayanlar Ligi A Grubu'nda mücadele eden Vakıfbank Güneş Sigorta beşinci maçında İtalyan Stal Bielsko'ya 3 - 2 yenildi. Büyük çekişme içinde geçen karşılaşmanın setleri 25 - 21, 25 - 22, 22 - 25, 17 - 25 ve 15 - 12 sona ererken Vakıfbank Güneş Sigorta bu sonuçla gruptaki üçüncü mağlubiyetini aldı. 

Potada bugün 

EUROLEAGUE - C GRUBU 
Abdi İpekçi Salonu 
19.40 Ülkerspor - Panathinaikos 
Yunanistan 
FIBA Bayanlar Avrupa Kupası 
Caferağa Salonu 
19.00 Fenerbahçe - Apollon 
Yunanistan 

Filede bugün 

H.Alagaş Salonu 
15.00 Beşiktaş - Kalisz 
18.00 F.Bahçe - Olympiakos E 
Yeşilyurt Salonu 
19.00 Yeşilyurt - Bratislava 
S.Sırrı Tarcan Salonu 
19.00 T.Telekom - Avila 
İsviçre Koniz - Eczacıbaşı 


</TEXT>
</DOC>
