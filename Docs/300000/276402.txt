<DOC>
<DOCNO> 276402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/yasam/axyas02.html </URL>
<DATE> 2004/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yıldız' kızlar 
</HEADLINE>
<TEXT>


Otomobil devi Mercedes'in seçtiği Hakk rili 20 genç kızın 'hayatı kurtuldu'. Yıldız kızlar, 3 yıl eğitim alıp Mercedes'te çalışacak 

BEHÇET DALMAZ Hakk ri DHA 

Hakk rili 20 genç kız, bugünlerde Almanya hayaliyle yatıp kalkıyor. Çağdaş Yaşamı Destekleme Derneği ÇYDD , Türkiye'den 200 başarılı ve fakir kız öğrencinin eğitimi, ardından da şirkette çalışması için Alman Mercedes Benz'le protokol imzaladı. Kızların 20'si de Hakk ri'deki çeşitli okullardan seçildi. Endüstri Meslek Lisesi'ndeki bir sınıfta toplanarak motor eğitimi verilen öğrenciler, yakında Almanca kursuna da başlayacak. 3 yıl sürecek eğitimlerinin ardından Almanya'ya gidip Mercedes'te çalışacak öğrenciler, iyi bir kariyer edinmeyi ve Hakk ri ile Almanya arasında köprü olmayı hedefliyor. 

'Bizi örnek alsınlar' 
Hakk ri'de kızlar genellikle okula gönderilmediği için kendilerini çok şanslı sayan öğrenciler, "Almanya'ya gittikten sonra, ilk amacımız yörede okutulmayan kız çocuklarına yardımcı olmak. Ailelere yine sesleniyoruz. İyi bir gelecek kuracağız. Bizleri örnek alıp kızlarını okula göndersinler" dedi. 
20 genç kızın tüm masrafları ÇYDD tarafından karşılanıyor. Okula ilk kez kız öğrenci alındığını belirten Endüstri Meslek Lisesi Müdürü Ali Korkmaz da, "Kızlarımıza çok iyi bir gelecek hazırlamak için çalışıyoruz. Onlara burada tüm mesleki eğitimi vereceğiz. Dil de öğrenecekler. Öğrencilerim adına ÇYDD Başkanı Türkan Saylan'a çok teşekkür ediyorum" diye konuştu. 




</TEXT>
</DOC>
