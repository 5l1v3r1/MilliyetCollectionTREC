<DOC>
<DOCNO> 280440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sontur25.html </URL>
<DATE> 2004/10/15/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Anne, oğluyla birlikte 12 aydır askerlik yapıyor... 
</HEADLINE>
<TEXT>

     Antalyalı anne, vatani görevini yapan oğlu ile 12 aydır ''askerlik yapıyor''... 
     Esra Dereli, Batman'ın Beşiri İlçesi'nde vatani görevini yapan oğlu Tarık Dereli'yi bir gün dahi yalnız bırakmadı. 
     Oğlunun Manisa'da başladığı vatani görevini Beşiri İlçesi'ndeki Beyçayır Karakolu'nda sürdürdüğünü ifade eden Dereli, şunları söyledi 
     ''Oğlumu askere gönderince özlemine dayanamadım. 13 yaşındaki diğer oğlum Tolga'yı da alarak acemi birliğe teslim olduğu Manisa'ya gittik. Orada acemi birliğini bitirene kadar onunlaydık. O kışlada biz dışarıda, gün sayıyorduk. Daha sonra oğlum Batman'a gönderildi. Biz de onunla birlikte geldik. İlk zamanlar otelde kalıyorduk, ancak paramız kalmadı. Şimdi hayırsever vatandaşların yardımlarıyla ayakta kalıyoruz. Birçok gece sokakta sabahlamak zorunda kaldık.'' Oğlunun 52 gün sonra tezkere alacağını sözlerine ekleyen anne Dereli, ''Tezkere aldıktan sonra hep birlikte memleketimize geri döneceğiz'' dedi. 
     
</TEXT>
</DOC>
