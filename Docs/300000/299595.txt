<DOC>
<DOCNO> 299595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sontur07.html </URL>
<DATE> 2004/12/21/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Soğuktan kaçtı, kapıya sıkıştı 
</HEADLINE>
<TEXT>

     İbrahim LALELİ DHA 

ANTALYA'da soğuktan korunmak için girdiği dükkanda mahsur kalan ve başını kapının altına sıkıştıran yavru köpek, saatler sonra işyeri sahibinin bulunması ile kurtarılabildi. 
     Yeşiltepe Mahallesi'ndeki Kuzu Oto' adlı oto tamir ve emlak dükkanına giren yavru sokak köpeği, işyeri sahibi Engin Oral'ın farketmemesi üzerine içeride mahsur kaldı. Geceyi dükkanda geçiren köpek, ara kapıdan geçmek isterken başını sıkıştırdı. Dükkandan köpek inlemeleri geldiğini farkeden Halil Mercan, itfaiye ve polise haber verdi. Olay yerine gelen polis ve itfaiye kurtarma timleri kapıyı kırıp içeri giremeyeceklerini söyleyince, Mercan, işyeri sahibini bulmak için harekete geçti. 
     Saatler sonra işyeri sahibine cep telefonundan ulaşmayı başaran Mercan, Engin Oral ile birlikte kapının menteşelerini sökerek, sıkışan köpeği kurtardı. Açlık ve korkudan titreyen küçük köpeğe süt ve mama veren Mercan ve Oral, "Bundan sonra köpeğin bakımını biz yapacağız. Soğuktan kaçmak için dükkanın içine gizlice girmiş. Gece çıkmak isterken kapının altına sıkışmış'' dedi. 
     Köpeğe Afacan' adını verdiklerini söyleyen Oral, "Afacan'ın seslerini üst komşum duymuş. Uzun süre bana ulaşmak için uğraşmış. Şehir dışında olduğum için cep telefonumu kapatmıştım. Duyunca apar topar Antalya'ya geldim. Afacan'ı kapı arasında yatarken görünce, öldüğünü zannettim. İnlemekten ve açlıktan yorgun düşmüş, kapıyı açınca gözlerime bakışını h al a unutamıyorum'' diye konuştu. 
     
</TEXT>
</DOC>
