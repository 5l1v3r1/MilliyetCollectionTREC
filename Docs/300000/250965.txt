<DOC>
<DOCNO> 250965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sonyas04.html </URL>
<DATE> 2004/06/25/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Victoria Beckham ''Evliye Çelebi'' gibi... 
</HEADLINE>
<TEXT>

     Ünlü futbolcu David Beckham, bir yandan ''çapkınlık'' öbür yandan futbol topu peşinde koşarken, eşi Victoria da adeta ailesi için Evliya Çelebi'ye döndü. Beckham, eşinin maçını izledikten sonra ilk uçakla İngiltere'ye dönerek oğlu Brooklyn'in temsilini seyretti ve yeniden Portekiz'e gitti. 
     Bir günde 3 bin mil yol yapan Victoria Beckham'ın bu fedakar hali, İngiliz tabloid ''The Sun''ın gözünden kaçmadı. Gazetenin internet sitesinde yer alan habere göre, Portekiz 2004'te İngiltere'nin maçını izleyen Victoria Beckham, ilk uçakla İngiltere'ye döndü. 
     Baba Beckham'ı Hırvatistan maçında seyreden anne-oğul, apar topar Londra'ya döndü. Oğul Brooklyn, Shakespeare'in ''Bir Yaz Gecesi Rüyası'' adlı eserinde başrolü üstlenirken, Victoria'nın heyecanlı hali gözden kaçmadı. Maçları devam eden David Beckham ise bu büyük olayı kaçırmak zorunda kaldı. 
     Oyunun çocuklar için yapılan versiyonunda sahneye çıkan 5 yaşındaki Brooklyn, temsilin sonrasında yeniden İngiltere'nin diğer maçlarını izlemek üzere Portekiz'e uçtu. 
     
     DAVID'IN MAÇINDAN ÖNEMLİYMİŞ 

     Victoria Beckham'ın yakın çevresi, ünlü şarkıcı için oğlunu sahnede izlemenin eşinin futbol maçlarını seyretmekten daha önemli olduğunu dile getirdi. 
     Eski ''baharat kızın'' oğluyla gururlandığını belirten yakın çevresi, tiyatro öğretmenlerinin de eğer anne ve babası teşvik ederse Brooklyn'in ileride büyük bir sanatçı olduğuna inandığını kaydetti. 
     Minik Brooklyn, geçen yıl da yılbaşı gösterisinde İsa'nın doğumunu anlatan oyunda ''çoban'' rolünü üstlenmişti. 
     
</TEXT>
</DOC>
