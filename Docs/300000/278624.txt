<DOC>
<DOCNO> 278624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/09/spor/spo15.html </URL>
<DATE> 2004/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Üstündağ için 20 yıl hapis istendi 

ANKARA Cumhuriyet Savcısı Yusuf Türk, halter antrenörü Mehmet Üstündağ'ın soruşturmasını tamamladı. Milli sporculara cinsel tacizde bulunduğu iddialarına ilişkin soruşturma kapsamında tutuklanan Üstündağ hakkında, 20 yıl 9 aya kadar hapis istemiyle dava açıldı. 

İstanbulspor'la İkitelli'ye dönüş 

DEVLET Devlet Bakanı ve Başbakan Yardımcısı Mehmet Ali Şahin, Atatürk Olimpiyat Stadı'nın şu an devam eden bağlantı yolları işlerinin yüzde 90 oranda tamamlandığını açıkladı. Şahin, kalan yüzde 10'luk bölümün 29 Ekim'e kadar biteceğini, İstanbulspor'un sahasında üç büyüklerle oynayacağı ilk maçı büyük ihtimalle de Olimpiyat Stadı'nda yapacağını açıkladı. 

Semih Erden tarihe geçti 

FIBA'NIN, Sırbistan - Karadağ'ın Partizan kulübüne transfer olan Semih Erden için, Darüşşafaka'ya ödenmesini kararlaştırdığı 175 bin euro yetiştirme bedeli, basketbolda bugüne kadar belirlenen en yüksek bedel oldu. Basketbol Federasyonu'nun yoğun çalışmaları sonunda FIBA, 25 bin dolar ödeme teklifinde bulunan Partizan'ın 175 bin euro tazminat vermesini kararlaştırdı ve 15 Ekim'e kadar süre verdi. 


</TEXT>
</DOC>
