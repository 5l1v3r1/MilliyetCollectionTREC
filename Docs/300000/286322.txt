<DOC>
<DOCNO> 286322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sondun23.html </URL>
<DATE> 2004/11/05/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Chirac Arafat en iyi doktorların elinde 
</HEADLINE>
<TEXT>

     Fransa Cumhurbaşkanı Jacques Chirac, Fransa'da tedavi altına alınan Filistin lideri Yaser Arafat'ın ''en iyi doktorların elinde'' olduğunu söyledi. 
     AB devlet ve hükümet başkanlarının toplantısı dolayısıyla Brüksel'de bulunan ve burada bir basın toplantısı düzenleyen Chirac, doktorların Arafat'ın sağlığı için maksimum çaba harcadığını söyledi, ancak Arafat'ın sağlık durumuyla ilgili bilgi vermeyi reddetti. 
     Chirac ayrıca, sağlık durumu kritik olan Arafat'ın akıbeti ne olursa olsun İsrail ile Filistinliler arasındaki barış görüşmelerinin süreceğini ümit ettiğini söyledi. 
     ''Ne olursa olsun, Ortadoğu barış görüşmelerinin sürmesi'' çağrısında bulunan Chirac, Arafat'ın sağlık durumuna işaret ederek, ''Durum ne olursa olsun görüşmelerin, reformların sürmesini, Filistin'de barışın inşasını ve güçlenmesini ümit ettiğini'' söyledi. 
     Filistin'in Paris Büyükelçisi Leyla Şahid, Arafat'ın ''yaşamla ölüm arasında'' olduğunu söylemiş, Yaser Arafat'ın komadan çıkabileceğini, ancak çıkamama ihtimalinin de bulunduğunu ifade etmişti. 
     
     EL YAVER'E DAVET 
     Chirac, Brüksel'deki basın toplantısında, Irak Devlet Başkanı Gazi El Yaver'i Fransa'ya davet etti. 
     El Yaver'in daveti kabul ettiğini belirten Chirac, Irak'ta rehin tutulan Fransız gazeteciler konusunda da umudunu yitirmediğini belirtti. 
     Fransız gazeteciler Christian Chesnot ve Georges Malbrunot, 20 Ağustos'ta Irak'ta kaçırılmıştı. 
     
</TEXT>
</DOC>
