<DOC>
<DOCNO> 251548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/magazin/axmag01.html </URL>
<DATE> 2004/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Beni Badi Ekrem yıldız yaptı' 
</HEADLINE>
<TEXT>


'Yürek Yarası' adlı filmle sekiz yıl sonra yeniden sinemaya dönen Şener Şen, sette 'figüranlıktan yıldızlığa' geçişinin öyküsünü anlattı... 

Birsen Altuntaş 

Şener Şen'i sekiz yıl aradan sonra sinema setlerine geri döndüren Yavuz Turgul'un 'Yürek Yarası' filminin çekimleri Samatya ve Yedikule'de sürüyor. Yılların oyuncusu Şener Şen ile öğretmenlikten emekli bir taksi şoförünü canlandırdığı filmi konuştuk. 

Türk sinemasının kilometre taşı filmlerinin başrol oyuncusu olduğunuz halde sette davranışlarınız sıradan bir oyuncu gibi... 
Sette başrol oyuncusu olarak farklı bir rüzg r estirmeyi sevmiyorum. Bu yapımla ilgili bir şey. Bu işte eskimem, birtakım şeyler yapmış olmam beni değiştirmedi. Ben nasılsam, öyle yaşıyorum ayrıca bu durum bozulmasın diye de korumaya çalışıyorum. Rolü kabul edene kadar zor bir insanımdır ama daha sonra setteki teknisyen, ışıkçı gibi arkadaşlarımdan bir farkım yoktur. 

Başrol, senaryo 
Kolay senaryo beğenmediğinizi biliyoruz. Bu projede sizi cezbeden ne oldu 
Bence başrol senaryo, yani projedir. İyi proje, iyi yönetmen olmazsa kim olursanız olun önemli değil. Kendimi yok saymıyorum, kim olduğumu biliyorum ama sizin kendinizi, oyunculuğunuzu göstereceğiniz malzeme ve alan lazım. Bu projede hepsi var. Farkım iyi proje peşinde koşmam. Oyunculuğa figüranlıkla başladım, arkadan geçen adamı oynuyordum. Çok da oyuncu olmak için can atmıyordum ama Hababam'lardaki 'Badi Ekrem' rolü bir dönüm noktası oldu. 

Gençler çok iyi 
Genç oyuncuları ve yeni çekilen Türk filmlerini takip ediyor musunuz 
Çok yetenekli gençlerimiz var. Mesela İkinci Bahar dizisinden ayrılan pekçok oyuncunun başarılı işlere imza attığını görüyoruz, Nurgül Yeşilçay gibi. Ancak önemli olan gençlerimizin yeteneklerini sergileyecekleri doğru projelerin çıkması. Bizimle aynı filmde oynayan ve dikkat çekmeyen bazı oyuncuların iyi projelerde çok iyi performans sergiledikleri görülmüştür. Fırsat buldukça yeni filmleri izliyorum. Mesela Vizontele'yi çok beğendim. 

Güldünya'ya ağladı, şimdi kendisi 'Dünya' 

Töre cinayetine kurban giden Güldünya için çok ağladığını söyleyen Cumbul, 'Yürek Yarası'nda, Güneydoğulu 'Dünya' adlı bir kadını oynuyor 

Meltem Cumbul, dizi ve filmlerde arka arkaya canlandırdığı, toplumun töre ve namus anlayışlarına karşı mücadele veren kadınların ardından, bu kez de 'Yürek Yarası' filminde 'Dünya' isimli Güneydoğulu bir kadını oynuyor. Yavuz Turgul'un yönettiği filmde Şener Şen'le kamera karşısına geçen Cumbul ile yeni rolünü ve özel yaşamını konuştuk. 

Duvara Karşı filminin basın toplantısında Güldünya Tören'in öldürülmesinin sizde yarattığı acıyı anlatmıştınız. Şimdi Yürek Yarası'nda Dünya isimli bir kadını oynuyorsunuz. Bu tesadüf mü 
Evet, zaten yaşamım boyunca beni etkileyen şeyler bir gün gelip beni buluyor. Bitlis'te amcasının kızının eşinden hamile kalan Güldünya Tören'in aile meclisi kararıyla öldürülmesi olayı günlerce aklımdan çıkmadı. Çok ağladım. Daha sonra 'Yürek Yarası' filminde canlandıracağım karakterin adının 'Dünya' olduğunu öğrenince çok şaşırdım. Dünya, Güneydoğulu, eşinden yeni boşanmış, bir çocuğuyla pavyonlarda türkü söyleyerek yaşam mücadelesi veriyor. İstemediği halde konsomasyona çıkmak zorunda kalıyor. Bana yabancı olsa da rolümü severek oynuyorum. Sonuçta pavyonda çalışmak ayıp değil. 

'Gurbet Kadını' dizisinde de töreye karşı savaşıyorsunuz. Bu bilinçli bir tercih mi 
Evet, doğru. Daha önce 'Maruf' filmi, 'Yılan Hik yesi' ve son olarak 'Gurbet Kadını'nda hep töreye, namus anlayışına karşı çıkan kadınları canlandırdım. Öyle denk geldi ve ben de severek oynadım. Mesela 'Gurbet Kadını'nı çektiğimiz Urfa'da sözüm çok geçer. Bu tür vakalarla çok karşılaşıyoruz. Derdini paylaşan çok kadın var. 

Artık evli bir kadınsınız. Bu durum rol seçiminizde daha muhafazak r davranmanıza neden oluyor mu 
Hayır, ben bekarken de çok zor proje beğenen bir oyuncuydum. Rol tercih ederken evli olduğum için daha muhafazak r davranmam diye bir şey söz konusu değil. İşimle ilgili kararlar alırken projeye göre hareket ederim. Senaryo neyi gerektiriyorsa, hik yedeki o duygu en gerçekçi nasıl anlatılırsa o sahne öyle canlandırılmalı. Mesela aşkı anlatıyorsanız, öpüşme sahnesi olmasından daha normal bir şey olamaz. Çünkü artık sinemada her şey çok daha gerçekçi temeller üzerinde anlatılıyor, hayatın kendisi sunuluyor. 


</TEXT>
</DOC>
