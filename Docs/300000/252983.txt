<DOC>
<DOCNO> 252983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sondun27.html </URL>
<DATE> 2004/07/05/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Ebu Garib'teki Lübnanlı esir serbest... 
</HEADLINE>
<TEXT>

     Irak'taki Ebu Garib cezaevinde aylardır tutulan Lübnanlı esirin serbest bırakıldığı bildirildi. 
     Lübnan'ın başkenti Beyrut'taki hükümet kaynakları, Lübnan Dışişleri Bakanı Jean Ubeyd'in, Nebil Münir Cemal adlı Lübnanlının Amerikan idaresindeki cezaevinden salıverildiğinden haberdar edildiğini, Monah Abdullah adlı bir başka Lübnanlı esirin de yakında serbest bırakılacağını açıkladı. 
     Lübnanlı esirlerin durumu, ne zaman gözaltına alındıkları ya da mahkemeye çıkarılıp çıkarılmadıkları hakkında ayrıntı bilinmiyor. 
     Ebu Garib cezaevi, Irak'ın devrik lideri Saddam Hüseyin döneminde olduğu gibi, Amerikan idaresinde de ortaya çıkan kötü muamele ve işkence skandallarıyla gündemde yer almıştı. 
     
</TEXT>
</DOC>
