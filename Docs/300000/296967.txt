<DOC>
<DOCNO> 296967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/yazar/civaoglu.html </URL>
<DATE> 2004/12/12/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Ben sen onlar 
</HEADLINE>
<TEXT>


40'larında hoş bir kadına soru "Mümkün olsaydı, bu gece ışınlanıp nerede ve kiminle - baş başa - akşam yemeğinde olmak isterdiniz " 
Cevap 
"Clinton ile Paris'te, tipik bir Fransız bir restoranında..." 
Soru 
"Yemekten sonra el ele Seine Nehri kıyısında romantik bir gezinti... Biraz daha yaklaşmak... Bunları da ister miydiniz " 
Cevap 
"Hayır... Çünkü, Clinton evli. Hoşuma gidiyor ama evli dedim ya..." 
Kadın bir süre susuyor sonra yüreğinin şifresini açıyor 
"Aslında... Clinton başkan olmasaydı ilk tercihim gene o olur muydu 
Sanmıyorum." 
Erkek, ancak kudretle örtüştüğü zaman çekim alanı yaratıyor anlaşılan... 
Sorular devam ediyor... 
"10 yıl sonra bugün gene beraber olsak, şu masada karşılıklı otursak, geride kalan 10 yıl için neler söylemek isterdiniz 
Cevap 
"Dünyada 10 yıl mı 
Ülkemde 10 yıl mı 
Yoksa benim 10 yılım mı " 
Soru 
"Sizin 10 yılınız... Sizin bugünden başlayarak ilerdeki 10 yılınız nasıl geçsin istersiniz " 
Cevap 
"Ha tamam... Yani ben... Bütün insanlar için en tatlı konuşma ekseni... Ben, ben, ben... gülüyor, dalga geçiyor 
50'li yaşlardaki 10 yılımın, 40'lı yaşlarda geçirdiğim 10 yılım gibi olmasını isterim. 10 yıl sonra, size eğlenceli bir 10 yıl geçirdim demek hoş olur. 
Çünkü... Sadece eğlenceli geçen zaman, bize kalandır." 
Bu konuşmayı sabah Amerikan televizyonlarından birinde izlediğim programdan yansıttım. Burada ilginç olan şey, konuğun kendisine "Gelecek 10 yılın nasıl geçmesini istersiniz " sorusunu doğrudan "ben merkezci" algılamayışı. Dünyanın ve ülkesinin 10 yılını kendisinden öncelikli görebilmesi. 
"Ben, ben, ben" diye başlayan söylemlerle dalga geçişi... 
Bazen "nereye, hangi zamana ve kiminle beraberliğe ışınlanmak istediğini bilememek" halleri de vardır. 
Önceden bilememek ama bir şeyi yaşarken "Hah, işte istediğim buydu" halleri de... 
Dün benim için öyleydi. 
Önce, Raffi Portakal'ın, Nişantaşı'ndaki sergisindeydim. Utrillo, Boudin, Monet, Picasso, Renoir, Salvador Dali gibi efsane sanatçılardan resimler Türkiye'de ilk kez sergileniyor. 
Nişantaşı'ndaki galerinin duvarları lacivert kadifeler giyinmiş. 
Nefes kesen yapıtlar ve hoş bir ışıklandırma. 
Türkiye insanı, artık bu tabloları da almalı. 
Evinde, bir Picasso, bir Salvador Dali, bir Renoir, bir Signac neden olmasın AB ile bütünleşmenin bir boyutu da kültür... Üstelik "yaklaşılmaz" fiyatlar da değil... 
Raffi Portakal, şampanya yudumlarken, kulağıma eğildi "Siyah bir şeyler de geliyor" dedi. Gelen "siyah zeytin ezmesi" değildi... 
Oradan Lütfi Kırdar... 
"ARTISTANBUL - Uluslararası Çağdaş Sanat Buluşması." 
Barış ve sevgi için sergi, 200'e yakın Türk sanatçısı... 80 dolaylarında galeri... 
Fransa'dan Fikret Mualla'ları sergileyen Galerie Visconti de katılmış. Şarap, jambon, köy ekmeği ile akşamlar geçirdiğim dostların mek nı... 
İşte, kendimi ışınlanmış ve "Bunu istiyormuşum" dedirten bir zaman kesiti. 
Akşam da Oya Eczacıbaşı'nın öncülüğünde kurulan İstanbul Modern Sanat Müzesi'nin binlerce kişiyle açılışı... 
Salı akşamı bu açılışı zaten "kişisel" yapmıştım. Oya Eczacıbaşı, Metin Akpınar ve Bedri Baykam'la oradaki söyleşimiz, bugün Kanal D'de yayınlanacak. 
Tadını ise, 20 dolaylarında yabancı gazeteci ile birlikte bugün Topkapı'ya bakan Loft'ta çıkaracağız. 
......... 
Modern Sanat'ın açılış töreni bağlamında anlamlı bir ayrıntı... 
Fransa Başkanı Chirac ve Almanya Şansölyesi Schröder birer kutlama mesajı gönderdiler. 
Bu mesajları "17 Aralık Cuma günü açıklanacak AB Zirvesi'nin haber güvercinleri" gibi görüyorum. 
Soru "10 yıl sonra bugün televizyonda ne söylemek ve bu sütunda - h l benimse, - ne yazmak isterim " 
Cevap 
"10 yıllık müzakere süreci tamamlandı, Türkiye'nin AB'ye tam üyeliği açıklandı, mutluyum." 
Benim isteğim de "ben , ben, ben" eksenli olmadı. 



</TEXT>
</DOC>
