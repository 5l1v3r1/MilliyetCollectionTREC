<DOC>
<DOCNO> 272355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sonsiy15.html </URL>
<DATE> 2004/09/16/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Tartışılan madde Genel Kurul'da aynen kabul edildi... 
</HEADLINE>
<TEXT>

     Türk Ceza Kanunu Tasarısı'nın TBMM Genel Kurulu'nda görüşülmesi sırasında, ''Şapka, Türk harfleri ve giyilmesi yasak kisveler'' başlıklı maddesindeki ''giyilmesi yasak kisveler'' ibaresi madde metinden çıkarıldı. 
     AK Parti'nin zinanın suç olmasına ilişkin önerge vereceği öne sürülen madde ise aynen kabul edildi Tasarının, TBMM Genel Kurulu'ndaki görüşmeleri sırasında söz alan AK Parti Ağrı Milletvekili Halil Özyolcu ve Konya Milletvekili Mustafa Ünaldı, ''Şapka, Türk harfleri ve giyilmesi yasak kisveler'' başlıklı 222. maddesinin antidemokratik olduğunu ve madde metninden çıkarılmasını istedi. 
     Madde üzerindeki görüşmelerin tamamlanmasının ardından, AK Parti ve CHP grup başkanvekillerinin ortak imzası ile bir önerge verildi. Sözkonusu maddeki, ''Giyilmesi yasak kisveler'' ibaresinin madde metninden çıkarılması ve 3 aydan bir yıla kadar olan hapis cezasınının da 2 aydan 6 aya kadar olarak değiştirilmesini içeren önergenin oylaması sırasında çok sayıda AK Parti'li milletvekilinin çekimser kaldığı görüldü. Önerge, CHP ve bazı AK Parti'li milletvekillerinin oyları ile kabul edildi. 
     
     TARTIŞILAN MADDE AYNEN KABUL EDİLDİ 

     Bu arada tasarının, AK Parti milletvekilleri tarafından ''zinanın suç sayılmasına ilişkin'' önerge verileceği öne sürülen ''Aile hukukundan kaynaklanan hükümlülüğün ihlali'' başlıklı 233. maddesi de Genel Kurul'da aynen kabul edildi. 
     
</TEXT>
</DOC>
