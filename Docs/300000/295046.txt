<DOC>
<DOCNO> 295046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/guncel/gun01.html </URL>
<DATE> 2004/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsanlık müzesi 
</HEADLINE>
<TEXT>


Ermeni Müzesi'ni açan Erdoğan, Ermenilerin Türkiye'nin ayrılmaz bir parçası olduğunu belirterek, 'Yaşasın birlikteliğimiz' dedi 

Mehmet Demirkaya 

Başbakan Recep Tayyip Erdoğan, Ermeni Müzesi'nin tarihe ışık tutacağını belirterek, "Müzedeki eserleri gören hiçbir göz, muhteşem bir sentezle, tarihi tecrübeyle beraber yaşadığımız tarihe şaşı bakamayacaktır. Onun için bu müze, benim gönlümde bir insanlık müzesidir. Yaşasın birlikteliğimiz" dedi. 

'Ermeni ustam vardı' 
1832'de Sultan 2. Mahmut'un izniyle kurulan Yedikule Surp Pırgiç Hastanesi bünyesindeki Ermeni Müzesi'nin açılışını yapan Erdoğan, bu ülkenin çocuklarının yıllardır güven ve barış içinde yaşadığını dile getirdi. Spekülasyonlarla gerçeklerin çarpıtıldığını kaydeden Erdoğan şöyle konuştu 
"Edebiyatçılarımız, mimarimiz, insani değerlerimiz, ticaretlerimiz, türkülerimiz ve mutfaklarımız iç içe geçti ve bu ülkede bütün vatan evlatlarının birbirleriyle öyle alışverişleri oldu ki, Anadolu'nun her hanesinde 'Bir Ermeni ustam vardı' ifadesini duyarsınız. Niye Çünkü sanatk r olarak, esinlenerek çok şeyler kazandırmışlardır. Ecdadımız bu hastaneyi inşa ederken, burada hastaları tedavi ederken hekimler, hemşireler hiçbir ayrım yapmadılar." 
"Bakalım buradan verilen mesaj dünyada nasıl yankılanacak " diyen Erdoğan, sözlerini şöyle tamamladı "İçimden gelen sese kulak vererek, 'Yaşasın bu topraklardaki birlikteliğimiz' diyorum. 'Yaşasın insanlığa örnek olan medeniyetimiz' ve 'Çok yaşasın Türkiye Cumhuriyeti' diyorum. Her şey Türkiye için..." 

Milliyet'in haberini anlattı 

ERDOĞAN, konuşmasında müzeyle ilgili Milliyet'te yayımlanan habere de atıfta bulunarak şöyle devam etti 
"Milliyet gazetesinde Gülay Fırat'ın 'Kardeşlik Müzesi' başlıklı haberinde, hastanenin Yönetim Kurulu Başkanı Setrak Tokat ve İkinci Başkanı Bedros Şirinoğlu'nun beyanatlarını okudum. Gerçekten ülkem adına gurur duydum. Tokat ve Şirinoğlu, 'Biz Türkiye Ermenileri olarak devletimize ve milletimize bağlıyız. 33 kilise ve 13 okulumuzla refah içinde yaşıyoruz. Biz bu ülkenin çocuklarıyız' diyorlar. İşte bu ifadeler hem Türkiye'yi, hem de ayrılmaz parçamız olan Ermeni vatandaşlarımızı anlatıyor. Bu müzedeki her eser, birlikte yaşanmış bir maziyi açık ve net belgeliyor. 

'Yunus gibi' 
Bu ülkenin başbakanı olarak bu vatandaşlarımız ve diğer vatandaşlarımızın hukukunu korumayı, sevincinde ve tasasında yanında olmayı görev telakki ediyorum. Tıpkı Yunus gibi. Zira bizim kriterlerimiz, değerlerimizde Yunus'un diliyle 'Yaradanı severim yaradılandan ötürü' anlayışı var." 


</TEXT>
</DOC>
