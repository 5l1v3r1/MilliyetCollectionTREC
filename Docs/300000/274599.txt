<DOC>
<DOCNO> 274599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sonspo02.html </URL>
<DATE> 2004/09/24/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Daum iddialı Lider geldik lider döneceğiz 
</HEADLINE>
<TEXT>

     Takımına çok güvendiğini belirten Daum, zorlu Gençlerbirliği sınavından yüzlerinin akıyla çıkacaklarına inancının tam olduğunu söyledi 
     
     Önce bugünkü maç’ 
     Teknik Direktör Christoph Daum, Başkent’ten arzu ettikleri üç puanı alacaklarından emin... Şampiyonlar Ligi’ndeki rakipleri Manchester United ile Lyon’u izlemek için yurtdışına giden ve bu nedenle hafta içinde yapılan pek çok idmana katılamayan Alman hoca, bıraktığı program doğrultusunda çalışmaların çok iyi gerçekleştiğini gördüğünü belirterek, Sadece bu karşılaşmayı düşünürsek, kazanırızö görüşünü dile getirdi. 
     
     Rakip saldıracak’ 
     Tecrübeli teknik adam, bugünkü karşılaşmanın kendileri açısından çok önemli olduğunu vurgulayarak, Şu anda ligde lideriz. Gençlerbirliği bizi yenmek için büyük bir güç sarfedecektir. Bu nedenle çok dikkatli olmalıyız. İstanbul’a üç puan alarak dönmek ve unvanımızı korumak tek dileğimiz. Bunu başarırsak, Manchester’a huzurlu gideriz. Büyük taraftarlarımızın desteği ile de bu zorlu deplasmanı hasarsız atlatacağımıza inanıyorumö dedi. 
     
</TEXT>
</DOC>
