<DOC>
<DOCNO> 253730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/siyaset/axsiy01.html </URL>
<DATE> 2004/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP 'gecelik ziyareti' sordu 
</HEADLINE>
<TEXT>


CHP'li İzzet Çetin, Başbakan'ın gecelik Ürdün ziyaretiyle ilgili verdiği soru önergesinde, Erdoğan'a "Diğer nik h şahitlerine de davetiyeyi elden mi götüreceksiniz " diye sordu 

ANKARA Milliyet 


CHP Milletvekili Kemal Kılıçdaroğlu, Başbakan Recep Tayyip Erdoğan'ın, kızı Esra'nın nik h davetiyesini vermek üzere Ürdün'e gittiğini öne sürdü. Kılıçdaroğlu, TBMM Plan ve Bütçe Komisyonu'nda Sosyal Yardımlaşma ve Dayanışma Fonu'yla ilgili tasarı görüşülürken, "Türkiye'de 10 milyon yoksul var. Başbakan davetiye dağıtmak için Ürdün'e, Bulgaristan'a gidiyor" dedi. CHP'li Ali Kemal Kumkumoğlu da "Görmediniz mi, davetiyeyi alıp krala gitmiş. Yoksullukla mücadele, uçakla davetiye dağıtma mantığıyla bağdaşmaz" diye konuştu. CHP Grup Başkan Vekili Haluk Koç, "Son zamanlarda ortaya çıkan görüntüler Turgut Özal'ın hanedanlık dönemini hatırlatıyor. ANAP'ı bunlar bitirdi" dedi. 
AKP'li Mehmet Ceylan ise, "İftira atıyorsunuz, ikili görüşme için gitti" derken, AKP'li Mahmut Göksu, "Giderken davetiye de götürüyor. Kasımpaşa'daki komşularını da, yeni tanıştığı devlet adamlarını da davet ediyor. Bize tavsiyesi 'Beş yıldızlı otellerde değil, fakir fukara ile birlikte olun' şeklinde olmuştur" dedi. 

'Kendiniz mi karşıladınız ' 
CHP'li İzzet Çetin, Ürdün ziyaretini soru önergesiyle TBMM gündemine getirdi. Çetin, Erdoğan tarafından yanıtlanması isteğiyle verdiği önergede, özetle şunları sordu 
Ziyaretinizin sebebi resmi görüşmeler yapmak mı, yoksa iddia edildiği gibi kızınızın nik h davetiyesini mi iletmekti Kızınızın nik hında şahitlik yapacağı ileri sürülen diğer başbakanlara da elden davetiye götürmeyi düşünüyor musunuz 
Ürdün Kralı'nı nik ha davet etmek için Başbakanlığa ait ATA uçağı ile Ürdün'e gitmiş olmanız kamu olanaklarını özel işlerinizde kullanıyor olmanız anlamına gelmez mi Ziyaretin giderleri toplam ne kadar olmuştur ve tarafınızdan mı karşılanmıştır 


</TEXT>
</DOC>
