<DOC>
<DOCNO> 284117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/sonspo22.html </URL>
<DATE> 2004/10/28/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
İngilizler bizden beter 
</HEADLINE>
<TEXT>

     İngiltere Federasyon Kupası'nda dün oynanan Chelsea-West Ham maçındaki görüntüler holiganizmi hatırlattı, yaşanan olaylar Ada gündemine bomba gibi düştü. 
     Chelsea, Sırp golcüsü Kezman'ın sayısıyla rakibini kupa dışına iterken mücadelede şiddet ve holiganizmin her türlüsü vardı. 
     Maçta golü atan Kezman'ın başına gelen metal cisim futbolcunun kaşını patlattı, yine Chelsea'den Joe Cole'ün başına pet şişe isabet etti. 
     Frank Lampard, Chelsea'nin kazandığı kazandığı penaltı vuruşu için topun başına geçtiğinde de taraftarlar ceza sahasını bozuk para yağmuruna tuttu. 
     Tribünlerde yaşanan arbedede ise taraftarlar ve polis çatıştı. 
     İngiltere Futbol Federasyonu, maçta çıkan olaylarla ilgili görüntüleri incelemeye alırken West Ham United'a büyük ceza gelmesi bekleniyor. 
     
</TEXT>
</DOC>
