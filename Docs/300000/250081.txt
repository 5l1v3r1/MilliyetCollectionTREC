<DOC>
<DOCNO> 250081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/astro/index.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat başarı getirebilir 
</HEADLINE>
<TEXT>


Başak burcundaki Ay detaylara dikkat edilmesini gösterirken, daha pratik olmalıyız. Gereksiz endişe ve eleştiriden uzak kalanlar çok daha verimli sonuçlar elde edebilirler. Akşam saatleri ani kararlar getirebilir. 
Koç'lar için tamamlanması gereken konular uğraştırıcı ve oyalayıcı olabilir. Detaylara ve sağlık konularına dikkat gerekiyor. 
Boğa'lar için rahat bir gün sayılır. Duygularını rahat ifade etmeye çalışmalılar. İyimserlikleri onlara çok şey katabilir. 
İkizler düzenli ve pratik olduklarında işlerinin üstesinden gelebilecekler. Aksi halde bazı terslikler yaşamaları mümkün. Eve ait uğraşlar da unutulmamalı. 
Yengeç'ler enerjik durumda. Bu sayede verimli yolculuklar yapabilirler. Sözlerine dikkat etmeleri gereken bir gündeler. 
Aslan'lar harcamaları konusunda dengeli olmalı ve birikimlerini korumaya çalışmalılar. Bu konudaki ani kararları onları üzebilir. 
Başak'lar dikkat çekebilecekleri bir gündeler. Acele hareket etmek ve hızlı kararlar almak zorunda kalabilirler. Anneyle ilgili uğraşlar onlar için oyalayıcı olacak. 
Terazi'ler sabırlı olmaları gereken günlerindeler. Duygusal olarak aşırı hassas davranışları olabilir. Olaylara daha iyimser bakmalılar. 
Akrep'ler değişik fikirlere karşı iyimser bir tavır içerisindeler. Gün boyunca arkadaşlıklar, grup çalışmaları içerisinde olmak onlar için faydalı olacaktır. 
Yay'lar için huzursuz bir gün olabilir ancak yapmaları gereken çok iş var. Aslında kendilerini göstermeleri için fırsatlar söz konusu. 
Oğlak'lar kafalarını karıştıran konuların üzerine gitmek yerine bu konuları zamana bırakmalılar. İlişkiler konusunda özenli ve kararlı davranmaları gerekiyor. 
Kova'lar bugün duygusal olarak gevşemenin yollarını aramalı. Birçok konuda net olamamak sorunları büyütmelerine sebep olabilir. 
Balık'lar oldukça iyimser sayılırlar. Aşk hayatında ve duygusal alanda rahatlık söz konusu. 




</TEXT>
</DOC>
