<DOC>
<DOCNO> 275712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/28/son/sontur19.html </URL>
<DATE> 2004/09/28/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Okuma- yazma bilmeyen bir çiftçiyi dolandırdılar 
</HEADLINE>
<TEXT>

     Hatay'ın Reyhanlı İlçesi'nde okuma- yazma bilmeyen bir çiftçiye, kamyonet ruhsatı düzenlenmiş çalıntı mobilet satıldı. 
     Alınan bilgiye göre, Konuk Köyü'nde çiftçilik yapan 5 çocuk babası Hikmet Karayel, tarlaya gitmek için kullanmak üzere bir mobilet satın aldı. 
     Karayel, bir ihbarı değerlendiren güvenlik güçlerinden, kendisine satılan mobiletin çalıntı olduğunu ve ruhsatının da bir kamyonete ait bilgilerle doldurulduğunu öğrendi. 
     Okuma yazma bilmediğini, bu nedenle ruhsat bilgilerini kontrol etmediğini belirten Karayel, ''Cahilliğimin kurbanı oldum. Tek isteğim, tarlaya kolayca gitmemi sağlayacak bir mobilet sahibi olmaktı ama dolandırıldım'' dedi. 
     Soruşturma kapsamında Karayel'in ifadesinin alındı. 
     
</TEXT>
</DOC>
