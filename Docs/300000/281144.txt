<DOC>
<DOCNO> 281144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/yazar/pulur.html </URL>
<DATE> 2004/10/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yazarın soylusu ve soysuzu... 
</HEADLINE>
<TEXT>


MELİH Aşık'ın ikinci kitabı iki bölüm birinci bölüm "Portreler ve Kültürel Değinmeler", ikinci bölüm ise siyaset... X 

TELEVİZYONLARDA Kemal Sunal'sız gün var mı 
Hemen her gün televizyonda, hatta iki televizyonda da Kemal Sunal filmi oynatılıyor... 
Niye 
Çünkü ilgi çekiyor, reyting yapıyor da ondan... 
Kimdi rahmetli Kemal Sunal 
Melih Aşık onu şöyle anlatır 
"İnsanları yıllarca güldüren adam, ciddi bir sanatçıydı. Ve bir sır küpü... Çiçek Bar'da saatlerce oturur, sadece bir bardak su içerdi. On yıldır ne içki ne sigara içmiyordu, sebebini kimse bilmiyordu, ailesi dahil... Sağlık sıkıntılarını belli ki sadece kendisine saklamıştı." 

KEMAL Sunal, 1991'de üniversiteye girmiş, 51 yaşında mezun olmuştu. 
Kemal Sunal da kendisinin kim olduğunu merak eder. 
Marmara Üniversitesi İletişim Fakültesi'nde hazırladığı yüksek lisans tezinin konusu şudur 
"Televizyonda ve sinemada Kemal Sunal güldürüsü" 
Tezin danışmanlığını yapan Doç. Şükran Esen "Kemal Sunal vakasının ne olduğunu kendisi de merak ediyordu" der. 
Onun "İnek Şaban" ve "Salako" tiplerinin benzerleri toplumda o kadar vardır ki filmleri seyredenler kendilerini bulurlar, ya da çevrelerindekini benzetirler isim takarlar, İnek Şaban'lar, Salako'lar çoğalır. 

KEMAL Sunal, "Kemal Sunal sineması"nı tezinde şöyle anlatır 
"Geniş toplum katmanları, 1980'lerde başlayan hızlı kalkınmanın ekonomik bedeli olarak, yüksek enflasyon ve hayat pahalılığı altında eziliyordu. Bu ortamda tek eğlence olan TV'de ve giderek azalan sinema salonlarında günlük sorunları geçici de olsa unutturan Kemal Sunal güldürülerine ilgi büyük oranda artmıştır. ... Olayların akışını değiştirme konusunda etkin olmayan kitleler, ancak bu tür filmleri izleyerek geçici olarak unutabilmektedir." 
Tıpkı bugünkü gibi. 

MELİH Aşık, kitaptaki son dört yılın yazıları için Türk siyasetinin trajikomik çizgileridir diyor ve ekliyor 
"Bu trajikomik çizgiler aynı zamanda günün tarihidir." 
Eğer tarihi değiştirmek gibi bir niyetiniz varsa, olup biteni ayrıntılarıyla gözlemek durumundasınız. 
Melih Aşık da böyle diyor. 

KİTAPTA "özdeyiş" gibi sözler de var... 
Mesela Sabahattin Eyüboğlu'nun şu sözü 
"Bütün çağlarda, yazarın soylusu, ezilenden yana soysuzu, ezenden yana olmuştur." 
Bu söz için "Özdeyiş gibi" demiştik "gibisi" fazla. 

X Açık Pencere'den 2001'li Yıllar - 2, İthaki Yayınları. 



</TEXT>
</DOC>
