<DOC>
<DOCNO> 289312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sontur15.html </URL>
<DATE> 2004/11/16/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Lise öğrencilerine esrar operasyonu 
</HEADLINE>
<TEXT>

     SAMSUN'da, polisin ihbar üzerine bir eve yaptığı baskında yakalanan 3'ü lise öğrencisi 5 kişi esrar içip, sattıkları iddiasıyla gözaltına alındı. Nöbetçi mahkemeye çıkarılan zanlılar tutuksuz yargılanmak üzere serbest bırakıldı. 
     Samsun Emniyet Müdürlüğü Kaçakçılık ve Organize Suçlar Şubesi Narkotik ekipleri, aldıkları bir ihbar üzerine, Fevzi Çakmak Mahallesi'nde Ünal S.'ye 42 ait eve baskın yaptı. Esrar içtiği ve küçük yaştaki çocuklara sattığı iddia edilen Ünal S., 936 gram esrar maddesiyle yakalanırken, evde bulunan Serkan Seleş 22 ile aralarında Ünal S.'nin kızı Ş.S.'nin de yer aldığı 15 yaşındaki lise öğrencileri R.K. ve M.E. gözaltına aldı. 
     Suçlamaları kabul etmeyen ve lise öğrencilerinin kızının arkadaşları olduklarını söyleyen Ünal S., esrarı kendisinin içtiğini çocuklara vermediğini ileri sürdü. 
     Esrar içmek, bulundurmak ve küçük çocukların kullanmasına sebebiyet vermek' suçlarından nöbetçi mahkemeye sevk edilen 3'ü lise öğrencisi 5 kişi tutuksuz yargılanmak üzere serbest bırakıldı. 
     
</TEXT>
</DOC>
