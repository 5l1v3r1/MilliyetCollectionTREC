<DOC>
<DOCNO> 287834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sontur20.html </URL>
<DATE> 2004/11/10/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Trafik polisine rüşvet alırken suçüstü .. 
</HEADLINE>
<TEXT>

     Hatay'da, kum ocağı işletmecisinden kamyonlarına ceza yazılmaması için rüşvet istediği iddia edilen ve düzenlenen operasyonda üzerinde seri numarası alınmış paralarla yakalanan polis memuru tutuklandı. 
     Hatay Emniyet Müdürlüğü'nden yapılan açıklamaya göre, Osmaniye'de kum ocağı işleten H.D. 47 , Dörtyol İlçesi'nde görev yapan trafik polisi Ahmet Ceyhan'ın kendisinden kum taşımacılığı yaptığı kamyonlarına ceza yazmaması için rüşvet istediği iddiasında bulundu. 
     H.D, telefon görüşmesi sonrasında, seri numarası alınmış 300 milyon lira ile polis memuru Ahmet Ceyhan'ın bildirdiği bulaşma yerine giderek parayı verdi. Daha sonra düzenlenen operasyonda zanlının üzerinde daha önce seri numaraları alınmış paralar ele geçirildi. 
     Gözaltına alınan Ahmet Ceyhan, ''rüşvet almak'' suçundan sevk edildiği Dörtyol Adliyesi Sulh Ceza Mahkemesi'nce tutuklanarak cezaevine konuldu. 
     
</TEXT>
</DOC>
