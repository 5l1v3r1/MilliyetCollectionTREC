<DOC>
<DOCNO> 278435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sonspo13.html </URL>
<DATE> 2004/10/08/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Danimarka'nın ilk futbolcu grevi sona erdi... 
</HEADLINE>
<TEXT>

     Danimarka tarihinde ilk kez düzenlenen futbolcu grevinin dün sona erdiği bildirildi. 
     FIFA'nın 23 yaş altındaki genç oyuncuların transferini düzenleyen yasa üzerinde, Ulusal Futbolcular Birliği ve Danimarkalı yetkililerin uzlaşamaması nedeniyle futbolcular, 17 Ağustos'ta Danimarka tarihinin ilk futbolcu grevini başlatmışlardı. 
     Futbolcular ve kulüpler birliği perşembe günü yayınladıkları açıklamada, yeni, ortak bir metin üzerinde anlaşmaya vardıklarını ve gelecek hafta içinde metnin yürürlüğe girmesini beklediklerini kaydettiler. 
     17 Ağustos'tan bu yana devam eden grev, pazarlık masasında görüşülmek üzere iki kez kesintiye uğramış, ancak tarafların anlaşamaması nedeniyle grev yeniden başlamıştı. 
     
</TEXT>
</DOC>
