<DOC>
<DOCNO> 272158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/ekonomi/eko05.html </URL>
<DATE> 2004/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiat'ın işkoliği Strada satışa çıktı 
</HEADLINE>
<TEXT>


Brezilya'dan ithal edilen Fiat'ın pick - up modeli Strada'nın fiyatı 16.6 milyar liradan başlayan fiyatlarla satılacak 

EKONOMİ SERVİSİ 

Fiat'ın ilk pick - up modeli olan Strada, 16.6 milyar liradan başlayan fiyatlarla Türkiye'de satışa sunuldu. Tofaş Ceo'su Diego Avesani, Fiat'ın Brezilya'daki fabrikasında üretilerek ithal edilen Strada'nın, Latin Amerika ve Avrupa pazarlarında iki yılda 30 bin adet satıldığını söyledi. 
Aracın hem iş, hem de iş dışı zamanlarda kullanılabileceğini belirten Avesani, düşük yakıt tüketimi avantajı sunan Strada ile Türkiye pazarındaki hafif ticari araçlar kategorisindeki ürün gamını tamamlamış olduklarını kaydetti. 
Avesani, "Tofaş'ın Bursa'da yeni model üretimi" konusunda ise projeyle ilgili bazı çalışmalar yaptıklarını, belli bir aşamaya gelindiğinde bunları açıklayacaklarını ifade etti. 


</TEXT>
</DOC>
