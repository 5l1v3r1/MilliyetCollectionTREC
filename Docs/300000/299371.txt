<DOC>
<DOCNO> 299371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/spor/spo15.html </URL>
<DATE> 2004/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



İnişe geçtik 

FIFA Dünya Klasmanı'nda Türkiye, aralıkta iki basamak gerileyerek, 711 puanla Danimarka ile birlikte 14. sırayı paylaştı. Klasmanda ilk üç sırada yine Brezilya, Fransa ve Arjantin yer aldı. 

İlk randevu 

TÜRKİYE Kupası üçüncü kademe maçlarının ilki bugün Ankaragücü ile Manisa arasında 19 Mayıs Stadı'nda oynanacak. 13.00'te ki maçı Bülent Demirlek yönetecek. 

Kura çekiliyor 

ZİHİNSEL Engelliler Federasyonu başkanlık seçiminde 36-36 berabere kalan Tarık Bitlis ile Abdullah Tuncay'ın yarışının sonucu bugünkü kura ile belli olacak. Ayrıca halk oyunları ile karatede yapılan itirazlar nedeniyle oylar yeniden sayacak. 

İki yıl men 

DÜNYA Gençler Atletizm Şampiyonası'nda dopingli çıkan Aslı Çakır ile Avrupa Çoklu Branşlar 2. lig müsabakalarında dopingli yakalanan Serpil Koçak, GSGM Ceza Kurulu'nca 2'şer yıl men cezasına çarptırıldı. 1.Lig'e çıkan Türkiye, Koçak'ın puanlarının silinmesiyle yeniden 2.Lig'e düşecek. 


</TEXT>
</DOC>
