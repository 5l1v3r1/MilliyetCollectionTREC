<DOC>
<DOCNO> 292865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sonspo24.html </URL>
<DATE> 2004/11/28/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
İlhan Mansız Hertha Berlin'e transfer oluyor... 
</HEADLINE>
<TEXT>

     Milli futbolcu İlhan Mansız, Hertha BSC Berlin Kulübü'ne transfer olacağı bildirildi. 
     Almanya'nın başkenti Berlin'de yayınlanan B.Z gazetesi, Hertha BSC Berlin'in İlhan Mansız ile haftalardan bu yana görüştüğünü ve sonuçta kendisini transfer etme kararı aldığını yazdı. 
     İlhan'ın, lig sezonunun ikinci yarısında, Hertha BSC Berlin'in formasını giyeceği bildirildi. Milli futbolcu Yıldıray Baştürk de Hertha BSC Berlin'de oynuyor. 
     İlhan'ın son olarak Japon Vissel Cobe takımında oynadığı hatırlatılan haberde, İlhan'ın 2002 Dünya Futbol Şampiyonası'nda Türkiye A Milli takımının ''kahramanı'' olduğu belirtildi. ''Transfer balyozu'' başlığıyla verilen haberde, Hertha BSC Berlin menajeri Dieter Hoennes'in bu transferle önemli bir iş yaptığı ve takımın Marcelinho'nun yanısıra böyle bir forvete ihtiyacı olduğu kaydedildi. 

     
</TEXT>
</DOC>
