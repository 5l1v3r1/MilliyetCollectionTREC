<DOC>
<DOCNO> 258325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sontur25.html </URL>
<DATE> 2004/07/26/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
İSKİ'ye göre İstanbul'da denize girilebilecek yerlerin sayısı 80'e çıktı 
</HEADLINE>
<TEXT>

     İSKİ Genel Müdürü Dursun Ali Çodur, İstanbul sahillerinde yüzülebilir yer sayısının 80'e yükseldiğini bildirdi. 
     Çodur, yaptığı yazılı açıklamada, İstanbul Üniversitesi Deniz Bilimleri İşletmeciliği Enstitüsü ile yaz aylarında 15, diğer aylarda ise 30 günde bir 132 istasyonda ''Su kalitesi izleme çalışmaları'' gerçekleştirdiklerini belirtti. 
     Açıklamada, 20-21 Temmuz 2004 tarihli sonuçları değerlendiren Çodur, ''İstanbul sahillerinde daha önce yüzülebilir yerler olarak açıkladığımız noktalar temizliğini korurken, yüzülebilir yer sayısı yeni alanların da eklenmesiyle 80'e yükselmiştir'' ifadesine yer verdi. 
     İzleme çalışmasında İl Sağlık Müdürlüğü ile bazı noktalarda ortak çalıştıklarını vurgulayan Çodur, şunları kaydetti 
     ''İdaremizin daha önce açıkladığı 'Su Kalitesi İzleme çalışmaları' neticeleri ile İl Sağlık Müdürlüğü'nün verileri karşılaştırılarak iki idarenin 'çelişkili açıklama' yaptığı belirtilmişti. Çelişkili noktalar olarak belirlenen yerlerde İl Sağlık Müdürlüğü ile birlikte aldığımız su örneklerini analiz ettik ve bu noktalarda su kalitesinin yüzülebilirlik kriterlerde olduğunu görmekteyiz. 
     İstanbul sahillerinde yaptığımız araştırmalarda deniz suyu kalitesini tuzluluk, sıcaklık, oksijen gibi 40'a yakın parametrede farklı derinliklerde inceliyoruz. 
     20-21 Temuz 2004 tarihlerinde gerçekleştirdiğimiz su kalitesi analiz sonuçlarına göre 132 istasyonun 80'inde deniz suyu kalitesi koliform ve fekal streptekok seviyeleri açısından yüzülebilirlik kriterlerdedir.'' 
     
     DENİZE GİRİLEBİLECEK YERLER 

     Çodur'un açıklamasına göre, yüzülebilirlik kriterleri olan yerler şunlar 
     Avrupa Yakası Büyükçekmece Mendirek, Plaj , Florya Kıyı Kafe Atatürk Köşkü, Güverte Resta, Belediye Tesisleri , Yeşilköy Balıkçı Barınağı , Bakırköy Balıkçılar Koop, Surdibi Topkapı Kavşağı , Samatya Suriçi , Hal Müdürlüğü, Ahırkapı, Galata, Sarayburnu, Karaköy, Salıpazarı, Dolmabahçe, Beşiktaş, Ortaköy, Kuruçeşme, Arnavutköy, Bebek, Rumelihisarı, Emirgan, İstinye, Kalender, Rumelikavağı Altınkum Plajı ve Askeri Plaj. 
     Anadolu Yakası Tuzla Mendirek, Deniz Harp Okulu, Ankara Su Sporları Kulübü , Kartal Migros, Dere , Maltepe Avşar Kafe, Migros, Altın Yatak , İdealtepe, İdealtepe Balıkçı Barınağı , Suadiye Dere Çıkışı, Plaj , Caddebostan, Caddebostan Dere Çıkışı, Çiftehavuzlar, Fenerbahçe, Fenerbahçe Plaj, Dalyan, Kalamış Marina, Moda, Kadıköy, Haydarpaşa, Harem, Üsküdar, Kuzguncuk, Nakkaşbaba, Kandilli, Poyraz, Poyraz Plaj , Anadolu Kavağı. 
     Bu arada, Adalar'ın tümü 13 nokta ve Haliç'te 9 noktanın da yüzülebilir olduğunu bildirildi. 
     
</TEXT>
</DOC>
