<DOC>
<DOCNO> 292250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/spor/spo04.html </URL>
<DATE> 2004/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Aktuğ'a bombardıman 
</HEADLINE>
<TEXT>


Genel Sekreter Yusuf Ziya Yılmaz, "Başkanımız Özkan Sümer'in onda biri kadar değil. Daha da despot" dedi 


Eleştiri artıyor 
TRABZONSPOR'DA daha önce Başkan Atay Aktuğ ile yola devam etmeyeceğini açıklayan Genel Sekreter Yusuf Ziya Yılmaz ifadelerini sertleştirdi. 19 Aralık'ta yapılacak genel kurul hakkında konuşan Yılmaz, "Atay Aktuğ, bir önceki bir başkanımız Özkan Sümer'in onda biri kadar değil. Biz sayın Sümer'i despot zannediyorduk. Aktuğ onun on katı daha despot çıktı" dedi. 

'Yanlışları önledik' 
YILMAZ, "Bir Sümer'i on Aktuğ'a değişmem. Aslında göreve geldikten 2-3 ay sonra istifa etmemiz gerekirdi. Fakat Sayın Aktuğ'un kulübü kötü noktalara getireceğini düşünerek bundan vazgeçtik. Kendisinin birçok yanlışını önledik. Kongre sürecinde kendisinin yanlışlarını kamuoyuna aktaracağım. Genel Kurul'da herhangi bir listede olmam sözkonusu değil" diye konuştu. 

Forvet arayışı 

BORDO - Mavililer, Konyaspor maçının hazırlıklarını sürdürürken, son haftalarda etkisiz kalan forvet hattında değişikliğe gitmek isteyen Ziya Doğan arayış içinde. Önce Yattara - Augustine ikilisini deneyen Doğan, Yattara - Gökdeniz, Fatih - Yattara alternatifi üzerinde durdu. Tecrübeli hoca, Petkoviç'in yerine de de kalede Hasan'a şans verecek. 


</TEXT>
</DOC>
