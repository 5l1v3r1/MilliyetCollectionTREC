<DOC>
<DOCNO> 299288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sontur53.html </URL>
<DATE> 2004/12/20/ </DATE>
<TIME> 20.27 </TIME>
<AUTHOR>  </AUTHOR>
<HEADLINE>
Şehit polis Bülent Kıranşal'ın cenazesi Kars'a getirildi... 
</HEADLINE>
<TEXT>

     Musul'daki saldırıda şehit olan 5 Türk güvenlik görevlisinden Bülent Kıranşal'ın cenazesi Kars'a getirildi. 
     MNG Havayolları'na ait uçakla Kars'a getirilen ve Devlet Hastanesi morguna götürülen Bülent Kıranşal'ın 38 cenazesi için yarın Çevik Kuvvet Şube Müdürlüğü önünde tören düzenlenecek. 
     Kıranşal'ın cenazesi, daha sonra Fethiye Cami'nde kılınacak öğle namazının ardından Garnizon Şehitliği'nde defnedilecek. 
     Bu arada, Kıranşal'ın annesi Gülnaz, eşi Hülya, kızları Beyza ve Melike Kıranşal ile Emniyet Genel Müdürlüğü Özel Harekat Daire Başkanlığı Destek Şube Müdürü Tamer Vural da cenazeyle birlikte Kars'a geldiler. 
     Kıranşal'ın cenazesini Kars Havaalanı'nda, yakınları, İl Emniyet Müdürü Necmettin Seymen ile Belediye Başkan Vekili Muzaffer Kepenekçi teslim aldı. 
     
</TEXT>
</DOC>
