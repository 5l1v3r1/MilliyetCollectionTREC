<DOC>
<DOCNO> 273381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sonspo07.html </URL>
<DATE> 2004/09/20/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Ve Filenin Sultanları yeniden sahnede... İlk maç yarın 
</HEADLINE>
<TEXT>

     Voleybolda Dünya Bayanlar Grand Prix Avrupa elemeleri, yarın Ankara'da başlayacak. 
     ASKİ Spor Salonu'nda 6 gün sürecek organizasyonda A Milli Takım, ilk 3 takım arasına girmeye çalışacak. 
     Tek devreli lig usulüne göre yapılacak maçlar sonunda ilk 3'e girecek takımlar, gelecek yıl temmuz ayında 4'erli 3 grupta çift devreli lig usulüne göre yapılacak 13. Dünya ''Grand Prix'' maçlarına katılma hakkı kazanacak. 
     Buradan çıkacak 6 takım ise, İtalya'nın evsahipliği yapacağı finallerde yer alacak. 
     Türkiye Milli Olimpiyat Komitesi'nin merhum başkanı Sinan Erdem'in adı verilen organizasyona, geçen yılın Avrupa ikincisi Türkiye'nin yanısıra, Avrupa Şampiyonu Polonya ile Bulgaristan, Romanya, Avrupa üçüncüsü Almanya ile dördüncüsü Hollanda milli takımları katılıyor. 
     A Milli Takımı'nın maçları her gün saat 18.30'da başlayacak ve TRT-1'den naklen yayınlanacak. Diğer karşılaşmalar ise TRT-2 ve TRT-3 kanallarından izlenebilecek. 
     Organizasyonda maç programı şöyle 
     
     21 Eylül Salı 
     14.00-Polonya-Hollanda. 
     16.00-Romanya-Almanya. 
     18.30-Bulgaristan-Türkiye. 
     
     22 Eylül Çarşamba 
     14.00-Polonya-Romanya. 
     16.00-Almanya-Bulgaristan. 
     18.30-Hollanda-Türkiye. 
     
     23 Eylül Perşembe 
     14.00-Bulgaristan-Polonya. 
     16.00-Romanya-Hollanda. 
     18.30-Türkiye-Almanya. 
     
     25 Eylül Cumartesi 
     14.00-Romanya-Bulgaristan. 
     16.00-Hollanda-Almanya. 
     18.30-Polonya-Türkiye. 
     
     26 Eylül Pazar 
     14.00-Bulgaristan-Hollanda. 
     16.30-Almanya-Polonya. 
     19.00-Türkiye-Romanya. 
     
</TEXT>
</DOC>
