<DOC>
<DOCNO> 275998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sontur05.html </URL>
<DATE> 2004/09/29/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Nikahsız yaşadığı kadını kesmeye kalkıştı 
</HEADLINE>
<TEXT>

     Fatih KARAÇALI ADANA, DHA 
ADANA'da 23 yaşındaki Rıza Tapınaner, 2 yıldır nikahsız yaşadığı 23 yaşındaki Ayşe Aslan'ın ayrılmak istemesine kızarak, yere yatırıp ensesinden jiletle kesti. Ağır yaralanan Ayşe Aslan, hastaneye kaldırıldı. 
     Ayşe Aslan, ilk eşinden ayrıldıktan sonra birlikte yaşadığı Rıza Tapınaner'den resmi nikah yapmasını istedi. Oto yıkamacıda çalışan Tapınaner nikahı reddedince Ayşe Aslan önceki gün evi terk ederek akrabalarının yanına yerleşti. 
     Ayşe Aslan'a giderek yeniden eve dönmesini isteyen Rıza Tapınaner, "Sana nikah yapmayacağım. Ayrılmayı da aklından bile geçirme. Ancak ben istersem sen gidebilirsin'' diyerek saçlarından tutup sürüklemeye başladı. Saldırgan Tapınaner, yüzüstü yere yatırdığı kadının sırtına ayaklarıyla basarken, cebinden çıkarttığı jiletle ensesinden ve kollarından kesti. 
     Genç kadının çığlıklarını duyup yardıma gelen yakınları, Ayşe Aslan'ı saldırganın elinden kurtararak hastaneye kaldırdı. Yaşanan kargaşadan yararlanan Rıza Tapınaner ise olay yerinden kaçtı. Hayati tehlikesi bulunan Ayşe Aslan'ın, Devlet Hastanesi'nde tedavisi sürerken, zanlı Rıza Tapınaner saklandığı akrabalarının evinde yakalanarak gözaltına alındı. Olayla ilgili soruşturma sürdürülüyor. 

     
</TEXT>
</DOC>
