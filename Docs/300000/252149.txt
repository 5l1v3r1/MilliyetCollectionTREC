<DOC>
<DOCNO> 252149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/soneko13.html </URL>
<DATE> 2004/07/01/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Şener BDDK-Çukurova görüşmeleri devam ediyor 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, BDDK VE TMSF ile Çukurova Grubu arasındaki görüşmelerin devam ettiğini bildirdi. 
     Şener, Sherton Oteli'nde düzenlenen Bankacılık Arenası'ndan önce gazetecilerin sorularını yanıtladı. 
     Bir gazetecinin basında Çukurova Grubu ile anlaşmanın sağlandığına yönelik haberlerin yer aldığını hatırlatarak, ''Çukurova Grubu ile anlaşma sağlandı mı sağlanmadı mı'' şeklindeki soruya, Şener şu yanıtı verdi 
     ''Hem BDDK Başkanı ile hem de TMSF Başkanı ile görüştüm. Bu konuda basındaki yazıları sordum. Aldığım bilgilere göre görüşmeler devam ediyor. Sonuç ne kadar yakın, ne kadar uzak diye sorarsanız, bu tür konularda yakınlıktan veya uzaklıktan söz etmem. Konu ya bitmiş olur ya da devam ediyordur. Bu konuda görüşmeler devam ediyor.'' Şener, Halk Bankası ile Pamukbank birleşmesine yönelik bir soruya karşılık da Pamukbank'a aktarılacak sermayenin miktarı konusunda tam bir rakam veremeyeceğini söyledi. 
     
</TEXT>
</DOC>
