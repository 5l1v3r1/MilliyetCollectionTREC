<DOC>
<DOCNO> 291212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sontur29.html </URL>
<DATE> 2004/11/22/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Minibüs otomobili ikiye böldü 1 ölü, 2 yaralı 
</HEADLINE>
<TEXT>

     Kastamonu'da yolcu minibüsüyle otomobilin çarpışması sonucu 1 kişi öldü, 2 kişi yaralandı. 
     Alınan bilgiye göre, Devrekani İlçesi'nden Kastamonu yönüne giden Eşref İnal yönetimindeki 37 AV 333 plakalı otomobil, Kastamonu-Devrekani karayolunun Oyrak Geçidi'nde, Kastamonu'dan Cide'ye yolcu taşıyan Niyazi Demir'in kullandığı 37 HA 069 plakalı yolcu minibüsüyle çarpıştı. 
     Kazada, çarpmanın etkisiyle ikiye bölünen otomobilde bulunan Safiye İnal 70 hayatını kaybetti, Eşref 72 ve Ekrem İnal 54 ağır yaralandı. 
     Kazanın ardından olay yerine gelen Hızır Acil ekipleri, ikiye bölünen otomobilde sıkışan yaralıları çıkartmakta güçlük çektiler. Ağır yaralanan Eşref ve Ekrem İnal, Kastamonu Devlet Hastanesi'ne kaldırıldı. 
     Jandarma ekipleri, kazanın ardından Oyrak Geçidi'ni bir süre trafiğe kapattı. 
     Bu arada yetkililer, yoğun kar yağışı nedeniyle Kastamonu genelindeki trafik kazalarında yüzde 80 oranında artış olduğunu bildirdiler. 
     
</TEXT>
</DOC>
