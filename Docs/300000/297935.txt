<DOC>
<DOCNO> 297935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sonspo04.html </URL>
<DATE> 2004/12/15/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Daum'dan yedeklere gözdağı... 
</HEADLINE>
<TEXT>

     Galatasaray maçında oyuna sonradan giren ancak varlık gösteremeyenler dahil yedekleri uyaran Daum, kendilerini geliştirmelerini istedi. 
     
     Nasihatta bulundu 
     Geniş kadro içinde kendilerine yer bulamayan veya çok az süre alan futbolcular da Galatasaray mağlubiyetinden nasiplerini aldı. Teknik direktör Daum, Galatasaray derbisinin ikinci yarısında oyuna giren ancak skoru değiştirebilecek başarıyı gösteremeyen futbolcularına gözdağı verirken, uyarılarda bulundu. İlk 11’i zorlayamayan oyuncularını karşısına alıp, nasihat eden Alman hoca Semih, Mehmet, Fabiano ve Murat’a da Kendinizi geliştirinö dedi. 
     
     Herkese ihtiyaç var’ 
     Ligin uzun bir maraton olduğunu, ayrıca UEFA Kupası’nda mücadele edeceklerini hatırlatan tecrübeli teknik adam, bu yoğun trafikte her futbolcusuna gereksinim duyacağını ifade ederek, daha ciddi olmalarını istedi. Bu arada Serhat’ın da neşesiz tavırları nedeniyle uyarı aldığı belirlendi. Dünü izin yaparak geçiren Fenerbahçeli oyuncular, bugün yapacakları antrenmanla Konya maçı hazırlıklarına başlayacak. Sakatlar ise çalışmalarını dün de sürdürdü. 
     
</TEXT>
</DOC>
