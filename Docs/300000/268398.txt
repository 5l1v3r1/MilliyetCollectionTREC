<DOC>
<DOCNO> 268398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sondun31.html </URL>
<DATE> 2004/09/02/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Allavi'nin gazetesinden Chirac'a eleştiri 
</HEADLINE>
<TEXT>

     Irak Başbakanı İyad Allavi'nin gazetesi, Fransa Cumhurbaşkanı Jacques Chirac'ı eleştirerek, Fransız gazetecilerin kaçırılmasının, Chirac'ın ''Irak'ta güvenliğin yeniden tesis edilmesine katılmayı reddetmesinin sonucu'' olduğunu savundu. 
     Bağdat Gazetesi'nde, ''Chirac, şikayetlerimizi duymadı'' başlığıyla çıkan başyazıda, Fransız gazetecilerin kaçırılmasının nedenlerinden birinin, Chirac'ın Irak hükümetine ülkede güvenliğin yeniden tesis edilmesi konusunda yardımcı olmayı reddetmesi ve Irak'a uluslararası yardım konusunda BM Güvenlik Konseyi'ne yapılan tekliflere her defasında ''hayır'' demesi olduğu ifade edildi. 
     Fransa, BM Güvenlik Konseyi'nin, Haziran 2004 tarihli ve egemenliğin Iraklılara devredilmesi konusundaki 1546 sayılı ve Ekim 2003 tarihli, siyasi geçiş hususundaki 1511 sayılı kararlarını onaylamış, 2003 ilkbaharında Irak savaşına izin veren kararı veto etme tehdidinde bulunmuştu. 
     
</TEXT>
</DOC>
