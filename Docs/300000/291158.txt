<DOC>
<DOCNO> 291158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonspo22.html </URL>
<DATE> 2004/11/22/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Almanya'da zirvenin sahibi değişti, Yıldıray lig sonuncusuna takıldı 
</HEADLINE>
<TEXT>

     Almanya Bundesliga'da 14. hafta maçları hafta sonu oynanırken, lider Wolfsburg'un deplasmanda Hamburg'a yenilmesiyle zirvenin yeni sahibi Bayern Münih oldu. Yıldıray Baştürk'ün takımı Hertha Berlin ise ligin son sırasınad bulunan Hansa Rostock'a puan kaptırdı. 
     Milli yıldızımız Yıldıray Baştürk'ün 90 dakika forma giydiği maçta Hertha Berlin, lig sonuncusu Hansa Rostock'la 1-1 berabere kaldı. Rostock 37'de Rasmussen'le 1-0 öne geçerken Hertha 90'da Marcelinho'yla beraberliği sağladı. 
     Bayern Münih-Kaiserslautern maçında ise Halil Altıntop 90 dakika sahadaydı ve galip gelen taraf Bayern oldu. Riedl ile konuk ekip 7'de önde geçmesine rağmen 12'de Pizarro, 26'da Torsten Frings, 64'te ise Guerrero golleriyle sonucu belirledi 3-1. Bayern Münih, lider Wolfsburg'un mağlubiyeti sonrası 29 puanla Bundesliga'da zirvenin yeni sahibi oldu. 
     
     Wolfsburg zirveyi kaptırdı 

     Wolfsburg, deplasmanda Hamburg'a 3-1 yenilerek zirveyi Bayern Münih'e kaptırdı. Yeşil-Beyazlılar maçın ilk dakikasında Brdaric ile öne geçmesine karşın Van Buyten, Barbarez ve Romeo'nun gollerine engel olamayarak sahadan mağlup ayrıldı. Günün diğer maçında ise Nürnberg'le Hannover da 1-1 berabere kaldı. Hannover 56'da Stendel ile öne geçerken 81'de Mintal eşitliği sağladı. 
     Bir diğer maçta Bayer Leverkusen kendi sahasında Schalke'ye 3-0 yenildi. Schalke'nin gollerini Sand 27 , Ailton 37 ve Lincoln 71 kaydetti. 
     Bundesliga'da bu hafta alınan diğer sonuçlar şöyle 
     

Arminia Bielefeld 2 1 Werder Bremen Borussia Dortmund 2 0 Freiburg Mainz 1 0 Bochum Stuttgart 1 0 Borussia Monchengladbach      
</TEXT>
</DOC>
