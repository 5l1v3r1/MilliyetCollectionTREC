<DOC>
<DOCNO> 297392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/dunya/dun02.html </URL>
<DATE> 2004/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'dan soykırım çıkışı 
</HEADLINE>
<TEXT>



Fransa Dışişleri Bakanı Michel Barnier, dünkü toplantı sırasında ilginç bir çıkış yaptı. Avrupa Birliği'nin uzlaşıya ve iyi komşuluk ilişkilerine verdiği öneme değinen Barnier, Ermeni soykırım iddialarını "trajedi" olarak tanımladıktan sonra, "Bir uzlaşı gerekiyor. Türkiye geçmişiyle yüzleşmeli. Fransa, bu trajedinin tanınması konusunu müzakere-ler sırasında gündeme getirecektir" dedi. Dönem Başkanı Hollanda'nın Dışişleri Bakanı Bernard Bot ise Barnier'nin söyledikleriyle "soykırım iddialarının tanınmasını" talep etmediğini belirterek, "Tanıma istemedi, Üzerinde durmamız gereken bir sorun olduğunu dile getirmek istedi" diye konuştu. Bot, Ermeni soykırım iddialarının müzakerelerin başlatılması için yerine getirilmesi gereken unsurlar arasında yer almadığını söyledi. 


</TEXT>
</DOC>
