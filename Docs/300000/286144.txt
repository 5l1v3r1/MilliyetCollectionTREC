<DOC>
<DOCNO> 286144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/son/sontur13.html </URL>
<DATE> 2004/11/04/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Biber toplarken akrep soktu 
</HEADLINE>
<TEXT>

     Cem BAKIRCI ERZURUM, DHA 

AĞRI'nın Patnos İlçesi'nde evinin bahçesinde biber toplayan 21 yaşındaki Ceylan Aras'ın elini akrep soktu. 
     Patnos İlçesi Cumhuriyet Mahallesi'nde oturan evli ve 4 çocuk annesi Ceylan Aras, biber toplarken elinde büyük bir acı hissetti. Eline yapışan akrebi yere atan Ceylan Aras'ın sağ kolu şişmeye başladı. 
     Yakınları, Patnos ya da Ağrı'daki hastanelerde akrep panzehiri olmadığını düşünüp zaman kaybetmemek için Ceylan Aras'ı tıbbi olanakları daha fazla olan Erzurum Numune Hastanesi'ne kaldırdı. 
     Akrep zehirlenmesine karşı panzehir verilen Ceylan Aras, "Şimdiye kadar bahçede hiç akrep görmemiştim. Biber toplarken birden acı hissettim. Elimi sokan akrep, yaprakların arasına girip kayıplara karıştı. Akrebi gördüğüm için hemen beni hastaneye götürün' dedim. Zaten Erzurum'a gelinceye kadar kolum balon gibi şişti. Ölmekten korktum'' dedi. 
     Ceylan Aras'ın sağlık durumunun giderek iyileştiğini vurgulayan Uzman Dr. Ahmet Muşlu, "Alerjik zehirlenmeye bağlı olarak kolda şişme ve ödem oluşmuştu. Kanın pıhtılaşmasını önledik. Eğer doktora gelmeseydi hayatı tehlikeye girerdi'' diye konuştu. 
     
</TEXT>
</DOC>
