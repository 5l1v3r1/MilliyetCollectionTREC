<DOC>
<DOCNO> 296372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sonyas13.html </URL>
<DATE> 2004/12/09/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
'Hayalet' 65 bin dolara satıldı 
</HEADLINE>
<TEXT>

     Nafiz ALBAYRAK BOSTON, DHA 

AMERİKALI bir kadının internetteki müzayede sitesi eBay üzerinden satışa çıkardığı, kanserden ölen babasının 'yaleti' 65 bin dolara 91 milyar TL alıcı buldu. 
     ABD'de, Indiana'da yaşayan Mary Anderson adlı kadın, 6 yaşındaki oğlu Collin'in, dedesinin hayaletinin, evlerinden ayrılmayacağından korktuğu için dedesinin bastonunu açık artırmaya çıkarmıştı. eBay yetkilileri, Collin'in korkulu anlar yaşamasına yol açan ve dedesinin hayaletini taşıdığına inanılan bastonu, Brian Renovitch adlı katılımcının satın aldığı açıkladı. 
     Oğlu Collin'i rahatlatmak ve korkularından arındırmak için başlattığı hayalet baston satışından 65 bin dolar kazanmasına hem şaşıran hem de sevinen Mary Anderson, parayı hem Collin'in eğitimi, hem de Alzheimer hastası annesinin tedavi giderleri için harcayacağını söyledi. 
     Online müzayede sitesi eBay'de, geçtiğimiz haftalarda da, üstünde Meryem Ana görüntüsü bulunduğuna inanılan yenmiş bir sandviç, 28 bin dolar'dan satılmıştı. 
     
</TEXT>
</DOC>
