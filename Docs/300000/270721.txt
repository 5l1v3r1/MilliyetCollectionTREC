<DOC>
<DOCNO> 270721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sonspo20.html </URL>
<DATE> 2004/09/10/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
A.Sebat iddialı Fenerbahçe'den puan almak sürpriz olmaz 
</HEADLINE>
<TEXT>

     Akçaabat Sebatspor Kulübü Başkanı Veli Sezgin, yarınki Fenerbahçe maçında, Trabzon ve Akçaabat seyircisinin ne denli centilmen olduğunu bir kez daha göstereceğini söyledi. 
     Veli Sezgin, futbolcuların sahada yalnızca puan mücadelesi yapacağını belirterek, ''Yarınki Fenerbahçe maçında, Trabzon ve Akçaabat seyircisi ne kadar centilmen olduğunu bir kez daha gösterecektir'' dedi. 
     Fenerbahçe karşısında berebere kalmalarının veya galip gelmelerinin sürpriz olmayacağını ifade eden Sezgin, şöyle devam etti 
     ''Çok güçlü bir kadromuz var. İstediğimiz puanları bu sezon alamadık. Ancak Fenerbahçe maçıyla bir başlangıç yapmak istiyoruz. Geçen yıl büyük takımlara karşı başarılı sonuçlar elde ettik. Bu yıl da bunu sürdürmek istiyoruz. Aldığımız başarılar tesadüf değil. Bunu yarın bir kez daha göstereceğiz.'' Sezgin, Fenerbahçe Kulübü yönetiminin bilet talebi olduğunu belirterek, ''Maça 200 kişilik bir taraftar topluluğu gelecek. Biz bu seyircileri de statta en iyi şekilde ağırlayacağız'' diye konuştu. 
     
</TEXT>
</DOC>
