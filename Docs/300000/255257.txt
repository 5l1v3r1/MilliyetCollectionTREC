<DOC>
<DOCNO> 255257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/guncel/gun90.html </URL>
<DATE> 2004/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

'Nedir bu sıcaklar ' araştırması 

Samanyolu galaksisindeki 200 milyar yıldızdan biri olan Güneş, dünyadan 150 milyon km. uzaklıkta...O kadar büyüktür ki, 1.300.000 adet dünyayı içine alabilir...Güneşin dış yüzeyindeki sıcaklık, 6000 derece, merkezinde ise yaklaşık 20 milyon derece...Güneşte her saniye 564 milyon ton hidrojen, 560 milyon ton helyuma dönüşüyor ve aradaki fark, uzaya ısı ve ışık enerji şeklinde fırlatılıyor...Bu miktarın sadece 2 milyarda biri, ışık hızıyla 8 dakikada atmosferimize ulaşır. Burada, 20 km. yükseklikte, delinmesinin insanlık için hiçbir şey ifade etmediği garibim ozon tabakası tarafından, ultraviole denilen zararlı ışınlardan arındırılıyor, hayatın devamını sağlıyor...Kalan faydalı ışınlar, Fedon ve Çağla Şıkel'i, Michael Jackson'ın ana karnından çıktığı günkü kadar karartıyor onları gece görünmez yapıyor...Magazincilere, habercilere, çeşitli mekanlardaki bikinili kızlarla muhtemel tüm kombinasyonlarda haber yapılabilme fırsatı veriyor. Nedense Fedon ve Çağla'ya bu haberlerde öncelik tanınmasına da neden oluyor...Bu haberleri seyredip de o mekanlara gidemeyenlerin öfleyip pöfleyip iç geçirmesine, gereksiz yere agresifleşmesine neden oluyor. Bazı evlerde buzluktan çıkarılan buz küplerinin televizyona doğru fırlatılmasına ve ekranın çatlamasına neden oluyor. Görüyorsunuz, hayatta neler oluyor 
Ozonu derinlemesine incelediğini tahmin ettiğimiz Emre Altuğ taa geçen sene söylemişti ''daha da sıcak'' olacağını, dalga geçmiştik. Adamın bi bildiği varmış meğer. Bu ne be .. 

Yakalandın Karamanlis .. 

Yunanistan Başbakanı Kostas Karamanlis'i nasıl bilirsiniz 
Başbakanımızın en yakın dostlarından biridir... Bize göre Türk-Yunan, onlara göre de Yunan-Türk dostluğunu kuvvetle ister...AB'ye girmemizi çok ister, destekler...N'apsın adamcağız Yunanistan'da doğduysa Burada doğsaydı, belki de fakir Müslüman çoğunluktan olacaktı. Hem o olmasaydı, belki çok nemrut bir Yunan başbakan olacak, belki de gelip şahitlik bile yapmayacaktı. Kostas insan değil, kanatsız melek... Diye düşünenler, fena halde yanıldınız. Vatan hainliğine kadar gider bunun sonu. Çok bariz alametleri var Karamanlis'in Türk ve Türkiye düşmanı oluşunun...Tayyip Bey'in Atina ziyaretinde, eşi Emine Hanım'ı öpmeye kalktı, gelen tepkiler üzerine "düşüyordum, n'apiyim " diye kıvırttı...Eşi, pazar günkü düğünde takım elbise içinde kavrulan Demet Şener'e iç geçirten bir dekolte elbise giyerek gövde gösterisi ve bölücülük yaptı...Tayyip Bey'in evlenen kızı ve damadına "bol çocuklu bir evlilik" dileyerek, asıl niyetini ortaya koymuş oldu... Aynı gün, ne diyor Sayın Cumhurbaşkanı ve Meclis Başkanı "Türkiye'nin çok hızlı artan ve tonla soruna yol açan nüfus artış hızı mutlaka düşürülmelidir." Avrupa Birliği ne diyor "Türkler çok hızlı ürüyor, Avrupa Parlamentosunu bile ele geçirecekler. Mis gibi bahane, almayalım bunu öne sürerek..." Kostas ne diyor "Bol çocuk yapın " İşte niyeti belli .. 
Yaa, hafif kötü niyetli olunca biraz da "zorlayınca" foyanı ortaya çıkardık Kostas Efendi... İstemez, eksik olsun böyle dost, efharisto canım... 

Yassah Hemşerim 
"Plajımızda boğulmak kesinlikle yasaktır " 
b b 
</TEXT>
</DOC>
