<DOC>
<DOCNO> 271069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/magazin/axmag01.html </URL>
<DATE> 2004/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Armağan yine ekranlarda 
</HEADLINE>
<TEXT>


Türkstar'ın jüri üyesi Armağan Çağlayan, bu kez de sunucu olarak geri döndü 

DENİZ ALTUNTAŞ 

Kanal D'nin olay yaratan yarışmasının ilkinde jüri üyesi olarak yıldızı parlayınca "Türkstar biter, Armağan köyüne döner" diyen Armağan Çağlayan, tam tersini yaptı ve yine ekranları parselledi. 
Birçok dizi ve film teklifi aldığını söyleyen avea'nın yeni reklam yıldızı Çağlayan, şöyle konuştu "Bir Türk filminde başrol oynayacak kadar iyi oyuncu değilim. Hayatımı ünlü olarak devam ettirmek istemiyorum. Ünlü olmaktan çok rahatsızım. Rahat hareket edemiyorum. Her şeyim kurcalanıyor. Şöhrete alışamadım." 

'Şirketim istiyor' 
Banu Sağnak'la birlikte "Ünlüler Çiftliği"nde sunuculuğa başlayan Çağlayan, şunları söyledi "Şirketim Medyapım, karşıma sürekli yeni bir şeylerle geliyor. Orası benim şirketim ne yapayım Patronum Fatih Aksoy, şirketimizin hazırladığı 'Ünlüler Çiftliği'nde sunuculuk yapmamı istedi, mecburen kabul ettim. Hayat ne getirir bilinmez ama inşallah 'Ünlüler Çiftliği'nden sonra ekranda olmam." 

'En büyük hayalimdi' 

Medyapım'ın hazırladığı 'Ünlüler Çiftliği'nin yarışmacılarından Yasemin Kozanoğlu, en büyük hayalinin çiftlikte yaşamak olduğunu söyledi. "Babamın bir çiftliği var ama üvey annem beni hiç sokmuyor" diyen Kozaoğlu, bu yarışmanın çiftlik hayatını yaşayabilmek için tek fırsatı olduğunu da belirtti. 

'Eşim için gidiyorum' 

Seren Serengil, boşanacağını açıkladığı cezaevindeki eşi Cengiz İmren için 'Ünlüler Çiftliği'ne girdiğini söyledi. Eşiyle haftada bir saat camın arkasından görüşebildiğini belirten Serengil, "Şimdi beni daha çok görecek. Eşimden ayrı olsam da h l evli bir kadınım" dedi. 


</TEXT>
</DOC>
