<DOC>
<DOCNO> 298130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/yazar/akyol.html </URL>
<DATE> 2004/12/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa'nın iki yüzü 
</HEADLINE>
<TEXT>

BRÜKSEL 

MÜTHİŞ bir diplomasi savaşı. Türk heyetinden üst düzey bir yetkiliyle konuşuyorum, Brüksel'e bir kutlama törenine gelir gibi gelmediklerini söylüyor. 
- Avrupa'nın bir yüzü, Türkiye'ye kısa taktik çıkarlar ve Hıristiyanlık gibi sınırlı değerler açısından bakıyor. Önümüzdeki seçimler uğruna Türkiye'ye karşı kampanya açanlar da var. Avrupa'nın öteki yüzü ise, aydınlık Türkiye'ye uzun vadeli stratejik öngörüler ve büyük felsefi değerler açısından bakıyor. Kavga, aynı zamanda Avrupa'nın bu kendi iki yüzü arasında 
Büyük kavgalar yaşanan üç konuda Türkiye'yi ikna etmek için AB "yumuşatıcı" formüller üretiyor 
Kıbrıs'ın adı geçmeden, Türkiye'nin bütün yeni üyelerle gümrük birliğini yapacağını yazalım.Müzakerelerin ucunun açık olmasını ve kalıcı kısıtlamaları Türkiye bölümünde değil, genel bölümde ilke olarak belirtelim. 
Görüştüğüm Türk yetkilinin tepkisi 
- Bu elbiseleri vitrine Türkiye için koyduklarını herkes biliyor. Vitrinin neresine koyacakları çok mu önemli 

AVRUPA'NIN, biri dar ufuklu, diğeri geniş ufuklu iki yüzü... 
Alman Hıristiyan Demokrat lider Bayan Merkel, "Türkiye'yi engellemek hayatımın misyonudur" diyor Gerçekten, iki yıl sonraki seçimleri kazanamazsa, siyasi hayatı biteceği için Türkiye karşıtlığıyla parsa toplamak istiyor. 
Fransız toplumu 'sosyolojik' bir örnek Yaşlı kuşağın üçte ikisi Türkiye'ye karşı, gençlerin ise yüzde 60'ı Türkiye'ye taraftar 
Avrupa'nın bu "parochial" dar ufuklu ve "Christian" yüzü karşısında Ankara elbette tepkili. 
Avrupa'nın nabzını iyi tutan Kemal Derviş diyor ki 
- Maalesef Avrupa sağı Türkiye karşıtlığını tutku haline getirdi. Öyle bastırıyorlar ki, diğer bazı politikacılarda çekingenlikler oluşuyor. 
Fransız Sarkozy'nin genç olması kafasının dinç olmasına yetmiyor. 

BAŞBAKAN Erdoğan'ın Ankara'da AB büyükelçileriyle görüşmesinde büyükelçiler şunu öğrenmeye çalışıyor 
- Türkiye nereye kadar taviz verir, nerede Türkiye'nin nasırına basıp masadan kalkmasının sorumlusu oluruz 
Mesela Kıbrıs İşte konuşmalar 
Başbakan Rumlar referandumda evet deseydi, bugün bu sorun olur muydu 
Büyükelçiler Hayır olmazdı. 
Başbakan Referandumda hayır diyerek bu sorunun çözümünü engelleyen kim 
Büyükelçiler Rumlar... 
Başbakan Öyleyse bu soruyu niye bana soruyorsunuz Neden Rumlara, kusur sizde, hatanızdan dolayı bir de tanınma ödülü beklemeyin, demiyorsunuz 
Cevap yok .. 
Deniz Baykal, Brüksel'de Türkiye'nin elini güçlendirecek sözler söyledi 
- Türkiye gerektiğinde masadan kalkmalı, muhalefet buna destek verecektir 
Nasırımıza basılırsa, yapılacak budur tabii. 
Başbakan da büyükelçilere diyor ki 
- Liderlerinize iletin. Yalvaracak değiliz. Türkiye güçlüdür. Üç yıla kadar Maastricht ekonomik kriterlerini de yerine getireceğiz. 
Tabii 17 Aralık öncesinde hükümetin IMF ile anlaşma yapması da Türkiye'nin elini güçlendirdi. 
Görüştüğüm yetkilinin son değerlendirmesi 
- Türkiye'nin AB yolunun 'normal şekilde' açılması, herkesin lehinedir. Bunu bekliyoruz. 
Dün akşam devlet adamı kalitesine sahip Chirac'ın konuşması Türk heyetinde haklı bir memnuniyet yarattı. 



</TEXT>
</DOC>
