<DOC>
<DOCNO> 267065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/spor/aspo.html </URL>
<DATE> 2004/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İKİ DÜZ, BİR TERS 
</HEADLINE>
<TEXT>


UEFA Kupası 1. tur kuraları dün çekildi. Seribaşı olan Beşiktaş ve Gençlerbirliği dişine göre rakiplerle eşleşirken, Trabzonspor'a İspanyol Boğası çıktı. İlk maçlar 16 Eylül, rövanşları ise 30 Eylül'de oynanacak 

MEHMET DEMİRCAN 


Kartal'a kolay lokma 
UEFA Kupası'nda 1. tur eşleşmeleri dün Monaco'da yapılan kura çekimiyle belirlendi. Beşiktaş ve Gençlerbirliği çekilişe seribaşı olarak katılırken, Trabzonspor ikinci torbada yer aldı. Beşiktaş, Norveç temsilcisi Bodo - Glimt ile eşleşti. Gençler, komşu Yunanistan'dan Egaleo'ya rakip olurken, Trabzon'a İspanya'nın güçlü ekiplerinden Bilbao çıktı. 

İlk maçı deplasmanda 
İLK maçlar 16 Eylül'de, rövanşları ise 30 Eylül'de oynanacak. Beşiktaş ve Gençlerbirliği ilk maçlarında deplasmanda ter dökecek. Trabzonspor ise İspanyol Boğası'nı Avni Aker'de ağırlayacak. Temsilcilerimiz ilk turu geçmeleri durumunda bu yıl ilk kez uygulanacak olan grup maçlarında mücadele etme hakkını kazanacak. 

Bodo - Glimt Beşiktaş 

Silahı Johansen 
NORVEÇ Ligi'nde geçtiğimiz sezonu ikinci sırada tamamlayan Bodo - Glimt, bu yıl taraftarlarına hayal kırıklığı yaşattı. Sarı - Lacivertliler, 18 hafta sonunda 7 galibiyet, 3 beraberlik, 8 de yenilgi alırken, puan cetvelinde 8. sırada yer aldı. Maçlarını Aspmyra Stadı'nda oynayan Bodo'nun en büyük silahı 32 yaşındaki golcüsü Johansen olacak. Tecrübeli oyuncu 18 maçta rakip fileleri 6 kez sarsmayı başardı. 

İdeal onbiri 
Hansen 
Horn 
Halvorsen 
Theting 
Berg 
Paulsen 
Hansen 
Kjolner 
Olsen 
Johansen 
Ludvigsen 

Bodo-Glimt'i tanıyalım 
ÜLKE Norveç 
RENKLERİ Sarı - Lacivert 
STADI Aspmyra 
KAPASİTESİ 8 bin 
BAŞKANI 
Bjorn Torc Hansen 
TEKNİK DİREKTÖRÜ 
Oystein Gare 

Avrupa karnesi ORGANİZASYON K O G B M A Y Ş. Ligi 0 0 0 0 0 0 0 Kupa Galipleri 3 10 3 1 6 14 16 UEFA Kupası 3 10 5 2 3 16 17 TOPLAM 6 20 8 3 9 30 33 
K Kaç kez katıldı 

Nasıl geldiler 
UEFA Kupası 2. ön eleme turunda Estonya temsilcisi Levadia Tallinn'e ilk maçta 2-1 mağlup oldu. Ancak ikinci karşılaşmada rakibine 2-1'lik üstünlük sağlayan Norveç temsilcisi, penaltı vuruşları sonunda UEFA Kupası biletini kaptı. 

Athletic Bilbao Trabzonspor 

Yabancı sevmez 
İSPANYA'NIN en dişli ekipleri arasında yer alan Athletic Bilbao, tarihi boyunca kadrosunda sadece Bask doğumlu oyunculara yer verdi. Müzesi kupalarla dolu olan Boğalar, 8 kez lig şampiyonluğu, 24 defa İspanya Kupası ve bir kez de İspanya Süper Kupası'nı kazanma başarısı gösterdi. Trabzonspor'un rakibi, daha önce Galatasaray ile Şampiyonlar Ligi'nde karşılaşmış, evinde yenerken, İstanbul'da yıkılmıştı. Bilbao'nun kadrosunda Guerrero, Yeste, Urzaiz, Etxeberria gibi yıldızlar yer alıyor. 

İdeal onbiri 
Javi Gonzalez 
Aranzubia 
Karanka 
Orbaiz 
Cesar 
Gurpegi 
Etxeberria 
Tiko 
Del Horno 
Yeste 
Urzaiz 

A.Bilbao'yu tanıyalım 
ÜLKE İspanya 
RENKLERİ Kırmızı - Beyaz 
STADI San Mames 
KAPASİTESİ 55 bin 
BAŞKANI 
I.Ugartetxe Langarica 
TEKNİK DİREKTÖRÜ 
Ernesto Valverde 

Avrupa karnesi ORGANİZASYON K O G B M A Y Ş. Ligi 4 20 7 6 7 29 28 Kupa Galipleri 2 6 2 2 2 6 9 UEFA Kupası 10 50 23 8 19 73 62 TOPLAM 16 76 32 16 28 108 99 
K Kaç kez katıldı 

Nasıl geldiler 
Kupaya direkt katılma hakkı kazandı. 

Egaleo G.Birliği 

Tarihinde ilk kez 
YUNANİSTAN Ligi'nde geçtiğimiz sezon 5. olarak büyük bir başarıya imza atan Plantel Egaleo, tarihinde ilk kez UEFA Kupası'nda mücadele edecek. Mavi - Beyazlılar'ın Avrupa kariyerindeki tek başarısı geçtiğimiz sezon Inter - Toto Kupası'nda 3. tura yükselmesiydi. Egaleo'nun yükünü gol yollarındaki etkili Fotakis sırtlıyor. Yıldız futbolcu özellikle duran toplardaki ustalığıyla tanınıyor. 

İdeal onbiri 
Psomas 
Sitibe 
Mparkogbu 
Aleksopulos 
Skopelitis 
Musubu 
Papoutsis 
Ouange 
Aggos 
Fotakis 
Sitibe 

Egaleo'yu tanıyalım 
ÜLKE Yunanistan 
RENKLERİ Mavi - Beyaz 
STADI 
S.Mavrothamassitis 
KAPASİTESİ 4 bin 
BAŞKANI 
Dimitros Koukis 
TEKNİK DİREKTÖRÜ 
Walter Zenga 

Nasıl geldiler 
Kupaya direkt katılma hakkı kazandı. 

NE DEDİLER 

Beşiktaş cephesi 
Del Bosque Teknik Direktör 
"Rakibimiz Avrupa'da tanınmış bir takım değil. Bizim için de kapalı kutu. Buralara kadar geldiğine göre de bir takım özelliklere sahip demektir. Her maçın zor olacağına inanıyorum. Hiçbir zaman maceraperest olmayız. Oynanmamış her maçı zor olarak düşünüyoruz. Çünkü artık kolay rakip yok. Hepsine çok dikkat etmeliyiz. Bu tür maçlarda en ufak hatalar bile sorun yaratır." 

Kıvanç Oktay Asbaşkan 
"İlk maçın deplasmanda olması bizim için avantaj. Bodo'nun bize göre tek avantajı ligde 18. hafta maçlarını yapmaları ve daha hazır durumda olmaları. Bizim hedeflerimiz büyük, bunun için hangi takım çıksaydı farketmezdi. Rakipler aşağı yukarı aynı değerdeydi. İnşallah bu karşılaşmalardan iyi neticelerle ayrılıp, yolumuza devam ederiz." 

John Carew Futbolcu 
Çok zorlu bir rakip. Norveç'in en iyi takımlarından biri diyebiliriz. Özellikle son yıllarda yükselen bir grafik gösteriyorlar. Çok iyi oyunculara sahipler. Kesinlikle küçümsememeliyiz ve çok dikkatli olmalıyız. Önemli olan bizim sahaya çıktığımızda rakibimize kendi oyunumuzu kabul ettirebilmemiz. Bunu başarabildiğimiz zaman işimiz kolaylaşır. 

Trabzon cephesi 
Ziya Doğan Teknik Direktör 
"Hiçbir maçın garanti olmadığını Dinamo Kiev sınavlarında en iyi şekilde gördük. Athletic Bilbao, İspanya Ligi'nin güçlü temsilcilerinden biri. Rakibimiz hakkında gerekli araştırmaları yapacağız. Eksiklerini, artılarını saptadıktan sonra çalışmalarımızı bu yönde sürdüreceğiz. Ekibime güveniyorum." 

Atay Aktuğ Kulüp Başkanı 
"Bilbao güçlü bir rakip. İspanyol takımlarının Trabzonspor'a ters gelmesi ise önemli değil. Futbolda tüm maçlar 3 ihtimallidir. Dinamo Kiev bizi 20 yıl önce elemişti, geldi yine eledi. UEFA Kupası, bizim için bir şans. Dinamo Kiev maçıyla üzdüğümüz camiamızı Athletic Bilbao'yu eleyerek güldürmek istiyoruz. İlk maçta hedefimiz gol yemeden galibiyet. Böyle olursa turu atlarız. 

A.Bilbao cephesi 
İSPANYOL temsilcisi Athletic Bilbao'nun Genel Direktörü Andoni Zubizarreta, Trabzonspor'u asla hafife almayacaklarını açıkladı. Zubizerreta, "Bizim için Türkiye'de oynamak hiçbir problem yaratmayacak ama kolay da olmayacak. Çünkü Türk futbolu çok rekabetçi ve asla işi kolaylaştırmıyor. Ama bu bir Avrupa kupası ve bunu böyle kabul etmek zorundayız" yorumunu yaptı. 

Gençlerbirliği cephesi 
Erdoğan Arıca Teknik Direktör 
"Egaleo teknik bir ekip. UEFA'ya ilk kez katılacak olmaları da onların motivasyonunu artıracaktır. Gençlerbirliği'nin Avrupa'da belli bir deneyimi var. Bir önceki turu şansımızla geçtik, ancak bundan sonra oyunumuzla ve kendimiz gibi oynayarak yolumuza devam etmeliyiz." 

Diğer eşleşmeler 

Graz AK Avu - Lovech Bul 
Lazio İta - M.Donetsk Ukr 
Shelbourne İrl - Lille Fra 
Hearts İsk - Braga Por 
A.Wien Avu - L.Varşova Pol 
B.Bystrica Slo - Benfica Por 
Partizan S K - D.Bükreş Rom 
Parma İta - Maribor Slo 
R.Zaragoza İsp - Sigma Çek 
S.Lizbon Por - R.Wien Avu 
Newcastle İngi - H.Sakhnin İsr 
S.Bükreş Rom - CSKA Sofya Bul 
W.Krakow Pol - D.Tiflis Gür 
Utrecht Hol - Djurgaarden İsv 
Millwall İng - Ferençvaroş Mac 
Schalke 04 Alm - L.Metalurgs Let 
M.Hayfa İsr - D'Petrovsk Ukr 
T.Grozny Rus - Basel İsv 
O.Grenland Nor - Feyenoord Hol 
Aalborg Dan - Auxerre Fra 
Sevilla İsp - Nacional Por 
Gorica Slo - AEK Yun 
S.Liege Bel - Bochum Alm 
Kızılyıldız S K - Zenit Rus 
Ujpest Mac - Stuttgart Alm 
M.P-Tikva İsr - Heerenveen Hol 
Panionios Yun - Udinese İta 
L.Sofya Bul - Beveren Bel 
D.Zagreb Hır - Elfsborg İsv 
Hafnarfjördur İzl - Aachen Alm 
Middlesbrough İng - B.Ostrava Çek 
Brugge Bel - Chateauroux Fra 
PAOK Yun - Alkmaar Hol 
Ventspils Let - A.Wronki Pol 
Sochaux Fra - Stabaek Nor 
G.Rangers İsk - Maritimo Por 
Villarreal İsp - Hammarby İsv 


</TEXT>
</DOC>
