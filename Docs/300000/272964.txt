<DOC>
<DOCNO> 272964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/son/sontur14.html </URL>
<DATE> 2004/09/18/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Evini basanları öldürdü, 20 yıl hapis cezası aldı 
</HEADLINE>
<TEXT>

     Kemal ATLAN ESKİŞEHİR, DHA 
ESKİŞEHİR'de evini basan 2 kişiyi pompalı tüfekle öldürüp 2 kişiyi de yaralayan Erol Örs 20 ağır hapis cezasına çarptırıldı. 
     Gündoğdu Mahallesi'nde geçen Aralık ayında meydana gelen olayda Erol Örs, gece vakti ellerindeki levye ve baltalarla evine baskın düzenlediklerini iddia ettiği Seyfettin Turanlı 40 ile Yılmaz Üstün'ü 28 av tüfeğiyle vurarak öldürüp, Selahattin Turanlı 37 ve Mehmet Ataman'ı 29 da çeşitli yerlerinden yaraladı. 
     Eskişehir Ağır Ceza Mahkemesi'nde iki kişiyi öldürmek ik kişiyi de yaralamak suçundan tutuklu yargılanan Erol Örs, dün karar duruşmasına çıktı. Son savunmasında ölen Selahattin Turanlı ile arkadaş olduklarını söyleyen 30 yaşındaki Örs,"Selahattin, gece vakti yakınlarıyla birlikte evimi basıp eşi ile ilişkimin olduğunu ileri sürdü. Ona eşiyle bir ilişkimin olmadığını, bunların iftira olduğunu söyledim. Beni dinlemediler evimin camlarını kapılarını kırdılar. Selahattin Turanlı'nın elinde balta, kardeşi Seyfettin Turanlı'nın elinde ise levye vardı. Pompalı tüfeğimi alarak kapının önüne çıktım. Selahattin Turanlı elini beline atınca tabanca çıkaracağını düşünüp tüfeği ateşledim'' dedi. 
     Mahkeme heyeti, Örs'ün evine yapılan baskını gözönünde bulundurup, eylemini nefsi müdafa olarak niteledi. Müebbet hapis cezası istemiyle yargılanan Örs'ün cezası 20 yıl'a indirildi. 
     
</TEXT>
</DOC>
