<DOC>
<DOCNO> 267963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/sonyas03.html </URL>
<DATE> 2004/08/31/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Avril Lavigne'i taciz eden kişi mahkemede... 
</HEADLINE>
<TEXT>

     ABD'nin Seattle kentinde ABD'li bir erkek, Kanadalı ünlü şarkıcı Avril Lavigne'i sürekli izleyerek taciz etmek suçundan mahkemeye sevkedildi. 
     Yerel yetkililer, James Speedy adlı Seattle kentinin Lynnwood adlı banliyösünden olduğu belirlenen kişinin 19 yaşındaki ünlü şarkıcıyla temas kurabilmek amacıyla pek çok girişimde bulunduğu ve Avril'in anne ve babasının yaşadığı Kanada'nın Ontario kentindeki evine gittiğini belirttiler. 
     Speedy ise avukatı aracılığıyla yaptığı açıklamada Avril'in büyük bir hayranı olmasına karşın ''sürekli izleyerek ünlü şarkıcıyı taciz ettiği'' suçlamasını kabul etmediğini kaydetti. 
     Polis yetkilileri Speedy'nin geçen Nisan ayında, Avril'in Seattle kentindeki bir alışveriş merkezinde yapacağı konserden önce tutuklandığını ve polise yaptığı açıklamada ünlü şarkıcıya, ailesine ve menajerlerine e-postalar ve hediyeler gönderdiğini söylediğini ifade ettiler. Daha önce kefaletle serbest bırakıldığı belirtilen Speedy hakkında hazırlanan suç dosyasının işleme konulduğu ve 27 Ağustos'ta mahkemeye sevk edildiği kaydedildi. 
     
</TEXT>
</DOC>
