<DOC>
<DOCNO> 293833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sonsiy16.html </URL>
<DATE> 2004/12/01/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
AKP'li Yılmazcan'ın "erkek hekimler" hakkındaki sözlerine tepki 
</HEADLINE>
<TEXT>

     CHP'nin doktor milletvekilleri, TBMM Adalet Komisyonu'nda CMUK Tasarısı görüşmelerinde erkek doktorlara yönelik sözlerinden ötürü, AK Parti Kahramanmaraş Milletvekili Mehmet Yılmazcan'a tepki gösterdi. 
     CHP Grup Başkanvekili Haluk Koç ile 13 milletvekili tarafından yapılan yazılı açıklamada, Yılmazcan'ın, tasarının görüşüldüğü 25 Kasım Perşembe günü, şüpheli veya sanık kadının istemesi halinde kadın doktora muayene olmasını öngörün düzenleme üzerinde, ''bir kadının muayenesinden çıkan erkek doktorların bunu nasıl ballandıra ballandıra anlattıklarını biliyoruz'' dediğine işaret edilerek, ''Bu beyanı esefle ve şiddetle kınıyor, kendisini Türk hekimlerinden özür dilemeye çağırıyoruz'' denildi. 
     Yılmazcan'ın sözlerinin doğru olamayacağı, hekimlerin muayene ettikleri kişinin ırkı, dini, cinsiyetini görmedikleri belirtilen açıklamada, şu görüşlere yer verildi 
     ''Hekimler, muayene ettikleri insanları asla cinsel obje olarak görmezler. Hekimler aldıkları tıp eğitimi, bağlı oldukları tıp etiğiyle, namus ve şerefleri üzerine ettikleri yeminle mesleki bilgi ve birimlerini insanlığın hizmetine sunarlar. Hekimler, muayene ve tedavi ettikleri kişilerin mahremiyetlerini, kişisel bilgilerini korumakla yükümlüdür. Yılmazcan'ın beyan ettiği şekilde davranan bir hekim varsa, kendisinin de hukukçu olması hasebiyle gereğini yapmalıydı. Bu tür davranan biri kişi meslekten men edilir. Yılmazcan'ın bu konuda yasal girişiminin olmaması, ya kendisinin meslek etiğine bağlı olmadığından ya da müfteri olduğuna delildir.'' CHP'li milletvekilleri, AK Parti'nin doktor milletvekillerinin, Yılmazcan'ın Türk hekimlerine yaptığı ''saygısızlık ve iftira'' nedeniyle gerekli tepkiyi göstermelerini beklediklerine ifade etti. 
     Atatürk'ün ''Beni Türk hekimlerine emanet ediniz'' sözlerini hazırlatan CHP'li milletvekilleri, Yılmazcan'ın Türk hekimlerinden özür dilemesini istedi. 
     
</TEXT>
</DOC>
