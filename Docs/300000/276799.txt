<DOC>
<DOCNO> 276799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sonspo17.html </URL>
<DATE> 2004/10/02/ </DATE>
<TIME> 21.05 </TIME>
<AUTHOR>  </AUTHOR>
<HEADLINE>
Fenerbahçe 2 - Denizlispor 0 
</HEADLINE>
<TEXT>

     Birinci Süper Futbol Ligi'nde Fenerbahçe, Denizlispor'u 2-0 yendi. 
     
     İlk yarı 

     18. dakikada Ümit'in soldan ortasında altı pasta Nobre'den önce çıkarak topu yumruklayan kaleci Suleymanou, meşin yuvarlağı uzaklaştırdı. 
     25. dakikada Tuncay'ın soldan ortasında arka direkte topu göğsüyle önüne indiren Van Hooijdonk'un kaleciyle karşı karşıya kaldığı pozisyonda, araya giren Mustafa'nın müdahalesiyle meşin yuvarlağı kaleci Suleymanou kontrol etti. 
     30. dakikada Alex'in soldan kullandığı serbest vuruşta, savunmanın uzaklaştırmak istediği topu Önder kafayla kaleye gönderdi. İlk pozisyonda topu elinden kaçıran kaleci Suleymanou, ikinci hamlede altı pasta Servet'ten önce meşin yuvarlağa sahip oldu. 
     33. dakikada sağdan Serkan'ın ortasında ceza alanı içinde Alex'in kafa vuruşunda, top az farkla yandan auta çıktı. 
     41. dakikada ceza alanı dışından Van Hooijdonk'un sert vuruşunda, top kaleci Suleymanou'da kaldı. 
     42. dakikada savunmadan atılan uzun pasta hareketlenen Botha'dan önce kaleci Rüştü, ceza alanı dışına çıkarak kafayla topu uzaklaştırdı. 
     45. dakikada ceza alanı dışından Alex'in vuruşunda, top kaleci Suleymanou'da kaldı. 
     İlk yarının uzatma dakikalarında Van Hooijdonk'un sol çaprazdan uzak mesafeden kullandığı serbest vuruşta, top az farkla yandan auta gitti ve karşılaşmanın ilk yarısı 0-0 sona erdi. 
     
</TEXT>
</DOC>
