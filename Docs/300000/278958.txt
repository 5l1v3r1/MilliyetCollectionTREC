<DOC>
<DOCNO> 278958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/10/son/sonyas07.html </URL>
<DATE> 2004/10/10/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Everest yükseldi, dünya haritası değişti 
</HEADLINE>
<TEXT>

     National Geographic, dünya atlasını yeniledi. 'Yeni dünya'yla eskisi arasında toplam 1500 fark var. National Georaphic'in ünlü Dünya Atlası güncelllendi. Yeni dünya atlasında en yüksek zirve Everest, biraz daha yükseldi. Daha önce 8 bin 848 metre olarak bilinen zirvenin yüksekliği yeni kayıtlarda 2 metre uzayarak 8 bin 850 metre oldu. 
     Atlasa yeni bir ülke katıldı. Doğu Timor. Yemen ve Suudi Arubistan arasındaki sınır, Slovakya ve Çek Cumhuriyeti arasındaki idari bölünmeler, kuruyan Çad Gölü ve Aral Denizi'nin yeni sahil şeridini ve eriyen buzul çizgileri yenilendi. Bu değişikliklerle beraber atlasta irili ufaklı tam 1500 değişiklik bulunuyor. Ayrıca ilk kez uzay istasyonlarının yerleri National Geographic'in Atlası'ında yer aldı. Atlastaki klasik haritalar vahşi yaşam bölgelerini, enerji, ulaşım, iletişim, su ve terörle ilgili tematik haritalarla desteklendi. 
     Atlasta kimi şehirlerin sokaklarına kadar küçük ayrıntılar yer aldı. 14 Ekim'de piyasaya çıkacak 416 sayfalık atlasın fiyatı 165 dolar. Ayrıca atlastaki değişiklikler National Geographic'in internet sitesinde yayımlanacak. 

     
</TEXT>
</DOC>
