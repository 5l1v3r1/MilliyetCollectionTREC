<DOC>
<DOCNO> 279724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/soneko22.html </URL>
<DATE> 2004/10/13/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Avrupa Komisyonu'ndan Almanya'ya Volkwagen davası... 
</HEADLINE>
<TEXT>

     Avrupa Komisyonu, uyarılarına rağmen devlet kontrolündeki otomobil devi Volkswagen'in VW başka bir şirket tarafından satın alınmasını engelleyen kanunları değiştirmediği gerekçesiyle Almanya'yı mahkemeye vermeye hazırlandığı bildirildi. 
     Komisyona yakın kaynaklardan edinilen bilgiye göre, tüm uyarılara rağmen VW'yi koruyan kanunları değiştirmemekte direnen Almanya'ya karşı son çare olarak Lüksemburg'da bulunan Avrupa Adalet Divanı'na gitme kararı alındı. 
     Avrupa Komisyonu'nun iç pazardan sorumlu üyesi Frits Bolkestein, Almanya'nın söz konusu yasayla Birlik içinde serbest sermaye dolaşımını engellediğini savunuyordu. 
     Almanya'nın Avrupa Adalet Divanı'nca haksız bulunması halinde ağır para cezalarına maruz kalabileceği ifade ediliyor. 
     
     1960'IN KANUNU 
     Almanya'da 21 Temmuz 1960'da çıkarılan ve ''Volkswagen Kanunu'' olarak bilinen yasa, yarıdan fazla hissesi halka açık olan şirketin önemli kararlarında hissedarların yüzde 80'inin onayını zorunlu kılıyor. 
     Yasaya göre ayrıca ne kadar hissesi bulunursa bulunsun ortakların oy hakkı yüzde 20 barajını aşamıyor. 
     Böylece VW'de yaklaşık yüzde 20 hissesi ve yönetim kurulunda 2 daimi üyelik hakkı bulunan Aşağı Saksonya Eyaleti'nin onayı olmadan şirketin rakiplerince devralınması imkansız hale geliyor. 
     Almanya'da federal ve yerel hükümetler ise Volkswagen Kanunu'nun AB ortak pazarı kurallarını ihlal etmediğini, sadece şirkette istikrar sağlanmasına yardımcı olduğunu savunuyorlardı. 
     
</TEXT>
</DOC>
