<DOC>
<DOCNO> 298757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sonspo25.html </URL>
<DATE> 2004/12/18/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Rüştü kalesinde dev gibi... 3 - 0 
</HEADLINE>
<TEXT>

     Birinci Süper Futbol Ligi'nde yapılan maçta Fenerbahçe, Konyaspor'u 3-0 yenerek, ligin ilk yarısını lider tamamladı. 
     
     İLK YARI 

     3. dakikada Alex'in ceza yayı dışından kullandığı serbest vuruşta, top kaleci Özden'de kaldı. 
     7. dakikada Ümit'in soldan ortasında ceza alanı içinde Nobre, kafaya vuramayınca, meşin yuvarlak auta çıktı. 
     27. dakikada sağdan ceza alanına girip son çizgiye kadar inen Serkan'ın içeriye çıkardığı topla penaltı noktası üzerinde müsait durumda buluşan Alex'in vuruşunda, meşin yuvarlak üstten auta çıktı. 
     31. dakikada ceza alanı dışından sağ çaprazdan Selçuk'un sert şutunda, kaleci Özden son anda topu tokatlayarak üstten kornere attı. 
     37. dakikada Tuncay'ın soldan ceza alanına ortasında, Nobre'nin üstünden geçen topu altı pasta kaleci Özden kontrol etmeye çalışırken elinden kaçırdı. Pozisyonu takip eden Alex, meşin yuvarlağı Özden'in yanından filelere göndererek, takımını 1-0 öne geçirdi. 
     45. dakikada Okan'ın ara pasıyla ceza sahasında hareketlenen Zafer Demir, Aurelio ile girdiği ikili mücadelede yerde kalırken hakem Serdar Tatlı, bu pozisyonda penaltı noktasını gösterdi. Atışı kullanan Zafer Biryol'un vuruşunda Rüştü'den dönen topu, Zafer Biryol bir kez daha kaleye gönderdi, Önder kale çizgisinden meşin yuvarlağı kornere atarak mutlak bir golü önledi ve ilk yarı 1-0 Fenerbahçe'nin üstünlüğü ile sona erdi. 
     
     
     İKİNCİ YARI 

     47. dakikada soldan ceza alanına giren Ümit'in çaprazdan sert şutunda, kaleci Özden'den dönen topu altı pasta önünde bulan Tuncay, meşin yuvarlağı filelere göndererek farkı 2'ye çıkardı 2-0 
     52. dakikada Selçuk'un soldan ortasında altı pasta Nobre'nin kafa vuruşunda, meşin yuvarlak üstten auta çıktı. 
     54. dakikada Cem'in ceza alanı dışından sert vuruşunda, top yandan auta gitti. 
     62. dakikada Alex'in ceza alanı dışından vuruşunda, top yandan auta çıktı. 
     70. dakikada Ümit'in soldan ortasında ceza alanı içinde Alex'in kafa vuruşunda, top kaleci Özden'de kaldı. 
     80. dakikada Alex'in pasıyla sağdan ceza alanına giren Serkan'ın vuruşunda, top yandan auta gitti. 
     90. dakikada soldan ceza alanına giren Ümit'in içeriye gönderdiği topla buluşan Nobre'nin vuruşunda, meşin yuvarlak kaleci Özden'den döndü. Nobre, altı pasta topa bir kez daha hamle yaparken, kaleci Özden'in arkadan ayaklarıyla yaptığı müdahale ile yerde kaldı. Bu pozisyonda hakem Tatlı, penaltı noktasını gösterip Özden'i kırmızı kartla oyun dışı bıraktı. Aynı dakikada penaltı atışını kullanan Nobre, yerden bir vuruşla meşin yuvarlağı filelere göndererek maçın skorunu belirledi 3-0 
     

     KÜNYE 
     

FENERBAHÇE 3 - KONYASPOR 0 Stat Fenerbahçe Şükrü Saracoğlu Hakemler Serdar Tatlı xx, Serkan Gencerler xx, Muhittin Gürses xx Fenerbahçe Rüştü xxx, Serkan xxx Dk. 82 Fabiano x , Önder xxx, Servet xx, Ümit xxx Dk. 90 Mahmut , Mehmet xx, Aurelio xxx, Selçuk xxx, Tuncay xx Dk. 88 Murat , Alex xxx, Nobre xx Konyaspor Özden x, Murat x, Tayfun x, Ömer x, Erhan x, Levent xx, Zafer Demir xx, Eyüp Hasan x, Cem x Dk. 68 Pereira x , Okan x Dk. 90 Petkoviç , Zafer Biryol x Goller Dk. 37 Alex, Dk. 47 Tuncay, Dk. 90 Nobre Penaltıdan Kırmızı kart Dk. 90 Özden Konyaspor Sarı kartlar Dk. 45 Ömer, Dk. 48 Tayfun Konyaspor , Dk. 65 Alex Fenerbahçe      
</TEXT>
</DOC>
