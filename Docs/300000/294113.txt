<DOC>
<DOCNO> 294113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/soneko16.html </URL>
<DATE> 2004/12/02/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Trilyoner sayısı azaldı, trilyonlar büyüdü... 
</HEADLINE>
<TEXT>

     Bankalarda 1 trilyon liranın üzerinde mevduatı bulunan vatandaşların sayısı azalırken, bu hesaplardaki ortalama mevduat tutarı 3.6 trilyondan 5.6 trilyona çıktı. 
     5'e yükseldi. Türkiye'de 1 trilyon liranın üzerinde mevduatı 
     bulunan yabancıların sayısında ise patlama yaşandı. 
     Bankacılık Düzenleme ve Denetleme Kurumunun BDDK 
     Bankacılık Sektörü Değerlendirme Raporuna göre, geçen yıl kasım ayı itibariyle 5 bin 489 olan 1 trilyon liranın üzerinde mevduat bulunan Türkiye'de yerleşik gerçek kişilere ait mevduat sayısı bu yıl haziran sonu itibariyle 4 bin 705 kişiye düştü. Aynı şekilde 1 trilyonun üzerinde mevduatı bulunan tüzel kişilere ait mevduat hesaplarının sayısı da aynı dönemler itibariyle 6 bin 82'den 5 bin 906'ya geriledi. 
     Buna karşılık söz konusu hesaplardaki mevduat tutarı önemli ölçüde arttı. Geçen yıl yüzde 27.9 olan 1 trilyon liranın üzerindeki yurtiçi adreslilere ait mevduatların toplam mevduat içerisindeki payı bu yıl yüzde 28.5'e kadar yükseldi. Kasım 2003'te 44.2 katrilyon lira olan bu hesaplardaki toplam mevduat tutarı, hesap sayısında yaşanan azalmaya rağmen 48.7 katrilyon liraya kadar çıktı. Bu hesaplardaki ortalama mevduat tutarı ise 3.6 trilyon liradan 4.6 trilyon liraya yükseldi. 
     Kasım 2003 ile Haziran 2004 arasında en dikkat çeken gelişme ise bir trilyon liranın üzerinde mevduat bulunan yabancılara yurtdışı adreslilere ait hesaplardaki patlama oldu. Bu hesapların sayısı 321'den 9 bin 930'a tırmanırken, bunların toplam mevduat içerisindeki payı ise yüzde 0.7'den yüzde 1.1'e yükseldi. 
     
     78 MİLYON HESAP 
     BDDK'nın verilerine göre Türkiye'deki bankalarda 78 milyon 144'ü yurtiçi, 422 bini de yurtdışı adreslilere ait olmak üzere toplam 78 milyon 556 bin vadeli ve vadesiz Türk Lirası ve yabancı para cinsinden açılmış mevduat hesabı bulunuyor. Söz konusu hesapların 76.3 milyonunda 10 milyar liraya kadar mevduat bulunuyor. Toplam hesapların yüzde 97'sini oluşturan bu hesaplardaki mevduat ise toplam 
     mevduatın yüzde 16.4'ünü barındırıyor. 
     Hesapların 1 milyon 567'sinde 11-50 milyar arası, 596.5 bininde 51-250 milyar lira arası, 61 bininde de 251 milyar-1 trilyon lira arasında mevduat bulunuyor. 
     11-50 milyar liralık büyüklüğe sahip mevduat hesapları 
     toplam mevduatın yüzde 20.9'unu, 51-250 milyar lira arasındaki hesaplar yüzde 22.6'sını, 251 milyarla 1 trilyon lira arasındaki mevduatlar ise toplam mevduatın yüzde 12.6'sını kontrol ediyor. BDDK'nın raporunda, bankalardaki hesapların yüzde 99.2'sinde 50 milyar liranın altında mevduat bulunduğunu ve bu hesapların toplam mevduatın yüzde 37.2'sini kontrol ettiğine dikkat çekilerek, "Toplam mevduatın Yüzde 62.1'i mevduat sahiplerinin yüzde 0.7'sinin elinde toplanmıştır. Bu durum bankacılık sektöründe mevduat açısından büyük bir yoğunluk olduğuna işaret etmektedir" denildi. Raporda, sektördeki mevduatın büyüklük itibariyle belli bir büyüklük dilimlerinde yoğunlaşmasının yanı sıra, belirli banklarda da yoğunlaştığına dikkat çekildi. Aktif büyüklük itibariyle sektörün en büyük yedi bankasının toplam mevduatın yüzde 79'unu topladığı, geri kalan 26 mevduat bankasının ise mevduatın yüzde 21'ini paylaştığı belirtildi. 
     
</TEXT>
</DOC>
