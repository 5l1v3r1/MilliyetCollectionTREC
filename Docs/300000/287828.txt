<DOC>
<DOCNO> 287828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/son/sontur14.html </URL>
<DATE> 2004/11/10/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Makinistlerin avukatı 1 gün bile ceza verilirse AİHM'ye giderim 
</HEADLINE>
<TEXT>

     Hızlandırılmış tren kazasında yargılanan makinistlerin avukatı Mustafa Kıvanç, ''Müvekkillerime 1 günlük hapis cezası bile verilirse Avrupa İnsan Hakları Mahkemesi'ne başvuracağım'' dedi. 
     Adapazarı 2. Ağır Ceza Mahkemesi'ndeki duruşma öncesinde gazetecilere açıklama yapan Bağımsız Kamu Çalışanları Konfederasyonu BASK Hukuk Müşaviri Kıvanç, bu davayla hükümet ve makinistlerin karşı karşıya getirilmek istendiğini öne sürdü. 
     Kıvanç, şöyle konuştu 
     ''Makinistler, kazanın olduğu yerde 80 kilometre hızla gitmek zorunda değil. Herkese 'hodri meydan' diyorum, tartışmaya hazırım. Bağımsız bilirkişi raporunda, '80 kilometre hızla gidilse de kaza riski vardır' deniliyor. Demiryolları, makinistlerin 80'i geçmemesi için emir vermeli. Makinistler, kendilerine verilen emirleri yerine getirmiştir. 1 günlük hapis cezası bile verilirse, Avrupa İnsan Hakları Mahkemesi'ne başvuracağım.'' 
     
</TEXT>
</DOC>
