<DOC>
<DOCNO> 263376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/son/sondun02.html </URL>
<DATE> 2004/08/14/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Engelli kadın yolcu Air France'i mahkemeye verdi 
</HEADLINE>
<TEXT>

     Kolları ve bacakları olmadığı için uçağa yalnız binmesine izin verilmeyen İngiliz kadın, Fransız havayolu şirketi Air France'a dava açtı. 
     Doğuştan kolları ve bacakları olmadığı için tekerlekli sandalyeye mahkum olan 42 yaşındaki Adele Price, New York'ta düzenlediği basın toplantısında, 8 Ağustos 2000'de Manchester'dan New York'a gitmek için bilet aldığını, ancak uçağa binmek üzereyken, bir Air France çalışanının kendisine engel olduğunu söyledi. 
     Görevlinin, kendisine ''Bir kafa, bir kalça ve bir gövde, uçağa yardım olmadan binemez'' dediğini belirten Price, havayolu şirketine Manhattan Federal Mahkemesi'nde dava açtığını ifade etti. 
     Kendisine yol boyunca eşlik etmesi için parayla refakatçi tutmak zorunda kaldığını söyleyen Price, yaşadıklarının, kendisine duygusal ve psikolojik anlamda zarar verdiğini söyledi. 
     Air France sözcülerinden Chris Maio ise davadan henüz haberdar olduğunu söyledi. 
     
</TEXT>
</DOC>
