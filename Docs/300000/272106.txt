<DOC>
<DOCNO> 272106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sontur26.html </URL>
<DATE> 2004/09/15/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
"Kaçırma davası" devam ederken bir daha kaçırdılar .. 
</HEADLINE>
<TEXT>

     Konya'da 13 yaşındayken kaçırılarak, 4 yıl tecavüze uğradığı iddia edilen A.A'nın mahkemesi devam ederken, aynı kişiler tarafından tekrar kaçırıldığı öne sürüldü. 
     Edinilen bilgiye göre, Konya'da 13 yaşındayken kaçırılarak, dört yıl boyunca tecavüze uğradığını ve erkeklere zorla pazarlandığını öne süren A.A 17 , Dursun S. 26 , Eşe T. 24 , Adem Ö. 30 , Mustafa D. 22 , Zeki G. 43 , Halis A. 18 , Ali E. 18 , Teslime O. 20 , Ramazan O. 20 , Murat S. 32 , Sevcan B. 30 hakkında şikayette bulunmuştu. 
     A.A'nın şikayeti üzerine yakalanan 11 kişi, Konya 2. Ağır Ceza Mahkemesi'nde ''Reşit olmayan mağdureyi kaçırıp alıkoymak, zorla ırza geçmek, fuhuş yaptırmak ve bu suçlara azmettirmek'' iddiasıyla açılan davada tutuklu olarak yargılanırken, önceki duruşmalarda tahliye edilmişti. 
     Dava devam ettiği sırada, A.A'nın babası Mehmet A, kızının bu kişiler tarafından yeniden kaçırıldığı iddiasıyla, Konya Cumhuriyet Savcılığı'na suç duyurusunda bulundu. 
     Kızının, önceki gün kendisini arayarak, Mersin'de olduğunu ve kurtarılmayı beklediğini söylediğini ifade eden Mehmet A, şunları kaydetti 
     ''Kızım yaklaşık 1 ay önce ortadan kayboldu. Gideceği hiçbir yer yok. Yine bu kişiler tarafından kaçırıldığını düşünerek Lalebahçe Polis Merkezi'ne başvurdum. Ancak hiçbir sonuç alamadım. Bunun üzerine Konya Cumhuriyet Başsavcılığı'na suç duyurusunda bulundum. Şimdi bunun sonucunu bekliyorum. Kızım 4 yıl önce kendisini kaçıran kişilerin eline yeniden düştü. Başına daha kötü bir şey gelmeden bu kişilerin elinden kurtarılmasını istiyorum.'' 
     
</TEXT>
</DOC>
