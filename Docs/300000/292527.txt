<DOC>
<DOCNO> 292527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/magazin/amag.html </URL>
<DATE> 2004/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Farrell, fazla Türk tipliydi ' 
</HEADLINE>
<TEXT>


Geceyarısı Ekpresi'yle yanlış anlaşıldığını savunan 'Büyük İskender'in yönetmeni Stone, "Farrell, Türk tipliydi. Sarışın olunca daha seksi ve güçlü göründü" dedi 


Her filmiyle farklı toplumsal olguları sorgulayan, hassas konulara parmak basmayı seven yönetmen Oliver Stone, bu kez meslek hayatında bir ilke imza atarak, ilk epik filmini çekti. Türkiye'de de vizyona giren "Büyük İskender"i beğenmedim bayıldım. Röportaj esnasındaki alçakgönüllülüğü ve esprili tavrıyla ilk olarak insani tarafını korumaya çalıştığına tanıklık ettim. Hepsi bir yana, dillere destan çapkınlığını da sempatisini korumak için bir silah olarak kullandığını fark ettim. Bu nedenle, beni görür görmez hangi ülkeden geldiğimi sorup arkasından, "İyi de, sizin ülkede böyle uzun boylu kızlar yok ki" diyerek şaka yollu iltifatta bulundu. "Ben Türkiye'den geliyorum, Japonya'dan değil" diyerek kibarca düzelttim. 

'Atatürk, iyi hik ye' 
Büyük İskender'de tarihten büyük bir kesit anlatıyorsunuz ama yine de film biraz uzun gibi. İskender önemli bir konu. Bunu bir şarap gibi içinize çekmelisiniz. Bu benim ilk epik filmim. Her defasında farklı türde bir film yapmaya çalışıyorum. Bundan sonra epik film yapar mıyım, bilmiyorum. 

Belki de bir gün Atatürk hakkında epik bir film yaparsınız. Harika bir hik ye. Ama uluslararası alanda aynı şekilde ilgi uyandırır mı, bilmiyorum. 

'Arap atı kullanmadık' 
Eleştirmenler tarihi gerçeklerle ilgili eleştirilere başladı bile. İskender'in sarışınlığını eleştiriyorlar, atın Arap ama beyaz olduğunu söylüyorlar. Sanırım Hephaitios'un atı öyleydi. Arap atı değil, büyük olduğu için Alman atı kullandık. Arap atları küçük olur, bu yüzden atının Arap atı olduğunu sanmıyorum. Ama emin değilim. İkinci olarak, tarih danışmanlarımızdan aldığımız detaylar, İskender'in sarışın olduğunu kesinleştirmiyor ama ben sarışın olmasını istedim. Colin'in saçları çok siyah, çok Türk tipli biri. Sarışın olunca, çok seksi, çekici ve güçlü oldu. 

Geceyarısı Ekspresi'ni açıkladı 
Tüm Türkler sizi Türkiye'de görmek istiyor. Bence Türkiye son derece güzel bir ülke. "Geceyarısı Ekspresi" güzel bir filmdi ama Türkiye ile ilgili sahneler yüzünden insanlar yanlış anladı. Dünyadaki birçok hapishanede böyle olaylar oluyor. Ama belki olayları başka bir açıdan görerek filmi tekrar yapardım. 

'İskender'e iyi hazırlandık 

Tarihi yeniden yazıyorsunuz. Gençler tarihi bilmiyor olabilirler ama filmlerinize gelip bunların doğru olduğuna inanacaklar. Filmler bazen gerçeğe yakın, bazen değildir. Filmlerim, ben ve grubumdaki insanlar tarafından araştırılır. 

Sanırım bu filme de yıllardır hazırlanıyorsunuz. İskender hakkında harika bir kitap yazmış olan Prof. Robert Lain Foxed'u Oxford'dan getirttik. Babilon, Hint, Mısır tarzı hayatları araştırmak üzere 5 - 6 danışman daha getirdik. 


</TEXT>
</DOC>
