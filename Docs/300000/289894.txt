<DOC>
<DOCNO> 289894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sonspo32.html </URL>
<DATE> 2004/11/18/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Beşiktaş'ta, Çaykur Rizespor maçı hazırlıkları... 
</HEADLINE>
<TEXT>

     Çaykur Rizespor ile hafta sonu İstanbul'da karşılaşacak Beşiktaş, hazırlıklarını bugün yaptığı tek antrenmanla sürdürdü. 
     BJK Nevzat Demir Tesisleri'nde, teknik direktör Vicente Del Bosque yönetimindeki antrenman basına kapalı yapıldı. 
     Siyah-beyazlı kulübün resmi internet sitesinde yer alan idman notlarında, sakatlığı bulunan Daniel Pancu ile Türkiye-Ukrayna mücadelesinde forma giyen milli oyunculardan Okan Buruk'un çalışmayı koşu yaparak tamamladıkları kaydedildi. 
     Diğer milli oyuncular İbrahim Toraman ile İbrahim Üzülmez'in takımla birlikte çalıştığı idmanda, futbolcuların toplu ısınma hareketlerinin ardından bir süre 5'e 2 pas çalışması yaptığı, ardından da tam sahada çift kale maçla antrenmanın sona erdiği belirtildi. 
     Diğer yandan, Beşiktaş'ın antrenmanını özel bir İsrail televizyonunun izlediği kaydedilirken, TV ekibinin BJK Nevzat Demir Tesisleri'ni gezerek çeşitli görüntüler aldığı öğrenildi. 
     Beşiktaş, Çaykur Rizespor ile yapacağı maçın hazırlıklarını yarın akşam yapacağı antrenmanla sürdürecek. 
     
</TEXT>
</DOC>
