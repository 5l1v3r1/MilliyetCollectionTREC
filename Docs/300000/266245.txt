<DOC>
<DOCNO> 266245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/25/son/sondun26.html </URL>
<DATE> 2004/08/25/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Rusya'dan Batı Şeria'da yeni yerleşim yerleri inşa edilmemesi için uyarı 
</HEADLINE>
<TEXT>

     Rusya, İsrail'i Batı Şeria'da yeni yerleşim yerleri inşa etmemesi konusunda uyardı. 
     Rusya Dışişleri Bakanlığı tarafından yapılan yazılı açıklamada, ''Rusya, İsrail'in Batı Şeria'da yeni yerleşim yerleri inşa etme niyetinden kaygı duyuyor. Filistin topraklarının nihai halinin belirlenmesini amaçlayan yol haritasında barış süreci için tek taraflı girişimlerden kaçınılması uyarısı bulunuyor'' denildi. 
     Açıklamada, yol haritasında yeni yerleşim yerlerinin inşasının dondurulmasının da vurgulandığı belirtilerek, ''Eğer İsrail Başbakanı Ariel Şaron'un yeni yerleşim yerlerinin inşa edilmesini serbest bırakma programı yol haritasında bulunsaydı, Ortadoğu sorununun çözümüne ivme kazandırmış olacağına inanıyoruz'' görüşüne yer verildi. 
     Dışişleri açıklamasında, ''İsrail hükümetinin eylemlerinin doğurabileceği tüm sonuçları iyi hesaplayabileceğini ve yol haritasının ruhuna aykırı adımlar atmaktan vazgeçeceğini umarız'' denildi. Yol haritası barış planı Rusya, ABD, BM ve AB tarafından destekleniyor. 
     
</TEXT>
</DOC>
