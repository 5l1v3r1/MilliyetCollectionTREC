<DOC>
<DOCNO> 250799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sondun17.html </URL>
<DATE> 2004/06/25/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Kraliçenin bir yıllık maliyeti 36 milyon 800 bin sterlin 
</HEADLINE>
<TEXT>

     İngiltere Kraliçesi İkinci Elizabeth ve ailesinin, geçen bir yıl boyunca halka maliyetinin 36 milyon 800 bin sterlin olduğu açıklandı. 
     Kraliyet vekilharcı Alan Reid'in açıkladığı yıllık raporda, kraliyet ailesinin her bir vergi mükellefine yüklediği ekstra mali yükün geçen bir yıl için 61 peni olduğu bildirildi. 
     Kraliçe Elizabeth, devletin kasasından aldığı bu paranın dışındaki harcamalarını kendi gelirleriyle karşılıyor. 
     Kraliyet ailesinin vergi mükelleflerine maliyetinin önceki döneme göre yüzde 1,7 oranında artığı belirtildi. 
     Kraliçenin yıllık maliyetini artıran en önemli kalem olarak sigorta bedelleriyle avukatlık hizmetleri için yapılan masraflar gösteriliyor. Kraliyet ailesinin, hukuki danışmanlık için ödediği bedelin bir yılda yaklaşık 125 bin sterlin artığı kaydediliyor. 
     Bu arada, kraliçenin, Nijerya'da yapılan İngiliz Milletler Topluluğu devlet ve hükümet başkanları zirvesine gitmek için kiraladığı uçağa 150 bin sterlin ödediği, Kraliyet Treni'nin bu dönem 18 yolculuk yapıp 751 bin sterlinlik masrafa neden olduğu, Prens Charles'ın Hindistan ve Umman ziyaretleri için kiralanan uçağa da 173 bin sterlin ödendiği açıklandı. 
     Prens Andrews'ın St. Andrews'daki bir golf kulübüne gitmek için helikopter kullanıp 4000 sterlini aşkın harcama yapması, Oxford'daki bir öğle yemeğine helikopterle gitmek için de 3000 sterline yakın para harcaması gazeteler tarafından eleştirildi. 
     
</TEXT>
</DOC>
