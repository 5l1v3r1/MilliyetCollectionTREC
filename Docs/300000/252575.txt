<DOC>
<DOCNO> 252575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/guncel/gun03.html </URL>
<DATE> 2004/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sen misin Darwin'i anlatan 
</HEADLINE>
<TEXT>


Hayat Bilgisi dersinde insanların varoluşuna ilişkin geliştirilen evrim teorisini anlatan sınıf öğretmeni Zeliha Avcı'nın ifadesi alındı 

ANKARA ANKA 

Ankara'ın Mamak ilçesindeki Ulu Önder İlköğretim Okulu sınıf öğretmenlerinden Zeliha Avcı hakkında Hayat Bilgisi dersinde Charles Darwin'in insanların varoluşuna ilişkin geliştirdiği evrim teorisine değindiği için soruşturma açıldı. 
İddialara göre Avcı, 2. sınıfların "Hayat Bilgisi" dersinde canlılara ilişkin konuyu anlatırken, "insanların da hayvanlar türüne girdiğini ve konunun Evrim Teorisi'nde işlendiğini" söyledi. Derse giren öğrencilerden bazıları öğretmenlerinin bu sözlerini velilerine anlattı. Velilerden bazılarının şik yeti üzerine de Avcı hakkında soruşturma açıldı. 
Ankara İl Milli Eğitim Müdürlüğü tarafından görevlendirilen ilköğretim müfettişlerinden Ziya Acun, Avcı hakkında yürüttüğü soruşturmayı "Müfredatta olmamasına rağmen evrim teorisinden bahsederek, 8 yaşındaki çocukların beyninde tahribata yol açtığı" iddiasına dayandırdı. Müfettiş Acun, soruşturma kapsamında Avcı'nın ifadesini de aldı. 

Suçlama dayanaksız 
Ancak öğrencilerin soruları üzerine "insanların hayvan türünden olduğunu", konunun evrim teorisinde işlendiğini belirten Avcı'ya yöneltilen suçlamanın dayanaksız olduğu ortaya çıktı. 
Evrim teorisi, ilköğretim 4. sınıftaki "Fen Bilgisi" dersinde ayrı bir konu olarak işleniyor. 


</TEXT>
</DOC>
