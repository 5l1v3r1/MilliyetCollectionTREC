<DOC>
<DOCNO> 269473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/06/son/sonsiy08.html </URL>
<DATE> 2004/09/06/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
ANAP'tan Baykal'ın "mevsimlik çiçek" benzetmesine tepki... 
</HEADLINE>
<TEXT>

     ANAP Genel Merkezi'nden yapılan açıklamada, ''Deniz Baykal'ın mevsimlik çiçeğe benzetme gafını yaptığı ANAP, dün vardı, bugün var ve yarın da milletin hizmetinde olmaya devam edecektir'' denildi. ANAP'tan yapılan yazılı açıklamada, iyi siyasetçi olmanın en önemli özelliklerinden birisinin ''kendi ülkesinin siyasi geçmişini bilmek'' olduğu belirtilerek, ''Ancak ne yazık ki bazı siyasilerimiz bu özellikten yoksun oldukları için ağızlarından çıkanı kulakları duymuyor'' denildi. Açıklamada, şunlar kaydedildi 
     ''CHP Genel Başkanı Deniz Baykal'ın verdiği bir beyanatında AKP de ANAP gibi mevsimlik bir çiçektir. Bugün var, yarın yoktur diyerek talihsiz bir benzetme ve ifade kullanmıştır. Belki unutmuştur diye hatırlatmak istiyoruz sayın Baykal'ın mevsimlik çiçeğe benzetme gafını yaptığı ANAP, bundan tam 21 yıl önce kurulmuş, ülkeye hizmet olarak sunmadığı yenilik ve çağdaşlaşma kalmadığı gibi, dün vardı, bugün var ve yarın da milletin hizmetinde olmaya devam edecektir. 
     Meclis çatısı altında ana muhalefet partisi liderliği yapan sayın Baykal'ın bu talihsiz sözleri söylemesini, kafasının son dönemlerde partisinin bahçesinde birdenbire büyüyen ve büyümesine bir türlü engel olamadığı Sarıgül'lerle dolu ve karışık olmasına bağlıyoruz.'' 
     
</TEXT>
</DOC>
