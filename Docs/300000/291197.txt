<DOC>
<DOCNO> 291197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sontur13.html </URL>
<DATE> 2004/11/22/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Altını ıslatan eşine baltayla saldırdı 
</HEADLINE>
<TEXT>

     Ceyhun KÖSE- Ercan VARDAR DHA 

BURSA'da 83 yaşındaki Halit Çalışkan, hastalığı nedeniyle altını ıslatan 78 yaşındaki eşi Fadime Çalışkan'ı baltayla yaraladı. 
     Olay, Osmangazi İlçesi Elmasbahçeler Mahallesi Baş Sokak'ta, önceki gece saat 01.00 sıralarında meydana geldi. Rahatsızlığı nedeniyle zaman zaman altını ıslattığı belirtilen 5 çocuk annesi Fadime Çalışkan, yine altını ıslatınca öfkeye kapılan eşi Halit Çalışkan'ın baltalı saldırısına uğradı. 
     Eşine "Yeter artık, bıktım senin bu altını ıslatmandan'' diye bağıran Halit Çalışkan, odunluktan aldığı baltayla eşinin başına 4 kez vurdu. SBaltanın kesmeyen tarafı isabet etitği yaşlı kadın ölümden döndü. 
     Halit Çalışkan, daha sonra oğlu Mustafa Çalışkan'a haber vererek eve gelmesini istedi. Yaralı Fadime Çalışkan, Bursa Devlet Hastanesi'ne kaldırılarak Beyin Cerrahi Servisi'nde yoğun bakıma alındı. 
     Suç aleti baltayla birlikte yakalanan Halit Çalışkan gözaltına alındı. Hakkında Öldürmeye teşebbüs'' suçundan sorgusundan sonra adliyeye sevkedilen Halit Çalışkan tutuklandı. 
     
</TEXT>
</DOC>
