<DOC>
<DOCNO> 283327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/spor/ydemirkol.html </URL>
<DATE> 2004/10/26/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Gerland'da kazanmak 
</HEADLINE>
<TEXT>


"İçeride iki maç var ve lideriyiz. Şimdi Fenerbahçe'yi konuk edeceğiz. İlk maçta asla kendi değerlerinde oynamadılar. Özellikle de eski takım arkadaşım Alex. O potansiyeli çok yüksek bir futbolcu ve çok daha iyisini yapabileceğini biliyorum." Bunlar, Chris'in sözleri. Röportajı Fransız basınına verdiği için bizleri kandırmak gibi bir derdi yok. Bunlar gerçek düşünceleri. Çünkü eminim o da maçın ikinci devresinde ne olup da, Fenerbahçe'nin böyle yumuşadığını anlayamadı. Lyon ilk devrede yaşadığı sıkıntıyı Manchester'a karşı dahi yaşamamıştı. İkinci yarıda ise bu yılın en kolay hücumlarını yaptılar. Lyon, maçı 90 dakika yaşayan bir ekip. Son dakikalarda kopardıkları çok oyun var. Bunun yanı sıra bir yanlış değerlendirme de, Lyon'un bir deplasman takımı olduğu. Platini'nin tespitiyle onlar her türlü oyunu oynayabilen bir ekip. Evlerinde de çok güçlüler. Onları orada yenmek burada yenmekten kolay değil. Kendimizi kandırmayalım. Öte yandan bunu yapmanın yolları var. Daum bunu tespit etmişti ki zaten neden bundan caydı anlamakta zorluk çektiğimiz de budur. 

Malatya kandırmacası 
Daum, Avrupa'da nasıl oynaması gerektiğini geçen sene İnönü'de oynanan Beşiktaş maçında çözmüştü. 4'lü savunma, iki ön libero, önlerinde Van Hooijdonk, Serhat ve Tuncay, ileride ise Nobre. Bu modeli Van Hooijdonk'un yerine Alex'i koyarak daha da mükemmelleştireceğini ummuştuk. Forvette ise, iki driplingisiz, ama pivot ve golcü forvet Van Hooijdonk ya da Nobre'den biri oynayacaktı. Daum, Malatya maçına kadar üç aşağı beş yukarı böyle oynadı. Ama sonra daha hücumcu olabileceğine ikna oldu. İşte sanırım burada kaybetti. Çünkü Alex'i driplingsiz iki forvetle Nobre ve Aziz Pierre'le oynatmak Fenerbahçe'nin deliciliğini sıfırlıyordu. Bu durumda pozisyon bulmanın tek yolu çok kalabalık baskı kurmak oluyor ki, bunun da muhtemel iki sonucu var. Lyon maçının ilk yarısında olduğu gibi pozisyon vermemek, ama pozisyonsuz kalmak. Ya da ikinci yarıda ön liberoya Alex'i çekerek kevgire dönmek. Bu oyun Fenerbahçe'nin tüm zayıflıklarını da gün ışığına çıkarıyor. Nobre ve Van Hooijdonk'un, Luciano'nun yüksek tempoda geniş alan yetersizliğini, Aurelio'nun topu 4 kez dürtmeden pas veremeyişini vs. İşte belki de Chris'in anlayamadığı bu. Prag maçındaki güvenli oyunun, neden bozulduğunu çözemiyor olabilir. Ama Daum bunu çözmeli. Fenerbahçe geçen yıl İnönü'de oynadığı gibi Gerland'a çıkarsa yeniden devreye girebilir. Ki bu da ne muhteşem bir sürpriz olur. 

Sanat Güneşi 'Ben Eşcinselim' dedi mi 

Tan Sağtürk demek istiyor ki, "Çocuklarınızı baleye yöneltmekten çekinmeyin. Bu bir eşcinsel işi değildir. Bu sanatı icra edenler arasındaki eşcinseller, futbolcular arasındakinden fazla değil." Sağtürk'ün söylemek istediğini anlayabilmek bu kadar zor mu Belli ki zor geldi. 
Burada geçtiğimiz yüzyılın hastalıklı kavgalarına girmeyeceğim. Eşcinsellik doğal bir tercih midir, doğuştan gelen bir özellik mi, yoksa bir hastalık mı Bu konu dünya çapında tartışılmış, karar verilmiş ve kapatılmıştır. Bugün altına imza atmak için çırpındığımız sosyal kontrat eşcinselliğini açıkça yaşamak isteyenlere evlilik, asker olabilme gibi tüm hakları veriyor. Bunu tartışmayacağım, çünkü Tan Sağtürk'ü anlayamayanların beni anlayabileceğini hiç sanmıyorum. Ne yapayım, o kadar basit yazamıyorum. Bu da benim eksikliğim. 
Ama şunu sormaktan kendimi alamayacağım Futbolcular nasıl olur da Tan Sağtürk'e gösterdikleri tepkiyi, "Bildiklerini açıkla. İsimleri söyle" diye haykıranlara göstermezler. Farz edin ki, Sağtürk böyle bir futbolcuyu biliyor ve açıkladı. Ne olacak O, yıllardır cinsel tercihini büyük bir gizlilikle saklayan futbolcu nasıl böyle bir camianın arasına çıkacak. Bunu nasıl istersiniz Bu ülkede kaç eşcinselin ağzından bu itirafı duydunuz ki sanki En ünlüleri, sanat güneşi bile bunu çıkıp halkına söyledi mi Bu ülkede bunu söylemek kolay mı Nasıl olur da akil olması beklenen meslek grubu liderleri bu kadar kendilerini kaybeder 

Tuncay, Gökdeniz gitmeli 

Tuncay durdu, Gökdeniz de. Kötü olduklarını söylemiyorum. H l ligin standart üstü oyuncuları. Türk futbolunun potansiyel olarak en pahalı futbolcuları. Avrupa piyasasında ilki 10, ikincisi 5 - 7 milyon euro arasında bir değerde görülüyor. Ama durdular. Ligin ve takımların kaliteleri onların gelişmesine izin vermiyor. Artık Avrupa'ya açılmalılar. Örnek Nihat'tır. Gerçi o da San Sebastian basamağında çok durduğu için ilerleyemedi. Hedef büyütmeli. Onların gitmesi 30 milyon gencin yaşadığı bir ülkede takımları zayıflatmaz. Bu potansiyel daha çok Tuncay, Gökdeniz çıkarır. 

70 milyonuz 
17 milyon nüfuslu Hollanda'nın takımlarından, PSV Stam, Robben ve Nistelrooy gibi oyuncuları ardı ardına satarak yaşıyorsa. Ajax, Van der Meyde, Chivu, İbrahimovic gibi yıldızları sırayla yollayabiliyorsa. Hatta bunu yaparak büyüyorsa, bizim de yapabilmemiz gerekmez mi Biz 70 milyonuz be kardeşim. Bu sporu, sporcuların kişisel hedef büyütmeleriyle büyütürüz. Bunu yapmalı. Geçen cumartesi Fransız spor gazetesi L'Epuipe'in 12 sayfasında Erman Kunter'le yapılmış bir röportaj vardı. Yarım sayfa. Kunter'den doğal olarak Türk antrenör diye bahsediliyor. Ama Kunter'e "Neden Asvel " diye sorulduğunda ağzından, asla "Ülkemi Avrupa'da iyi temsil etmek için" lafı çıkmıyor. Cevap açık "Sebep Eurolig." Kunter, Avrupa'da İnteravrupa'da oynamak için takım değiştiriyor. O Kanalları açıyor, arkadan gelenlere yol açıyor, kendisini geliştiriyor ve hedef büyütüyor. Bize gereken budur. 



</TEXT>
</DOC>
