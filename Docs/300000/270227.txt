<DOC>
<DOCNO> 270227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/ekonomi/eko03.html </URL>
<DATE> 2004/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
20 otomobile 1.9 trilyon lira 
</HEADLINE>
<TEXT>


LUBE AYAR İstanbul 

Cem Uzan'ın, el konulan Uzan Grubu şirketlerinden Mavi Turizm Yatırımları Ticaret AŞ adına kayıtlı zırhlı Mercedes'i, 446 milyar liraya satıldı. TMSF, Uzanlar'ın borçlarına karşılık el koyduğu 20 otomobili dün Esentepe'deki satış merkezinde açık artırmaya çıkardı. Toplam muhammen bedeli 1 trilyon 723 milyar lira olan otomobillerin satışından 1 trilyon 931 milyar lira gelir elde edildi. Açık artırmanın gözdesi Cem Uzan tarafından Devlet eski Bakanı Güneş Taner'in oğlunun düğününe giderken kullanılınca izi bulunan 2001 model S 600 L Mercedes otomobil oldu. 250 milyar liralık muhammen bedelinin yüzde 75'i olan 187 milyar 500 milyondan satışa çıkarılan Mercedes'i, fiyatını 446 milyar liraya kadar yükselten NİT Kimyasal Gübre Şirketi aldı. 

Çimento fabrikaları görücüye çıktı... Tasarruf Mevduatı Sigorta Fonu TMSF , İmar Bankası yolsuzluğundan kaynaklanan "kamu alacaklarının tahsilatı amacıyla" el koyduğu, Uzanlar'a ait Rumeli Çimento Grubu fabrikalarını görücüye çıkardı. TMSF, Rumeli Çimento Grubu'nun Gaziantep, Ergani, Lalapaşa, Şanlıurfa, Trabzon, Van, Bartın, Ladik, Eskişehir ve Lalahan çimento fabrikalarını satışa çıkaracak. Gruba ait 10 fabrika Türkiye'nin toplam çimento kapasitesinin yüzde 11.7'sine sahip bulunuyor. 


</TEXT>
</DOC>
