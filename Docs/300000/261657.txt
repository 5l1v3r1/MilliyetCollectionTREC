<DOC>
<DOCNO> 261657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/guncel/gunz1.html </URL>
<DATE> 2004/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIRBAŞI 
</HEADLINE>
<TEXT>



Aşiret lideri serbest bırakıldı 

İSTANBUL Milliyet 
GALATASARAY Adası'nda oğluna yaptırdığı gösterişli sünnet düğünüyle kamuoyunda tanınan aşiret lideri Bedrettin Ekdi, şarkıcı İbrahim Tatlıses'e suikast hazırlığı yaptığı öne sürülen Abdullah Uçmak'a silah sağladığı gerekçesiyle gözaltına alındı. Suçlamayı reddeden Ekdi, çıkarıldığı mahkemede serbest bırakıldı. 

Kaptan fenalaştı feribot kaza yaptı 

ÇANAKKALE İskelesi'nde kaptanı Atalay Ebren'in fenalaştığı "Alınteri - 9" adlı feribot, rıhtımdaki Kıyı Emniyeti Gemi Kurtarma Genel Müdürlüğü'ne bağlı "Söndüren - 6" römorkörüne çarptı. Paniğe kapılan yolculardan Saniye Özdemir, Hatice Özdemir, Kemal Koroğlu ve Vahdettin Erim hafif yaralanırken, altı otomobil de hasar gördü. 

112 kilo eroini Baksi yakaladı 

HASAN KIRMIZITAŞ Gaziantep DHA 
GAZİANTEP'te düzenlenen bir operasyonda, piyasa değeri yaklaşık 2 trilyon lira olan 112 kilo 90 gram eroin ele geçirildi. Abdülhadi Yapıcı'nın 37 kullandığı kamyonun gizli bölmelerine yerleştirilmiş eroin, narkotik köpeği "Baksi"nin yardımıyla bulundu. 

PKK'nın suikast timi yakalandı 

İSTANBUL'DAKİ operasyonlarda, Tunceli Valisi Ali Cafer Akyüz'ün bulunduğu konvoya saldırı düzenleyerek iki polisi şehit ettikleri öne sürülen PKK KONGRA - GEL üyesi iki teröristle, kendilerine yardım ettikleri belirtilen beş kişi yakalandı. PKK liderlerinden Murat Karayılan'ın yetiştirildiği kaydedilen suikast ekibinin, İstanbul'a sansasyonel eylemler için gönderildiği iddia edildi. 

Öcalan Askerle savaşmayacağız 

DEHAP'LI belediye başkanlarına altı ay süre verdiğini, başarılı olamayanların koltuklarından edileceği tehdidinde bulunan Abdullah Öcalan, dediklerini yapmazlarsa, kuyruklarına teneke takıp mahalle mahalle dolaştıracağını söyledi. Terör örgütü KONGRA-GEL'in TSK'yla savaşmayacağını belirten Öcalan, güvenliğin sağlanması konusunda yardım edeceğini savundu. 

Mardin'de karakola saldırı 4 polis yaralı 

MARDİN'DE PKK militanları Yenişehir Polis Merkezi'ne önceki gece düzenlediği saldırıda 4 polisi yaraladı. Yaralanan polisler Adem Ekinci ve Emin Güler Dicle Üniversitesi Tıp Fakültesi Hastanesi'ne sevk edildi. Hafif yaralanan Sami Keskin'le Mahmut Bayrak da ayakta tedavi edildi. Teröristlere yardım eden 1 kişi gözaltına alındı. 

Bingöl'de piknik yoluna PKK mayını 

BİNGÖL'DE Atapark Piknik Alanı'nın yakınlarındaki yola, PKK KONGRA GEL'e mensup teröristlerce döşenen mayın dün saat 12.00'de patladı. Devriye görevi yapan güvenlik güçlerinin basması sonucu mayının patlamasıyla yaralanan 4 kişi Bingöl Devlet Hastanesi'ne kaldırıldı. 

Askeri lojmana bomba 2 yaralı 

HAKK Rİ Yüksekova'da Eski Kışla Mahallesi'nde bulunan Askerlik Şubesi ile askeri lojmanların arasına bırakılan zaman ayarlı bomba, dün akşam büyük bir gürültüyle patladı. Patlamada lojmanlarda nöbet tutan jandarma er Ergun Göktepe ile yoldan geçen Harun Ayvalık adlı kişi hafif yaralandı. 

Özürlüler Boğaz'da tekne turu yaptı 

İSTANBUL Milliyet 
AKP Beşiktaş İlçe Teşkilatı, özürlü vatandaşlar için Boğaz turu düzen-ledi. AKP'li Hüseyin Kansu, aynı partiden özürlü milletvekili Lokman Ayva ve 50 özürlü vatandaş, Beşiktaş İskelesi'nden gezi teknesiyle Boğaz'a açıldı. 4 saat süren gezide gönüllerince eğlenen özürlü vatandaşlar, sorunlarını milletvekillerine anlattı. 

Rektörün makam arabasını çaldılar 

İZMİR DHA 
Dumlupınar Üniversitesi Rektörü Prof. Güner Önce'nin makam otomobili İzmir'de çalındı. Önce'yi bıraktıktan sonra denize girmek için Sığacık'a geldiğini belirten şoför Mehmet Özbülbül, otopark görevlisi Ali Oya'ya teslim ettiği otomobili, denizden çıktıktan sonra bulamadığını belirtti. Özbülbül, Oya'nın da ortadan kaybolduğunu kaydetti. 


</TEXT>
</DOC>
