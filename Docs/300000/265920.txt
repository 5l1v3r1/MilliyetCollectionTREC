<DOC>
<DOCNO> 265920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sondun07.html </URL>
<DATE> 2004/08/24/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
ABD Kongresi ''Terör örgütlerine para akışını durdurmak imkansız'' 
</HEADLINE>
<TEXT>

     ABD Kongresi'nin 11 Eylül terörist saldırılarını araştırmak üzere kurulan komisyonu, El Kaide ve diğer terör örgütlerine para akışının durdurulamadığını bildirdi. 
     Komisyon başkan yardımcısı Lee Hamilton, Kongre'ye sunduğu raporda, ''El Kaide ve diğer terör örgütlerine para akışını durdurmak neredeyse imkansız. Tüm çabalarımıza rağmen, El Kaide, eylemlerini finanse etmek için para bulabiliyor'' ifadelerine yer verdi. 
     El Kaide'nin 11 Eylül'den önce 30 milyon dolarlık yıllık bütçesini hayır derneklerinden sağladığını belirten Hamilton, ''ABD, El Kaide bütçesinin Afganistan'da Taliban'ın devrilmesinden sonra önemli oranda düştüğünü düşünse de, Amerikalı yetkililerin örgütün ne kadar para topladığı, bu paranın nereden geldiği ve nereye harcandığı konusunda kesin bilgisi yok'' dedi. 
     Hamilton, Amerikalıların çabalarının yine de örgütün fon arayışına zarar verdiğini ifade ederek, ''Fon toplamakla görevli çok sayıda kişinin ölmesi ya da yakalanması, El Kaide'nin elde ettiği paranın azalmasına, fon elde etme tutarı ve zorluklarının artmasına neden oldu'' görüşünü savundu. 
     
</TEXT>
</DOC>
