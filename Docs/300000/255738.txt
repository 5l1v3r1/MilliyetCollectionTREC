<DOC>
<DOCNO> 255738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/sontur35.html </URL>
<DATE> 2004/07/15/ </DATE>
<TIME> 18.59 </TIME>
<AUTHOR>  </AUTHOR>
<HEADLINE>
Amerikalı öğrenci Müslüman oldu... 
</HEADLINE>
<TEXT>

     Tatilini geçirmek üzere Burdur'un Bucak İlçesi'ne gelen Amerikalı üniversite öğrencisi Becley Shaffer, Müslüman oldu. 
     Bucak İlçe Müftülüğü'ne müracaat eden Becley Shaffer 20 işlemlerin tamamlanmasından sonra İlçe Müftüsü Hüseyin Uysal'ın makamında, Müslüman oldu. 
     Uysal, yaptığı açıklamada, İslam'da dil ve ırk ayrımı olmadığını belirterek, ''Becley Shaffer'i, İslamiyet'i seçtiği için tebrik ediyorum. Shaffer, kelime-i şahadet getirdiği için Müslüman oldu. Bundan sonra İslam'ın şartlarını yerine getirmesi halinde gerçek Müslüman kimliğine girecektir'' dedi. 
     Amerika'nın Arizona eyaletinde gazetecilik eğitimi alırken İslamiyet'i araştıran ve Müslüman olmaya karar veren Becley Shaffer ise, İslamiyet'i seçince içine huzur dolduğunu söyledi. Shaffer, ''Müslümanlık çok güzel. İslamiyet sevgi dolu, kardeşlik dolu, Müslümanlar birbirlerine daha bağlı, daha saygılı, daha yardımsever. Bunun için Müslümanlığı seçtim'' diye konuştu. 
     Uysal, daha sonra Shaffer'e İngilizce Kuranıkerim hediye etti. 
     
</TEXT>
</DOC>
