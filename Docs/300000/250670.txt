<DOC>
<DOCNO> 250670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/24/son/sontur70.html </URL>
<DATE> 2004/06/24/ </DATE>
<TIME> 19.13 </TIME>
<AUTHOR>  </AUTHOR>
<HEADLINE>
Fatih'teki patlama... Polis, şüphe üzerine 3 kişi gözaltına aldı 
</HEADLINE>
<TEXT>

     Fatih'te İETT otobüsünde 4 kişinin öldüğü patlamaya ilişkin, şüphe üzerine 3 kişi gözaltına alındı. 
     Olayla ilgili araştırmalarını sürdüren polis, 34 BJM 68 plakalı İETT otobüsünün ilk hareket ettiği Beyazıt'ta 18 yaşlarında kot pantolonlu genç bir kızın indiğinin tespit edilmesi üzerine bölgede uygulama başlattı. 
     Görgü tanıklarından alınan bilgileri de değerlendiren polis, durumları şüpheli görülen 2 kişiyi gözaltına aldı. Aynı yönde Aksaray'da gerçekleştirilen uygulamalarda da genç bir kadın yakalandı. 
     Gözaltına alınan bu kişiler, durumları incelenmek üzere İstanbul Emniyet Müdürlüğü'ne götürüldü. 
     Bu arada, patlamanın ardından İstanbul Emniyet Müdürü Celalettin Cerrah'ın talimatıyla tüm birimlerin katılımıyla başlatılan, halkın yoğun olduğu alışveriş merkezleri, otobüs durakları, tren istasyonları ve vapur iskelelerinde şüpheli şahıs ve çanta-poşet uygulaması devam ediyor. 
     
</TEXT>
</DOC>
