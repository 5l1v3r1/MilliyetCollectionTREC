<DOC>
<DOCNO> 294970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/son/sonspo04.html </URL>
<DATE> 2004/12/05/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Fenerbahçe'nin zor haftası... 
</HEADLINE>
<TEXT>

     F.Bahçe’yi 4 günde 2 zorlu rakip bekliyor Avrupa’da Manchester, ligde G.Saray. Kanarya, Devler Ligi’nde prestij, Süper Lig’de puan peşinde. 
     
     Moraller dorukta 
     Üst üste alınan galibiyetlerle morallerin doruğa çıktığı Fenerbahçe, kendisi için en önemli haftalardan birine hazırlanıyor. Sarı-Lacivertliler, önce Şampiyonlar Ligi’ndeki son sınavlarında, çarşamba günü, İngiltere’deki ilk maçta 6-2 yenildikleri Manchester United’ı ağırlayacaklar Şükrü Saracoğlu’nda. Sonra da pazar günü ilk yarının son derbisinde Galatasaray karşısına çıkacaklar Ali Sami Yen Stadı’nda. Futbolcusundan yöneticisine, teknik adamından taraftarına kadar, herkesin aklında sadece ve sadece bu iki karşılaşma var. 
     
     Herşey sırayla’ 
     İlk hedef, Manchester’dan rövanşı almak. Böylece grubu 9 puanla tamamlayıp, 1996 97’de elde edilen 7 puanı geçmek. Ayrıca UEFA’dan elde edilecek galibiyet nedeniyle 500 bin İsviçre Frangı daha kazanmak. Pazar günü Ali Sami Yen’de oynanacak derbi ise, ligin kaderini etkileyebilecek bir önem taşıyor. Galatasaray karşısında alınacak galibiyet, Fenerbahçe’ye daha şimdiden şampiyonluk şarkıları söyletebilecek. Teknik direktör Daum, öncelikle Manchester United maçına konsantre olduklarını belirterek, Sonra sıra derbiye gelecekö dedi. 
     
</TEXT>
</DOC>
