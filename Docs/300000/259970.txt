<DOC>
<DOCNO> 259970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/sonsiy01.html </URL>
<DATE> 2004/08/02/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Türkiye-Gürcistan sınırındaki mayınlar temizlenecek 
</HEADLINE>
<TEXT>

     Türkiye ile Gürcistan arasında ortak sınırın anti- personel mayınlarından arındırılması ve bunların gelecekte sınır koruma amacıyla kullanılmaması için karşılıklı önlem alınmasını öngören anlaşma Resmi Gazete’de yayınlandı. 
     Anlaşma, iki ülke ortak sınırırın her iki yanında 10 kilometre derinlikte belirlenen bölgelerdeki döşenmiş veya depolanmış anti-personel mayınların temizlenmesi veya imhası ile bunların gelecekte kullanılmasının önlenmesini kapsıyor. 
     Anlaşmaya göre taraflar yılda bir kez karşılıklı mayın temizleme işini gözlemleyecek. Gözlem için ekip oluşturulacak. Anlaşma, mayınların altı yıl içinde temizlenmesini öngörüyor. Gözlem ekibi mensuplarının yaralanma, sakatlanma veya ölümü halinde taraflar karşılıklı olarak tazminat talebinde bulunmayacak. 

ANKA 
     
</TEXT>
</DOC>
