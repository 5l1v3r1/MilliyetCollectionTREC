<DOC>
<DOCNO> 263877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/16/son/sontur12.html </URL>
<DATE> 2004/08/16/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Uluslararası banka kartları ile dolandırıcılık .. 
</HEADLINE>
<TEXT>

     Kanada, İzlanda, Kıbrıs Rum Kesimi ve ABD'deki çeşitli banka hesaplarına ait sahte kredi kartlarıyla Kütahya, Afyon ve Yalova'da kuyumcuları dolandırdıkları iddia edilen 2 kişi Afyon'da gözaltına alındı. 
     AA muhabirinin aldığı bilgiye göre, emniyet güçleri, Uzun Çarşı'daki bazı kuyumculardan sahte sürücü belgesi ve kredi kartıyla alışveriş yapan Hüseyin K. 25 ve K. Y. 17 , ihbar üzerine suçüstü yakalandı. 
     Hüseyin K. ve K.Y'nin üstlerinde yapılan aramada Hasan Tezcan, Kaan Can, Hüseyin Yıldırım, Kanber Subaşı, Can Duran ve Özden Dinç adına düzenlenmiş sahte sürücü belgeleriyle bu isimlere düzenlenmiş 6 adet sahte kredi kartı ele geçirildi. 
     Kredi kartlarının Belçika, Kıbrıs Rum Kesimi, İzlanda, Kanada ve ABD'deki çeşitli bankalardaki hesaplara ait olduğu belirlenirken, zanlıların Kütahya'da 5, Yalova'da 1 ve Afyon'da da 6 kuyumcuyu aynı yöntemle dolandırdıkları anlaşıldı. 
     Gözaltına alınan Hüseyin K. ve K.Y'nin sahte kredi kartlarıyla sadece Afyon'da 14 milyar 206 milyon liralık alışveriş yaptıkları belirlendi. 
     Daha önceden 4 sabıkası bulunan Hüseyin K, ve 1 sabıkası olduğu belirlenen K.Y, adliyeye sevk edildi. 

     
</TEXT>
</DOC>
