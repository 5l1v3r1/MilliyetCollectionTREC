<DOC>
<DOCNO> 294819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sontur26.html </URL>
<DATE> 2004/12/04/ </DATE>
<TIME> 17.32 </TIME>
<AUTHOR>  </AUTHOR>
<HEADLINE>
Yanmaktan son anda kurtuldu... 
</HEADLINE>
<TEXT>

     Aydın'ın Nazilli İlçesi'nde, yangın çıkan evde yalnız bulunan 3 kardeş, itfaiyenin müdahalesiyle son anda kurtarıldı. 
     AA muhabirinin edindiği bilgiye göre, Nazilli Turan Mahallesi'nde anne Naime Demiroğlu 36 , çocukları Nihat 10 , Mert 4 ve Soner'i 3 evde bırakarak pazar alışverişi için dışarı çıktı. 
     Anne Demiroğlu'nun evden çıkmadan önce prizde unuttuğu ütünün kablosundan çıkan alevlerin evdeki eşyaları tutuşturması üzerine yangın çıktı. Yangına müdahale eden Nazilli Belediyesi'ne ait itfaiye ekipleri, ilk olarak üç çocuğu kurtarmak için çalışma başlattı. Alev ve dumanların arasına dalan ekipler, evde bulunan Nihat, Mert ve Soner adlı üç kardeşi kurtarmayı başardı. Dumandan etkilenen çocuklar, Nazilli Devlet Hastanesine kaldırılarak, tedavi altına alındı. Hastane yetkilileri, çocukların sağlık durumunun iyi olduğunu kaydettiler. 
     Çocukların kurtarılmasının ardından, itfaiye ekipleri kontrol altına aldıkları yangını söndürdü. Yetkililer, maddi hasarın meydana geldiği yangınla ilgili soruşturma başlatıldığını kaydettiler. 
     
</TEXT>
</DOC>
