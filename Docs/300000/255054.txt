<DOC>
<DOCNO> 255054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/soneko10.html </URL>
<DATE> 2004/07/13/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Akaryakıt ürünlerinin ÖTV oranlarında değişiklik yapıldı... 
</HEADLINE>
<TEXT>

     Bakanlar Kurulu, bazı akaryakıt ürünlerinin özel tüketim vergisi ÖTV oranlarını yeniden düzenledi. 
     Bugünkü Resmi Gazete'de yayımlanan Kararnameye göre, 29 Haziran 2004 tarihinden geçerli olmak üzere, ÖTV tutarları akaryakıt ürünlerinde artırılırken, B cetvelinde yer alan çözücülerde düşürüldü. 
     Buna göre oktanı 95 veya daha fazla fakat 98'den az olan kurşunsuz benzinde 1 milyon 30 bin lira, oktanı 98 veya daha fazla olan kurşunsuz benzinde 1 milyon 130 bin lira, oktanı 98'den az olan veya oktanı 98 ve daha fazla olan süper benzinde 1 milyon 47 bin lira lira olarak belirlendi. 
     Aynı tarihten geçerli olmak üzere ÖTV tutarları, diğerleri için yalnız gazyağı 638 bin 500 lira, motorinde 803 bin 100 lira, marine dieselde 808 bin 526 lira, ağırlık itibarıyla kükürt oranı yüzde 0.05'i geçen fakat yüzde 0.2'yi geçmeyen motorinde 728 bin 100 lira, ağırlık itibarıyla kükürt oranı yüzde 0.05'i geçen fakat yüzde 0.2'yi geçmeyen marine dieselde 733 bin 19 lira oldu. 
     29 Haziran tarihiden geçerli olmak üzere ÖTV tutarları benzol benzen , toluol, solvent nafta, white spirit, diğer solventler, hektan, heptan, pentan, benzen benzol , toluen toluol , metil tersiyer bütil eter, hafif mineral yağlar için müstahzar katkılar 1 milyon 300 bin lira olarak belirlendi. 
     ÖTV tutarlarında yapılan düzenleme akaryakıt ürünlerinin fiyatlarında yeniden düzenleme anlamına gelmiyor. 
     
</TEXT>
</DOC>
