<DOC>
<DOCNO> 255847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/16/son/sondun24.html </URL>
<DATE> 2004/07/16/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
BM temsilcisinin Filistin topraklarına girişi yasaklandı 
</HEADLINE>
<TEXT>

     Filistin Devlet Başkanı Yaser Arafat'ı sert bir dille eleştiren BM'nin Ortadoğu temsilcisi Terje Röd-Larsen'in Filistin topraklarına girmesinin yasaklanmasını, El Aksa Şehitleri Tugayı'ndan Arafat'ın istediği bildirildi. 
     Arafat'ın El Fetih hareketine bağlı örgütün sözcüsü, Arafat'ın yardımcılarının, İslami Cihad'la birlikte, Röd-Larsen'in Filistin topraklarına girmesini ve Filistinli yetkililerle görüşmesini yasaklayan bir açıklama yayımlamalarını istediğini söyledi. 
     Adının açıklanmasını istemeyen sözcü, ''Arafat'ın bürosundakiler bizi arayarak, Röd-Larsen'in açıklamalarının, Arafat'ın meşruiyetine zarar verme komplosunun bir başka parçası olduğunu söylediler'' dedi. 
     Sözcü, Arafat'ın yardımcılarının, Röd Larsen'in artık İsrail ve ABD ile birlik olduğunu söylediklerini ve kendilerinden buna müdahale etmelerini istediklerini ifade etti. 
     Röd-Larsen, BM Güvenlik Konseyi'ne yaptığı açıklamada, Filistin topraklarındaki durumun giderek kaosa döndüğünü ve Arafat'ın Filistin hükümetinde reform yapma konusunda siyasi irade eksikliği sergilediğini bildirmişti. 
     
</TEXT>
</DOC>
