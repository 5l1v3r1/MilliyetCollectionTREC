<DOC>
<DOCNO> 290550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/guncel/gun04.html </URL>
<DATE> 2004/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Batman'da 'yeraltı' kirliliği 
</HEADLINE>
<TEXT>



Batman'da kanalizasyona benzin karışmasıyla ilgili açıklama yapan Batman Valisi Haluk İmga, yeraltında 2 bin ton benzin bulunduğunu tahmin ettiklerini kaydederek, "Bölgedeki yeraltı kirliliğinin temizlenmesi için yaklaşık 1 milyon dolar yaklaşık 1.5 trilyon gerekiyor" dedi. İmga, 3 Mayıs 2004'te meydana gelen patlama sonrasında yapılan çalışmalarla bugüne kadar 280 ton benzinin yeraltından çekildiğini belirtti. İmga, Cumhuriyet Mahallesi 1506 Sokak'taki kanalizasyon şebekesinde bulunan petrol türevinin de temizlendiğini bildirdi. İmga, şöyle konuştu "Bölgede risk azaldı ama tamamen giderilmedi. Yeraltında toplam 2 bin ton civarında benzin bulunduğunu tahmin ediyoruz. Benzin çekme işlemi devam ediyor. Şu ana kadar Cumhuriyet ve Şirinevler mahallelerinde 280 ton benzin çıkarıldı." 


</TEXT>
</DOC>
