<DOC>
<DOCNO> 289593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sontur10.html </URL>
<DATE> 2004/11/17/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Misafir geldiği evdeki kavgayı ayırmak isterken öldü 
</HEADLINE>
<TEXT>

     Hasan DUMAN DHA 

BURSA'nın Karacabey İlçesi'nde asker arkadaşını ziyarete gelen Murat Sakallı, evde çıkan kavgayı ayırmak isterken canından oldu. Asker arkadaşının eniştesi tarafından bıçaklanan genç, olay yerinde ölürken Bedrettin Aydoğdu gözaltına alındı. 
     Olay, Karacabey İlçesi'ne bağlı Canbolu Mahallesi Taşıyıcılar Kooperatifi Blokları'nda meydana geldi. Aynı ilçede oturan 28 yaşındaki Bedrettin Aydoğdu, 4 yaşındaki kızı Büşra'yı görmek için 1.5 ay önce şiddetli geçimsizlik nedeniyle boşandığı eşi N21 yaşındaki ebahat Arık'ın evine geldi. 
     Alkollü halde kayınvalidesi yaşındaki Ayşe Arık ile eşi Nebahat Arık ile tartışmaya başlayan Bedrettin Aydoğdu, kızı Büşra'yı almak istedi. Bu sırada Nebahat Arık'ın erkek kardeşi, 27 yaşındaki Ömer Arık, kendisini ziyarete gelen asker arkadaşı Murat Sakallı ile birlikte eve girdi. 
     Yeğenini eski eniştesine vermek istemeyen Ömer Arık ile Bedrettin Aydoğru arasında tartışma başladı. Asker arkadaşı ile onun eniştesinin arasına giren Murat Sakallı, "Bayram günü kavga etmeyin'' diyerek tarafları sakinleştirmeye çalıştı. "Sen kim oluyorsun '' diye bağıran Beddettin Aydoğdu, belindeki bıçağı çıkarıp, Sakallı'ya sapladı. Kanlar içinde yere yığılan genç, misafir geldiği evde öldü. 
     Olaydan sonra kaçan Bedrettin Aydoğdu, Karacabey'de gözaltına alındı. Olayla ilgili soruşturma sürdürülüyor. 
     
</TEXT>
</DOC>
