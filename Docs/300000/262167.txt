<DOC>
<DOCNO> 262167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sontur21.html </URL>
<DATE> 2004/08/10/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
İçişleri Bakanı Aksu, patlamalarla ilgili bilgi almak için İstanbul'da... 
</HEADLINE>
<TEXT>

     İçişleri Bakanı Abdülkadir Aksu, Sultanahmet, Laleli ve Esenyurt'ta meydana gelen patlamalarla ilgili bilgi almak üzere Ankara'dan İstanbul'a geldi. 
     Bakan Aksu, Atatürk Havalimanı VIP Salonu'nda basın mensuplarının soruları üzerine, İstanbul Valiliği ve Emniyet Müdürlüğü'nü ziyaret ederek konuya ilişkin değerlendirme yapacaklarını söyledi. 
     Aksu, İstanbul'da saat 02.00 sıralarında gerçekleşen patlamalarda ilk belirlemelere göre 1 ölü, 8 yaralı olduğunu, ancak yaralılardan birinin daha hayatını kaybetmesiyle ölü sayısının 2'ye çıktığını kaydetti. 
     Gerekli çalışmaların devam ettiğini belirten Aksu, konuyla ilgili daha detaylı açıklamayı değerlendirmelerden sonra yapacağını bildirdi. 
     İçişleri Bakanı Aksu, ''Patlamaları üstlenen oldu mu '' sorusunu ise ''Bana intikal eden bir şey olmadı'' diye yanıtladı. 
     
</TEXT>
</DOC>
