<DOC>
<DOCNO> 297712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sonyas18.html </URL>
<DATE> 2004/12/14/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Sharon Stone, ismini kullanan estetikçiye dava açtı 
</HEADLINE>
<TEXT>

     Amerikalı sinema oyuncusu Sharon Stone, kendisine estetik operasyon yaptığını iddia eden cerrahı mahkemeye verdi. 
     Estetik cerrahın yalan yere bu açıklamada bulunmasının kariyerini tehlikeye soktuğunu belirten 46 yaşındaki Stone, Los Angeles'ta mahkemeye başvurdu ve ''Fiziksel görünüşümü iyileştirmek amacıyla hiçbir lifting operasyonu geçirmedim'' ifadesini kullandı. 
     Stone, dilekçesinde, oyunculuk yeteneğini doğal dış görünüşünün önüne koyuyor ve izin alınmadan isminin ve imajının kullanıldığı gerekçesiyle tazminat talebinde bulunuyor. 
     US Weekly ve In Touch Weekly magazinlerine ağustos ve eylül aylarında açıklamalarda bulunan estetik cerrah Renato Calabria ise Stone'un şikayet başvurusu hakkında yorumda bulunmadı. 
     US Weekly dergisindeki haberin başlığı, ''Sharon Stone operasyon geçirdi mi '' idi. In Touch'taki haberde ise estetik cerrah, doğrudan Stone'dan söz etmiyordu. 
     
</TEXT>
</DOC>
