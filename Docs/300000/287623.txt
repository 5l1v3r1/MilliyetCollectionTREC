<DOC>
<DOCNO> 287623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/10/magazin/mag01.html </URL>
<DATE> 2004/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtçe kasede 'kahveli' polemik 
</HEADLINE>
<TEXT>


Rojhan Beken, Kürtçe kasedinin, eski yapımcısı Hasan Saltık'ın 'kahve makinesini kırdığı için' toplatıldığı iddialarını bir açıklamayla yalanladı 

ASLI ONAT 

İlk Kürtçe albümü 'Lawo' Kalan Müzik'ten yayımlanan Rojhan Beken, eski yapımcısı Hasan Saltık'la ilginç bir polemiğe girdi. 
Beken, MSR Prodüksiyon'a devredilen albümüyle ilgili, kasedinin 'toplatılmasının' Kalan Müzik'in patronu Hasan Saltık'ın kahve makinesini 'kırmasıyla' bağlantılı olduğu iddiasını, bir basın açıklamasıyla yalanladı. Beken, Kalan Müzik'te bulunduğu sürece 'kahve makinesiyle işinin olmadığını' söyledi. 
Görüştüğümüz Hasan Saltık ise, Beken'e şöyle cevap verdi 
"Hayattaki tek lüksüm kahvedir. İtalya'dan getirttiğim kahve makinem vardı. Beken, kahve almaya çalışırken bozmuş. Tabii bu işin şakası. Yollarımızı ayırmamızın asıl nedeni, müdavimlerimizin, bu albümün Kalan Müzik'ten çıkan albümlerin müzikalitesinin çok altında kaldığını söylemesi oldu. Beken, bu albüme başlayacağı zaman Kürtçe bile bilmiyordu, ona altyapı, stüdyo sağladık. Aramızda sorun olmadı. Beken, üzerimizden reklam yapmak istiyorsa, buyursun yapsın." 



</TEXT>
</DOC>
