<DOC>
<DOCNO> 261820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sonspo35.html </URL>
<DATE> 2004/08/09/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Otobüsleri taşlanan şoförler Fenerbahçe'den tazminat istedi 
</HEADLINE>
<TEXT>

     Fenerbahçe'nin, Çaykur Rizespor ile deplasmanda yaptığı maçtan sonra yaşanan taşlı saldırı olaylarında hasar gören taraftar otobüslerinden 2'sinin şoförleri kulüpten maddi zararlarının karşılanmasını talep etti, ancak bu istekleri olumsuz karşılandı. 
     Fenerbahçeli taraftarları maç için Rize'ye götürüp, İstanbul'a geri getiren otobüslerden 34 FRR 09 ve 34 JOU 43 plakalı 2 aracın şoförleri, hasar görmüş otobüsleriyle birlikte Fenerbahçe Burnu'ndaki kulüp binasına geldiler. 
     Kulüpten maddi zararlarını karşılamak için yardım talebinde bulunan şoförler, taleplerinin tepkiyle karşılandığını söylediler. 
     34 FRR 09 plakalı otobüsün şoförü Mehmet Arkun, aracında 3 milyar liralık hasar oluştuğunu belirterek, ''Otobüslerimiz taşlı saldırıdan hasar gördü. Ancak hasarın büyük kısmını Fenerbahçeli taraftarlar meydana getirdi. Bunun için kulüpten yardım istedik. Karşılık bulamadık'' diye konuştu. 
     
</TEXT>
</DOC>
