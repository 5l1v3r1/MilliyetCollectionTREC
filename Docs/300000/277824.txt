<DOC>
<DOCNO> 277824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/son/sontur11.html </URL>
<DATE> 2004/10/06/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Kocaya 4 ay eve gelmeme cezası .. 
</HEADLINE>
<TEXT>

     DHA 
İZMİR'de, boşanmak istediği eşi Beyza Düzovalı'yı, kendisinden nafaka istediği için tehdit etmekle suçlanan Hüsnü Düzovalı'ya dört ay süreyle eve yaklaşmama cezası verildi. 
     Karabağlar semtinde oturan evhanımı Beyza Düzovalı 52 , ayrı yaşadığı eşi Hüsnü Düzovalı'nın 57 , kendisine hakaret ve tehdit içeren sözler söylediğini belirterek İzmir Cumhuriyet Başsavcılığı'na başvurdu. Üç çocuk annesi Düzovalı, "Mahkeme boşanmak isteyen eşimin bana ayda 120 milyon lira nafaka ödemesine karar vermişti. Bu para yetmediğinden arttırılması için yeniden dava açtım. Eşim bunu duyunca gelip bana hakarette bulundu, tehdit etti'' dedi. 
     Düzovalı'nın şikayeti üzerine, yem ticareti yapan koca Hüsnü Düzovalı hakkında Ailenin Korunmasına Dair Kanun' kapsamında Aile Mahkemesi'nde dava açıldı. Hüsnü Düzovalı savunmasında, eşine hakarette bulunmadığı gibi tehdit de etmediğini öne sürdü. Amacının başkasıyla evlenebilmek için beş yıldır ayrı yaşadığı eşinden boşanmak olduğunu belirtti. 
     Düzovalı, "Daha fazla nafaka verecek gücüm olmadığı için, ısrar etmesi halinde ev kiramı ödeyemeyeceğimi, yanına yerleşmek zorunda kalacağımı söyledim. Bu tehdit değil ki'' dedi. Mahkeme, Hüsnü Düzovalı'ya dört ay süreyle eşinin evine yaklaşmama cezası verdi. 
     
</TEXT>
</DOC>
