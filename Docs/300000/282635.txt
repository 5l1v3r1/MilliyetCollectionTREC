<DOC>
<DOCNO> 282635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/spor/spo05.html </URL>
<DATE> 2004/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
134 trilyonluk eser 
</HEADLINE>
<TEXT>



'Üç yıllık kazanç' 
İSTANBUL'DA 21 Ağustos 2005'te gerçekleştirilecek Formula 1 Yarışları'na ev sahipliği yapacak Kurtköy'deki çalışmalar tüm hızıyla sürüyor. İstanbul Ticaret Odası İTO , yarışlar için düzenlenen Logo ve Promosyon Ürünleri Tasarım Yarışması'nda dereceye girenlere ödüllerini dağıttı. İTO Başkanı Mehmet Yıldırım, Formula'nın önemine değindi ve "Yarışlar sayesinde ülkemiz üç yıl erken AB'ye girecek" diye konuştu. 

Maliyeti 90 milyon 
PİSTİ 1 Haziran'da büyük bir fuarla açmayı planladıklarını hatırlatan Yıldırım, "Kaba inşaatın büyük bölümü bitti. 80 milyon dolar harcadık. 10 milyon dolar daha yatırım yapacağız" dedi. Toplam 2 milyon 215 metrekarelik alanı kaplayan pistin uzunluğu 5 bin 378 metre olacak. Saat yönünün tersine yapılacak yarışlarda saatte maksimum 320.58 kilometre hıza ulaşılması öngörülüyor. Formulayı 155 bin kişi aynı anda izleyebilecek. 

Son sıralama 

FORMULA 1'DE sezonun son yarışı olan Brezilya Grand Prix'inde sıralama turları bugün TSİ 20.00'de Sao Paulo'daki İnterlagos Pisti'nde gerçekleştirilecek. 4.309 km uzunluğundaki parkurda 71 tur üzerinden yapılacak yarınki yarışın yine en büyük favorisi şampiyonluğunu haftalar öncesinden garantileyen Ferrari'den M.Schuamacher olacak. Alman pilotu, takım arkadaşı Barrichello, BAR takımıyla bir sene daha yarışacağını açıklayan Jenson Button ve belki de kariyerindeki son grand prix turuna katılacak David Coulthard zorlamaya çalışacak. Dünkü antrenman turlarının en hızlıları Ferrariler oldu. 


</TEXT>
</DOC>
