<DOC>
<DOCNO> 276114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/spor/ygokce.html </URL>
<DATE> 2004/09/30/ </DATE>
<TIME>  </TIME>
<AUTHOR> Atilla GÖKÇE  </AUTHOR>
<HEADLINE>
Koşun, destek verin 
</HEADLINE>
<TEXT>



BEŞİKTAŞ'IN futbol geçmişinde Norveç kazaları acı anılarla yer alıyor. Rosenborg ve Valerenga maçları unutulmadı. Bugünkü maç, tarihsel bir dönüşüm maçı... Del Bosque ve futbolcuları, ya Bodo Glimt'i eleyerek taraftardan, yönetimden ve medyadan güvenoyu alacaklar, ya da hiç arzulanmayan bir çözülme sürecine girecekler. 
Bodo Glimt, futbola sadece fizik gücünü ve amatör heyecanını koyan bir Kuzey ekibi... Kadrosunda Valerenga ve Rosenborg'un 2-3 emektarı var. Beşiktaş ise rakibiyle kıyaslanmayacak futbol zenginliklerine sahip. Ancak, moral motivasyonu çok güçlü değil. Futbol seyircisinin bu takıma tribünden destek vermesi, ona en ihtiyacı olan bir günde gerçek bir 12 numara olarak katılması gerekiyor. Beşiktaş, turu da, desteği de hak ediyor. 



</TEXT>
</DOC>
