<DOC>
<DOCNO> 286901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/sonspo13.html </URL>
<DATE> 2004/11/07/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
A Milli Takım, Ukrayna maçı için yarın İstanbul'da toplanacak... 
</HEADLINE>
<TEXT>

     2006 Dünya Kupası Grup Eleme maçında, 17 Kasım Çarşamba günü Ukrayna ile Fenerbahçe Şükrü Saraçoğlu Stadı'nda karşılaşacak A Milli Futbol Takımı, yarın İstanbul'da toplanacak. 
     Milli Takımlar Teknik Direktörü Ersun Yanal'ın yarın saat 12.00'de İstanbul Polat Renaissance Oteli'nde düzenleyeceği basın toplantısıyla başlayacak olan kampa, yurtiçinde forma giyen oyuncular saat 13.00'te katılacak. Milli takım, ilk antrenmanını saat 19.45'te Florya Metin Oktay Tesisleri'nde yapacak. 
     Millilerin 9 Kasım ve 10 Kasım günlerinde 19.45'te Metin Oktay Tesisleri'nde antrenman yapacağı, 10 Kasım akşamı Kaşıbeyaz Balık Restaurantı'nda yemek yenileceği bildirildi. 
     Ay yıldızlılar, 11 Kasım'da saat 19.45'te, 12 Kasım'da saat 11.00 ve 19.45'te, 13 Kasım'da da saat 14.30'da Metin Oktay Tesisleri'nde antrenmana çıkacak. 13 Kasım günü 16.30'da yenilecek yemeğin ardından oyunculara izin verilecek. 
     14 Kasım Pazar günü saat 14.00'de A , A 2 ve ümit milli takımları Polat Renaissance Otel'de bayramlaşacaklar ve öğle yemeği yiyecekler. Aynı gün A Milli Takım saat 20.00'de Florya Metin Oktay Tesisleri'nde bir antrenman yapacak. 
     Yurtdışında forma giyen oyuncuların 15 Kasım'da kampa katılacakları ve saat 20.00'de maçın oynanacağı Şükrü Saraçoğlu Stadı'ndaki antrenman sonrası Fenerbahçe Borsa Lokantası'nda akşam yemeği yenileceği kaydedildi. Milli takım, maç öncesi son antrenmanı 16 Kasım'da saat 20.00'de Florya Metin Oktay Tesisleri'nde gerçekleştirecek. 
     
     ADAY KADRO 
     A Milli Takımın 24 kişilik aday kadrosunda şu oyuncular yer alıyor 
     Rüştü Reçber, Volkan Demirel, Ümit Özat, Servet Çetin, Deniz Barış, Tuncay Şanlı Fenerbahçe , Bülent Korkmaz, Cihan Haspolatlı, Necati Ateş, Hasan Şaş Galatasaray , Tolga Seyhan, Hüseyin Cimşir, Gökdeniz Karadeniz, Fatih Tekke Trabzonspor , Kürşat Duymuş Çaykur Rizespor , Okan Buruk, İbrahim Üzülmez, İbrahim Toraman Beşiktaş , Ömer Çatkıç Gençlerbirliği , Emre Belözoğlu İnter , Yıldıray Baştürk Hertha Berlin , Nihat Kahveci Real Sociedad , Halil Altıntop Kaiserslautern , Hamit Altıntop Schalke 04 
     
</TEXT>
</DOC>
