<DOC>
<DOCNO> 278437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sonspo15.html </URL>
<DATE> 2004/10/08/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Galatasaray, AEK'yi İstanbul'da konuk edecek 
</HEADLINE>
<TEXT>

     A Milli Futbol Takımı'nın 2006 Dünya Kupası Eleme Grubu karşılaşmaları sebebiyle lige verilen arayı hazırlık maçlarıyla değerlendiren Galatasaray, 12 Ekim Salı günü Yunanistan'ın AEK takımını ağırlayacak. 
     Ali Sami Yen Stadı'nda saat 20.00'de Yunan temsilcisiyle bir dostluk mücadelesi verecek olan sarı-kırmızılıların, ileri bir tarihte AEK ile bu kez Yunanistan'da bir karşılaşma daha yapacağı açıklandı. 
     Bu arada, Galatasaray-AEK karşılaşmasının Biletix gişelerinden satışa çıkarılan bilet fiyatları şöyle 
     Numaralı VIP 1 ve VIP 2.. 22,5 milyon TL . 
     Numaralı tribün üst bölüm 17,5 milyon TL. 
     Kapalı tribün............ 6,5 milyon TL . 
     Yeni açık tribün......... 4 milyon 250 bin TL . 
     Bu arada, kombine kartlarının da maçta geçerli olduğu bildirildi. 
     Bu sezon 80. kuruluş yıldönümünü kutlayan AEK, 1922 yılında İstanbul'dan Atina'ya göç eden Rumlar tarafından 1924 yılında kuruldu. Yunanistan Ligi'nde 11 Lig, 13 Kupa, 2 Süper Kupa ve 1 Lig Kupası şampiyonlukları bulunan AEK, 1976-77 sezonunda UEFA Kupası'nda yarı final oynayarak ülke tarihine adını yazdırdı. 
     
</TEXT>
</DOC>
