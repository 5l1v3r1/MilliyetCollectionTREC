<DOC>
<DOCNO> 295390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/guncel/gun90.html </URL>
<DATE> 2004/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

İbrahim Tatlıses'e davet .. 

İbrahim Tatlıses dertli mi dertli. Diyor ki... 
"Bu yazar-çizer bana taktı, ellerinde bir kalem, ha bire bana vurup duruyorlar...""Hiç düşündünüz mü bu adam giderse ne yazacaksınız " "Benim ne köşem var, ne yazacak bir yerim..." 
İbrahim Bey bu konuda hem haklı, hem haksız... Bahsettiği bu bazı yazarlar, birisi hakkında genelde "kötü ya da sansasyonel" bir durum olmadıkça yazı yazmazlar. Birileri İbrahim Tatlıses ile ilgili bir yazı yazmışsa, İbo ya birini dövmüştür ya da işin içine silahlar bkz çalıştığı gece kulübünde ateş edilmesi karışmıştır... Ayrıca Türkiye'de yazarların, her konuda fikir yürütme hakkı vardır. Bir gün en ağır bir Avrupa Birliği yazısından sonra, ertesi gün İbrahim Tatlıses-Asena ikilisinin yapması ve yapmaması gerekenler hakkında bir "külliyat" yayımlayabilirler. Bilindiği gibi Türkiye, herkesin her konu hakkında bilgi sahibi olduğu tek ülkedir... Haksız olduğu konuya gelince zamanında gazetesi de, köşesi de, televizyonu da vardı. Bir insanın kendisini ifade edebilmesi için topa, tüfeğe ihtiyacı yoktur. Yani daha büyük gazete, daha büyük televizyon sahibi olması, kendisini haklı çıkarmaz ya da yaptığı yanlışları düzeltmez. "Köşe" denilen şey birileriyle "kora kor" savaşma, atışma yeri değildir... 
Fakat her şeye rağmen diyoruz ki Sayın İbrahim Tatlıses, artık "bir köşem bile yok, anlıyor musun " diye üzülmenize gerek kalmadı, işte size köşe... SerinDuruş olarak biz haftada bir gün köşemizi sizinle paylaşmaya hazırız. Alıp da mezara götürecek halimiz yok ya, "mağdur" olmuş ve olanağı olmayan birine bu fırsatı vermek gerekir diye düşünüyoruz... İbrahim Bey yazınızı bekliyoruz, çok uzun olmasın lütfen... Saygılar bizden... 

Ben sana başkan olamazsın demedim, adam olamazsın dedim .. 
George Bush oğlu Bush'a 

Not ettik .. 

Fener Rum Patriği, Amerikan Büyükelçiliğinde verilen davete "Ekümenik" sıfatıyla davet edilince ortalık karıştı. Hükümet, "davete katılmayın" diye bir karar çıkardı, ABD Dış İşleri Bakanlığı da "not ettik " diye bir açıklama yaptı ki anlayan beri gelsin. Biz de ABD hakkında bugüne dek "not ettiklerimize" bir bakalım dedik... 
1 Olmayan bulunamayan kimyasal silahlar yüzünden bir ülkenin işgali... 
2 O ülkede yaşayanlara yapılanlar... 
3 O ülkede görevli askerlerin bulunduğu yere baskın yapmaları başlarına çuval geçirmeleri... 
4 Birinci tezkere çıkmayınca koskoca bir ülkenin özür dilemesini istemeleri... 
5 Afganistan'da yakalanan ve Guantanamo üssünde tutuklu bulunanlara yapılan ve "yok artık " dedirten türden insan hakları ihlalleri... 
Bu notlar uzar gider, boşuna daha fazla kasmayalım... 

Efor Gerektirir 
"Beş parmak birbirinden ayrılır mı .." b b b b 
</TEXT>
</DOC>
