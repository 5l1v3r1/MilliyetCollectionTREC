<DOC>
<DOCNO> 298585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sonyas03.html </URL>
<DATE> 2004/12/17/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
Soğuk hava kalp krizini tetikliyor 
</HEADLINE>
<TEXT>

     Demet ÖZTÜRK DHA 

KIŞIN aşırı soğukların başta yaşlılar ve çocuklar olmak üzere sağlığı olumsuz etkilediği, soğuk havada ağır iş yapmanın kalp krizini tetiklediği belirtildi. 
     Kayseri SSK Bölge Hastanesi Kardiyoloji Uzmanı Dr. Hasan Vural, "Kalp hastalığı ya da yüksek tansiyonunuz varsa, soğuk havada dışarda ağır işler yapmayın. Soğuk havalar kalbe ekstradan yük bindireceği için kalp krizi riskini tetikler. Rüzgarın hızı artıkça vücudun ısı kaybı da hızlanır. Havaların soğumasıyla birlikte kalp rahatsızlıkları iki kat arttı. Kalp krizi nedeniyle hastanemize yapılan başvurularda da artış var'' dedi. 
     Yaşlı kişilerde vücudun hava sıcaklığına uyum gösterme yeteneğinin azaldığını hatırlatan Dr. Vural, "Bu nedenle yaşlıların aşırı soğuklardan ve aşırı sıcaklardan korunması gerekir'' dedi. 
     Yaşını doldurmamış bebeklerin de soğuklardan korunması gerektiğini kaydeden Dr. Hasan Vural, bebeklerin vücut ısısını yetişkinlerden daha hızlı kaybettiği hatırlattı. 
     
</TEXT>
</DOC>
