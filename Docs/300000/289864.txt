<DOC>
<DOCNO> 289864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sonspo02.html </URL>
<DATE> 2004/11/18/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Daum’un ilkesi sabır 
</HEADLINE>
<TEXT>

     Trabzonspor'un saldıracağını düşünen Daum, oyuncularından sabırlı olmalarını istedi. Alman hoca, Hooijdonk konusunda da kararsız 
     
     Alex’e özel görev 
     Trabzonspor ile cumartesi günü Avni Aker’de zorlu bir mücadeleye çıkacak olan Fenerbahçe’de, teknik direktör Daum, günlerdir taktik çalışıyor. Bu önemli deplasmandan kazançlı dönmek için planlar yapan Alman hocanın, Lyon ve Büyükşehir Belediyesi Ankaraspor maçlarındaki gibi orta sahayı kalabalık tutup, rakibi önce durdurmayı, ardından vurmayı planladığı belirlendi. Forvette Nobre’yi tek bırakmayı düşünen Daum, Alex’in paslarıyla kontrataktan sonuca gitmeyi hedefliyor. 
     
     Toplantı yapacak 
     Rakiplerinin evinde mutlak kazanmak isteyeceğini hesap eden tecrübeli teknik adamın, oyuncularından sabırlı davranıp, oyun disiplininin elden bırakmamalarını istediği belirtildi. 10 gün sonra ilk kez bugün tam takım çalışma şansı bulacak olan Alman hoca, idman öncesi oyuncularıyla bir toplantı yapıp, bazı uyarılarda bulunacak. Fenerbahçe Teknik Direktörü’nü düşündüren tek konu, Hooijdonk’u ilk 11’de oynatıp, oynatmamak. Daum’un kesin kararını maç günü vermesi bekleniyor. 
     
</TEXT>
</DOC>
