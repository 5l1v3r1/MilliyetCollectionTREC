<DOC>
<DOCNO> 281609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/son/sonspo37.html </URL>
<DATE> 2004/10/19/ </DATE>
<TIME> 23.55 </TIME>
<AUTHOR>  </AUTHOR>
<HEADLINE>
Fenerbahçe 1 - Olympique Lyon 3 maç bitti 
</HEADLINE>
<TEXT>

     Avrupa Şampiyonlar Ligi D Grubu maçında Fenerbahçe, Olmypique Lyon'a sahasında 3-1 yenildi. 
     Karşılaşmanın ikinci yarısının ilk dakikalarında oyunda yüksek bir tempo yaşanırken, arka arkaya gol pozisyonları oldu. İkinci yarıya Deniz'in yerine Mehmet'i alarak başlayan Fenerbahçe, ilk 5 dakikada sağ kanattan bu oyuncunun, sol tanattan da Ümit'in ortalarıyla rakip kalede gol aradı. Bu ortalarda toplar konuk ekibin savunmasından dönerken, Nobre'nin bir şutu da kalecide kaldı. 52. dakikadan itibaren arka arkaya gelen Lyon atakları karşısında bunalan Fenerbahçe, 55. dakikada Juninho, 66. dakikada da Cris'in gollerine engel olamayınca, bir anda 2-0 geriye düştü. İkinci golden 2 dakika sonra Nobre'nin golüyle farkı bire indiren Fenerbahçe, 70. dakikada Alex ile önemli bir gol pozisyonundan yararlanamadı. Sarı-lacivertliler, beraberliği yakalamaya çalışırken, 87. dakikada Frau'nun golüne de engel olamadı ve karşılaşmadan 3-1 yenik ayrıldı. 
     
     
     İLK YARI 

     27. dakikada soldan Tuncay'ın ceza alanına gönderdiği top, kaleci Coupet'in kucağında kaldı. 
     28. dakikada Malouda'nın sağdan kullandığı korner atışında, kalesinden çıkan Rüştü topu kontrol etmek isterken elinden kaçırdı. Ancak tecrübeli kaleci, hemen ikinci hamleyi yaparak topa sahip oldu. 
     33. dakikada Govou sağdan korner çizgisine kadar inerek ceza alanındaki Essien'e topu çıkardı. Bu futbolcunun sert şutunda Luciano'ya çarpan ve kale alanı içine doğru yükselen topu Serkan kafayla kornere gönderdi. 
     40. dakikada Alex'in soldan kullandığı korner atışında, savunmanın uzaklaştırmaya çalıştığı topa ceza yayı üzerinde sahip olan Tuncay'ın sert vuruşunda, meşin yuvarlak üstten auta gitti. 
     41. dakikada orta sahadan uzun pasta Servet ve Luciano'nun arasından geçen topla buluşan Govou, bir anda kaleci Rüştü ile karşı karşıya kaldı. Ceza alanına girmeden topu kalecinin üzerinden aşırmak isteyen Govou kötü vurunca, kaleci Rüştü meşin yuvarlağa sahip oldu. 
     45. dakikada Juninho'nun ceza alanı dışından sert şutunda, kaleci Rüştü topa sahip oldu. 
     
     
     İKİNCİ YARI 

     52. dakikada Juninho'nun pasında ceza alanı sol çaprazında boş pozisyonda topla buluşan Wiltord, kötü bir vuruşla meşin yuvarlağı üstten auat attı. 
     53. dakikada Nobre'nin ceza alanı dışından sert şutunda, yerden giden topu kaleci Coupet yatarak kontrol etti. 
     53. dakikada Govou'nun sağdan ortasında savunmaya çarpan topla ceza alanı dışında buluşan Essien'in sert vuruşunda, kaleci Rüştü topu uzaklaştırdı. Solda topa sahip olan Malouda'nın vuruşunda, kaleye parelel giden meşin yuvarlak auta çıktı. 
     55. dakikada Wiltord'un pasında ceza yayı önünde topla buluşan Juninho'nun sert vuruşunda, üst direğe çarpan top filelere gitti 0-1. 
     56. dakikada Govou'nun sağdan ortasında, altı pasta Malouda'nın kafa vuruşunda top yandan auta gitti. 
     57. dakikada Malouda'nın soldan ortasında kaleye paralel giden topa altı pasta Govou dokunamayınca, konuk ekip önemli bir gol pozisyonundan yararlanamamış oldu. 
     60. dakikada Juninho'nun ceza alanının hemen dışında sol çaprazdan kullandığı serbest vuruşta, savunmanın uzaklaştırmak istediği topu önünde bulan Reveillere'nin ceza alanı dışından sert şutunda, meşin yuvarlak yandan auta çıktı. 
     66. dakikada Juninho'nun soldan kullandığı korner atışında, savunmanın uzaklaştırmak istediği topu ceza alanı içinde Essien kafayla Cris'e gönderdi. Cris müsait durumda kafayla meşin yuvarlağı filelere göndererek farkı ikiye çıkardı 0-2. 
     68. dakikada altıpas içinde Van Hooijdonk, kaleciyle karşı karşıya kaldığı pozisyonda kafayı vurdu, top kaleci Coupet'den döndü. Dönen topla sol çaprazda buluşan Tuncay, kale içine ortaladı. Arka direkte müsait durumdaki Nobre, gelişine yerden bir vuruşla topu ağlara göndererek, farkı bire indirdi 1-2. 
     70. dakikada soldan çalımlarla gelen Tuncay'ın pasında, ceza alanına giren Alex, öne çıkan kalecinin üzerinden topu aşırmak istedi. Ancak kaleci Coupet son anda topu kornere attı. 
     77. dakikada Juninho'nun ceza alanı dışından sert vuruşunda, top kaleci Rüştü'de kaldı. 
     83. dakikada Essien'in ceza alanı dışından sert vuruşunda, savunmadan seken top kaleci Rüştü'nün kucağında kaldı. 
     87. dakikada ceza alanı içinde kaleci Rüştü ile karşı karşıya kalan Malouda'nın vuruşunda, Rüştü ayağıyla müdahale ederek topu uzaklaştırdı. 
     87. dakikada sol çaprazdan ceza alanına giren Wiltord, topu müsait durumdaki Frau'ya çıkardı. Bu futbolcu gelişine sert bir vuruşla topu ağlara göndererek, farkı yeniden ikiye çıkardı 1-3. 


     KÜNYE 
     

FENERBAHÇE 1 - OLYMPIQUE LYON 3 Stat Fenerbahçe Şükrü Saracoğlu Hakemler Iouri Baskakov xxx, Tihon Kalugın xxx, Vladimir Bobyk xxx Rusya Fenerbahçe Rüştü xx, Serkan xx, Luciano xx, Servet xx, Ümit xx, Aurelio xx, Deniz x Dk. 46 Mehmet xx , Nobre xx, Alex xx, Tuncay xx, Van Hooijdonk xx Olympique Lyon Coupet xxx, Reveillere xxx, Cris xxx, Caçapa xx, Abidal xx, Essien xxx, Diarra xxx, Juninho xxx Dk. 79 Diatta x , Govou xx Dk. 85 Frau xx , Malouda xxx, Wiltord xxx Nilmar Goller Dk. 55 Juninho, Dk. 66 Cris, Dk. 68 Nobre, Dk. 87 Frau Sarı Kartlar Dk. 13 Diarra, Dk. 88 Cris Olympique Lyon , Dk. 80 Serkan Fenerbahçe      
</TEXT>
</DOC>
