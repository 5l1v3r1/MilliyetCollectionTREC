<DOC>
<DOCNO> 275408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sontur36.html </URL>
<DATE> 2004/09/27/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Bolu'da "binbir surat" operasyonu .. 
</HEADLINE>
<TEXT>

     Bolu İl Jandarma Komutanlığı tarafından düzenlenen operasyonda yakalanan ve kendisini ''Emekli Albay'' olarak tanıtan İbrahim Ökçesiz, tutuklandı. 
     Alınan bilgiye göre, Bolu İl Jandarma Komutanlığı'nca gözaltına alınan ve üzerinde başka kişiler adına düzenlenmiş, çok sayıda kimlik belgesi çıkan İbrahim Ökçesiz, sorgusunun tamamlanmasından sonra adliyeye sevk edildi. 
     Ökçesiz, nöbetçi mahkeme tarafından tutuklanarak cezaevine gönderildi. 
     Bolu Jandarma Komutanlığı'na bağlı ekipler, otoyolda silahlı 6 kişi tarafından vurularak parasının gasp edildiğini iddia eden ve kendisini ''Emekli Albay'' diye tanıtan İbrahim Ökçesiz'den kuşkulanarak, yaptıkları araştırma sonucu, zanlının çok sayıda dolandırıcılık suçundan arandığını ortaya çıkarmıştı. 
     
</TEXT>
</DOC>
