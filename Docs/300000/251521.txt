<DOC>
<DOCNO> 251521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/ekonomi/aeko.html </URL>
<DATE> 2004/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamuk - Halk birleşmesinin maliyeti 3 katrilyon lira... 
</HEADLINE>
<TEXT>


Pamukbank'ın Halk Bankası'na devrine ilişkin tasarıya göre, Hazine, TMSF'ye borç olarak verebileceği miktarı 3 katrilyon artıracak. Bu kaynak özkaynak açığını kapatmada kullanılacak 

ANKARA Milliyet 

Pamukbank'ın Halkbank'a devredilmesinin tahmini maliyeti 3 katrilyon lira olarak belirlendi. Pamukbank'ın özkaynak açığının kapatılması için Hazine'nin ihraç edebileceği özel tertip tahvil miktarı 1.5 katrilyon liradan 4.5 katrilyon liraya çekilecek. 
IMF'ye verilen sözler arasında yer alan Pamukbank'ın Halk Bankası'na devrini öngören yasa tasarısı TBMM Başkanlığı'na sunuldu. Tasarının 6. maddesinde yapılan düzenlemeyle Hazine'nin ihraç edebileceği özel tertip tahvil miktarını belirleyen bütçede kanun hükmünde değişiklik yapılacak. 2004 yılı Bütçe Kanunu'nun 25. maddesinde başlangıç ödeneklerinin yüzde 1'i olarak ifade edilen özel tertip tahvil limiti yüzde 3'e çekilerek Hazine'nin özel tertip tahvil ihraç limiti 4.5 katrilyon liraya çıkarılmış olacak. Hazine, Tasarruf Mevduatı Sigorta Fonu'na TMSF ikrazen borç vereceği 3 katrilyon liralık tahville Pamukbank'ın özkaynak açığını kapatarak Halk - Pamukbank birleşmesini sağlayacak. TMSF ve Halkbank, devir işleminin kesinleşmesinden sonra kesin özkaynak açığı üzerinden mahsuplaşacaklar. 

Özelleşmede iki yıl rötar 
Pamukbank, tüm aktif ve pasifleri ile bilanço dışı yükümlülükleriyle birlikte Halkbank'a devredilecek. Bunun için iki banka ve TMSF arasında protokol yapılması yeterli olacak. Tasarının ana hatları şöyle 
Devirle ilgili yapılacak işlemlere ilişkin olarak düzenlenecek k ğıtlar, her türlü vergi, resim ve harçtan istisna tutulacak. Ticaret siciline tescil ve Sermaye Piyasası Kurulu kayıt işlemlerinden ücret alınmayacak. En az maliyetle tamamlanması için devirle ilgili işlemlerde Tüketicinin Korunması, İşyeri Açma, Belediye Gelirleri ve İş Kanunları uygulanmayacak.Ziraat ve Halk Bank'ın yönetim, denetim ve tasfiye kurulu üyeleri dahil özel hukuk hükümlerine tabi tüm personelinin mali ve sosyal hakları eğitim durumu, unvanı, görevin önemi, k r - zarar durumu, özel sektör bankalarında çalışan emsali personelin ücret seviyesi gibi kriterler dikkate alınarak, bankaların genel kurullarınca belirlenecek.Kapsama dahil personel için belirlenecek her türlü maaş, aylık, ücret, ek ücret benzeri bütün mali ve sosyal ödemeye üst sınır getirilecek. Buna göre yapılan ödemelerin 6 aylık net ortalamasının toplamı Başbakanlık Müsteşarı'na yapılan ödemelerin 6 aylık net ortalamasının üç katını geçemeyecek.Ziraat, Halk ve Emlakbank'a borcu olan firmalar, borçlarını yeni ödeme planına bağlasa bile banka alacaklarına ilişkin sorumluluğu bulunanlar hakkındaki hukuki süreç korunacak. Ziraat, Halk ve Emlak Bankası ile TMSF'ye devredilen bankalar, kredileri kısmen veya tamamen iştirake çeviremeyecekler.Ziraat, Halk bankalarının özelleştirmelerinin tamamlanmasına ilişkin süre 3 yıldan 5 yıla çıkarılacak. Çalışanların maaşları sınırlandırılırken sosyal haklar genel kurullarda belirlenecek. 

Emeklilere yüzde 20 fazla tazminat Pamukbank'ın Halkbank'a devrinin tamamlanmasından sonra Halk Bankası yönetimi bildirimsiz olarak istediği personeli işten çıkarabilecek. Pamukbank'tan devrolanlar da dahil Halk, Ziraat ve Emlakbank'taki personelin emekliliğe teşviği için yüzde 20 zamlı tazminat alabilecek. Tasarıda bu olanaktan yararlanma süresi yasanın yayımından sonraki 3 ay şeklinde belirlendi. 
Bakanlar Kurulu, gerekirse bu süreyi üç ay daha uzatabilecek. Bu tür personel, kamu bankaları ile kamu kurum ve kuruluşlarında yeniden istihdam edilemeyecek. Halkbank yönetimi, sendika temsilcisine, çalışma bölge müdürlüğüne ve Türkiye İş Kurumu'na bir ay önceden haber vermeden personelin sözleşmesini feshedebilecek. Bildirimsiz işten çıkarma kararlarında şube sayısı ve norm kadro ile ekonomik, teknolojik ve organizasyon değişikliği sonucu doğabilecek benzeri nedenler aranacak. 
Ayrıca banka yönetimi kendisine tanınan bu yetkiyi daha alt organlara devredebilecek. İşten çıkarılanların Danıştay'a dava açmaması için anlaşmazlıklarda "iş mahkemeleri görevlidir" ibaresi konularak personelin idari mahkemelere gitmesinin engellendiği dikkat çekti. 

Devirle 24.4 katrilyonluk bir banka oluşacak milyar TL Pamukbank Mart 2004 Halkbank 1955 Kuruluş yılı 1955 4.559.769 Aktif toplamı 4.559.769 621.427 Krediler 621.427 98.940 Takipteki krediler 98.940 4.527.047 Mevduat 4.527.047 -1.873.864 Özkaynaklar -1.873.864 472.767 Ödenmiş sermaye 472.767 -13.658 Net kar zarar -13.658 172 Şube sayısı 172 1.895 Personel erkek 1.895 2.040 Personel kadın 2.040 3.935 Personel toplamı 3.935 



</TEXT>
</DOC>
