<DOC>
<DOCNO> 282796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/sontur29.html </URL>
<DATE> 2004/10/23/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Anız yangını can alıyordu... 
</HEADLINE>
<TEXT>

     Sivas'ta, bir tarlada çıkan anız yangınında, 4 yaşındaki bir çocuk yanarak ağır yaralandı. 
     AA muhabirinin aldığı bilgiye göre, Doğukent Mahallesi'nde sahibinin kimliği öğrenilemeyen bir tarlada anız yangını çıktı. 
     Rüzgarın da etkisiyle büyüyerek tarlanın tamamına yayılan yangında, arazide bulunan 4 yaşındaki Hazar Erdoğdu'nun elbiseleri tutuştu. Alevler arasında kalan çocuk, çığlıklarını duyan vatandaşlar tarafından alevler arasından kurtarıldı. 
     Acil Servis tarafından ilk müdahalesi tarlada yapılan küçük Hazar, daha sonra Cumhuriyet Üniversitesi Tıp Fakültesi Araştırma Hastanesi'ne kaldırıldı. 
     Burada tedavi altına alınan Erdoğdu'nun vücudunun büyük bölümünün 1. derecede yandığı bildirildi. 
     Yetkililer, Hazar'ın annesi Hülya Erdoğdu'nun yeni doğum yaptığını ve çocuğunun yandığını bilmediğini söylediler. 
     İtfaiye ekipleri tarafından söndürülen anız yangınıyla ilgili soruşturma başlatıldı. 
     
</TEXT>
</DOC>
