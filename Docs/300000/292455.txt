<DOC>
<DOCNO> 292455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sontur32.html </URL>
<DATE> 2004/11/26/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Sakarya Üniversitesi sekreterine silahlı saldırı .. 
</HEADLINE>
<TEXT>

     Sakarya Üniversitesi SAÜ Beden Eğitimi ve Spor Yüksek Okulu BESYO Sekreteri Filiz Ergin, tabancayla vurularak ağır yaralandı. 
     AA muhabirinin aldığı bilgiye göre, Sapanca İlçesi'nin Kırkpınar Beldesi'nde, Filiz Ergin 41 , 54 TA 740 plakalı otomobiliyle seyir halindeyken, arkadan bir aracın çarpması üzerine, otomobili durdurup inmek istedi. Bu sırada, Ergin'e henüz kimlikleri belirlenemeyen kişi ya da kişilerce 2 el ateş açıldı. 
     Ağır yaralanan Ergin, Kocaeli Üniversitesi Tıp Fakültesi Hastanesi'nde tedavi altına alındı. 
     Yetkililer, Ergin'i vuran kişilerin çarpan otomobilden inmiş olabileceğini, ancak bu konuda kesin bilgiye ulaşamadıklarını söylediler. 
     Olayla ilgili soruşturma sürüyor. 

     
</TEXT>
</DOC>
