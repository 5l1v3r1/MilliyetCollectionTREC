<DOC>
<DOCNO> 264726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/soneko32.html </URL>
<DATE> 2004/08/19/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Dinç Bilgin'in damadı üzerine kayıtlı tekne satıldı... 
</HEADLINE>
<TEXT>

     Tasarruf Mevduatı Sigorta Fonu'nun TMSF , Etibank'ın devlete olan borçlarından dolayı el koyduğu mallar arasında yer alan, banka eski sahibi Dinç Bilgin'in damadı üzerine kayıtlı tekne, 45 milyar liraya satıldı. 
     TMSF'nin Esentepe'deki merkezinde gerçekleştirilen ve 11 kişinin teminat yatırmadan katıldığı açık artırmada, Beylikdüzü Bayındırbank deposunda bulunan tekne, 18 milyar 350 milyon lira bedelle satışa sunuldu. 
     Çekişmeli geçen açık artırmada tekne, Turan Bayanay tarafından satın alındı. Mesleğini açıklamayan Bayanay, tekneyi kendisi için aldığını söyledi. 
     Turan Bayanay'ın yarın mesai bitimine kadar tekne bedeli olan 45 milyar lirayı TMSF'ye peşin olarak ödemesi gerekiyor. 
     Dinç Bilgin'in damadı Clifford Holmes Polley'in üzerine kayıtlı 8.60 metre boy ve 2.40 metre enindeki fiberglas teknede, küçük bir başaltı kamarası ve 100 beygir gücünde 2 adet içten takma kuyruklu motor bulunuyor. 
     
</TEXT>
</DOC>
