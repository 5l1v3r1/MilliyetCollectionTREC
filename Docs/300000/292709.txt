<DOC>
<DOCNO> 292709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/son/sonyas10.html </URL>
<DATE> 2004/11/27/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Sibel Kekilli Örnek alınan kişi konumuna geldim... 
</HEADLINE>
<TEXT>

     ''Gegen die Wand'' Duvara Karşı filmindeki oyunculuğuyla Almanya'da çeşitli ödüller alan Sibel Kekilli, ''örnek alınan kişi'' konumuna geldiğini söyledi. 
     Kekilli, Focus dergisine yaptığı açıklamada, ''birçok Türk kızı için bir çeşit örnek olmaktan gurur duyduğunu'' belirterek, ''İstemesem de, örnek alınan kişi konumuna geldim'' dedi. 
     Ailesiyle ilişkilerinin düzelmesi için biraz daha zamana ihtiyaç bulunduğunu kaydeden Kekilli, ailelerde kızlara yönelik baskılardan yakındı ve ''özgür olmak isteyen çoğu kızın evlerini terketmeye çalıştıklarının doğru olduğunu'' söyledi. 
     Kekilli, küçüklüğünde İslamiyet'e hayran olduğunu, hatta başını örtmeyi bile düşündüğünü, şimdi ise dini inançlarını tümüyle kaybettiğini belirtti. 
     Berlin Film Festivali Berlinale'de ''Altın Ayı'', daha sonra da en iyi kadın oyuncu dalında Almanya'nın en önemli sinema ödülü olan ''Bambi''yi alan Kekilli'nin ailesi ile arası, daha önce bazı porno filmlerinde oynadığının ortaya çıkmasından sonra bozulmuştu. 
     
</TEXT>
</DOC>
