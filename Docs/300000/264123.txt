<DOC>
<DOCNO> 264123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/17/son/sonsiy03.html </URL>
<DATE> 2004/08/17/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
ANAP'lı Başkan'dan AKP'ye teşekkür ziyareti... 
</HEADLINE>
<TEXT>

     Antalya'nın Alanya İlçesi Belediye Başkanı Hasan Sipahioğlu, AK Parti İlçe Teşkilatı'na teşekkür ziyareti yaptı. 
     AK Parti İlçe Başkanı Kemal Kaçmaz ile bir süre görüşen ANAP'lı Belediye Başkanı Sipahioğlu, gazetecilere yaptığı açıklamada, Alanya Belediyesi'nin Hazine'ye yaklaşık 35 trilyon liralık borcu bulunduğunu, bu nedenle bir süredir Hazine'den gelen belediye paylarından yapılan yüzde 60 ile 40 arasındaki kesintinin belediyeyi büyük sıkıntıya soktuğunu söyledi. 
     Sipahioğlu, Başbakan Recep Tayyip Erdoğan'ın, borçlu olan belediyelerin İller Bankası paylarının üç ay kesilmemesi talimatı verdiğini ve bunun üzerine, Alanya Belediyesi'ne geçen ay İller Bankası payının kesintiye uğramadan 400 milyar lira olarak gönderildiğini bildirdi. Başkan Sipahioğlu, şunları kaydetti 
     ''Bu ay ve önümüzdeki aylarda da belediye paylarının kesintisiz olarak gönderilmesini bekliyoruz. Bu kesintinin yapılmaması nedeniyle AK Parti İlçe Başkanı Kemal Kaçmaz'a teşekkür etmek istedim.'' 
     
</TEXT>
</DOC>
