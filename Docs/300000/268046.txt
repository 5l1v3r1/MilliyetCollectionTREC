<DOC>
<DOCNO> 268046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/yasam/yas02.html </URL>
<DATE> 2004/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
6 kişiye 'can' oldu 
</HEADLINE>
<TEXT>


Alanya'da trafik kazasında ölen Rus gencin organları AKP'li Hamidi'nin de aralarında bulunduğu 6 kişiye nakledildi... 

ÖNDER YILMAZ Ankara 

Türkiye'de bir ilke imza atan Başkent Üniversitesi Rektörü Mehmet Haberal başkanlığındaki ekip, beyin ölümü gerçekleşen Anton Cepteeof adlı Rus gencin organlarını aynı anda, aynı hastanede, altı hastaya nakletti. Böbreklerinden biri de nakil sırası bekleyen AKP Mardin Milletvekili Beşir Hamidi'ye takıldı. Alanya'da tatil yapan Cepteeof 15 trafik kazası sonucu Alanya Başkent Üniversitesi Hastanesi'ne kaldırıldı. Beyin ölümü gerçekleşen Cepteeof'un ailesi organlarını bağışladı. Geçen pazar Alanya'ya giden Haberal ve ekibi, Rus gencin karaciğer, kalp, iki böbrek ve iki göz korneasını alarak Ankara'ya döndü. Cepteeof'un böbreklerinden biri 1.5 yıldır nakil bekleyen Hamidi'ye nakledildi. 

'Dinen sakıncası yok' 
Hamidi, bağışlanan organın yabancı birine ait olmasının dinen sakıncası olmadığını belirterek, "Ben de organlarımı bağışladım"dedi. 


</TEXT>
</DOC>
