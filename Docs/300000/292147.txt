<DOC>
<DOCNO> 292147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sontur42.html </URL>
<DATE> 2004/11/25/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Emniyet Müdürü'nden dayak iddiasına, adli ve idari araştırma .. 
</HEADLINE>
<TEXT>

     Zonguldak İl Emniyet Müdürü Mustafa Öncül, Ereğli Emniyet Müdürü Ünal Şahin hakkında bazı ulusal gazetelerde bugün yayınlanan iki işadamını dövdüğü iddiaları ilgili çok yönlü adli ve idari araştırma başlattıklarını bildirdi. 
     Öncül, AA muhabirine yaptığı açıklamada, Ereğli Emniyet Müdürü Şahin ile ilgili iddiaların doğru olup olmadığının araştırıldığını, konuyla ilgili gelişmelerin gelecek günlerde netlik kazanabileceğini belirtti. 
     Araştırmaya yeni başlandığından iddialara ilişkin henüz bir şey söylenemeyeceğini ifade eden Öncül, Şahin'in açığa alınması gibi bir durumun söz konusu olmadığını söyledi. 
     Bazı ulusal gazetelerde yayınlanan haberde, Şahin'in, sevgilisi olduğu iddia edilen G.Y'nin eski erkek arkadaşlarını makam odasına çağırarak dövdüğü öne sürülmüştü. 
     
</TEXT>
</DOC>
