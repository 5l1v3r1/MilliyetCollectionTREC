<DOC>
<DOCNO> 267383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/son/sonspo17.html </URL>
<DATE> 2004/08/29/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Yalçınkaya 2008'de Olimpiyat Şampiyonuyum... 
</HEADLINE>
<TEXT>

     28. Yaz Olimpiyat Oyunları'nda boksta 48 kiloda gümüş madalya kazanan Atagün Yalçınkaya, ''2008'de Olimpiyat şampiyonuyum'' dedi. 
     Atagün Yalçınkaya, olimpiyat şampiyonluğunu çok istediğini belirterek, ''Ama olmadı. 2008'de Pekin'de yapılacak oyunlarda altın madalya alacağımıza söz veriyorum'' diye konuştu. 
     Devlet Bakanı ve Başbakan Yardımcısı Mehmet Ali Şahin ise Atagün'ün çok genç bir sporcu olduğunu hatırlatarak, şöyle konuştu 
     ''Atagün'den bu kadarını beklemiyorduk. Yürekle, cesaretle milletimizi çok iyi temsil etti. Olimpiyat şampiyonluğunu 4 sene erteledi. Pekin'de de görevini yaparak altın madalya kazanacak. 
     Gençlik ve Spor Genel Müdürü Mehmet Atalay da Atagün'ün amcalarıyla ve ağabeyileriyle çok iyi dövüştüğünü ifade ederek, ''Finale kadar hepsini yendi. Bu yüreğiyle gönlümüzdeki şampiyondur'' dedi. 
     Boks Federasyonu Başkanı Caner Doğaneli, Atagün'ün Muhammed Ali'den sonra olimpiyatlarda en genç finalist olarak tarihe geçtiğini vurgulayarak, ''Çok tecrübeli rakibi karşısında az sayı farkıyla kaybetti. Atagün, yapacağını yaptı. 2008'de en az 3-4 sıklette finale çıkacağımıza söz veriyorum'' diye konuştu. 
     
</TEXT>
</DOC>
