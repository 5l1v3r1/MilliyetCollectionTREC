<DOC>
<DOCNO> 280934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/yazar/guclu.html </URL>
<DATE> 2004/10/17/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Hükümet, öğrenci sorunlarına neden duyarsız 
</HEADLINE>
<TEXT>


Toplumun en sıkıntılı kesimi hiç kuşkusuz gençler. Bir dokunun, bin ah işitin. Türkiye'nin neresine giderseniz gidin, durum farklı değil. 
Yeri geldiğinde "En büyük zenginliğimiz gençlerimiz" diye gurur duyuyoruz. AB'ye alınma gerekçelerimizin en önemlilerinden birisi de yine gençlerimiz. Ama onlar mutsuzlar. Hem de çok. Üstelik ilgilenenleri de yok. 
Gençler neden mutsuz İsterseniz gelin önce onlara bir göz atalım 
Öğrenim olanaklarından yeterince yararlanamıyorlar.İstedikleri alanda öğrenim göremiyorlar.Okusalar da okumasalar da en önemli sorunları işsizlik.Üniversiteye girişte adil bir yarış yok. Katillerin, hortumcuların affedildiği bir ortamda onlara yeni bir sınav hakkı tanınmıyor.Hayata küsler. Sosyal etkinliklerin çok uzağındalar.Spor yapacakları ortam neredeyse yok gibi.Karşı cinsle diyaloglarında büyük sorunları var.Zor hayat koşulları, evliliği pek çoğu için hayal haline getirdi.Hangi eğitim düzeyinde ve hangi konumda olurlarsa olsunlar dertlerini anlatacakları bir muhatap bulamıyorlar. 

Çözüm istiyorlar 
Çocukları mutsuzken, ailelerin mutlu olmaları elbette beklenemez. Onlar da çocuklarıyla birlikte zor günler geçiriyor. 
İşte bu yüzden, hükümetin bundan sonra açacağı paketlerden ilki gençlere yönelik olmalıdır. 
Mesela onları en çok ne sevindirebilir 
40-50 bin öğretmen alımının yapılacağıÖğrenci affı için TBMM'nin harekete geçeceğiOkuma yazma bilmeyen gencin kalmayacağıMesleği olmayan her gence, önce bir meslek öğretileceği, ardından istihdam edileceğiYeni iş kurana, yeni ev kurana faizsiz ve uzun vadeli kredi verileceğiÜniversiteye girişin bu yıl kesinlikle değişeceğiBursların artırılacağıÜreten, üretime katkıda bulunan her meslekten on binlerce genç yatırımcıya AB ve Dünya Bankası fonlarından, proje karşılığı işletme kredisi verileceği açıklanıp gereği yerine getirilirse, eminim bu sevinç dalgası tüm ülkeyi huzura boğacaktır. 
Ama sanki AKP de, hani o hep eleştirdiği köhne siyaset anlayışının peşinden gidiyor. Oya yönelik reform paketlerini, şimdi açmak yerine, seçim öncesine saklıyor. 
Bu siyaset anlayışı, belki onlara bir seçim daha kazandırır. Ama hepsi o kadar. Önceki deneyimler onu gösteriyor. 

DYP'nin gizli kozu 
DYP Genel Başkanı Mehmet Ağar, çarşamba günü Genç Bakış'ta konuğumuzdu. "İktidara geldiğimizde işsizlik sorununu 2 yılda çözeriz" dedi. Nasılını ise açıklamadı. "Ama, hükümet bu projenin sahibi DYP'dir diye kamuoyuna açıklarsa, ülke yararına kendileri ile işbirliğine gireriz" diye konuştu. 
Eğer gençleri mutlu edecekse ve uygulanabilirliği varsa, AKP ve DYP aynı masanın etrafında oturmalıdır. Ağar, projenin içeriği hakkında fazla bilgi vermedi. Ama turizme ve bilişime yönelik olduğu sinyallerini geldi. Sanki tarıma yönelik olanları da vardı. 
Eğer ortada ülkeyi huzura kavuşturacak ciddi projeler varsa, kimsenin kapris yapma lüksü olamaz. İktidar, DYP'nin kapısını çalmalı ve bu projeler açıklanmalıdır. Eğer hayali ise DYP bir daha böyle efelik yapamaz. Yok eğer gerçek ise iktidara büyük bir sorumluluk düşüyor. 
Mademki AB için ulusal bir seferberlik başlattık, hemen herkes elini taşın altına koymalıdır. Bu ortamı yaratacak olan da iktidardır. 
Özetin özeti Gençleri mutsuz olan bir ülkenin mutlu olması beklenemez. Bugün herkes şu soruyu kendisine sormalıdır Gençler için ne yaptık 



</TEXT>
</DOC>
