<DOC>
<DOCNO> 290028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/siyaset/siy03.html </URL>
<DATE> 2004/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Suçta devlet sırrı kalkıyor 
</HEADLINE>
<TEXT>


CMUK tasarısında, "Suça ilişkin bilgiler, devlet sırrı olarak yargıya karşı gizli tutulamayacak" denildi 

ÖNDER YILMAZ Ankara 


Dokunulmazlıkların kaldırılmasına direnen hükümet, Ceza Muhakemeleri Usulü Kanunu CMUK Tasarısı'ndaki vali ve kaymakamlar hakkında doğrudan soruşturma açılması düzenlemesinde geri adım attı. Ancak savcılara, il ve ilçe emniyet müdürleri ile jandarma amirleri hakkında izin almadan soruşturma açma yetkisi tanıdı. 
Yürürlükteki CMUK'ta yer alan, "Zabıta amirleri hakkında h kimlerin görevlerinden dolayı tabi oldukları muhakeme usulü tatbik olunur" ifadesine yer verilmedi. Böylece il ve ilçe emniyet müdürlerinin soruşturulmasında izin şartı kaldırılmış oldu. 

Düzenlemeler 
Tasarıdaki diğer düzenlemeler de şöyle 
Başbakan, bakan ve milletvekilleri, tanık sıfatıyla mahkemeye davet edilecek. Cumhurbaşkanı, tanık olarak beyanını konutunda verecek.Bir suç olgusuna ilişkin bilgiler, "devlet sırrı" olarak mahkemeye karşı gizli tutulamayacak. Ancak cumhurbaşkanı kendisinin tanıklığında bir bilgiyi "devlet sırrı" gerekçesiyle mahkemeye vermeyebilecek.Örgüt suçlarında tanık olarak dinlenecek kişilerin kimlikleri saklı tutulacak.H kim veya savcının kararıyla şüpheli ya da sanığın telefonları 3 ay süreyle dinlenebilecek. Bu süre, en çok 2 kez uzatılacak. Şüphelinin iletişimine aracılık eden kişilerin de telefonları dinlenebilecek. Elde edilecek bilgiler kanıt olarak kullanılacak. 

Gizli görevli 
Soruşturmada delil elde edilmeyen hallerde, gizli görevli kullanılabilecek. Bir kamu görevlisi olan gizli görevlinin kimliği değiştirilebilecek, açığa çıkmaması için bu kimlikle hukuki işlemler yapılabilecek. Gözaltı süresi, yakalama anından itibaren 24 saati geçmeyecek. Tutuklu kişi duruşmaya kelepçesiz getirilecek.Adalet Bakanı, savcıdan kamu davası açılmasını isteyebilecek, bu istem yerine getirilecek.Kadın şüpheli ya da sanık, isterse kadın hekim tarafından muayene edilecek.Askeri yerlerde arama, h kim ve savcı gözetiminde yine askerler tarafından yapılacak. 


</TEXT>
</DOC>
