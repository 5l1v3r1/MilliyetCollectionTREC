<DOC>
<DOCNO> 297250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/soneko30.html </URL>
<DATE> 2004/12/13/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Alman ve İngiliz Borsaları arasındaki görüşmeler sonuç vermedi 
</HEADLINE>
<TEXT>

     Avrupa borsa devini oluşturmak için Alman ve İngiliz Borsaları arasında süren birleşme görüşmeleri başarısızlıkla sonuçlansa da pazarlığın sürdürülmesi kararı alındı. 
     Frankfurt Borsası'nın 2 milyar euroluk önerisini ''gerçek değerini yansıtmıyor. İki şirketin birleşmesinden doğacak sinerjiyi karşılamıyor'' gerekçesiyle reddeden Londra Borsası, Frankfurt Borsası'nın teklifini yükseltmesini bekleyecek. 
     Frankfurt Borsası'nın Londra Borsası ortaklarına hisse başına önerdiği 0 peni, 430 peni olan piyasa fiyatının yüzde 23 üzerinde olsa da, stratejik önemini daha iyi fiyata tahvil etmek isteyen Londra'nın bir süre daha beklemeyi tercih edeceği ifade ediliyor. 
     Alman borsasından yapılan açıklamada ise ''Londra Borsası'nın ortakları ve müşterileri için en iyi öneriyi yaptığımıza inanıyoruz'' denildi. 
     Alman ve İngiliz borsa birleşmesinin Avrupa'nın, New York Borsası'yla rekabeti için gerekli olduğu savunuluyor. 
     Frankfurt Borsası DAX, alım satımlardaki teknolojik avantajıyla Avrupa Borsaları arasında ön planda bulunuyor. 
     
</TEXT>
</DOC>
