<DOC>
<DOCNO> 264886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/siyaset/asiy.html </URL>
<DATE> 2004/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık bilgisayar kullanacak 
</HEADLINE>
<TEXT>


Ecevit, 'büyük ihtiyaç' diyerek bilgisayar siparişi verdi. Bilgisayar öğrendiğini belirten Ecevit, "Siyasetten tam kopamadık" dedi 

ABDULLAH KARAKUŞ Ankara 


Eski Başbakan Bülent Ecevit, geçen yıl ODTÜ Bilim ve Teknoloji Müzesi'ne hediye ettiği "Erika" marka daktilosunun ardından, nihayet bilgisayarla tanışıyor. 
DSP Genel Başkanlığı'nı Zeki Sezer'e bırakarak emekliliğe adım atan Ecevit, Oran'daki evine bilgisayar alıyor. Bilgisayar öğrendiğini belirten Ecevit, "Sipariş için dün önceki gün görüşmelere başladık. Gelip gördüler, nereye kuracaklarına karar vereceğiz. Artık bilgisayar kullanacağız" dedi. Kendilerine artık daha çok zaman ayırabildiklerini kaydeden Ecevit, "Daha rahatız. Günlerimiz iyi geçiyor. Siyasetten de tam anlamıyla kopamadık. Dinlenmeye çalışıyoruz" diye konuştu. 
Bilgisayarın büyük ihtiyaç olduğunu vurgulayan Rahşan Ecevit ise "Eskiden 'Erika'mız vardı. Hep onunla yazılarımızı yazardık. Artık bilgisayar kullanmamız lazım" şeklinde konuştu. 


</TEXT>
</DOC>
