<DOC>
<DOCNO> 292528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/27/magazin/mag01.html </URL>
<DATE> 2004/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni isimlerde anlaşamadılar 
</HEADLINE>
<TEXT>


Hülya Koçyiğit'in favorisi Sanem Çelik. Filiz Akın, Hülya Avşar ve Hande Ataizi'ni beğeniyor 'Sultan' ise Nurgül Yeşilçay'ı tutuyor 

Ali'ce 
ALİ EYÜBOĞLU 

Bircan Usallı Silan, "Yeşilçam'ın kare ası" Türk n Şoray, Hülya Koçyiğit, Fatma Girik ve Filiz Akın'ı "Dört Yapraklı Yonca" adlı kitabında buluşturdu. Kitaptaki sanatçılar, önceki gün önce Beyoğlu D R'daki imza gününde, ardından da Nişantaşı Centro'daki yemekte buluştu. Fatma Girik'in katı-lamadığı yemekte, dört gazetenin magazin yöneticisiyle bir araya gelen Şoray, Koçyiğit ve Akın, sohbete sevdikleri diziler ve yeni kadın oyuncular hakkında konuşarak başladı. 
"Aliye", "Çemberimde Gül Oya" ve "Bir İstanbul Masalı"nı beğenerek izleyen üçlü, yeni kadın oyuncuların en iyileri konusunda anlaşamadı. Türk n Şoray, "Nurgül Yeşilçay", Hülya Koçyiğit "Sanem Çelik", Filiz Akın "Hülya Avşar ve Hande Ataizi" dedi. 

Koçyiğit küsmüş 
Koçyiğit'le Şoray arasındaki sohbette konu, Koçyiğit hakkında çıkan bir başka kitap olan "Film Gibi Yaşadım"a geldi. Şoray, kitabı yazan Feyzan Ersinan'ın kendisinden de görüş almak için aradığını ama ona zaman ayıramadığını söyledi. Şoray, "Acaba bana kırıldı mı " deyince Koçyiğit, "O da kırıldı, ben de" dedi. "Sultan" şoke olup "Gerçekten mi " deyince Koçyiğit yineledi 
"Gerçekten çok kırıldım. Benim için bir şeyler yazmak istememiştir diye düşündüm. İnsan sevdiğine kırılır." 
Şoray, "Hülya haklı... Ben de kırılırdım" deyip, yemek boyunca birçok kez öpüp Koçyiğit'in saçını, yanağını okşadı. Ama Koçyiğit'ten beklediği af çıkmadı. 
Silan, yemeğe katılan emekli büyükelçi ve eski MİT Müsteşarı Sönmez Köksal'dan gecenin önemini belirten bir konuşma yapmasını istedi. Köksal, önce geçiştirdi ama sonra ilginç bir konuşma yaptı 
"Biz alışmışız meslek hayatımız boyunca hep talimatla konuşmaya. Ankara'dan talimat gelir, öyle konuşurduk. Emekli oldum, artık Ankaram Filiz Akın. Talimat geldi, konuşacağım. Filiz Akın'la beraberliğim beni bir efsaneyle tanıştırdı ve benim yaşamımın en renkli bölümünü oluşturdu. Beni bu dünyaya soktuğu için Filiz Akın'a teşekkür ediyorum. Talimat bu kadardı." 

Sultan'ın hayali 
Sinema filmi ve yönetmenlik yapmayı çok özlediğini söyleyen Şoray, kendisinin yanı sıra Hülya Koçyiğit, Müjde Ar gibi arkadaşlarını da oynatmayı istediği 30 kadının öyküsünü çekmek istediğini açıkladı. Fakat Şoray bunun yerine, ekonomik nedenlerle yeni bir diziye başlamak zorunda olduğunu vurguladı. 

Çağan Irmak da gelince.. 
Sevdiği sanatçıların bir arada olduğunu öğrenen yönetmen Çağan Irmak da yemeğe geldi. Dizisini çektiği "Asmalı Konak"ın filmini "Filmografimde hep yazıp yönettiğim filmler olsun istiyorum" diyerek yönetmek istemediğini açıklayan Irmak, kalbini göstererek, "buradan geliyor" dediği sinema aşkını öyle bir anlattı ki, hayranlıkla dinlendi. Sinema tutkusunun, 6 yaşında amcasının sinemasında bobin sarmayla başladığını anlatan Irmak, üniversite yıllığına bir arkadaşının, "Bir gün Türk n Şoray'ın filmini çekeceksin" diye yazdığını açıkladı. 
Irmak'ın, Şoray'ın yönettiği dört filmin önemli sahnelerini kare kare tarif etmesine "Sultan" bile şaştı, kaldı. Irmak, "Çemberimde Gül Oya" dizisini planladığı gibi 39 bölümde bitireceğini, devamını kesinlikle çekmeyeceğini söyledi. Irmak, "12 Eylül darbesiyle birlikte diziyi de bitireceğim" dedi. 


</TEXT>
</DOC>
