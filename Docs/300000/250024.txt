<DOC>
<DOCNO> 250024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/22/son/sontur06.html </URL>
<DATE> 2004/06/22/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Öğretmenler için televizyondan seminer programı başladı... 
</HEADLINE>
<TEXT>

     Milli Eğitim Bakanı Hüseyin Çelik, ilköğretim öğretmenlerine yönelik, ''Günaydın Öğretmenim'' adlı seminer programının ilk yayınına katıldı. 
     Milli Eğitim Bakanlığı EĞİTEK stüdyolarında gerçekleştirilen ve TRT 4 ekranlarından yayına başlayan seminer programı, 30 Haziran'a kadar sürecek. 
     Program kapsamında hergün 09.30-11.30 saatleri arasında eğitim uzmanları ve bürokratlar, eğitimdeki gelişmelere ilişkin öğretmenleri bilgilendirecekler. 
     Programın ilk yayınına katılan Çelik, tüm öğretmenlere iyi tatiller diledi ve bu süreci, yeni eğitim öğretim yılına hazırlanmada verimli kullanmalarını istedi. 
     Değişen dünyaya ayak uydurmak için bakanlık olarak bir dizi çalışma yürüttüklerini ifade eden Çelik, bakanlığın proje ve hedefleri hakkında bilgi verdi. 
     Çelik, her yıl öğretmenlere verilen hizmet içi eğitim seminerlerini, iki yıldır TRT işbirliği ile televizyon yayını şeklinde desteklediklerini belirtti. Çelik, bunun, semineri daha verimli hale getirdiğine inandığını söyledi. 
     
</TEXT>
</DOC>
