<DOC>
<DOCNO> 271267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/siyaset/axsiy02.html </URL>
<DATE> 2004/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zinanın ispatı için 4 erkek şahit gerekli' 
</HEADLINE>
<TEXT>


Diyanet İşleri Başkanı'na göre, bilinir bir hal aldığında zina cezalandırılmalı. Bunun için 4 şahidin olması gerektiğini belirten Bardakoğlu, "Şahitler erkek olmalı" diyor 

ÖNDER YILMAZ Ankara 


Diyanet İşleri Başkanı Ali Bardakoğlu, 2 yıl önce basılan 2 ciltlik "ilmihal" adlı kitapta zina suçunun kanıtlanması için 4 erkek şahit bulunmasının şart olduğunu yazdı. 
Kitabın "haram ve helaller" başlıklı bölümünde, İslam'da zinanın "net" şekilde yasaklandığını anımsatan Bardakoğlu, İslamda cezaları uygulamanın amaç olmadığını belirterek, "Kişileri zinayı işlemeye sevk eden duygu, ortam ve araçların ıslah edilmesi ilkedir. İslamın temel gayesi, suçluların cezalandırılması değil, toplumda suç ortamının oluşmaması, insanların huzur içinde yaşamasıdır" dedi. 
Zinanın aleniyet kazanıp toplumda bilinir bir hal aldığında cezalandırılması gerekliliğine atıfta bulunan Bardakoğlu, "zinanın ispatında, 4 erkek şahit veya suçlunun 4 defa ikrarda bulunması şartı" olduğunu kaydetti. Bardakoğlu, özetle şu ifadeleri kullandı 
"Kuran'da zinanın bir sapma olduğu belirtilmiştir. Böylesi zararlı davranışın sadece ahlaki ve dini müeyyidelerle yasaklanması yeterli olmayacağından Kuran'da zina edenlere bedeni ceza uygulanması da emredilmiştir. Peygamber'in tatbikatında bu konuda bir ayırıma gidilerek, Kuran'da zikredilen bedeni ceza evli olmayan kimselerin zinasına uygulanmış ve ayrıca bu kimseler bulundukları bölge dışına bir yıllığına sürgün edilmiş, zina eden evli erkek ve kadının ise taşlanarak öldürülmesi recm yönünde uygulamalar yapılmıştır. İslam ceza hukukunda da zina suçunun oluşumu, cezanın mahiyeti, şekli, sanık ve suçluların hak ve yükümlülükleri gibi konularda ayrıntılı bir hukuk doktrini meydana gelmiştir. Bu ayrıntıların temel amacı, suçlunun ve toplumun haklarının korunmasında dengenin kurulması, toplumun genel ahlak esaslarının ve kamu düzeninin ihlalinin önlenmesidir." 

Resmi nik h daha iyi 
Kitapta, Prof. Dr. M. Akif Aydın'ın kaleme aldığı ve Bardakoğlu'nun da onay verdiği "aile hayatı" bölümünde de nik hın camide yapılmasının şart olmadığı belirtilerek, şunlar kaydedildi 
"Nik hın mutlaka bir din adamı tarafından kıyılması da gerekmez. Tarafların karşılıklı iradeleri bulunduğu her evlilik, kim tarafından kıyılırsa kıyılsın geçerlidir. Netice olarak, devletin evlenecek kimseleri evlenme ehliyeti ve engelleri bakımından kontrol altında tutması, geçerli bir evliliği sağlayacak aleniyeti temin edip dini - hukuki geçerlilik şartlarını bilen bir görevliye nik hları kıydırması, İslamın ruhuna daha uygun." 


</TEXT>
</DOC>
