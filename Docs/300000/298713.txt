<DOC>
<DOCNO> 298713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/soneko03.html </URL>
<DATE> 2004/12/18/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
SPK Başkanı AB kararını olumlu buluyoruz, süreç yeni başlıyor 
</HEADLINE>
<TEXT>

     Sermaye Piyasası Kurumu SPK Başkanı Doğan Cansızlar, Avrupa Birliği AB ile gelinen süreci olumlu bulduklarını belirterek, ''Bana göre süreç yeni başlıyor. Karamsarlığa gerek yok, bütün mesele süreci iyi yönetmekte'' dedi. 
     Cansızlar, SPK'nın geleneksel toplantıları için geldiği Abant'ta AA muhabirinin sorularını yanıtladı. Doğan Cansızlar, AB sürecinin piyasalara olumlu yansıyacağını belirterek, şunları kaydetti 
     ''Sadece yurtdışından gelecek sermayeyi değil, ülkemizin kendi insanının yatırım şevkini de harekete geçirecek bir süreç. Zamanında yurtdışına giden Türk orijinli sermayenin tekrar döneceği bir süreç yaşayacağız.'' 
     
     ''AB'YE EN HAZIR SEKTÖRLER ARASINDAYIZ'' 
     SPK Başkanı Cansızlar, Abant'taki toplantıda gelecek 3 yıllık sermaye piyasaları yol haritasının şekilleneceğini belirterek, sektörler içinde AB'ye en hazır sektörlerden biri olduklarını, ancak ufak tefek değişikliklerin gerektiğini, bunları da sektörün taraflarıyla görüş alış verişinde bulunarak gidereceklerini kaydetti. 
     Üç yıllık dönemde AB ile ilgili düzenlemeleri bitirmeyi hedeflediklerini anlatan Cansızlar, ''Önümüzdeki 3 yılda sermaye piyasalarını AB'ye yüzde 100 uyumlu hale getireceğimizi umuyoruz'' dedi. 
     Toplantının konusunun AB olarak belirlenmesinin tamamen bir tesadüf olduğunu kaydeden Cansızlar, ''Bizim beklentimiz öyleydi ki, AB ile sürecin bir şekilde başlayacağını tahmin ediyorduk. Fakat Türkiye potansiyel olarak dünya finans çevreleriyle entegre olmak için önemli adımlar atmıştır'' şeklinde konuştu. 
     
</TEXT>
</DOC>
