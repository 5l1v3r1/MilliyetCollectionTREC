<DOC>
<DOCNO> 286344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/05/son/sondun46.html </URL>
<DATE> 2004/11/05/ </DATE>
<TIME> 22.32 </TIME>
<AUTHOR>  </AUTHOR>
<HEADLINE>
Arafat'ın sağlık durumunda değişiklik yok... 
</HEADLINE>
<TEXT>

     Fransa'nın başkenti Paris'te hastanede ölüm kalım savaşı veren Filistin lideri Yaser Arafat'ın durumunun aynı olduğu, daha kötüye gitmediği bildirildi. 
     Fransız askeri sağlık hizmetleri başkanı ve hastane sözcüsü Christian Estripeau, yaptığı açıklamada, ''Arafat'ın durumu kötüye gitmedi'' dedi. 
     Estripeau, Filistin liderinin durumunda 24 saat öncesine göre farklılık olmadığını kaydetti. 
     
     LÜBNAN'DA 5 BİN FİLİSTİNLİ, ARAFAT İÇİN DUA ETTİ 

     Fransa'nın başkenti Paris'te hastanede yatan Filistin lideri Yaser Arafat'ın ''hayatının tehlikede olmadığı'' bildirildi. 
     Tayyib Abdülrahim adlı üst düzey Filistinli yetkili Gazze'de yaptığı açıklamada, ''Devlet Başkanı Arafat komada değil. Arafat yoğun bakımda, kendisine yeni tıbbi testler yapılması gerekiyor, kendisi anestezinin etkisi altında, ancak hayatı tehlikede değil'' dedi. 
     Fransız hastane sözcüsü de daha önce, Arafat'ın durumunun aynı olduğunu, daha kötüye gitmediğini söylemişti. 
     Öte yandan, Lübnan'ın güneyindeki Burj Şamali mülteci kampında yaklaşık 5 bin Filistinli, kamp sokaklarında yaklaşık iki saat süreyle yürüyüş yaparak, Arafat'ın sağlığı için dua etti. 
     
</TEXT>
</DOC>
