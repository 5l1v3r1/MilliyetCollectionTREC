<DOC>
<DOCNO> 271260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/magazin/amag.html </URL>
<DATE> 2004/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tek rakibimiz kendimiziz ' 
</HEADLINE>
<TEXT>


Kanal D'nin Genel Müdürü Murat Saygı, yeni yayın döneminde iddiasız hiçbir projeleri olmadığını belirtti 

İLKNUR GÜLMEZ 

Yeni yayın dönemine iddialı hazırlanan Kanal D, bu akşam Laila'da vereceği davetle, bu sezon ekrana getireceği yapımlarını tanıtacak. Yeni dizilerini peşpeşe seyirciyle buluşturacak Kanal D'nin Genel Müdürü Murat Saygı ile yeni yayın dönemini konuştuk... 

En iddialı projeleriniz neler 
"Bütün projelerimize güveniyorum. Hergün bir dizi hatta bazı günler iki dizi birden yayınlanacak. Bunun yanı sıra yarışma programları ve sinema filmleriyle iddialıyız. Bu yıl iddiasız projemiz yok. Mesela bir dönem hik yesi olan 'Çemberimde Gül Oya'. Özcan Deniz'in dizisi 'Haziran Ateşi' de çok enteresan bir aşk öyküsü. Salon komedilerimiz var. Türk - Yunan ortak yapımı 'Yabancı Damat' adlı projemiz var. Prototiplerimizin yüzde 80'i prime time olarak baktığımızda geçen yıla göre değişti. Farklılık burada. Çünkü diğer kanallar, geçen yılın garanti olan işlerine devam ediyorlar. Yaz dönemininde de birşey tutturamadıkları için onları sıkıntılı bir dönem bekliyor. Bizde ise çok yeni işler var." 

'Aşksız olmaz' 
Eski dizilerden biticek olanlar var mı 
"Eski dizilerden 'Serseri' ekimde, 'Kınalı Kar' ise aralıkta bitecek. Onlarla beraber 14 dizimiz var. Ama bunların yayına giriş tarihleri bazılarının elenebilme ve bitme tarihlerine endeksli. 

Dizileri seçerken nelere dikkat ettiniz 
"Senaryo, inandırıcılık, oyuncular ve güvenilir bir prodüksiyon şirketine dikkat ediyoruz. Senaryonun inandırıcılığı da çok önemli. Ütopik ve fantastik şeyleri Türk halkı sevmiyor. Ayrıca mutlaka bir aşk hik yesi olmalı. Türkiye'de genel hedef kitle kadınlar. Kadınlara da aşksız bir şeyi kolay kolay seyrettiremezsiniz. Çocuk dizisi bile yapsanız içinde mutlaka aşk olmalı. " 

Hangi dizilerle, hangi günlerde iddialısınız Rakibiniz kim 
"Haftanın 7 günü birinci olmak mümkün değil. 'Kurtlar Vadisi'nin olduğu perşembe günleri rekabetin yoğun olduğu bir gün olacak. Diğer günlerde ağır bir rekabetle karşılaşacağımızı sanmıyorum. Gerçi 'Kurtlar Vadisi'nden Osman Sınav ayrıldı. Eski performanslarını devam ettiremeyebilirler. Dizilerin de bir ömrü var ve yaşlanıyorlar. Zamanla erozyona uğrayacaklardır. Çok iddialı konuşmayı sevmiyorum ama Kanal D bu yıl rahatlıkla birinciliğe ilerler. UEFA Kupası maçlarının yayınlandığı perşembe günleri birinci olmasak da iyi bir ikinci olabiliriz." 


</TEXT>
</DOC>
