<DOC>
<DOCNO> 271013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sontur31.html </URL>
<DATE> 2004/09/11/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Çalıntı çek ile 7 ton 300 kiloluk bal satın aldı... 
</HEADLINE>
<TEXT>

     Çalıntı çekle Erzurum'dan 7 ton 300 kilo bal satın alan kişi, Adapazarı'nda yakalandı. 
     AA muhabirinin edindiği bilgiye göre, Ahmet Fazıl K. 51 , Erzurum'da bal ticareti yapan Mustafa Yıldız'dan çek karşılığı 7 ton 300 kilo bal satın aldı. Çekin çalıntı olduğunu öğrenen Yıldız, Ahmet Fazıl K.'nın yakalanması için polise müracaat etti. 
     Sakarya Emniyet Müdürlüğü'ne bağlı Asayiş Şube Ekipleri, satın aldığı balları kiraladığı 25 DT 080 plakalı kamyonla İstanbul'a götürmek isteyen Ahmet Fazıl K. ve kamyon sürücüsü Nevzat K. ile kamyon sahibi Rahmi T.'yi, D-100 Karayolu'nun Adapazarı giriş turnikelerinde yakaladı. 
     Kamyon sürücü ile kamyon sahibinin, sorgularında kendilerinin nakliyatçı olduğunu ve balları ücret karşılığında İstanbul'a götürdüklerini söyledikleri bildirildi. 
     Çalıntı çeklerin İstanbul'da Gilarlar Gıda isimli şirkete ait olduğu belirlenirken olayla ilgili soruşturma sürüyor. 
     
</TEXT>
</DOC>
