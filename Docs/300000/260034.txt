<DOC>
<DOCNO> 260034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/sontur23.html </URL>
<DATE> 2004/08/02/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Zabıta görevlisinin şüpheli ölümü... 
</HEADLINE>
<TEXT>

     Adana'da, kent merkezinde demiryolu köprüsünün altında ağır yaralı olarak bulunan zabıta görevlisi, kaldırıldığı hastanede öldü. 
     Emniyet Müdürlüğü yetkililerinden alınan bilgiye göre, 155 Polis İmdat telefonuna, Seyhan Nehri üzerinden demiryolu ulaşımının sağlandığı köprünün, Cemalpaşa Mahallesi'ndeki ayağının yakınında ağır yaralı bir kişi bulunduğu ihbarı yapıldı. 
     Olay yerine giden ekipler, merkez Yüreğir İlçesi Belediyesi Zabıta Müdürlüğü'nde görevli olduğu belirlenen yaralı Galip Bulut'u 38 Numune Hastanesi'ne kaldırdılar. Galip Bulut, tüm müdahalelere rağmen kurtarılamadı. 
     Ceset, doktorların şüpheli ölüm raporu düzenlemesi üzerine Adli Tıp Kurumu morguna kaldırıldı. 
     Yetkililer, olayla ilgili soruşturmanın sürdürüldüğünü bildirdiler. 
     
</TEXT>
</DOC>
