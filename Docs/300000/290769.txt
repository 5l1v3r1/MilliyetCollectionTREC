<DOC>
<DOCNO> 290769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/siyaset/asiy.html </URL>
<DATE> 2004/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa hasta adam 
</HEADLINE>
<TEXT>


Meclis'teki Türkiye tartışmasını ele alan Lib ration gazetesi, Fransa'yı 'Avrupa'nın hasta adamı' olarak tanımladı ve Türkiye konusunda kaçak güreştiğini belirtti 

Mine Kırıkkanat - Paris 


Fransa Ulusal Meclisi'ndeki Türkiye'nin AB üyeliği tartışması, dünkü Fransız basınında geniş yer buldu. Yapılan yorumlar arasında çökmekte olan Osmanlı İmparatorluğu için yapılan, "Avrupa'nın hasta adamı" yakıştırmasının, Türkiye'nin AB üyeliğine karşı histeri boyutuna varan tepkiler nedeniyle bu kez Fransa için yapılması dikkat çekti. 
Lib ration gazetesi, ikinci sayfasında, "gerçek bir tartışma yerine kaçak güreş" başlığı altında verdiği haberde, ıssız bir mecliste, iktidar partisi Çoğulcu Birlik UMP ile ana muhalefet Sosyalist Parti'nin, Ankara'nın AB'ye tam üyeliği yerine, bir tür ortaklık tercihini açıkladıklarını yazdı. Chirac'ın kendi adamlarınca terk edildiğini öne süren gazetenin Jean Michel Thenard imzalı başyazısında da, Fransa "Avrupa'nın hasta adamı" olarak tanımlandı ve meclisin Türkiye konusunda kaçak güreştiği belirtildi. 
Le Figaro da meclis sıralarının şaşırtıcı biçimde boş olduğu oturumda, Türkiye'nin kısa ya da uzun vadede AB'ye tam üyeliği konusunda çekincelerin, tüm siyasal gruplarda yaygın olduğunu kaydetti. 
Mecliste ortaya çıkan görüşler de şöyle sıralandı "Türkiye'ye kesin 'hayır' diyenler. Müzakerelerin başlamasından yana, ancak tam üyeliğe karşı olanlar. Müzakerelerin açılmasından yana olup sonuçları hakkında görüş bildirmeyenler. Hem müzakere hem de tam üyelikten yana olanlar." 

Ne hayır, ne evet 
Le Parisien gazetesinde de, "Meclisteki 577 milletvekilinden yalnızca 100 kadarının katıldığı Türkiye konulu özel oturumda, başbakan Raffarin ile Sosyalist Parti sözcüsü Ayrault aynı çizgide buluştular ne 'hayır' ne 'evet' dediler. Sadece çabuk karar vermemek gerektiğini bildirdiler" ifadeleri yer aldı. Gazete, eski başbakan ve Fransız politikasının ağır toplarından Raymond Barre'ın tümüyle Türkiye yanlısı ve tam üye olması gerektiğini savunduğu uzun bir röportajına da yer verdi. 
Milletvekillerinin Türkiye'nin AB üyeliğine yönelik bazı ifadeleri şöyle 
François Bayrou UDF Başkanı Türkiye'nin üyeliği Avrupa'nın parçalanmasıdır. 
Edouard Balladur UMP Dışişleri Komisyon Başkanı Büyük Türk ulusunu incitmemek babında, Türkiye ve bundan sonraki tüm üyelik adaylarına "ayrıcalıklı üyelik" önerilmesini diliyorum. 
Jean Marc Ayrault PS Grup Başkanı Türkiye hemen AB üyesi olabilir mi Hayır. 


</TEXT>
</DOC>
