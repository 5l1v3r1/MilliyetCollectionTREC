<DOC>
<DOCNO> 285296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/spor/spo0.html </URL>
<DATE> 2004/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'yi karıştırmak 
</HEADLINE>
<TEXT>


Lig liderinin üzerine oynanan çirkin oyunlar... 

Mehmet Y. Yılmaz 


Şimdi bir süre bütün gözler Fenerbahçe'de olacak. Çünkü Fenerbahçe için "dünyanın sonu" geldi Çünkü Fenerbahçe, Beşiktaş'a 2 - 1 yenildi. Şampiyonlar Ligi'nde tur atlaması da mucizelere bağlı.. 
Önce Fenerbahçe için "dünyanın sonu"nun nerede olduğuna bakalım 
Türkiye Ligi'nin lideri.. Ligin en çok gol atan takımı.. 11 maçın 9'unu kazanmış, bir beraberliği, bir mağlubiyeti var.. 
Bazı gazetelerin spor sayfalarına bakarsak "Aslan zirveye pençesini attı".. 
"Pençenin atıldığı yer"de Fenerbahçe ile puanları eşit.. Liderden dört gol az atmış, bir gol az yemiş, averajla ikinci.. 
Yine Türk spor basınına göre "Kartal uçuşa geçti"... Ligin sekizinci sırasında, 4 galibiyet, 3 beraberlik, 4 mağlubiyet ve 15 puanda.. 
Bu işte bir gariplik yok mu sizce 
Belli ki birileri Fenerbahçe'yi karıştırmak için iyi bir fırsat yakaladıkları kanısındalar. 
Sanki Türkiye'de, her sene Şampiyonlar Ligi'ne katılan takımlar bir üst tura geçmişler gibi... Bu, Türk futbol tarihinde sadece bir kez gerçekleşti 2000 - 2001 sezonu, Galatasaray. 
Sanki bir futbol takımının oynadığı her maçı kazanması mümkün olabilirmiş gibi.. 
Bunu söylerken Fenerbahçe için herşeyin güllük gülistanlık olduğunu da ileri sürmüyorum. 
Ciddi bir disiplin sorunu başlamış görünüyor. Bu disiplinsizliği yaratanlar en kısa sürede cezalandırılmazlarsa bu bir yeniçeri isyanına dönüşür, ona da hiç kuşku yok.. 
Öte yandan Daum'un oynattığı futbolda h l ciddi sorunlar var ve Daum sadece takımına değil, belli ki kendisine de güvenemiyor.. Güveniyor olsaydı Beşiktaş maçının ardından yönetime "isterseniz giderim" der miydi 
Fenerbahçe'nin sorununun bu aşamada salt bir yönetim sorunu olduğunu düşünüyorum. 
Aziz Yıldırım ve ekibi bakalım bu dönemeçte iyi bir yöneticilik sınavı verebilecekler mi 

Demirören mi Bilgili mi 

Pazar akşamı Lig TV'de Beşiktaş - Fenerbahçe maçında kaydedilmiş bir görüntü uzun uzun gösterildi. Eminim ekran başındaki milyonlarca kişi, tuttuğu takım hangisi olursa olsun bu görüntüleri iğrenerek izlemiştir. 
Şimdi bir çok kişi bu görüntülerle söz konusu futbolcuya ceza verilip verilmeyeceğini tartışıyor.. 
Bence Federasyon'un bu olayda nasıl davranacağından daha önemlisi Beşiktaş yönetiminin nasıl davranacağı. Bakalım Yıldırım Demirören, Serdar Bilgili kadar cesur olabilecek mi 
"Türk geleneklerine" aykırı hareketi nedeniyle takımdan kovulan Nouma'nın davranışı ile adını buraya yazıp sayfamı kirletmek istemediğim futbolcunun davranışı arasında ne fark var 

Bir kitap 
İlkeller Cehennemi 

ESKİ Ankaragücü, Giresunspor ve Rizespor futbolcusu, iki kere de A Milli olmuş İsmail Karali'nin ikinci romanı yayınlandı. Roman, "İlkeller Cehennemi - Futbolun gölgesinde terör" adını taşıyor. İlkbiz Yayınevi. Futbol dünyamızın okuma - yazmaya ne kadar meraklı olduğunu bilen herkes için ilginç bir çaba bu.. Takımlardan gazetelere yazdığı yazılar yüzünden kovulan eski futbolcunun romanını bakalım kaç futbolcu merak edip okuyacak 


</TEXT>
</DOC>
