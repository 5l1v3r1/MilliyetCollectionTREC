<DOC>
<DOCNO> 288409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/son/sontur14.html </URL>
<DATE> 2004/11/12/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Bismil'de silahlı kavga 5 ölü, 3 yaralı... 
</HEADLINE>
<TEXT>

     Diyarbakır'ın Bismil İlçesi'nde çıkan silahlı kavgada 5 kişinin öldüğü ve 3 kişinin yaralandığı bildirildi. 
     Bismil Kaymakamı Kenan Çiftçi, AA muhabirine, Bismil Adliyesi önünde çıkan silahlı kavgada, 5 kişinin öldüğü, 3 kişinin yaralandığına dair bilginin kendisine ulaştığını söyledi. Çiftçi, ''Detaylı bilgimiz yok. Olay yeni olmuş. Bunlar bana gelen ilk bilgiler. Detaylı ve geniş bilgiyi daha sonra açıklayacağız'' dedi. 
     
     OLAYDA ÖLEN 5 KİŞİNİN KİMLİKLERİ BELİRLENDİ 

     Diyarbakır'ın Bismil İlçesi'nde çıkan silahlı kavgada ölen 5 kişinin kimlikleri belirlendi. 
     Edinilen bilgilere göre, Bismil adliyesinde, arazi anlaşmazlığı nedeniyle mahkemelik olan Güçlü ve Kutlay ailesinin bireyleri arasında, bugün yapılan duruşma sonrası çıkan tartışma, adliye kapısında silahlı kavgaya dönüşmüştü. 
     Olay sırasında hayatını kaybedenlerin Emin Güçlü, Zeydin Güçlü, Süleyman Güçlü ve Salih Güçlü olduğu, daha sonra hastanede ölen kişinin de Ejder Kutlay olduğu belirlendi. 
     Kazada yaralanan Zeki Güçlü, Şevket Bilici ve İzzetin Güçlü'nün tedavileri ise Diyarbakır Dicle Üniversitesi Tıp Fakültesi Hastanesi'nde sürüyor. 
     
</TEXT>
</DOC>
