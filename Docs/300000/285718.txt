<DOC>
<DOCNO> 285718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/soneko08.html </URL>
<DATE> 2004/11/03/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Toyota'nın Avrupa satışları yüzde 11 arttı... 
</HEADLINE>
<TEXT>

     Toyota'nın Avrupa'daki yükselişi sürüyor. 
     Toyota'dan yapılan açıklamaya göre, bu yılın 9 aylık döneminde Toyota'nın Avrupa satışları 715 bin 438 adetle 2003 yılının aynı dönemine göre yüzde 11 arttı. 
     Eylül ayındaki 86 bin 774 adet Toyota satışıyla, geçen yılın aynı dönemine oranla yüzde 4 artış kaydedildi. Böylece Toyota satışları Avrupa'da yeni bir rekor daha kırmış oldu. 
     Toyota'nın Avrupa'daki pazar payı Eylül ayında yüzde 5.2, ilk 9 aylık dönemdeki ortalama pazar payı ise yüzde 5.1 oldu. 
     Avrupa'da dört farklı ülkede üretim yapan Toyota, Avrupa'da satılan otomobillerin büyük bölümünü bu kıtadaki üretim tesislerinden sağlıyor. 
     İngiltere, Fransa, Türkiye ve Polonya'daki tesislerinde, 9 ayda, geçen yılın aynı dönemine oranla 426 bin 327 adet otomobil 2003'e göre yüzde 30 artış , 366 bin 912 adet motor 2003'e göre yüzde 18 artış ve 142 bin 294 adet şanzıman 2003'e göre yüzde 65 artış üreten Toyota, 2010 yılında Avrupa'da 1.2 milyon otomobil satmayı hedefliyor. 
     Ocak-Eylül 2004 döneminde geçmiş yılın aynı dönemine göre satışlarını en fazla artıran Toyota modeli yüzde 39 ile Avensis olarak belirlendi. 
     Yeni modeli sadece Türkiye'de üretilerek ihraç edilmeye başlanan Corolla Verso, geçen yılın aynı dönemine göre yüzde 24 daha fazla sattı. 
     RAV4 ve Land Cruiser ile Yaris satışlarında yüzde 7'lik artış kaydedilirken, Corolla'daki satış artışı yüzde 3 civarında gerçekleşti. 
     
</TEXT>
</DOC>
