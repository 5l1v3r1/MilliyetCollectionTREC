<DOC>
<DOCNO> 265237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/yazar/pulur.html </URL>
<DATE> 2004/08/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bu adamı kim delirtti .. 
</HEADLINE>
<TEXT>


ADAM "Beni siz delirttiniz " diye feryat ediyor "Beni siz delirttiniz " 
Kim bu adam, kimler onu delirtmiş x 
Levent Oran'ı tanır mısınız, ya da hatırladınız mı 
Nasıl unutursunuz onu, televizyonları birbirine katan adam, kim ne derse tersini söyleyen adam, karşısındakileri çıldırtan adam. Savaş Ay'ın canlı yayınında, "Balatlı Karmen'"le kapışıp, kırılan dişi yere düşen adam, saçlarını yeşile boyayan adam... 
Levent Oran'ı şimdi hatırladınız mı, ya da tanıdınız mı 
İşte o adam "Beni siz çıldırttınız " diye bağırıyor... 

LEVENT Oran, şöhret düşkünü, meşhur olmak için çırpınan bir tiyatro tutkunu, amatör tiyatrolarda şansını deniyor birkaç filmde ve televizyon dizisinde görünebilmekte, canlı yayınlara çıkabilmekte... 
İlk fırsatı, Seda Sayan'ın programına "alkışçı" olarak katılmakla ele geçiriyor güya alkışçı, Seda Sayan'ın elinden mikrofonu bir kapıyor, kapış o kapış... 

AYŞE Özgün'ün programına çağırıyorlar "şiddet" tartışılacak, Levent Oran yanına bir kız arkadaşını alıp gidecek, kız, "şiddete uğrayan" kadınların temsilcisi, daha ağzını açar açmaz Levent Oran patlatıyor 
"Sen dayağı hak etmişsindir " 
Stüdyo birbirine giriyor, telefonlar kilitleniyor, Levent Oran, aklı başında herkesin karşı çıktığı feministlerin "düşman" ilan ettiği adam olup çıkıyor. 

LEVENT Oran, televizyona çıkmanın ve meşhur olmanın tadını almıştır bu defa ünlülerin cenazelerini kovalıyor, tabutun başında ağlaya ağlaya kendisini helak ediyor, tabii göz ucuyla da kameralara bakıyor. Hele Neriman Köksal'ın cenazesi, tabuta sarılıp "Sen benim her şeyimsin " diye feryat ederken, bu defa onu teselli eden rahmetli Sakıp Sabancı'dır "Ağlama, o benim de gençlik aşkımdı " diye... 

YİNE bir canlı televizyon programında kadının biri "Sen Müslüman değil misin " diye bağırınca ayağa kalkıyor, elini pantolonunun kemerine atıyor 
"Müslümanlığımı ispat etmek için pantolonumu indireyim mi " 
Tabii yine kıyamet kopuyor, ama Levent Oran hedefine ulaşmıştır 
"Nefret edilen meşhur adam " 
Televizyoncuların ona biçtiği, onun da seve seve, meşhur olmak için kabul ettiği rol bellidir, her doğruya karşı çıkmak 
Mesela hayvan hakları mı tartışılacak, "Gel buraya Levent, karşı çık, hayvanseverler ruh hastasıdır," de..." 
Ya da Türk erkeklerinin cinsel gücü mü tartışılıyor, "Hadi bakalım Levent, Türk erkekleri cinsellikten anlamazlar" de. 
"Yaşlı anne ve babalara evlatlar bakmalı mı " konusu tartışılacaksa "Hadi Levent, çık söyle, onları Darülaceze'ye atın " de... 

PEKİ, Levent Oran'ın dişi nasıl kırılır 
Hayır, kırılmamış, canlı yayında karikatürcü Hasan Kaçan'la nam - ı diğer "Heredot Cevdet"le kapışmışlar, birbirlerinin üzerine yürürken "Balatlı Karmen" elindeki mikrofonla suratına vurmuş, dişçinin eğreti yapıştırdığı diş de kopup düşmüş... 

YILLAR önce bir Amerikan filmi seyretmiştik, televizyonlardaki bilgi yarışmalarında dönen dolapları, dalavereleri anlatıyordu. Levent Oran'ın anlattıklarını da okuyunca - tabii doğruysa - bizdeki canlı kanlı ve de "reyting canavarlı" programlar hakkında da bir fikir sahibi olacaksınız 
"Şöhrete nasıl ulaşılır Ne pazarlıklar döner Nelerden vazgeçilir Kısacası, istemeden de olsa, ruh, şeytana nasıl satılır " 
Adam "Beni siz delirttiniz " diyor. 
Sen de, delirmeye can atıyormuşsun ya 
- 
X Turuncu Medya 



</TEXT>
</DOC>
