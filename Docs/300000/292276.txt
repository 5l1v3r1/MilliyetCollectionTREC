<DOC>
<DOCNO> 292276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/yazar/asik.html </URL>
<DATE> 2004/11/26/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Gazanfer Ağabey 
</HEADLINE>
<TEXT>


Ünlü sanatçımız Gazanfer Özcan'a geçmiş olsun deyip sağlıklar dileyelim ve sadede gelelim... Bu değerli sanatçının oyunlarda en karakteristik tavrı nedir 
"Çok basit ve olağan şeyleri ilk kez duymuş ya da hiç düşünmemiş gibi büyük bir şaşkınlık tepkisi vermesi"... 
Peki ya biz Halk olarak farklı mıyız dersiniz 
Örneğin yıllardır stata döner bıçağıyla giden gençleri... Stat terörünü cezasız geçiştiren federasyonları... Mafyanın eline düşmüş kulüp yöneticilerini... Zıvanadan çıkmış tribün magandalarını... Spor basınının eyyamcılığını... Ölmeye geldik diye bağıran tribünleri... Stat önlerindeki ölümcül kavgaları hiç görmemiş gibi... 
Bu barbarlıkların nereye varacağı pek l belli olduğu halde... 
Stadyumda bir genç öldürülünce çok şaşırdık. 
Şu Felluce olayı... Amerika ülkeyi gerekçesiz işgal etmiş, bir yılda 100 bin insanı sebepsiz yere öldürmüş, kentlerde masum insanların tepesine havadan bomba yağdırırken... 
Bizler bir camide yaralıyı öldüren Amerikan askerini görünce çok şaşırdık... 
Hukuksuzluğa çok tepki gösterdik... 
Sanki ABD'nin Afganistan ve Irak'ta 2 yıldır yürüttüğü kitle katliamı ve binlerce cinayet çok hukukiydi de camideki cinayet hukuksuz... 
Çok yaşa Gazanfer Özcan Ağabey... Sen çok yaşa... 

İstanbul'da felakete yol açan her kar son 30 yılın, her yağmur da son 10 yılın rekoru oluyor. 
Yani Belediye Başkanı'nın mazereti var 
Akif Kökçe 

Spikerlere not... Birinci lig takımlarının Avrupa maçlarını anlatan spikerler, ısrarla "biz" diye konuşuyor 
"Taç bizim... Bizim yerden oynamamız lazım... Bizim kale... Savunmada aksıyoruz...vs"... Birkaç gün önce Fransa Milli Takımı'nın maçını izledik... Spiker, kendi milli takımından bile "biz" diye söz etmiyordu... 
Bir kulüp neden "biz"i temsil ediyor Neden biz bir kulübün alacağı sonuca ortak oluyoruz Nedir bu abuk sabukluk 

Kamuoyu nedir Toplumun cehaletini organize etmek ve onu fizik güç mertebesine yükseltmek. 
Oscar Wilde 

Alman medyasından ZDF, Almanya'nın ikinci büyük televizyonu.. Önceki akşam ZDF'de Almanya'daki Müslümanları konu alan programda, Müslüman Türklerin Bin Ladin'i desteklediği anlatılıyor. Avrupa - Türk İşadamları Birliği Başkanı Ahmet Güler, Alman medyasının 17 Aralık'a doğru Türk aleyhtarı kampanyaya giriştiği kanısında. Bu hafta Der Spiegel ve Focus dergilerinin kapağını da yine bizim çarşaflı hanımlar ya da uyumsuzlar süslüyor... Ahmet Güler, Almanya'daki radikal Müslümanların yüzde 3'ü aşmadığını ancak tüm Türklerin o kefeye konulduğunu anlatıyor. Doğru.. Ama o azgın yüzde 3'ü kim, nasıl durduracak 

Bir SSK'lının aylık sağlık harcaması 12 milyon, bir milletvekilinin ise 1 milyarmış. 
Görüldüğü gibi, ekonomimiz kimine göre sağlıklı, kimine göre sağlıksız... 
Haldun Ertem 

Avrupa yarası... Türkiye'nin AB'ye üyeliğini etkileyen en büyük faktör nedir 
Yurtdışındaki işçilerimizin yaşam biçimi... 
Bu gerçeği hem yabancı basındaki yazılarda, hem Avrupa'da yayımlanan Türk gazetelerindeki haber ve yorumlarda açıkça görebilirsiniz... 
Türkiye'nin Avrupa'daki en gerçek ve gerçekçi elçileri diplomatlarımız değil, işçilerimizdir. 
Fransa'daki gurbetçilerimizin topluma uyumu için, oradan oraya koşuşturan Elele Derneği Başkanı Gaye Petek anlatıyor 
- Yurttaşlarımız burada gettolar halinde, kendi içlerine kapanık, toplumdan kopuk yaşıyor. Çevrelerine kötülük yapmıyorlar belki ama Fransızlar yine de tedirgin oluyor, gelecek için kuşkulanıyorlar... 
Almanya'daki yurttaşımızın konumu da farklı değil. 
Ayrı durarak, paralel toplum oluşturarak "Seninle geçinmeye niyetim yok" mesajı veriyorlar... En azından karşı taraf ayrık duruşu böyle algılıyor... 
Avrupa insanı bu tavırdan etkilenip kendi siyasetçisini etkiliyor. 
Türkiye bu etki zincirini kırmak için ne yapıyor 
Hiç... 
Fransa'da kişisel fedak rlıkla ayakta duran Gaye Petek'in Elele Derneği olsun, Demir Fıtrat Önger'in Anadolu Kültür Merkezi veya Almanya'daki benzer kuruluşlar olsun Türkiye'den destek görüyor mu Maalesef hayır... 
Masum gurbetçinin Avrupa'ya uyumu Türkiye'nin önemli meselesidir. 
Tabii bu meseleye radikal İslamcıların faaliyetleri tuz biber ekiyor. 
Avrupa'daki Türk fotoğrafına, irtica ve terör motifleri ekleniyor. 
Sonuçta ortaya çıkan imaj bizi bağlıyor. AB'deki notumuz o imaja göre veriliyor. O yüzden öncelikle düzeltmemiz gereken, Avrupa'daki gurbetçilerimizin oluşturduğu imajdır. 



</TEXT>
</DOC>
