<DOC>
<DOCNO> 272182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/magazin/amag.html </URL>
<DATE> 2004/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Antep işi' modası dünyaya açılıyor 
</HEADLINE>
<TEXT>


Bahar Korçan, Gaziantep esintileri taşıyan, Avrupa ve ABD'nin seçkin butiklerinde satılacak 'Köksüzlük' koleksiyonunu tanıttı 

İlknur Gülmez 

Bahar Korçan, sonbahar - kış 2004 - 2005 'Köksüzlük' adlı koleksiyonunu yenilenen butiğinde bir kokteylle tanıttı. Avrupa ve ABD'de seçkin butiklerde satışa sunulan kıyafetlerin yer aldığı davete Sertab Erener, Yonca Evcimik, Işın Mumcu, Sanem Habib ve Banu Aksoy katıldı. 
Her koleksiyonunda Türkiye'nin ayrı bir yöresinde unutulmaya yüz tutmuş elişlerini dünyaya tanıtan Korçan, yeni koleksiyonunda Antep işleri ve Hatay'da el tezg hlarında dokunan ham ipek kumaşları kullandı. Koleksiyonunun bir kısmının Gaziantep'le birleştiğini belirten Korçan, şunları söyledi 
"Bir sabah uyandığımda Gaziantep'e gitmeliyim dedim ve gittim. Yöredeki insanlarla görüştüm. Köyde elle Antep işleri yapan kadınlarla sohbet ettim. O bölgeye ait dokuları İtalyan kumaşlarla birleştirdim ve ortaya 'Köksüzlük' koleksiyonu çıktı." 

'Bizden şeyler' 
Birçok modacı gibi yurtdışına gidip oradan esinlenmek yerine, Türkiye'nin zenginliklerinden yararlandığını dile getiren Korçan, sözlerini şöyle bitirdi 
"Türkiye'deki zenginlikleri kullanmaya ömrüm yetmez. Bizden birtakım dokularla parçalarımı birleştirmekten çok keyif alıyorum. Kendimce yorumluyorum. Bu etnik bir tasarımcı olmak anlamında değil, gerçekten bana uyuyor. Gaziantep işini Amerika'daki fuarda anlattım, inanamadılar. İpliklerin tek tek çekiliyor, sarılıyor ve yapılıyor olması gerçeküstü geldi. Dünyaya bizden birtakım şeylerle seslenmek çok daha doğru." 

Ekru, siyah ve saten h kim 

Korçan, yenilenen butiğinde tanıttığı 'Köksüzlük' koleksiyonunu şöyle anlattı "Ekru bejin bir tonu , siyah ve pudra renkleri kullandım. Saten pantolon, ceket ve balon etekler, transparan trikolar, saten elbiseler, yuvarlak göğüs dekolteli siyah elbiseler var. İçi ayrı, dışı ayrı olan özel kaban ve paltolar kışın gözdesi olacak. Köksüzlük, kökleri reddetmeyi değil, her şeye ait olmayı anlatıyor." 


</TEXT>
</DOC>
