<DOC>
<DOCNO> 269179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/son/sondun02.html </URL>
<DATE> 2004/09/05/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Sunday Times Bir İngiliz işadamı Sudan hükümetine silah sattı... 
</HEADLINE>
<TEXT>

     Bir İngiliz işadamının, Sudan'ı kana bulayan Darfur krizinde Sudan hükümetine silah sattığı öne sürüldü. 
     Sunday Times gazetesi, John Knight isimli işadamının, Sudan hükümetine, küçük bir orduyu donatmaya yeterli sayıda zırhlı, roketatar ve cruise füzesi satarak yaklaşık 4 milyon dolarlık gelir elde ettiğini belirtti. 
     İngiltere Savunma Bakanlığı ile yakın ilişkileri bulunduğu iddia edilen Knight'ın, AB'nin ve İngiltere'nin silah satışı yasağını ihlal etmekle suçlandığını kaydetti. 
     İngiltere, en az 50 bin kişinin öldüğü ve bir milyondan fazla kişinin mülteci olarak yaşamaya zorlandığı Sudan'daki Darfur krizinin sona erdirilmesi için uluslararası çağrıda bulunan ülkelerin başında geliyor. 
     
</TEXT>
</DOC>
