<DOC>
<DOCNO> 285964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/yazar/akyol.html </URL>
<DATE> 2004/11/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Amerika'da din ve kimlik 
</HEADLINE>
<TEXT>


AMERİKAN milleti 'yetmiş iki millet'ten oluşuyor ama bir ana gövde var "Beyaz, anglosakson ve Protestan" kurucu halk... 
Bu ana gövdenin "milliyetçi muhafazak r" yönünü Cumhuriyet Parti ve Bush temsil ediyor. 
Haftada bir defadan fazla kiliseye gidenlerin yüzde 61'i Bush'a, yüzde 37'si Kerry'ye oy vermiş. Kiliseye şöyle yılda birkaç defa, Noel'de, yortuda falan uğrayanlarda tablo tersine dönüyor. 
Daha 'derin' gösterge şu Bush'a oy verenlerin yüzde 78'i "ahlaki değerler"i en önemli konu sayıyor bu oran Kerry'ye oy verenlerde yüzde 19'a düşüyor 
Ve iktisadi faktör Yılda 200 bin dolardan fazla kazananların yüzde 59'u Bush'a, yüzde 39'u Kerry'ye oy vermiş... 
Yani Kültürce ve iktisaden 'egemen kesimler'in birinci tercihi Bush... 

DEMOKRAT Parti bir ölçüde Avrupalı "sosyal demokratlar"a benziyor "Seküler" siyasi değerlere Cumhuriyetçiler'den daha fazla önem veriyorlar ve iktisaden alt sınıflara dayanıyorlar. 
Son bir yılda ekonomik durumlarının kötüleştiğini söyleyenlerin oyları yüzde 80 oranında Kerry'ye gitmiş... 
Ve, anlaşılabilir şekilde, Kerry'nin seçmenleri yüzde 81 oranında "en önemli konu, ekonomi ve istihdamdır" diyorlar. Halbuki Bush'un seçmenleri "ahlaki değerler" diyordu. 
Etnik gruplara gelince... Hispanikler ve siyahlar geleneksel olarak büyük çoğunlukla Demokratlar'a oy verirler. "Egemen değerler"in gevşek olduğu bir siyasi anlayış onları rahatlatır çünkü. Bu seçimde Bush, Hispanikler arasındaki oyunu yüzde 41'e çıkarmış ama Kerry yüzde 56... 
Siyahlar geleneği bozmamış, yüzde 90 oranında Kerry'ye oy vermiş Halbuki din ve terör faktörleriyle Bush'un siyah oylarında çok artış olması bekleniyordu. 
Müslüman oyların yüzde 76 oranında Kerry'ye gideceğine dair seçim öncesinde yapılmış araştırmalar var. 
Ve bütün bu farklara dayalı müthiş bir 'kutuplaşma' göstergesi Bush'a oy verenler yüzde 89 oranında "Irak'ta işler iyi gidiyor" diyor Kerry'ye oy verenler ise yüzde 83 oranında "Kötü gidiyor" diyor 

NETİCE şudur ki, "Beyaz, anglosakson ve Protestan" ve de "zengin" oylar, geçmiş seçimlerden daha fazla 'keskin' bir şekilde Başkan Bush'ta yoğunlaşmıştır 
Bu durum, Amerika'nın dünyada "beyaz, zengin, Hıristiyan" görüntüsünü keskinleştirmez mi Bush'u daha sert "Amerikancı" politikalara itmez mi 
Terörist Bin Ladin'in Amerikan milliyetçiliğini beslemesi gibi, böyle bir yöneliş de İslam dünyasında radikalizmi büsbütün beslemez mi 
Daha sertleşecek bir Amerika karşısında Avrupa ne ölçüde dengeleyici olabilir 
Çok ciddi kaygılar bunlar... 
İyimser senaryo Bush bu tehlikeleri görür. Amerikan toplumundaki bu kutuplaşma eğiliminin Amerika'nın iç dengelerini bozabileceğini de görür... Ve ılımlı politikalara yönelir mesela radikal Rumsfeld'i uzaklaştırır, Powell gibi aklı başında adamları güçlendirir. 
İnşallah... 
Ve bir ders Siyaset, değerler çatışmasına göre aşırı kutuplaşmamalıdır. Milletlerde "ana gövde"ler farklı kesimlerle iç içe geçebilmelidir. 



</TEXT>
</DOC>
