<DOC>
<DOCNO> 276635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sonyas09.html </URL>
<DATE> 2004/10/01/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Beyonce, dans ederken yaralandı... 
</HEADLINE>
<TEXT>

     Dünyaca ünlü şarkıcı Beyonce Knowles'ın dans egzersizleri yaparken dizinin arkasındaki kiriş yırtıldı. 
     Internetteki ''eonline'' sitesinin haberine göre, topluluğu Destiny's Child ile birlikte özel bir televizyon şovuna hazırlanan Beyonce, figürlerden biri sırasında zorlanınca sağ dizinin arkasındaki kiriş yırtıldı. 
     Şovun Beyonce'un geçirdiği rahatsızlık nedeniyle ertelendiği belirtilirken, Columbia Records'dan bir yetkili sanatçının bir an önce iyileşmesini ümit ettiklerini söyledi. Yetkili, Beyonce Knowles'a en az bir hafta süreyle ağır fiziksel aktivitelerden kaçınılmasının tavsiye edildiğini belirtti. 
     Beyonce'un Ağustos ayında da bir alışveriş merkezinde hayranlarını engellemek isteyen yakın korumasının ayağına basması nedeniyle ayak parmağı kırılmıştı. 
     
</TEXT>
</DOC>
