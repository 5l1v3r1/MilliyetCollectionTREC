<DOC>
<DOCNO> 297422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/magazin/axmag01.html </URL>
<DATE> 2004/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Haber'den gerilim filmi 
</HEADLINE>
<TEXT>


Gazete ve televizyon haberlerinden esinlenerek gerilim filmi yazan Özcan Deniz, en geç ekim ayında çekecekleri filmde başrol oynayacağını söylüyor 

BAYRAM KAYGUSUZ 

Özcan Deniz, 'Neredesin Firuze' gibi öyküsünü yazıp başrolünde oynayacağı yeni bir sinema filmine hazırlanıyor. Kanal D'nin ilgiyle izlenen dizilerinden 'Haziran Gecesi'nin başrol oyuncusu, hik yeyi, gazete ve televizyon haberlerinden esinlenerek kaleme aldığını söyledi. 
2005'in sonlarına doğru çekmeyi planladığı film için 7 kişilik bir ekibin araştırmalarını sürdürdüğünü kaydeden Deniz, şöyle konuştu 
"Araştırma ekibinin 2 üyesi profesör. Gerilim filminde oynayacak kişilerin daha gerçek görünmesi için karakterlerin çok iyi araştırılması gerektiğini düşünüyorum. Polisiye öğelerin olduğu bir gerilim filmi yazıyorum. Çekeceğimiz film büyük bir sürprizle bitecek." 
Filmi en geç ekim ayında çekmeyi planladıklarını anlatan Deniz, "Anadolu'dan İstanbul'a tayini çıkmış bir sivil polisin hik yesini anlatacağız. Benim oynayacağım karakter, metropolde sıkıntılarını çözememiş ve kendi gibi insanların peşinde koşan bir polis olacak" dedi. 


</TEXT>
</DOC>
