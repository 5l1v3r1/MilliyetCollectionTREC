<DOC>
<DOCNO> 276326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/30/son/sontur45.html </URL>
<DATE> 2004/09/30/ </DATE>
<TIME> 19.07 </TIME>
<AUTHOR>  </AUTHOR>
<HEADLINE>
Tır alev aldı, kaçak telefonlar ortaya çıktı 
</HEADLINE>
<TEXT>

     Edirne'nin Havsa İlçesi yakınlarında yanan tır'a müdahale eden jandarma ekipleri, kömür taşıyan araca gizlenmiş, piyasa değeri 1,5 trilyon lira olan 5 bin 32 adet telsiz telefon ele geçirdi. 
     Alınan bilgiye göre, Bulgar uyruklu I.A.K. 31 , PE 2877 EM dorse PE 2877 EM plakalı tır'la Bulgaristan'dan aldığı mangal kömürü ile Kapıkule Sınır Kapısı'ndan Türkiye'ye giriş yaptı. Edirne'nin Havsa İlçesi yakınlarında TEM Otoyolu'ndan İstanbul yönüne giden tır'da, Edirne gişelerinin . kilometresinde fren balatalarındaki ısınma sonucu yangın çıktı. Kömürlerin tutuşması sonucu alevleri fark eden vatandaşlar, Havsa Belediyesi İtfaiye Müdürlüğü'ne durumu bildirdiler. 
     İtfaiye ekiplerinin yanı sıra Havsa İlçe Jandarma ekipleri de olay yerine geldi. Söndürme çalışmaları sırasında, jandarma ekipleri dorsede yüklü kömürlerin arasına gizlenen kolilerde, çeşitli marka 5 bin 32 adet telsiz telefon olduğunu fark etti. Jandarma tarafından el konulan telefonların piyasa değerinin 1,5 trilyon lira olduğu öğrenildi. 
     I.A.K'nın gözaltına alındığı, olayla ilgili soruşturmanın sürdüğü bildirildi. 
     
</TEXT>
</DOC>
