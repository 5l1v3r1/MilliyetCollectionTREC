<DOC>
<DOCNO> 264237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/astro/index.html </URL>
<DATE> 2004/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerginlik devam ediyor 
</HEADLINE>
<TEXT>


Gökyüzü bugün de huzursuz. Mars ve Uranüs beklenmedik gelişmelerin, teknoloji, bilgisayar ve uzay gibi konuların ani gündem maddeleri olabileceğini söylemekte. 
Koç'lar pek rahat edemeyecekleri bir gündeler. Tamamlanması gereken konular onlar için kolay olmasa bile yenilikler yaparak üstesinden gelmeliler. Sağlık konusunda olumlu gelişmeler beklemeliler. Boğa'lar için akıcı enerjiler söz konusu. Duygularını daha iyi ifade etmeyi başarmalılar. Bu sayede ilişkilere ve yeni heyecanlara karşı sıcak olabilecekler. İkizler evlerine ait koşturmacalarına devam ediyor. Bu konuda daha fazla sorumluluk almaları gerekse bile enerjileri sayesinde üstesinden gelmeliler. Yengeç'ler enerjilerini doğru kullanabilir. Verimli kısa yolculuklar ve eğitim konuları öne çıkıyor. Yakınlarıyla ilişkilerinde sözlerine özen göstermeliler. Aslan'lar para konularında becerikli olmalılar. Yeni kazanç yolları elde etmeleri mümkün görünüyor. Bekledikleri paralardan olumlu haberler var. Başak'lar dikkat çekebilecekleri bir gündeler. Acele karar vermeleri gereken konular bulunuyor. Kişisel girişimlerden yana şanslılar. 
Terazi'ler duygusal gerilimden uzak kalmaları gereken bir gündeler. İyimser kalmaya çalışarak yeni başlangıçlar yapabilirler. Şanslı olacakları fırsatlar var. Akrep'ler için sosyal çevredeki hareketlilik onlara iyimserlik katıyor. Grup çalışmaları ve ileriye dönük projeler konusunda verimli olacaklar. Yay'lar için üstesinden gelmeleri gereken konular var. İş ve evlerine ait konular arasında kalınabilir. İş hayatında kendilerini öne çıkaracak fırsatlara yakın durmalılar. Oğlak'lar hevesli ve yeni görüşlere açık tutumları sayesinde pozitif olaylarla karşı karşıya. Yurtdışı bağlantılı konulara ait haberler onları sevindirecek. Kova'lar için ortaklaşa konularda kazançlı çıkabilecekleri imkanlar bulunuyor. Bu alanda duygusallıktan uzak karar vermeleri onlara fayda getirebilir. Balık'lar bugün iyimserler. İlişkiler ve duyguları konusunda şans onlardan yana. Ayrıca ortaklaşa girişimlerinde yeni anlaşmalar gündeme gelebilir. 

</TEXT>
</DOC>
