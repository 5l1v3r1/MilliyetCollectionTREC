<DOC>
<DOCNO> 257788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/siyaset/asiy.html </URL>
<DATE> 2004/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İstifa mı O da ne 
</HEADLINE>
<TEXT>


Başbakan Erdoğan, bir gazetecinin tren faciasının ardından 'Ulaştırma Bakanı istifa edecek mi ' sorusuna çok sinirlendi ve 'Her kazada bakan mı gider Haddinizi bilin ' dedi 


"Hükümetimizi demiryolları ile anacaklar" diyerek hızlandırılmış tren projesini heyecanla savunan, ancak önceki günkü facianın ardından zor durumda kalan Başbakan Erdoğan, sorumluların istifasının istenip istenmeyeceği soruları üzerine sinirlerine h kim olamadı. Erdoğan, gazetecilere, "Haddinizi bilerek soru sorun. İdeolojik yaklaşım gösteriyorsunuz. Yine yolumuza devam edeceğiz" dedi. 
Gazeteciler, Erdoğan'a cuma namazının ardından tren kazasıyla ilgili sorular yöneltti. Ulaştırma Bakanı Binali Yıldırım'ın istifasıyla ilgili soruya sinirlenen Erdoğan, muhabire, "Hangi gazetedensiniz " dedi. "Radikal" yanıtı alan Erdoğan, "Çok radikalsiniz" deyince, muhabir, "Soru sormak görevim" karşılığını verdi. "Sorunun cinsi ve şeklinin önemli olduğunu" savunan Erdoğan'a, muhabir, "Soruda bir şey olduğunu düşünmüyorum" dedi. Erdoğan'ın "Acı paylaşmıyorsunuz " demesi üzerine muhabir, "Acı hepimizin acısı" karşılığını verdi. "Bu acıyı paylaşsaydınız bu soruyu sormazdınız" diyen Erdoğan, şunları söyledi 

'En son düşünülecek soru' 
"Önce bu kazanın nedeni üzerinde durmak lazım. Sorunuz en son düşünülebilecek bir soru. Acaba bugüne kadar Türkiye'de olan bu tür kazalarda hep hükümetler istifa etmiş, bakanlar mı görevinden alınmış 1950'den bu yana aynı hat üzerinde 10'u aşkın kaza olmuş. Böyle bir tasarruf aranmamış. Aklınıza gelen her kazada hükümet ve bakanlar görevinden mi alınacak Bir defa bu konularda haddinizi bilerek soru sorun. Şu anda arkadaşlar bu olayın acısını yaşıyorlar." 
"Bunlar dünyanın her yerinde olan şeyler. Ama birileri geliyor ideolojik yaklaşım gösteriyor. Sizler de ideolojik yaklaşım gösteriyorsunuz. Bütün bu çalışmalar bilim adamları ile birlikte yapıldı. Bugüne kadar bunların testleri yapıldı. " 
"Farklı bilim adamlarının farklı görüşleri olabilir. Ama çoğunluk hangi istikamette toplanıyorsa burada da DDY bu istikamette kararını vermiştir. Bilim adamlarından heyet oluşturduk. Bir hafta 10 gün çalışacak. Neticeye göre de hükümet bir karar vereceğiz." "Bu tür şeylere yaklaşırken insaflı olun. Zaten 36 vatan evladımız gitmiş. Dünyada bu kazalar yok diye bir olay mı var ABD'de, Avrupa'da da oluyor. Ama böyle ideolojik saplantılarla yaklaşırsak bu ülkeye yazık ederiz. Şu anda Ankara - İstanbul arasındaki hızlı tramvay çalışmasını durduralım mı, bırakalım mı bu işleri Halkımızı tahrik etmeyin, telaşa sürüklemeyin." 

Erdoğan Sırası mı 

Ulaştırma Bakanı Yıldırım, tren faciasının ardından birlikte Sakarya'ya gittiği Başbakan Erdoğan'a, "İstifa edeyim mi " diye sordu. Yıldırım'a kızan Erdoğan, "Şimdi bunun sırası mı Önce yaraları saralım. Olmaması gerekirdi. Teknik nedenleri üzerinde duracağız" yanıtını verdi. Dün de Ankara'da bakanlarla kazayı değerlendiren Erdoğan, ölü sayısını ilk saatlerden itibaren çok yüksek açıklayan Sağlık Bakanlığı Müsteşarı Necdet Ünüvar'a da sinirlendi. Bu arada, Erdoğan 0 533 748 32 54 ve Yıldırım'ın 0 532 218 47 77 sorunları dinlemek için Fransa'da verdikleri cep telefonlarına kazanın ardından ulaşılamadı. Erdoğan'ın cebi akşam meşgule, Yıldırım'inki ise telesekretere yönlendirilmişti. 


</TEXT>
</DOC>
