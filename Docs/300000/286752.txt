<DOC>
<DOCNO> 286752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/ekonomi/eko04.html </URL>
<DATE> 2004/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeks haftayı 22.900 puan üstünde geçirebilir 
</HEADLINE>
<TEXT>


Bayram öncesi zirvede kalabilecek olan endekste senetlerin bir kısmında k r realizasyonları sürerken, bir kısmında da yeni zirveler görülebilir 

Zeynep Candan Aktaş 

Hızlı alımlarla haftaya başlayan İMKB 100 endeksi çarşamba günü 22.674 puanı görerek yeni bir tarihi zirve yaptı. Bu seviyeden başlayan satış baskısı haftanın ikinci yarısında etkisini sürdürerek 22.929 puan ile en düşük seviye test edildi. Kapanış olan 23.215 puana göre haftalık getiri de yüzde 1.38 oldu. Haftanın en önemli gündem konusu ABD seçimleriydi. George Bush'un seçimleri kazanması yurtdışı piyasalarla birlikte İMKB'de de çıkışın ivme kazanmasını ve zirvenin test edilmesini sağladı. Enflasyon rakamlarının beklenenden yüksek çıkması ise k r satışlarının bahanesi oldu. Ekim ayında TEFE yüzde 3.23, TÜFE yüzde 2.22 olarak gerçekleşirken yıllık enflasyonda birkaç aydır yeniden bir yükseliş eğilimi izlenmesi piyasaları tedirgin etti. Bu ay Merkez Bankası'ndan faiz indirimi bekleyenler için büyük bir olasılıkla bekleme süresi biraz daha arttı. Petrol cephesinde fiyatlarda bir miktar gerileme izlenirken ABD hafif petrolünün varil fiyatı 48.5 dolar seviyelerinde. Dolarda ise tekrar 1.460.000'ler test ediliyor. Merkez Bankası döviz alım ihalelerine başlama konusunda bankalardan görüş alıyor. Hazine, önümüzdeki hafta kasım ayının en büyük borç ödemesini yapacak. 8 katrilyonluk itfaya karşılık ikisi bono biri iskontolu tahvil olmak üzere üç ihaleye çıkılacak. 
Teknik analiz açısından ise yeni zirveden sonra 22.900'lerde tutunan endeks zirveyi yukarıya doğru zorlayabilir. Çok beklenmedik bir gelişme olmazsa eski zirveden koparak uzaklaşma şeklinde bir hareketten çok zirveye yakın seviyelerde yeni zirve oluşumları izlenebilir. Endeksin destekleri 22.900 ve 22.600'lerde iken, dirençler 23.500 ve 23.700'lerde bulunuyor. 
Bol kazançlı haftalar dileğiyle. 


</TEXT>
</DOC>
