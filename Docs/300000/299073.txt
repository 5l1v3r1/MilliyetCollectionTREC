<DOC>
<DOCNO> 299073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sondun06.html </URL>
<DATE> 2004/12/20/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Kuzey Ligi'nden Türkiye karşıtı yürüyüş 
</HEADLINE>
<TEXT>

     İtalya'da koalisyon ortağı Kuzey Birliği Partisi KBP , Türkiye'nin AB üyeliğine karşı dün Milano'da binlerce kişinin katıldığı bir yürüyüş düzenledi. 
     KBP'li bakanların da yer aldığı yürüyüşte, "Çinlilerden sonra şimdi de Türkler İşlerimiz tehlikede", "Hıristiyan köklere evet" yazılı pankartlar dikkat çekti. Yürüyüşte, Türkiye'nin AB'ye tam üyeliğinin referandum aracılığıyla belirlenmesi istendi. 
     Yürüyüşte, Başbakan Silvio Berlusconi'ye de Türkiye yanlısı tutumu nedeniyle tepki gösterildi. Adalet Bakanı Calderoli, Türkiye'nin AB üyeliğinin "Avrupa'nın Müslümanlar tarafından işgali" anlamına geleceğini ileri sürdü. Çalışma ve Sosyal Güvenlik Bakanı Roberto Maroni de, Türkiye'nin AB'ye girişinin Avrupa kimliğinin ortadan kalkması anlamına geleceğini söyledi. Maroni, "Hükümetler gelirler ve giderler. Ama Türkiye AB'ye gelirse gitmeyecek, ebediyen kalacaktır. Bize göre bu Avrupa'nın dağılmasını da beraberinde getirebilecek bir hadisedir" dedi. 
     DIŞ HABERLER SERVİSİ 


     
</TEXT>
</DOC>
