<DOC>
<DOCNO> 269212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/05/son/soneko06.html </URL>
<DATE> 2004/09/05/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Nemaların üçüncü taksit ödemeleri 8 eylülde başlıyor 
</HEADLINE>
<TEXT>

     Hak sahiplerinin nemalarını bir önceki taksite göre yaklaşık yüzde 1.9 zamlı alması bekleniyor. 
     Zorunlu tasarrufta nemaların üçüncü taksidi, 8 eylül çarşamba gününden itibaren ödenecek. 
     Enflasyonda ağustos ayı rakamlarının belli olmasının ardından nemada üçüncü taksit ödemelerinde kullanılacak oran için gözler Hazine'ye çevrildi. 
     
     Artış oranının yüzde 1.9 olması bekleniyor 
     Bir önceki taksite göre, artış oranının yaklaşık yüzde 1.9 olması bekleniyor. Nema ödemelerinin ne kadar artacağı, Hazine tarafından belirleniyor. Ancak hesaplamada, yıllık yüzde 5 sabit rakam artı enflasyon hesabı uygulanıyor. 
     
     Son üç aylık enflasyon yaklaşık binde 67 
     Buna göre, son üç aylık enflasyon yaklaşık binde 67 olarak hesaplanırken, sabit rakamdan üç aylık bölüme düşen rakamın da yüzde 1.23 olması bekleniyor. 
     Bu hesap, hak sahiplerinin nemalarını bir önceki taksite göre yaklaşık yüzde 1,9 zamlı alacağı anlamına geliyor. 
     Kesin oran, Hazine'nin açıklamasının ardından netleşecek. Bu hesaba göre, ikinci taksitte 1 milyar lira nema alan hak sahipleri yaklaşık 1 milyar 19 milyon lira, 500 milyon lira alan hak sahipleri ise yaklaşık 509 milyon 500 bin lira alacak. 
     
</TEXT>
</DOC>
