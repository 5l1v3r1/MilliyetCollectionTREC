<DOC>
<DOCNO> 285025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/son/sondun03.html </URL>
<DATE> 2004/11/01/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
ABD basını Daha fazla seçim görevlisine ihtiyaç var... 
</HEADLINE>
<TEXT>

     ABD'de yarın yapılacak başkanlık seçiminde çalışacak görevlilerin sayısının yetersiz olduğu, en az 500 bin seçim görevlisine daha ihtiyaç duyulduğu belirtildi. 
     Basında yer alan haberlere göre, yaklaşık 1,4 milyon kişi seçim ve oyların sayımında görevlendirilmek üzere eğitildi, ancak bu sefer seçime katılım oranının yüksek olması beklendiği için 2 milyon görevliye ihtiyaç var. 
     Yetersiz görevli sayısının seçmenlerin uzun kuyruklar oluşturmasına ve oy sayımının gecikmesine neden olacağı belirtildi. 
     Seçim Yardım Komisyonu'nun 100 bin kamu çalışanına gönderdiği, seçimlerde gönüllü çalışmaları talebini içeren elektronik postaya sadece 14 olumlu cevap aldığı ifade ediliyor. 
     Çoğunluğu emeklilerden oluşan seçim görevlilerinin ortalama yaşının da 72 olduğuna dikkat çekiliyor. 
     Seçimde görev alacak kişilere, eyaletten eyalete değişen günlük ücret ödeneceği, bunun 75 dolardan 300 dolara kadar değişebildiği kaydediliyor. 
     
</TEXT>
</DOC>
