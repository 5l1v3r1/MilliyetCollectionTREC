<DOC>
<DOCNO> 262575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sonyas18.html </URL>
<DATE> 2004/08/11/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
5 Çinli çocuktan biri bunalımda... 
</HEADLINE>
<TEXT>

     Dünyanın en büyük nüfusuna sahip Çin Halk Cumhuriyeti'nde 5 çocuktan birinin bunalım geçirdiği açıklandı. 
     1 milyar 300 milyon nüfuslu ülkede tek çocukla aile planlaması uygulandığından, ebeveynlerin tek çocuğun üstüne titremesi yüzünden çocukların aşırı gergin ruh haline girdikleri belirtildi. 
     Avustralya'nın Queensland Eyaleti Merkez Üniversitesi'nden Çinli ruhbilim hekimi Dr. Wang Wei'nin kaydettiğine göre, Çin'de çocuklar anne ve babalarının aşırı beklentileri ve baskıları yüzünden bunalıma girebiliyor. 
     28. Uluslararası Psikoloji Kongresi'nde açıklandığına göre, Çinli çocukların yüzde 20'si depresyon belirtileri gösteriyor, yüzde 4'ü ise ruhsal bunalımdan ötürü tıbbi tedaviye muhtaç duruma geliyor. 
     Çin Komünist Partisi, 1980'li yıllardan itibaren tek çocuk planlamasını sıkı biçimde uyguluyor. 
     
</TEXT>
</DOC>
