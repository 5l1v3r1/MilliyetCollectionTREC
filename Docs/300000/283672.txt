<DOC>
<DOCNO> 283672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/27/son/sondun01.html </URL>
<DATE> 2004/10/27/ </DATE>
<TIME> 07.05 </TIME>
<AUTHOR>  </AUTHOR>
<HEADLINE>
Cassini resim göndermeye başladı... 
</HEADLINE>
<TEXT>

     Cassini uzay aracı, Satürn'ün en büyük uydusu Titan'ın şimdiye kadarki en yakın noktasına ulaşarak veri ve resim gönderme işlemine başladı. 
     Cassini, TSİ 19 45'te Titan'a 1198 kilometre yanaşarak, ABD Havacılık ve Uzay Dairesi NASA'nın Madrid'deki merkezine verileri transfer etmeye başladı. TSİ 04 25'te gelmeye başlayan ilk görüntülerde, Titan'ın ince bir sisle kaplı olduğu görüldü. 
     Yetkililer, Titan'a ait ilk görüntülerin düşük çözünürlüklü olduğunu, sonraki resimlerin daha iyi olmasını beklediklerini söylediler. Bu arada, İspanya'daki olumsuz hava koşullarının uzun sürmesi beklenen veri transferini de etkileyebileceği belirtiliyor. 
     Satürn'ün yörüngesine 30 Haziran'da giren Cassini, beraberinde taşıdığı bir sondaj aracını da 24 Aralık'ta Titan'ın atmosferine bırakacak. 
     Cassini, NASA'nın yanı sıra Avrupa Uzay Ajansı ve İtalyan Uzay Ajansı tarafından finanse edilen proje çerçevesinde 1997 yılında fırlatıldı ve Satürn'e ulaşmak için 3.5 milyar kilometrelik bir yol katetti. 
     
</TEXT>
</DOC>
