<DOC>
<DOCNO> 272467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sonyas12.html </URL>
<DATE> 2004/09/16/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Madonna 'hacı' oluyor, protestocular ayakta 
</HEADLINE>
<TEXT>

     Yahudi mistik inanışı Kabala'ya gönül veren Madonna, hacı olmak için İsrail'e gitti. Madonna ile 22 ülkeden 2 bin çömezin, 'kutsal yerleri dolaşıp pozitif enerji depolamak amacıyla' ziyaret edeceği tapınaklardan biri de İsrail işgali altındaki Filistin topraklarında bulunuyor. 
     Tapınağın önünde dün İsrail işgalini kınayan gruplar, protesto gösterisi yaptı. Bir grup protestocu, 'Salak Madonna burası işgal toprakları' pankartı açtı. Madonna ise İsrailli ve Filistinli çocukları buluşturup bir konuşma yapmayı planlıyor. Ziyarete İsrail basınında büyük yer ayrıldı. 
     Çılgın sahne şovları ve cüretk r giysileriyle tanınan Madonna'nın Kabala'yı benimsediği, bileğine sürekli bunu simgeleyen kırmızı bir bilezik takmaya başlayınca anlaşılmıştı. Madonna, ayrıca adını İbranice'den gelen Esther olarak değiştirdi. 

     
</TEXT>
</DOC>
