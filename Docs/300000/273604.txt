<DOC>
<DOCNO> 273604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/son/sondun29.html </URL>
<DATE> 2004/09/21/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Saddam, Avusturya'ya mı gitmek istiyor 
</HEADLINE>
<TEXT>

     Avusturya televizyonunun ORF internet sitesinde yayımlanan bir haberde, Irak'ın devrik lideri Saddam Hüseyin'in ''serbest kalması halinde Avusturya'ya iltica etmeyi planladığı'' öne sürüldü. 
     ORF'nin haberinde, Saddam Hüseyin'in ''serbest bırakılması halinde Irak'ta kalmayı düşünmediği ve Avusturya, İsveç veya İsviçre'ye iltica etmek üzere hazırlık yaptığı'' iddia edildi. 
     Avusturya Basın Ajansı'nın APA sorularını yanıtlayan Federal İltica Dairesi Direktörü Wolfgang Taucher ise ''Saddam Hüseyin'in iltica telebine olumlu yanıt verilemeyeceğini'' söyledi. 
     Avusturya'da 1 Mayıs'tan bu yana yurtdışında iltica dilekçesi vermenin mümkün olmadığını anımsatan Taucher, ''insanlığa karşı suç işlemiş, barış karşıtı, savaş suçlusu veya BM prensiplerine karşı gelmiş kişilere ise yasal olarak iltica hakkı verilmediğini'' ifade etti. 
     Taucher, Saddam Hüseyin'in iltica başvurusunda bulunması halinde, iltica talebinin ciddi şekilde inceleneceğini ve talebin reddi için ''suçlu olduğu yolunda ciddi endişelerin bulunmasının yeterli olacağını'' kaydetti. 
     
</TEXT>
</DOC>
