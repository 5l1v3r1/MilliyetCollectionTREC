<DOC>
<DOCNO> 298439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/son/sondun06.html </URL>
<DATE> 2004/12/17/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Ermeniler, Brüksel'de gösteri yapmaya hazırlanıyor... 
</HEADLINE>
<TEXT>

     Bazı Ermeni örgütleri Türkiye'nin AB ile üyelik müzakerelerine başlamasından önce 1915'te "Ermeni soykırımı" olduğunu kabul etmesini istediler. 
     Sosyalist Ermeni Partisi FRA Dachnaktsoutioun'un Lideri Murat Papazyan, "Türkiye ile Ermeni soykırımı'nın tanınması koşulu olmaksızın üyelik müzakerelerinin başlatılması kabul edilemez" değerlendirmesinde bulundu. 
     Ermeni örgütlerinden oluşan Ermeni Davasını Savunma Komitesi CDCA adına ortak bir yazılı açıklama yapan Papazyan, "Avrupa Konseyi'nden isteğimiz, Türkiye'ye bu ahlaki talebi tam olarak yerine getirmek için 10 ayı olduğunu açıkça bildirmesidir" dedi. 
     Ermeni örgütleri bugün Brüksel'de Avrupa Konseyi binasının önünde büyük bir gösteri çağrısı yapıyorlar ve 10,000 civarında kişinin bu gösteriye katılacağını söylüyorlar. 
     
</TEXT>
</DOC>
