<DOC>
<DOCNO> 289728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/yasam/yas05.html </URL>
<DATE> 2004/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gömme balkonu kapatmak serbest 
</HEADLINE>
<TEXT>


İSTANBUL Milliyet 

İnşaat tabanı alanından taşmayan ve "gömme balkon" tabir edilen kısımların cam ve PVC aksamla kapatılmasının kanuna aykırı bir durum oluşturmadığı kaydedildi. Erdal İpekeşen, Tempo dergisinin son sayısında "Balkon kapatmak suç mu Hangi tip malzeme kullanılırsa suç unsuru oluşur " yönündeki sorulara Danıştay kararlarını inceleyerek açıklık getirdi. İpekeşen, özetle şunları kaydetti "İzmir 3. İdare Mahkemesi, bir kararında 'açık alan niteliğindeki balkonun sabit doğrama ve cam takılmak suretiyle kapalı alana dönüştürülmesinin ruhsat alınmadan yapılabilecek nitelik taşımadığı, kapatılan balkonun gömme veya çıkma olmasının oluşan kapalı alanın salona dahil edilmesinin uyuşmazlığın çözümünde etkisinin olmadığı' gerekçesiyle yıkım ve para cezası verdi. Ancak Danıştay, balkonun 'çıkma değil gömme' olduğunu hatırlatarak 'gömme balkonun kapatılması suretiyle taban alanı dışında yeni ve fazladan bir alan kazanılmadığı, çekme mesafesinin ihlal edilmesinin söz konusu olmadığı, tadilatın taşıyıcı unsurları etkilemediği' gerekçesiyle kararı bozdu. 


</TEXT>
</DOC>
