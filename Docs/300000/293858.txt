<DOC>
<DOCNO> 293858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sonspo15.html </URL>
<DATE> 2004/12/01/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Sakaryaspor 4 veya 5 futbolcu transfer edebiliriz... 
</HEADLINE>
<TEXT>

     Sakaryaspor Teknik Sorumlusu Şaban Yıldırım, ara transferde 4 ya da 5 futbolcu transfer edebileceklerini söyledi. 
     Yıldırım, AA muhabirine yaptığı açıklamada, ara transferde takıma takviye yapılacağını belirtti. Bazı mevkilerde eksiklikleri bulunduğunu ifade eden Yıldırım, ''Bunu göz ardı etmemeliyiz. Yönetime transfer için rapor verdim. Rapor üzerinde çalışmalar yapılıyor. Duruma göre 4 veya 5 futbolcu transfer edebiliriz'' dedi. 
     İlk devrenin kalan üç maçını da kazanmak istediklerini söyleyen Yıldırım, hazırlık ve çalışma planlarının bu doğrultuda yapıldığını bildirdi. Yıldırım, ''Ligde kalmak istiyoruz. Bunun gerçekleşmesi için kalan maçları kazanarak umudumuzu artırmalıyız'' diye konuştu. 
     Bu arada Sakaryaspor, Kayserispor maçının hazırlıklarını kondisyon ve taktik ağırlıklı çalışmalarla sürdürdü. 
     
</TEXT>
</DOC>
