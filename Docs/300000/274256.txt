<DOC>
<DOCNO> 274256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/soneko13.html </URL>
<DATE> 2004/09/23/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Bazı akaryakıt ürünlerinin ÖTV oranlarında değişiklik... 
</HEADLINE>
<TEXT>

     Bakanlar Kurulu, bazı akaryakıt ürünlerinin özel tüketim vergisi ÖTV oranlarını yeniden düzenledi. 
     Resmi Gazete'nin bugünkü sayısında yayımlanan kararnameye göre, 14 Ağustos 2004 tarihinden 25 Ağustos 2004 tarihine kadar geçerli olmak üzere ÖTV tutarları artırıldı. 
     ÖTV tutarları, oktanı 95 veya daha fazla fakat 98 oktandan az olan kurşunsuz süper benzin için 1 milyon 93 bin liraya, oktanı 98 veya daha fazla olanlar için 1 milyon 201 bin liraya, oktanı 98'den az veya 98 ve daha fazla olan süper benzin için de 1 milyon 111 bin 500 liraya yükseltildi. 
     Aynı tarihler arasında, ÖTV tutarları benzol benzen , toluol, solvent nafta, white spirit, diğer solventler, hektan, heptan, pentan, benzen benzol , toluen toluol , metil tersiyer bütil eter, hafif mineral yağlar için müstahzar katkılar 1 milyon 201 bin lira olarak belirlendi. 
     ÖTV tutarları, 20 Ağustos- 1 Eylül 2004 tarihleri arasında ÖTV Kanuna ekli 1 sayılı listenin B cetvelinde yer alan ''diğerlerinden'' alınan ÖTV tutarı 601 bin 500 lira olarak tespit edildi. Kararname bugün yürürlüğe girdi. 
     
</TEXT>
</DOC>
