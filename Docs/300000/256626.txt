<DOC>
<DOCNO> 256626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sontur50.html </URL>
<DATE> 2004/07/19/ </DATE>
<TIME> 20.56 </TIME>
<AUTHOR>  </AUTHOR>
<HEADLINE>
Malatya'daki NATO petrol boru hattında patlama... 
</HEADLINE>
<TEXT>

     Malatya'da yol genişletme çalışması sırasında bir iş makinası NATO petrol boru hattını patlattı. 
     Alınan bilgiye göre, Malatya-Elazığ karayolunun 26. kilometresinde genişletme çalışması yürüten bir firmaya ait iş makinesi çalışma esnasında NATO petrol boru hattını deldi. Meydana gelen patlamada, iş makinesi operatörü Yılmaz Karakurt ile soyadı henüz belirlenemeyen kamyon şoförü Ali, yaralandı. Yaralılar Turgut Özal Tıp Merkezi'nde tedavi altına alındı. 
     Olay yerine gelen Malatya Belediyesi'ne ait 5 itfaiye aracı, patlama sırasında çıkan yangını yaklaşık 1 saat süren çalışma ile söndürdü. 
     Vali Osman Derya Kadıoğlu ve Belediye Başkanı Cemal Akın da olay yerine gelerek yetkililerden bilgi aldı. 
     
</TEXT>
</DOC>
