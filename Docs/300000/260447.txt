<DOC>
<DOCNO> 260447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sondun03.html </URL>
<DATE> 2004/08/04/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
ABD'den, UND'nin kararına tepki... 
</HEADLINE>
<TEXT>

     ABD Dışişleri Bakanlığı, Uluslararası Nakliyeciler Derneği'nin UND Irak'ta bulunan Amerikan birliklerine ait yüklerin taşınmasını durdurma kararını değerlendirirken, "Şirketler kararlarını kendileri vermeli. Biz Irak'ın yeniden inşasını desteklemeyi sürdüreceğiz" açıklamasını yaptı. 
     ABD Dışişleri Bakanlığı Sözcüsü Richard Boucher, UND'nin kararını yorumlamasının istenmesi üzerine, "Irak'taki cinayetten Türk şoförü Murat Yüce'nin öldürülmesi dolayı tabii ki üzgünüz. Ancak bu ve benzeri korkunç cinayetler, bizi Irak'ı yeniden kurmaktan alıkoymamalı. Tabii ki kişiler ve şirketler, ne kadar risk alacakları konusunda kararlarını kendileri vermeli. Ancak esas amacın, Irak'ın güvenli ve istikrarlı bir ülke olarak kendisini yeniden kurabilmesi olduğunu herkesin hatırlamasının önem taşıdığını düşünüyoruz" dedi. 
     Sözcü Boucher, "Biz Irak'ın yeniden inşasını desteklemeyi sürdüreceğiz. Bunun için gerekeni yapacağız" diye konuştu. 
     
</TEXT>
</DOC>
