<DOC>
<DOCNO> 297491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sondun19.html </URL>
<DATE> 2004/12/14/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Tokyo'nun deprem kaderi İstanbul ile aynı mı İşte tahminler... 
</HEADLINE>
<TEXT>

     Japonya'nın başkenti Tokyo'da 30 yıl içinde meydana gelmesi olası şiddetli bir yer sarsıntısının, 13 bin kişinin ölümüne ve milyonlarca kişinin felaketzede olmasına neden olacağı öngörüsünde bulunuldu. 
     Japon medyasında yer alan, bir uzmanlar grubu tarafından hükümet için hazırlanan araştırmada, Tokyo'da 30 yıl içinde aletsel büyüklüğü 7 veya üzeri bir depremin meydana gelme olasılığı yüzde 70 olarak tahmin edildi. 
     12,5 milyon nüfusa sahip Tokyo bölgesinde 6,9 büyüklüğünde bir depremin 13 bin kişinin ölümüne yol açabileceği tespit edilen araştırmada, yaklaşık 6,5 milyon Tokyolunun işyerleri ve okullarda kısılıp kalacağı ve evlerine gitmekte büyük sıkıntı çekeceği belirtildi. 
     Tokyo'da yıkıcı bir depremde 800 binden fazla ev ve binanın zarar göreceği tahmin ediliyor. 
     En şiddetli depremlerin yüzde 20'sinin meydana geldiği Japonya'da son olarak bu sabah kuzeydoğudaki Hokkaido adasında Richter ölçeğine göre 5,8 büyüklüğünde yer sarsıntısı oldu. 
     Merkez üssünün yerin 20 kilometre altında olduğu belirtilen depremde can ve mal kaybı olmadı. 
     
</TEXT>
</DOC>
