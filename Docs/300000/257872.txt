<DOC>
<DOCNO> 257872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sonspo11.html </URL>
<DATE> 2004/07/24/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Fenerbahçeli futbolcular sauna keyfi yaptı... 
</HEADLINE>
<TEXT>

     Almanya'daki hazırlık çalışmalarını sürdüren Fenerbahçe'de, futbolcular bugün saunaya girdi. 
     Köln yakınlarındaki Bensberg kentinde bulunan Medirterave adlı yüzme havuzlu tesislerde masaj yaptıran sarı-lacivertliler, daha sonra sauna keyfi yaptı. 
     Basının içeri alınmadığı tesislerde Fenerbahçe, takım halinde dinlendi. 
     Öte yandan Fenerbahçe bu akşam, Köln Başkonsolosu Sertaç Sönmezay'ın konsolosluk konutunda vereceği mangal partisine katılacak. Partiye ayrıca, Köln Belediye Başkanı Fritz Schramma ile birlikte kent yönetiminden davetliler bulunacak. 
     Fenerbahçe yarın, FC Köln ile son hazırlık maçını yapacak. 
     
</TEXT>
</DOC>
