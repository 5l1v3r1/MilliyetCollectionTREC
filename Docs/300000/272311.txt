<DOC>
<DOCNO> 272311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/soneko16.html </URL>
<DATE> 2004/09/16/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Citigroup'dan yatırımcılara ''Türkiye'de pozisyon alın'' 
</HEADLINE>
<TEXT>

     Dünyanın önde gelen mali gruplarından Citigroup, yatırımcılara Türkiye piyasasında pozisyon almalarını tavsiye etti. Citigroup, Türkiye'nin AB'den tarih almasının beklendiğini, ayrıca IMF anlaşması ile Türkiye'nin borçlanma imkanlarını artıracağını belirtti. 
     Citigruop tarafından yayınlanan Gelişmekte Olan Piyasalar Raporu'nda, Türkiye için "tetiği çekme zamanı" ifadesi kullanılırken, gerek AB, gerekse IMF ile yeni anlaşma gibi pozitif beklentiler öncesinde yatırım yapılması gerektiğini kaydedildi. 
     
     AB'den tarih alınır 

     AB ile Türkiye arasındaki müzakerelerin muhtemelen 2005 yılında başlayacağı belirtilen raporda, AB'nin genişlemeden sorumlu Komisyon üyesi Günter Verheugen'in Türkiye ziyaretinin de, müzakerelerin başlayacağına dair önemli bir gösterge olduğu bildirildi. 
     Raporda, IMF ile üç yıllık bir anlaşmanın ekim ayında tamamlanacağı hatırlatılırken, bu anlaşmanın, 2005-2006 yıllarında netdış borç ödeyicisi olacak olan Türkiye'nin dış borçlanma finansmanı imkanlarını arttıracağı vurgulandı. 
     Citigroup, Türkiye ile ilgili pozitif unsurlar devreye girmeden yatırımcıların pozisyon almalarını tavsiye etti. 

     
</TEXT>
</DOC>
