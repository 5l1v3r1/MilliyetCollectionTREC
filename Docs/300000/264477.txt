<DOC>
<DOCNO> 264477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sontur05.html </URL>
<DATE> 2004/08/18/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Mersin sallandı 4.6 
</HEADLINE>
<TEXT>

     Mersin'in Erdemli İlçesi'nde orta şiddette deprem meydana geldi. 
     Boğaziçi Üniversitesi Kandilli Rasathanesi ve Deprem Araştırma Enstitüsü'nden verilen bilgiye göre, merkez üssü Erdemli olan ve saat 08.57'de gerçekleşen depremin büyüklüğü 4.6 olarak ölçüldü. Depremde ilk belirlemelere göre, can ve mal kaybının olmadığı bildirildi. 
     AA muhabirinin Mersin Valiliği, Erdemli Kaymakamlığı ve Erdemli İlçe Jandarma Komutanlığı yetkililerinden aldığı bilgiye göre, sabah saat 08.57'de meydana gelen deprem aralıklarla yaklaşık 4 dakika sürdü. 
     Boğaziçi Üniversitesi Kandilli Rasathanesi ve Deprem Araştırma Enstitüsü'nün merkez üssünü Mersin'in Erdemli İlçesi ve büyüklüğünü 4.6 olarak ölçtüğü depremde, ilk belirlemelere göre, can ve mal kaybı olmadı. Deprem, Mersin il merkezinde ve diğer ilçelerde de hissedildi, vatandaşlar kısa süreli panik yaşadı. 
     Sivil Savunma Müdürlüğü ekiplerinin Erdemli'ye gönderildiğini belirten Valilik yetkilileri, araştırmaların sürdüğünü kaydettiler. 

     
</TEXT>
</DOC>
