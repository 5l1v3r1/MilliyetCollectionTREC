<DOC>
<DOCNO> 266531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/son/sondun34.html </URL>
<DATE> 2004/08/26/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Schröder'e 'Doğu Almanya ziyaretlerinde dikkatli ol' uyarısı... 
</HEADLINE>
<TEXT>

     Hakkı Akduman AA 

Almanya'nın Brandenburg Eyaleti İçişleri Bakanı Jörg Schönbaum CDU , Başbakan Gerhard Schröder'i Doğu Almanya'ya yapacağı ziyaretlerde dikkatli olması yönünde uyarıda bulundu. 
     Schönbaum, bir gazeteye yaptığı açıklamada, Doğu eyaletlerindeki halkın Hartz IV adlı reformlar nedeniyle ''agresif'' olduğunu belirterek, ''Schröder dikkatli olmalıdır'' dedi. 
     Brandenburg eyaletinde 19 Eylül tarihinde yapılacak olan seçimlerde Alman Hıristiyan Demokrat Birlik Partisi'nden CDU aday olan Schönbaum, bölgedeki gerginliğin sorumlusunun federal hükümet olduğunu savundu. 
     Schönbaum, ''Hartz IV reformları nedeniyle insanlar huzursuz. Hatta bundan etkilenmeyenler bile gelecek korkusu içindeler'' dedi. 
     Başbakan Schröder'e Wittenberge kentinde Hartz IV reformlarını protesto eden bir grup tarafından yumurta atılmıştı. 
     
</TEXT>
</DOC>
