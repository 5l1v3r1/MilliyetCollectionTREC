<DOC>
<DOCNO> 289100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/ekonomi/eko01.html </URL>
<DATE> 2004/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bizi kilitlediler, kamera kayıtlarını aldılar...' 
</HEADLINE>
<TEXT>



Olay gecesi çiftlikte görevli olan ve Cem Uzan ile korumalarının çiftliğe geldiğini bildiren Nevzat Özkan adlı personel olayı, şöyle anlattı 
"Güvenlik şefi Adem Memişoğlu, olay gecesi hamile eşini hastaneye götürmek için çiftlikten ayrıldı. Saat 24.00 sıralarında aynı araçla çiftliğe döndü, kendisini tanıdığımız için kapıyı hemen açtık. Ancak araçtan Memişoğlu ile birlikte Cem Uzan'ın yakın koruması Gökhan Akbölü ve arkadaşları da indi. Bizi bir odaya toplayıp, kapıyı kilitlediler. Cep telefonlarımızı ve güvenlik kameralarındaki kayıtları aldılar. Bizi silahla veya sözle tehdit etmediler. Ben 'tuvalete gidiyorum' diye çıktım, yanıma bir adam verdiler ama kaçmayı başarıp, durumu jandarmaya bildirdim." Gelişmeler sonrasında görevinden alınan güvenlik şefi Adem Memişoğlu ise "Bize 'Cem Uzan buraya gelemez ve giremez' diye bir talimat gelmedi" dedi. 


</TEXT>
</DOC>
