<DOC>
<DOCNO> 294710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sondun14.html </URL>
<DATE> 2004/12/04/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Hollanda Başbakanı'ndan "imtiyazlı ortaklığa" ret... 
</HEADLINE>
<TEXT>

     Hollanda Başbakanı Jan Peter Balkenende, Alman Hıristiyan Demokrat Birlik Partisi CDU Genel Başkanı Angela Merkel'in Türkiye'ye AB'ye tam üyelik erine ''imtiyazlı ortaklık'' verilmesi yönündeki önerisini reddetti. 
     Balkenende, Merkel'in, önerisiyle ilgili olarak AB ülkeleri hükümet ve devlet başkanlarıyla muhafazakar parti liderlerine gönderdiği mektuba ret cevabı verdi. 
     Balkenende, Merkel'e gönderdiği mektupta, ''Sayın bayan Merkel, sevgili Angela, bu öneriyi kabul edemem. Bu, süren bir oyunda oyun kurallarını değiştirmek anlamına gelecektir'' şeklinde ifadeye yer verdi. 
     Haberi veren Bild gazetesi, Merkel'in ''imtiyazlı ortaklık'' önerisiyle tüm Avrupa'da yalnız kalmaya başladığını yazdı. 
     
</TEXT>
</DOC>
