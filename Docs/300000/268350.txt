<DOC>
<DOCNO> 268350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/yasam/yas15.html </URL>
<DATE> 2004/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



KAYSERİ 

Yeşil kart kavgası 1 kadın hastanelik 
Sosyal Yardımlaşma ve Dayanışma Vakfı bünyesinde kurulan Yarım Elma Yardım Dağıtım Merkezi'nde yeşil kart sahibi dar gelirli vatandaşlara giyim ve ev eşyası yardımı yapılırken, sırada bekleyen kadınlar arasında kavga çıktı. Yaralanan Hanife Dikmen, polisin durdurduğu kavga sonrası, ambulansla kaldırıldığı hastaneside tedaviye alındı. 

AKSARAY- KAYSERİ 

Yüksek damdan düşen iki kişi can verdi 
Bekarlar köyünde Ayşe Ünal 13 , yanlarında tatil yaptığı kuzenleriyle evin damında oynarken 6 metre yükseklikten düştü ve hayatını kaybetti. Kayseri'nin Gülbayır köyünde de gözleri iyi görmeyen Emine Salkım 50 , evinin damından düşerek öldü. 

SAMSUN 

Köpeği yüzünden cezaya çarptırıldı 
DHA 
Yavuz Selim Mahallesi'nde bir gecekondu kiralayan Alman vatandaşı Klaus Schmarze'nin 37 Alman çoban köpeği, önceki gün yoldan geçen Dursun Ülgü'yü 28 ısırdı. Ülgü'nün şik yeti üzerine yakalanan Schmarze , koruması altındaki hayvanı başıboş bırakarak çevreye zarar verdiği gerekçesiyle 445 milyon lira cezaya çarptırıldı. 

İZMİT 

SSK'dan Esin'e yeni yeni engeller 
SSK, yakalandığı kan hastalığının tedavisi geciktiği için löseminin en ağır türü olan AML'ye dönüşen 7 yaşındaki Esin Köse'nin yurtdışındaki tedavi masraflarını karşılamak için, birçok bürokratik engel çıkardı. Esin'in babası Ahmet Köse, masrafların ödenmesi için izin almalarına rağmen kendilerinden Bakanlık onaylı bir rapor daha talep edildiğini kaydetti. Köse, "Karanın gönülsüz olarak alındığı belli" dedi. 

Afrika, çekirgelere 'savaş' ilan etti 

DIŞ HABERLER SERVİSİ 
12 Afrika ülkesi tarlaları işgal ederek ürünleri tüketen çekirge sürülerine karşı silahlı kuvvetlerini kullanacak. Afrikalı bakanların aldığı karara göre, çekirge istilasına karşı Senegal, Mali, Moritanya, Nijer ve Çad'da operasyon üsleri kurulacak ve buralardan yönetilecek silahlı kuvvetler, tarlaları ilaçlayacak. Afrika'da 15 yıldır hızla çoğalan çekirgeler yüzünden 220 milyon dönümlük ekili alan tehlike altında bulunuyor. 

Ölünün ayak bileği 'rallici'de yaşayacak 

DIŞ HABERLER 
İtalyan doktorlar, geçtiğimiz hafta bir ölüden alınan ayak bileğini, 1991'de bir yarışta geçirdiği kazada bileğinden sakat kalan Silvano Bordon adlı ralli pilotuna başarıyla naklettiklerini duyurdu. Operasyonu gerçekleştiren doktorlar, Bordon'a kıkırdak ve bilek kemiğini de kapsayan tam bir ayak bileğinin nakledildiğini belirtti. 


</TEXT>
</DOC>
