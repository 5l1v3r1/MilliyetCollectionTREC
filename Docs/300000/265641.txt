<DOC>
<DOCNO> 265641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sondun13.html </URL>
<DATE> 2004/08/23/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Kuzey Kore 6'lı görüşmelerin sürmesi mümkün değil... 
</HEADLINE>
<TEXT>

     Kuzey Kore yönetimi, Kore yarımadasındaki nükleer sorunla ilgili olarak düzenlenen 6'lı görüşmelerin, ''ABD'nin düşmanlık politikasından dolayı sürmesinin mümkün olmadığını'' açıkladı. 
     Yeni Çin Haber Ajansı'nın Kuzey Kore Dışişleri Bakanlığı sözcüsünün açıklamasına dayanarak bildirdiğine göre, Pyongyang yönetimi, ABD'nin kendilerine karşı açıkça düşmanlık politikası izlemesinden ve 6'lı görüşmelerin 3. turunda varılan bütün anlaşmalardan ve ortak anlayıştan geri adım atmasından dolayı bu mekanizmanın çalışma grupları toplantısının düzenlenemeyeceğini duyurdu. 
     Açıklamada, ABD Başkanı George Bush yönetiminin, görüşmelerin temelini sarsan tutumuyla gerçek yüzünü ortaya çıkardığı ileri sürüldü ve Bush'un Kuzey Kore liderliğine ''iftira atarak ve hakaret ederek, siyasi aptallık yaptığı'' ifadesine yer verildi. 
     6'lı görüşmelere Kuzey ve Güney Kore, Japonya, Rusya, ABD ve Çin katılıyor. 
     
</TEXT>
</DOC>
