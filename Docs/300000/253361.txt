<DOC>
<DOCNO> 253361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sonspo20.html </URL>
<DATE> 2004/07/06/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Fenerbahçe Efes Pilsenli Ömer Onan ile 1 yıllık sözleşme imzaladı... 
</HEADLINE>
<TEXT>

     Fenerbahçe Basketbol Takımı yeni sezon için ilk transferini Efes Pilsenli Ömer Onan'ı alarak gerçekleştirdi. 
     Ömer, Fenerbahçe Kulüp Binası'nda gerçekleştirilen ve Erkek Basketbol Takımı İcra Kurulu Başkanı Celal Aras, erkek basketbol takımı sorumlusu Semih Özsoy ve menajer Nedim Karakaş'ın hazır bulunduğu törende kendisini 1 yıllığına sarı-lacivertli formaya bağlayan sözleşmeyi imzaladı. 
     Ömer, imza töreni sonrası yaptığı açıklamada, taraftarı olduğu kulübe geldiği için büyük mutluluk duyduğunu belirterek, transferinde emeği geçen herkese teşekkür etti. 
     Celal Aras ise 2004-05 sezonuna yönelik şampiyonluk hedeflerini, ilk transferleri ile perçinleştirdiklerini vurgulayarak, ''Önümüzdeki günlerde yapacağımız diğer transferlerle hedefimizin ne olduğunu daha çok ortaya koyacağız'' dedi. 
     Ömer, daha sonra Fenerbahçe forması giyerek basın mensuplarına poz verdi. 
     
</TEXT>
</DOC>
