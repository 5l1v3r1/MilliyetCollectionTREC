<DOC>
<DOCNO> 294377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sondun06.html </URL>
<DATE> 2004/12/03/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
Çin'de toprak kayması 65 kişi kayboldu... 
</HEADLINE>
<TEXT>

     Çin'in güneybatısında bir dağlık bölgede meydana gelen toprak kaymasında, en az 65 kişinin kaybolduğu bildirildi. 
     Resmi Yeni Çin Ajansı, Guizhou bölgesine bağlı Zuojiaying köyünde geçen cuma gecesi meydana gelen toprak kaymasının nedenlerinin henüz belirlenemediğini belirtti. 
     AFP'ye telefonla açıklama yapan yerel yetkili, toprak kaymasının nedeninin kötü hava koşulları olmadığını vurgulayarak, ''Yağmur yağmamıştı, hava iyiydi. Nedenleri araştırıyoruz'' dedi. 
     Ajans, toprak kaymasında 25 kadar evin yıkıldığını, 108 kişinin evsiz kaldığını, şu ana kadar 12 kişinin kurtarıldığı arama-kurtarma çalışmalarına askerlerin de katıldığını kaydetti. 
     
     47 KİŞİDEN UMUT KESİLDİ 

     Çin'in güneybatısındaki bir dağlık bölgede dün gece meydana gelen toprak kaymasında kaybolan 65 kişinin 47'sinden umudun kesildiği bildirildi. 
     AFP'ye açıklama yapan bölge yetkililerinden Guo Yang, ''Toprak altında kalan 47 kişiden umut kesildi, 12 yaralımız var'' dedi. 
     Toprak kaymasının kötü hava koşullarından kaynaklanmadığı, Guizhou bölgesine bağlı Zuojiaying köylülerine göre, çevrede bulunan çok sayıda madenin felakete sebep olabileceği kaydedildi. 
     Resmi Yeni Çin Ajansı, toprak kaymasında 25 evin yıkıldığını, 108 kişinin evsiz kaldığını, 12 kişinin kurtarıldığını bildirmişti. 
     
</TEXT>
</DOC>
