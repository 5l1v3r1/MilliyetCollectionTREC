<DOC>
<DOCNO> 264361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/18/son/sondun27.html </URL>
<DATE> 2004/08/18/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Bağdat'ta havan topu mermisi, dışişleri bakanlığının çatısına isabet etti 
</HEADLINE>
<TEXT>

     Irak Dışişleri Bakanı Hoşyar Zebari, Bağdat'ta düzenlenen saldırıda atılan havan topu mermisinin bakanlık binasının çatısına isabet ettiğini bildirdi. 
     Zebari, Associated Press ajansına yaptığı açıklamada, saldırıda can ve mal kaybı olmadığını belirtti. 
     Saldırının hedefinin bakanlık binası olmadığını düşündüklerini belirten Hoşyar, hedefin, Yeşil Bölge olduğunun sanıldığını kaydetti. 
     Havan topu saldırısı, Ulusal Konferans'ın yeniden başladığı sırada düzenlenmişti. 
     Bir İçişleri Bakanlığı sözcüsü de, bugün içişleri bakanlığı binasının yakınlarına 2 havan topu mermisi atıldığını bildirdi. 
     Mermilerin boş bir araziye düştüğünü belirten sözcü, bu saldırıda da can ve mal kaybı olmadığını söyledi. 
     
</TEXT>
</DOC>
