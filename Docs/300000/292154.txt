<DOC>
<DOCNO> 292154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/25/son/sontur51.html </URL>
<DATE> 2004/11/25/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Nişanlısına tecavüz etti .. 
</HEADLINE>
<TEXT>

     Sivas'ta, nişanlısına tecavüz ettiği ve hamile bıraktıktan sonra terk ettiği iddiasıyla gözaltına alınan genç, ifadesi alındıktan sonra serbest bırakıldı. 
     AA muhabirinin aldığı bilgiye göre, 22 yaşındaki E.A, nişanlısı olduğunu söylediği F.Ö'nün 22 tecavüzüne uğradığı iddiasıyla Sivas Cumhuriyet Savcılığı'na başvurdu. 
     E.A, şikayet dilekçesinde, yaklaşık 6 ay önce Kızılırmak kenarında otomobiliyle gezdiği nişanlısının kendisine ''ilaçlı kola'' içirdiğini, bunun üzerine bayıldığını, uyandığında ise F.Ö'nün tecavüzüne uğradığını fark ettiğini öne sürdü. 
     Evlenecekleri için durumu kimseye söylemediğini kaydeden E.A, nişanlısının kendisini terk etmesinin ardından, hamile kaldığını öğrenince şikayetçi olmaya karar verdiğini kaydetti. 
     Şikayet üzerine gözaltına alınan F.Ö'nün, ifadesinin alınmasının ardından serbest bırakıldığını belirten yetkililer, soruşturmanın evrak üzerinden yürütüldüğünü bildirdi. 
     
</TEXT>
</DOC>
