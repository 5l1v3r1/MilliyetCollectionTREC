<DOC>
<DOCNO> 273549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/yasam/axyas01.html </URL>
<DATE> 2004/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihi denizaltı iskelesi 
</HEADLINE>
<TEXT>


Çanakkale Savaşı'nda batırılan, İngiliz, Fransız ve Avustralyalılara ait tarihi 6 denizaltıdan 2'si, birinin üzerine beton dökülüp 'iskele haline getirilmiş' olarak bulundu 

Önay Yılmaz 

Çanakkale Savaşı'nda boğazı geçmeye çalışırken batırılan ve akibeti belli olmayan 6 müttefik denizaltısından 2'si bulundu, 4'ü aranıyor. 
Fransızların Saphir denizaltısı, yapımcı Savaş Karakaş ve ekibince Nara Burnu açıklarında bulunurken, yine Fransız Mariotte adlı denizaltının izine ise, bir iskelenin temelinde rastlandı. 
Çanakkale'de birçoğu batırılan İngiliz, Fransız ve Avustralyalılara ait müttefik denizaltılarının öyküsü, daha önce 'Derinlerdeki Tarih' ve 'Dumlupınar' belgeselleriyle tanınan Karakaş ve Avustralyalı gazeteci Bill Sellars tarafından, Türkiye Sualtı Arkeolojisi Vakfı'nın desteğiyle belgesel film oluyor. Çekimlere ve denizaltıların aranmasına başlandı. 

Beton kırılınca... 
Karakaş, Saphir denizaltısını Nara Burnu açıklarında bulduklarını belirterek, "Bu denizaltıyı 16 Eylül'deki dalışta bulduk. Saphir, 15 Ocak 1915'te batırılmış. Fransızların kayıp diğer denizaltısı Mariotte'nin izini ise Nara Burnu'ndaki askeri bir tesiste bulduk. Bu denizaltı yıllar önce üzerine beton dökülüp bir iskelenin temeli yapılmış. Beton kırılınca denizaltı ortaya çıktı" dedi. 
Çanakkale Boğazı'nı 25 Nisan 1915'te ilk geçen ve Sultanhisar botu tarafından 30 Nisan 1915'te batırılan Avustralya denizaltısı AE2'yi ise, 1998'de ünlü sualtı araştırmacısı Selçuk Kolay, Marmara'da Karabiga açıklarında bularak görüntülemişti. 

İşte aranan denizaltılar 

Joule Fransız denizaltısı, 1 Mayıs 1915'te Çanakkale Boğazı'nda mayınlara çarparak battı.E7 İngiliz denizaltısı, 4 Eylül 1915'de ağlara takıldı. Nara'da su üstünden atılan sualtı bombalarıyla batırıldı.E20 5 Kasım 1915'te bir Alman denizaltısı tarafından Marmara'da batırıldı.E14 İngiliz denizaltısı, 28 Ocak 1918'de Boğaz çıkışında batırıldı. 


</TEXT>
</DOC>
