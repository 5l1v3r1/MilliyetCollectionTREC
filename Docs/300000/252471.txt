<DOC>
<DOCNO> 252471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/sonsiy27.html </URL>
<DATE> 2004/07/02/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Son zamlar TBMM gündeminde... 
</HEADLINE>
<TEXT>

     DYP Iğdır Milletvekili Dursun Akdemir, çay, şeker, akaryakıt, otoyol ve köprü ücretlerine yapılan zamların nedenini sordu. Akdemir, Maliye Bakanı Kemal Unakıtan tarafından yazılı olarak yanıtlanması istemiyle TBMM Başkanlığı'na verdiği soru önergesinde, enflasyonun düşüş eğiliminde olduğu bir ortamda çay, şeker, akaryakıt, otoyol ve köprülere ardı ardına zam yapıldığını belirterek, zamların hukuki dayanağı olup olmadığını sordu. 
     Akdemir önergesinde, son iki yılda otoyol ve köprülerden elde edilen gelirler ve gelirlerin nereye aktarıldığı ile ekonominin düzeltilmesi için zammın dışında düşünülen başka tedbirlerin olup olmadığının da yanıtlanması istedi. 
     
</TEXT>
</DOC>
