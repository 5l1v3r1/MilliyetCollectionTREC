<DOC>
<DOCNO> 278531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sonyas02.html </URL>
<DATE> 2004/10/08/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Hayat kadınlarından protesto Bizim sektörümüzü kabul edin 
</HEADLINE>
<TEXT>

     Güney Kore'de fuhuş sektöründe çalışan binlerce kişi, hükümetin bu sektöre karşı çıkardığı yasaları protesto etmek için yürüyüş düzenledi. 
     Başkent Seul'deki meclis binasının önünde toplanan, ''Hükümet bizim sektörümüzü kabul etmeli'', ''Bize yasal işçi muamelesi yapın'' yazılı pankartlar taşıyan 2800 kadar hayat kadını ve kadın taciri, sloganlar atarak geçim teminatı istedi. 
     Polisin gösteriye müdahale etmediği belirtildi. 
     Seul hükümeti geçen ay fuhuş sektörüne karşı sert yasalar çıkarmaya başlamıştı. 
     Yetkililer, kadın hakları örgütleri tarafından da desteklenen yasaların, fuhuş sektöründe çalışanların haklarının ihlalini engelleneceği ve bu kişilerin yeni işler bulmasını sağlayacağı görüşünü savunuyor. 
     Yaklaşık 48 milyon nüfuslu Güney Kore'de 600 bin ila 1 milyon kadının bu sektörde çalıştığı sanılıyor. 

     
</TEXT>
</DOC>
