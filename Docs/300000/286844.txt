<DOC>
<DOCNO> 286844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/sondun12.html </URL>
<DATE> 2004/11/07/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
İsrail, Arafat'ın cenaze töreni için hazırlıklarını tamamladı... 
</HEADLINE>
<TEXT>

     İsrail'in, Filistin lideri Yaser Arafat'ın Gazze Şeridi'ndeki cenaze töreni için hazırlıklarını tamamladığı bildirildi. 
     Savunma Bakanı Şaul Mofaz, bugün kabine toplantısında, güvenlik yetkililerinin, Arafat'ın cenaze töreni için hazırlıklarını tamamladığını söyledi. 
     Güvenlik yetkilileri de, bu hazırlıklar arasında Filistinlilerin Batı Şeria'dan Gazze Şeridi'ne otobüslerle götürülmesinin ve İsrail'le diplomatik ilişkileri bulunmayan Arap liderlerinin uçaklarla getirilmesinin bulunduğunu belirttiler. 
     Filistinli yetkililer, Paris'te bir askeri hastanede yatan Arafat'ın, Kudüs'te gömülmek istediğini söylemişti. Bunu reddeden İsrail, Arafat'ın cenazesinin muhtemel defin yeri olarak Gazze'yi göstermişti. 
     
</TEXT>
</DOC>
