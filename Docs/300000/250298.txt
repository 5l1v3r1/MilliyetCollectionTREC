<DOC>
<DOCNO> 250298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sonspo22.html </URL>
<DATE> 2004/06/23/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Shaktar Donetsk'dan Trabzonsporlu Tolga'ya teklif 
</HEADLINE>
<TEXT>

     Trabzonspor Kulübü Futbol Şubesi Sorumlusu Süleyman Atal, Ukrayna kulübü Shaktar Donetsk'in Tolga'yı almak isteğini, ancak bu oyuncuyu çok sevdiklerini, beğendiklerini ve takıma çok büyük katkısının olduğunu söyledi. 
     Süleyman Atal, A.A muhabirine yaptığı açıklamada, Beşiktaş'ın eski teknik direktörü Mircea Lucescu'nun takımı olan Shaktar Donetsk'in Tolga'ya talip olduğunu vurgulayarak, ''Biz Tolga'yı vermek istemiyoruz. Tolga, çok sevdiğimiz, beğendiğimiz ve takıma büyük katkısı olan bir oyuncu. Onun için böyle bir oyuncuyu elde çıkartmayacağız'' dedi. 
     Ukrayna takımının Tolga için yaptığı önerinin çok ciddi olduğunu belirten Atal, ''Teklif üzerine, transfer komitesi ve başkanımız biraraya geldi. Komite ve başkanımız bu teklifi kabul etmedi'' diye konuştu. 
     Öte yandan Tolga'nın, teknik diröktör Ziya Doğan'a gitmek istediğini söylediği, bu önerinin kendisi için çok iyi bir fırsat olduğunu belirttiği öğrenildi. 
     Bu arada Bolu'nun Gerede İlçesi'nde kamp çalışmalarını sürdüren bordo-mavili takım, izinli oyuncuların katılmasıyla tam kadro oldu. 
     Takıma en son olarak izinli olan Mehmet Yılmaz ve Tolga katıldı. 
     
</TEXT>
</DOC>
