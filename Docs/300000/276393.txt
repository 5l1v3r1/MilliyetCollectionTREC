<DOC>
<DOCNO> 276393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/spor/spo09.html </URL>
<DATE> 2004/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Aman vermeyen sivrisinek 
</HEADLINE>
<TEXT>



ŞAMPİYONLAR Ligi'nde Inter'in deplasmanda Anderlecht'i 3-1 yendiği maçta 90 dakika forma giyen Emre Belözoğlu'na İtalyan medyası tam not verdi. Tuttosport, "Martins'in gol atmasıyla sonuçlanan pozisyon Emre'nin rakiplerden topu kapması sayesinde doğdu. Köşe atışıyla Adriano'nun durumu 2-0 yapmasını sağlayan da o idi. İnter'in tehlikeli olduğu anlarda Emre de hep vardı. Minik Türk açısından çerçevelenip asılacak denli güzel bir maçtı" diye yazdı. 
LA Gazzetta dello Sport da Emre'nin harika oynadığını belirterek, "Forvetlerin arkasında, bacaklarında güç olduğu sürece hareketli ve üretken oyunuyla varlığını iyi hissettiriyor. Nitelik açısından da nicelik bakımından da mükemmel oynadı. Aman vermeyen bir sivrisinek gibiydi. Onun verdiği rahatsızlık nedeniyle Belçikalılar asla kolayca oyun başlatamadılar" derken, Corriere dello Sport da "Görevini gayet iyi yaptı" ifadesini kullandı. 


</TEXT>
</DOC>
