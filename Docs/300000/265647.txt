<DOC>
<DOCNO> 265647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sondun19.html </URL>
<DATE> 2004/08/23/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Hatemi Irak'ı kışkırtmıyoruz... 
</HEADLINE>
<TEXT>

     İran Devlet Başkanı Muhammet Hatemi, Irak'ı ''kışkırttıkları'' iddiasını reddetti. 
     İmam Humeyni'nin mezarı başında konuşan Hatemi, ''Irak'ta hiçbir kışkırtıcı müdahalemiz olmadı, tersine Iraklı gruplar arasında barış ve birliğin sağlanmasına çalışıyoruz'' dedi. 
     İRNA'nın haberine göre, ''Irak'ta hiçbir grubu desteklemedik'' diyen Hatemi, Necef'teki çatışmaların ''bütün Irak halkını sindirmeye yönelik'' olduğunu söyledi. 
     Hatemi, Necef'te işgalciler ve onların müttefiklerinin çatışmalardan sorumlu tutulması gerektiğini kaydetti. 
     ABD, İran yönetimini, Irak'ın içişlerine karışmakla suçluyor. Ancak Irak Devlet Başkanı Yardımcısı İbrahim Caferi, İran'ın radikal Şii lideri Mukteda Sadr'a silah sağladığını gösteren kanıtlara sahip olmadığını iki gün önce belirtmişti. 
     
</TEXT>
</DOC>
