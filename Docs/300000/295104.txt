<DOC>
<DOCNO> 295104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/son/sondun06.html </URL>
<DATE> 2004/12/06/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Irak'ta 5 ABD askeri öldürüldü 
</HEADLINE>
<TEXT>

     Irak'ın batısındaki El Anbar kentinde çıkan iki ayrı çatışmada 5 Amerikan askerinin öldürüldüğü bildirildi. 
     Ordu açıklamasında, güvenlik ve istikrarın sağlanması için El Anbar'da düzenlenen operasyon sırasında 5 askerin öldüğü belirtildi. 
     Daha önce yapılan açıklamada, ölen Amerikalı asker sayısı 2 olarak bildirilmişti. 
     Öte yandan, başkent Bağdat'ın Hayfa caddesinde direnişçilerle Amerikan askerleri arasında çatışma çıktığı bildirildi. 
     Görgü tanıkları, direnişçilerin caddede görünmelerinin ardından çatışma çıktığını ve bir kişinin, işbirlikçi olduğu gerekçesiyle direnişçiler tarafından öldürüldüğünü söylediler. 
     Amerikan ordusu henüz bir açıklama yapmadı. 
     
</TEXT>
</DOC>
