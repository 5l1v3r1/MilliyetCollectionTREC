<DOC>
<DOCNO> 275329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sonsiy10.html </URL>
<DATE> 2004/09/27/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Evren 200 bin liralık kira yardımına 1000 zam yapsan 2 milyon lira eder 
</HEADLINE>
<TEXT>

     KESK Genel Başkanı Sami Evren, hükümetin, kamu çalışanları toplu görüşmelerinde, halkı çalışanların aleyhine döndürecek açıklamalarda bulunduğunu savundu. Evren, ''Biz çalışanların maaşlarının asgari geçinme limitlerine çıkarılmasını istiyoruz bakan, yüzde 168 zam istiyorlar diyor. 200 bin liralık kira yardımına yüzde 1000 zam yapsan 2 milyon lira eder'' diye konuştu. 
     Evren, ODTÜ Mimarlık-Mühendislik Fakültesi'nde ODTÜ'lü ögrencilere toplu görüşmeler hakkında bilgi verdi. 
     Hükümetin gerçekleri saptırdığını öne süren Evren, ''Yüzde 13 büyüme gerçekleştiğini söylüyorlar. Hani, bizim cebimizdeki parada bir büyüme söz konusu değil'' diye konuştu. 
     150 katrilyonluk bütçede iyileştirmeler için 15 katrilyonluk bir pay beklediklerini belirten Evren, hükümetin ''Kaynak yok'' dediğini, ancak 2005 yılı bütçesinde faize 60 katrilyon ayırdığını ifade etti. Sami Evren, ''Bütçedeki o 60 katrilyonu faiz geliri olarak kazanacak rantiyeden yüzde 10 vergi kesilse ki bu 6 katrilyon eder işte size kaynak'' dedi. 
     
</TEXT>
</DOC>
