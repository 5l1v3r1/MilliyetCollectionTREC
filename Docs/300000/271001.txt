<DOC>
<DOCNO> 271001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sontur19.html </URL>
<DATE> 2004/09/11/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Kendisini şeyh olarak tanıtıp kadınlara tacizde bulundu 
</HEADLINE>
<TEXT>

     Van'da kendisini şeyh olarak tanıtarak, bir kadına tacizde bulunduğu iddia edilen kişi, Jandarma tarafından suçüstü yakalandı. 
     Edinilen bilgiye göre, Selimbey Mahallesi'nde oturan ve 20 yıldır çocuğu olmayan A.G isimli kadın, komşularının önerisiyle Şeyh Zahir olarak tanınan Gaffar G'nin 65 evine giderek, çocuğu olması konusunda yardım istedi. 
     A.G, burada tacize uğradığını ve Gaffar G'nin kendisine cinsel ilişki teklif ettiğini iddia ederek, Cumhuriyet Başsavcılığı'na suç duyurusunda bulundu. 
     Gaffar G'nin kendisine iki hafta önce muska yazdığını ve evine gelerek kendisiyle birlikte olmak istediğini söylediğini savunan A.G. Gaffar G'yi suçüstü yakalatmak için cumartesi günü evine davet etti. 
     A.G'nin Selimbey Mahallesi'ndeki evine gelen Gaffar G, A.G. ile ilişkiye girmek istediği sırada Jandarma ekipleri tarafından suçüstü yakalandı. 
     Gaffar G, gözaltına alındı. Olayla ilgili soruşturma sürdürülüyor. 
     
</TEXT>
</DOC>
