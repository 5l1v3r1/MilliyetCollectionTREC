<DOC>
<DOCNO> 262254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/guncel/gun08.html </URL>
<DATE> 2004/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'İmdat freni' bilmecesi 
</HEADLINE>
<TEXT>


ANKARA Milliyet 

Pamukova'daki hızlandırılmış tren faciasının ardından, bir yolcunun imdat frenini çektiği için kazanın meydana geldiği iddiası, TCDD raporunda da yer aldı. Kazanın ardından bir yolcunun makinist Recep Sönmez'in ailesini arayarak, imdat frenini çektiği için kazanın meydana geldiğini iddia etmesi yeni bir tartışma yaratmıştı. Edinilen bilgilere göre, imdat freninin çekilmesi olayı TCDD raporunda şöyle yer aldı "2. vagonun arkasındaki ve 5. vagonun ön ve arkasındaki imdat frenlerinin büyük ihtimalle yolcular tarafından çekildiği tespit edildi. Ancak frenin kaza anında mı yoksa sonrasında mı çekildiğini belirlemek imk nsız. Ancak viraja 132 km. hızla giren trenin, imdat freni çekilmeseydi, sadece sarsıntıyla kurtulması mümkün olacaktı. Eğer frenler kaza anında panikle yolcular tarafından çekilmişse vagonların savrulması da kaçınılmaz oldu." 


</TEXT>
</DOC>
