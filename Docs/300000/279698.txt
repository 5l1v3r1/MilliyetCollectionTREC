<DOC>
<DOCNO> 279698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/13/son/sondun32.html </URL>
<DATE> 2004/10/13/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Aşırı dinci El Muhacirun grubu kendini feshediyor 
</HEADLINE>
<TEXT>

     Aşırı dinci El Muhacirun grubunun kendini feshetme ve tüm faaliyetlerini durdurma kararı aldığı bildirildi. 
     Grubun sözcüsü Encem Çudry yaptığı açıklamada, tüm Müslümanları ''İslam karşıtı haçlı seferine karşı'' mücadele etmek için birleşmeye çağırarak, ''El Muhacirun'u 11 Eylül itibariyle feshetmiş bulunuyoruz'' dedi. 
     Sözcü Çudry, bu kararlarına gerekçe olarak ''11 Eylül 2001'de ABD'de düzenlenen terör saldırılarının ardından değişen dünyada İslam ve Müslümanlara karşı, Müslüman olmayanların küresel bir haçlı seferi çerçevesinde birleşmesini'' göstererek, Müslümanların bu tehdide karşı birleşmesi gerektiğine dikkat çekti. 
     Çudry, grup üyelerinin artık istediklerini yapmakta özgür olduklarını belirterek, ''Ancak Irak, Filistin, Afganistan ve Çeçenistan'daki Müslümanlara karşı sorumluluklarımız var, ayrıca yaşadığımız topluma İslam'ı getirme konusunda da sorumluluklarımız var'' şeklinde konuştu. 
     
</TEXT>
</DOC>
