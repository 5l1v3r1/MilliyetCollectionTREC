<DOC>
<DOCNO> 271364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/soneko12.html </URL>
<DATE> 2004/09/13/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Uzanlar'ın adasında satışa doğru 
</HEADLINE>
<TEXT>

     Tasarruf Mevduatı Sigorta Fonu TMSF , Uzanlar'a ait Zeytinlik Adası'nın satışı kapsamında ekspertiz raporunun tamamlandığını ve satışa hazırlık işlemlerinin sürdüğünü bildirdi. 
     TMSF yılın ikinci üç aylık dönemine ilişkin açıkladığı raporda, yönetim ve denetimi Fon tarafından devralınan Uzan Grubu şirketlerine ilişkin yapılan işlemler hakkında bilgi verdi. Raporda, Turizm Endüstrisi Yatırım A.Ş.'nin mülkiyetinde gözüken Muğla Fethiye'deki Zeytinlik Adası ve eklentilerine ilişkin ekspertiz raporlarının tamamlandığı, satışa hazırlık işlemlerinin devam ettiği bildirildi. 
     Fon ayrıca, Mavi Turizm Yatırımları A.Ş.'ye ait İstanbul Yeniköy'deki villa ve İstanbul Şişli'deki daire ile Sistem Tic. Ve İnş. A.Ş.'ye ait İstanbul Mecidiyeköy'deki arsasının Telsim Hangarları ekspertiz raporlarının da tamamlandığını ve satışa hazırlık işlemlerinin sürdüğünü açıkladı. 
     
</TEXT>
</DOC>
