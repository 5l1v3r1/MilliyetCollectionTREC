<DOC>
<DOCNO> 256439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/yasam/yas14.html </URL>
<DATE> 2004/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kleopatra'nın 'su altı' iskelesi 
</HEADLINE>
<TEXT>


Her yıl 150 bine yakın turist ağırlayan Kleopatra Adası'nın yıkılan iskelesi, bürokrasi aşılamadığı için sezonu 'su altında' geçiriyor... 

YAŞAR ANTER Muğla DHA 

Marmaris yakınlarında, her yıl 150 bine yakın turistin ziyaret ettiği Kleopatra Sedir Adası'nda, altı ay önce fırtına nedeniyle bir bölümü yıkılan ahşap iskelenin onarılmaması büyük tepki topladı. 
Tekneyle gelen turistler, iskelenin halini görünce adaya inmeden ayrılırken, iskelenin bürokrasi yüzünden onarılamadığını söyleyen Kültür ve Turizm İl Müdürü Erdem Uyanık, "Bakanlık ile yazışmalarımızı yaptık, iskelenin onarım ve tamir parası geldi, şimdi parayı kullanmak için ihale açıp birkaç hafta içinde iskeleyi eski haline getireceğiz" dedi. 

Altı ay önce çöktü 
İnce kumu ve antik eserleriyle tanınan adanın 25 metre uzunluğundaki ahşap iskelesinin ucu altı ay önce çöktü. Turizm sezonu başlamadan önce durum Kaymakamlık, Kültür ve Turizm İl Müdürlüğü ile Valiliğe bildirildi. Ancak Kültür ve Turizm Bakanlığı'nın kontrolünde bulunan adadaki zaten derme çatma olan iskele, sezon ortası gelmesine rağmen h l onarıma alınmadı. 


</TEXT>
</DOC>
