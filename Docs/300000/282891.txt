<DOC>
<DOCNO> 282891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sondun03.html </URL>
<DATE> 2004/10/24/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
"ABD istihbaratı tutukluları sorgulamak için Irak dışana çıkardı" 
</HEADLINE>
<TEXT>

     Washington Post gazetesi, Amerikan istihbaratının tutukluları sorgulamak için Irak dışına çıkardığını ileri sürdü. 
     Gazete, Amerikan Merkezi Haberalma Teşkilatı'nın CIA , onlarca tutuklunun gizlice Irak'tan çıkarılmasını haklı kılmak için, Adalet Bakanlığı'ndan güvence notu istediğini yazdı. 
     Haberini istihbarat kaynaklarına dayandıran gazete, CIA'nin, tutukluları Uluslararası Kızılhaç Teşkilatı ve diğer yetkililerden sakladığını belirtti. 
     Washington Post, 19 Mart 2004 tarihinde Adalet Bakanlığı'nın Yasa Konseyi bürosundan geçilen kısa bir bilgi notunda, ''CIA'nin kısa ve belirsiz olmayan bir süre için Iraklıları ülke dışına çıkarabileceğinin'' yazıldığını bildirdi. 
     Washington Post, uzmanların, tutukluların Irak dışına çıkarılmasının, Cenevre Sözleşmeleri gibi uluslararası yasaların ihlali anlamına geldiğini söylediklerini kaydetti. 
     Gazetede, Amerikan hükümetinin Afganistan'da savaş sırasında Cenevre Sözleşmeleri'nin onları korumadığına karar vererek El Kaide militanlarını ülke dışına çıkardığını, ancak Sözleşmelerin Irak ordusunun eski yetkilileri ve Irak'ın devrik lideri Saddam Hüseyin'in Baas Partisi'nin üyelerini koruduğunun düşünüldüğünü de yazdı. 
     Adalet Bakanlığı ve CIA, gazetenin haberiyle ilgili olarak herhangi bir açıklamada bulunmadı. 
     
</TEXT>
</DOC>
