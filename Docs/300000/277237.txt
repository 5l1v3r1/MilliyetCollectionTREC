<DOC>
<DOCNO> 277237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sontur17.html </URL>
<DATE> 2004/10/04/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Tecavüze uğrayan 11 yaşındaki kız, üvey kardeşini ''doğurdu'' .. 
</HEADLINE>
<TEXT>

     Samsun'da üvey babasının tecavüzüne uğradığı iddia edilen 11 yaşındaki mağdurenin dünyaya getirdiği çocuğun, sanıktan olduğu belirlendi. 
     Samsun 1. Ağır Ceza Mahkemesi'nde görülen davada, 200 Evler Mahallesi'nde üvey kızı H.Y'ye 11 tecavüz ederek bir erkek bebek dünyaya getirmesine neden olduğu iddiasıyla tutuklanan Erkal Karatekin'in 39 yargılanmasına devam edildi. 
     Duruşmada çocuğun sanıktan olup olmadığının belirlenmesi için İstanbul Adli Tıp Kurumu'nca yapılan DNA testinin sonuçlarıyla ilgili rapor okundu. Raporda yüzde 99.99 ihtimalle çocuğun Karatekin'e ait olduğu belirtilirken, sanığın rapora karşı savunması soruldu. 
     Daha önceki duruşmalarda suçlamayı kabul etmeyen sanık, rapor konusunda diyecek bir şeyi olmadığını söyledi. 
     Mahkeme heyeti, bu kez mağdurun gerçek yaşının belirlenmesi için Samsun Devlet Hastanesi'ne sevk edilmesine karar vererek, duruşmayı erteledi. 

     
</TEXT>
</DOC>
