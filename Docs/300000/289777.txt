<DOC>
<DOCNO> 289777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sondun25.html </URL>
<DATE> 2004/11/18/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Avrupa Parlamentosu yeni üyelere güvenoyu verdi, kriz bitti 
</HEADLINE>
<TEXT>

     Avrupa Parlamentosu AP , AB Komisyonu'nun yeni üyelerine güvenoyu verdi. 
     Avrupa Parlamentosu genel kurulunda yapılan oylamada, muhafazakar, sosyalist ve liberal grup üyeleri ''Evet'' oyu kullanırken, Yeşil Grup, radikal sol ve aşırı sağ parlamenterler ''Hayır'' oyu verdiler. 
     Jose Manuel Barroso başkanlığındaki yeni AB Komisyonu'nun üyeleri için yapılan oylamada 449 ''evet'', 149 ''hayır'' ve 82 ''çekimser'' oyu kullanıldı. 
     AP'de iki saat süren tartışmanın sonunda yapılan oylamanın ardından söz alan Barroso, parlamenterlere, verdikleri destekten dolayı teşekkür etti. AB Komisyonu olarak sorumluluklarının bilincinde olduklarını belirten Barroso, ''AB'nin çıkarları için elimizden çabayı göstereceğiz'' dedi. 
     AB dönem başkanı Hollanda'nın Avrupa işlerinden sorumlu bakanı Atzo Nicolai ise, yaptığı konuşmada, AB Komisyonu'nu tebrik etti ve ''Avrupa demokrasisi ve AB, bugün yapılan oymadan güçlenerek çıktı'' dedi. 
     
     AB'DE GÜVENOYU KRİZİ SONA ERDİ 

     Barroso, AP'den gelen yoğun baskı üzerine, geçen ay yapılması öngörülen oylamanın ertelenmesini talep etmişti. 
     AB Komisyonu'nun adalet işlerinden sorumlu temsilciliğine aday gösterilen İtalyan Rocco Buttiglione'nin ''eşcinselliğin günah olduğunu'' söylemesi, AB içinde geniş yankı uyandırmıştı. 
     Avrupalı parlamenterlerin, AB Komisyonu'na güvenoyu vermeyeceklerini açıklamasını ardından Barroso, gerekli düzenlemeleri yapacağı sözünü vererek, oylamanın ileri bir tarihte yapılmasını istemişti. 
     Borroso, son bir ay içerisinde AB liderleriyle yaptığı istişarelerin sonunda, Buttiglione'nin yerine yine İtalya'dan Franco Frattini'yi aday göstermişti. 
     Buttiglione'nin dışında AB Komisyonu üyeleri içinde iki değişiklik daha yapan Borroso, enerjiden sorumlu temsilciliğe Macar Andris Qiebalgs, gümrük birliği ve vergilerden sorumlu temsilciliğe ise Letonyalı Andris Piebalgs'i aday göstermişti. 
     
</TEXT>
</DOC>
