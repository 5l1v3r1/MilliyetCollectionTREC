<DOC>
<DOCNO> 250742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/guncel/gun90.html </URL>
<DATE> 2004/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Brüksel'den açıklama... 

Sayın Başbakan Tayyip Erdoğan, "AB'nin bir Hıristiyan Kulübü olmadığını gösterin" açıklamanız, buralarda derin bir gariplik yaratmıştır. Saygıyla hatırlatırız ki... 
Avrupa Birliğindeki üye devlet halklarının tamamına yakını Hıristiyan'dır...AB'de herkes eşittir ama Hıristiyanlar biraz daha eşittir. Ülkenizde, zenginlerin biraz daha eşit olduğu gibi, dersek daha net anlaşılır...AB'de mevcut bazı kulüpler spor kulüpleri, poker-briç kulüpleri, gece kulüpleri vs. arasında, Hıristiyan Kulübü diye bir kulübe rastlanmamıştır...Kaldı ki böyle bir kulüp olsaydı, yine de üye olmadan ve damsız girilemezdi. Mesela Kıbrıs Rum Kesimi, damı Yunanistan olduğu için üye olabilmiştir...Fransa'nın İslam Konferansı Örgütüne gidip "Bizi üye yapın, buranın bir Müslüman Kulübü olmadığını gösterin" demesi bile bizi bu kadar şaşırtmazdı... 
Siz bizi güldürdünüz, Allah da sizi güldürür inşallah... Saygılarımızla... 

Yok öyle bir şey, hepsi montaj .. 
Baltacı Mehmet Paşa 

Takıntılar .. 

ShockHabercilerden ve SerinDuruşçulardan gelen takıntılara devam 
Elektrik kesildiğinde, henüz hiç tutturamadığınız halde ısrarla her seferinde "şimdi 10'a kadar sayıcam ve gelecek " deyip sayar mısınız 10'a kadar sayma işlemini 5-6 kez tekrarlar mısınız Sonunda vazgeçip "en iyisi hiç düşünmemek, kesin elektrikleri düşünmediğim bir anda gelecek" der misiniz Elektrik gelene kadar tüm bu düşünceleri unutmuş olur musunuz Bir sonraki elektrik kesintisinde her şey baştan başlar mı Ve şimdi bu takıntıyı yazarken "her seferinde unuttuğuma göre, demek ki hakikaten elektrik olayını düşünmediğim zamanda geliyor" tezinizin güçlü bir tez olduğunu düşünür müsünüz Bir sınava çalışmadan önce, çalışılacak kitabın resimlerden ve anlamsız yerlerden arındıktan sonra net olarak kaç sayfa ettiğini hesaplar mısınız Çalışılacak sayfa sayısını kafanızda minimuma indirdiğiniz halde çalışılması gereken yerlerin de en az 70'ini bi şekilde es geçmek için çeşitli bahaneler bulur musunuz Bidonun dibindeki suyu sürahiye boşaltırken, sürahinin tamamen dolup bidonun da tamamen boşaldığını görünce, bu mükemmel oranlamadan dolayı kendinizle gurur duyar, bu durumdan tuhaf bir haz alır mısınız Eve girerken, içeride hırsız ya da yabancı birilerinin bulunma ihtimalini göz önüne alarak, anahtar ile kapıyı sekiz kere kilitler açar mısınız Durup dururken o an üzerinizdeki eşyaların ayakkabı, gömlek, saat, cep telefonu vs... toplam maliyetini hesaplayıp, değerinizi TL cinsinden bulur musunuz Apartmanda asansör beklerken dış kapıda birinin belirmesi durumunda kapıyı açıp açmama arasında bocalar mısınız "Nasıl olsa ben oraya gidene kadar anahtarını çıkarır" diye düşünüp gitmeyince ve şahıs bir türlü anahtarını bulamayınca "kötü kişi" durumuna düşmüş olmaktan sıkılır mısınız Dünyanın bir ucundan kazınca, diğer ucundan çıkma ihtimalini sık sık düşünür müsünüz Engelleri ortadan kaldırıp magma olmasa, yanmasan, havasız kalmasan vs. karşı taraftan çıktığınızda, ters dünyada bir garip adem şeklinde kalacağınızı düşünür müsünüz Ağırlık vs. çalışırken, belirlediğiniz hedefe ulaşmanıza rağmen "ya bir tanesi tam olmamışsa" diye takılıp, setinizi 1-2 kez fazladan ağırlık kaldırıp tamamlar mısınız Televizyonda maç izlerken eğer tuttuğunuz takımın maçı değilse, maça konsantre olabilmek için birini tutmaya çalışır, bunu beceremeyince de kendinize sinir olur musunuz Kaldırımda yürürken art arda 2-3 kere karşıdan gelene yol vermek için kaldırımdan inip çıktıktan sonra "niye hep ben yol veriyorum enayi miyim " diye kıllanır ve yolun geri kalanında başkalarının size yol vermesi için kaldırımın en dip tarafından yürür müsünüz 

Yüklenmesene 
Şengül Balıksırtı Hiç kardeşiniz var mı 
Bülent Ersoy Yok... 
Şengül Balıksırtı Peki hiç yeğeniniz var mı 
Bülent Ersoy Evladım sessiz çal biraz, sen öyle tangur tungur çalınca ben konsantre olamıyorum... "Şamdan" programında, arkada piyanoyla fon müziği yapmaya çalışan çocuğu azarlıyor 

Dinleyemen 
Ulaş şarkıcı Dinlediniz mi ki albümü 
Esra Ceyhan Tabii tabii, çok güzel olmuş arabada evde filan her yerde dinledim ne zaman çıktı albüm 
Ulaş 1 hafta sonra çıkacak .. 

Klozete Dalın 
"Hortumun yaklaştığını fark edince, mesela banyodaki klozetin içine yatıp saklanmalıyız..." 
b b 
</TEXT>
</DOC>
