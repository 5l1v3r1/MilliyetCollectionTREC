<DOC>
<DOCNO> 267315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/yazar/temelkuran.html </URL>
<DATE> 2004/08/29/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Yaşasın Milli Eğitim müfredatı değişiyor 
</HEADLINE>
<TEXT>
Örtmenim, artık insan olabilir miyim 
Bu devletin bütün kurumlarıyla kucakladığı şahsiyet Alaattin Çakıcı ise niye çocuklara Nazım Hikmet okutulsun ki 

Adana'da bir Milli Eğitim müfettişi, öğretmenlere "Duvarlara biraz da sanat resimleri asın" dediği için Bakanlık soruşturması geçiriyor bugünlerde. Müfettiş, duvarlarda üç hilalli bayraklarını ellerinde tutarak insan kellelerini at toynakları altında ezen kahraman Osmanlı askerleri illüstrasyonlarından rahatsız olmuş olmalı ve Bakanlık bu "Kan gölü övüncü" resimleriyle çok barışık olmalı ki böyle bir soruşturma gerçekleşiyor. 
Hatırlar mısınız acaba Sizin zamanınızda da var mıydı Osmanlı askerleri şanlı bir fethin ardından kan gölü ortasında dururlar, yerlerde dilleri dışarı çıkmış, gözleri belermiş "hain düşman" kelleleri vardır, tam ortada bir kan gölcüğü oluşmuştur. Gökyüzünden ay ve yıldız kan gölünün üzerine yansımıştır. Türk bayrağının nasıl oluştuğunu böyle anlatmazlar mıydı size de Hatta bu acayip korku hikayesinin resimli tasvirleri asılmaz mıydı ilkokul duvarlarına Sarkık bıyıklı, acımasız suratlı kahraman Türkler ve ölü düşmanlar, kan ve revan, vahşet ve dehşet... H l var demek ki aynı gözü dönmüş, manyak kahraman Türk tasvirleri. Demek h l uyku mahmurluğuyla "varlığını Türk varlığına armağan etmiş" küçükler, aynı korku koridorlarından geçiyorlar sınıflarına giderken. Demek ki şimdi o korku tünellerinden aniden çıkarıp çocukları, Milli Eğitim müfredatını şipşak değiştirip Nazım Hikmet, Sabahattin Ali filan okutacaklar... Dur bakalım sen... 
"Uçun kuşlar uçun" nedir 
Türkiye Cumhuriyeti bürokrasisinin yeryüzünün başka memleketlerinde eşine kolay rastlanmayan bir becerisi de bir şeyi yapar görünmek ve görünenin tam aksini gerçekleştirmek maharetidir. Yani, bana sorarsanız, çocuklara Nazım Hikmet'i öyle bir okuturlar ki, Nazım Hikmet mezarında twist yapar sinirden. Misal, bizim müfredatımızda Sait Faik vardı vaktiyle. "Uçun Kuşlar Uçun" şiirini hatırlayan var mı acaba Niye vardı o şiir Sait Faik bile neden yazmıştı bilmiyorum. Ama Sait Faik'i birçok çocuk o acayip, o anlamsız şiirle tanıdı muhtemelen ve son görüşmeleri de bu oldu Sait Faik'le. Karpuz kabuğu kabilinden bir "keriz uyandırmaya" vesile olmaması dileğiyle misal Nazım Hikmet'i de "Makinalaşmak İstiyorum" şiiriyle "ezberletiverince" tamam Geçmiş olsun. Böylece bir çok çocuğun aklında "Trrr" sesi çıkaran bir şiir kalır ve konu kapanır. Nazım Hikmet müfredata alındı mı Alındı 
Doğrusu da budur zaten. Zira herhalde Milli Eğitim'in niyeti "Örtmenim Nazım Hikmet niye hapishaneye konuldu " diye soracak çocuklar yetiştirmek değildir. Ya da "Sabahattin Ali niye Sinop Kalesi'ne kapatıldı " sorusunu sormasın diye çocuklar, "Aldırma Gönül"den bahsedilmeyecektir. Nihayetinde zaten böyle soruları cevaplayabilecek kaç öğretmen bıraktılar ki okullarda Aziz Nesin de var artık müfredatta. Peki kaç din bilgisi öğretmeni cevaplayabilir Nesin'in Sivas'ta kimler tarafından yakılmaya çalışıldığını Ya da neden mezar istemediğini mesela, kaç din bilgisi öğretmeni "kafir" sözcüğünü kullanmadan açıklayabilir mesela 
Hür beyinler mezarlığı 
Yüksek Öğretim Kredi ve Yurtlar Kurumu yönetmeliğinin artık yeni bir maddesi var. Slogan atan, yazı yazan, boykot yapan öğrencilerin burs paraları kesilecek. Çın çın çınlıyor bu sırada Milli Eğitim bakanının sözleri kulaklarımızda 
"Hür beyinler yetiştireceğiz " 
Doğrusu yetiştirmeseler daha isabetli olur. Lisede Nazım Hikmet'in, Sabahattin Ali'nin şiirlerini okuyan çocuklar daha sonra hakikaten hür hissedip kendilerini "özgür eğitim" isteyebilirler, "demokratik üniversite" diye tutturabilirler. Sonra bu çocuklarımız Yüksek Öğretim Kredi ve Yurtlar Kurumu tarafından cezalandırılıp güzide polisler tarafından kafasına cop yiyebilir, gözaltında tecavüze uğrayabilir. Kıymayın çocuklara efendiler Sizden rica ediyoruz, kandırmayın çocukları. Hür beyinler mezarlığı olan bir ülkede çocukların kafasını karıştırmayın. Bu çocukların cezalandırılmayacağı bir ülke kurmadan çocukları acemi ördekler gibi soru sormaya alıştırmayın. 
Hatta koridorlardaki o eski resimler kalsın. Kan gölleri ve gözleri belermiş ölü insan kelleleri... İnanın bu daha gerçekçi Bütün kurumlarıyla Türkiye Cumhuriyeti'nin en sevdiği şahsiyet Alaattin Çakıcı iken, dışarıda onları böyle bir Türkiye bekliyorken çelmeyin çocukların fikirlerini... 



</TEXT>
</DOC>
