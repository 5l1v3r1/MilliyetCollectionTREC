<DOC>
<DOCNO> 253112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sontur28.html </URL>
<DATE> 2004/07/05/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Fatih'te kapkaççılar yabancı turisti yaraladı 
</HEADLINE>
<TEXT>

     Fatih'te kapkaççılar, Yunanistan uyruklu bir kadın turistin çantasını alarak kaçtı. Kadın turist, kapkaççılara direnirken, yere düşerek yaralandı. 
     AA muhabirinin aldığı bilgiye göre, turistik gezi için İstanbul'a gelen bir grup Yunan, Fener Rum Patrikhanesi'ni ziyaret ettikten sonra Fener Rum Lisesi'ni gezmek amacıyla Balat Yokuşu'nda yürümeye başladı. 
     Otomobille turistlerin yanına yaklaşan 2 kapkaççıdan biri, camdan sarkarak V.C'nin 45 omuzundaki çantayı almak istedi. Kapkaççıya direnirken yere düşerek yaralanan V.C, çantayı bırakmak zorunda kaldı. 
     Kapkaççıların içinde bulunduğu otomobil olay yerinden uzaklaşırken, V.C. ise kaldırıldığı Balat Musevi Hastanesi'nde ayakta tedavi edildi. 
     İçerisinde V.C'nin pasaportu ile bir miktar döviz bulunan çantayı alan kapkaççıların yakalanması amacıyla çalışmalar sürdürülüyor. 
     
</TEXT>
</DOC>
