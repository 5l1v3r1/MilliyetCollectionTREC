<DOC>
<DOCNO> 290784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/spor/spo05.html </URL>
<DATE> 2004/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Vikingler'den itiraz 
</HEADLINE>
<TEXT>


İRFAN KURTULMUŞ 


FIFA'ya gidiyorlar 
DANİMARKA Futbol Federasyonu, Okan Buruk'a vurarak, kırmızı kart gören Jesper Grönkjaer'in en az cezayı alması için seferberlik ilan etti. Genel Sekreter Jim Stjerne Hansen, FIFA'ya başvuru yapacaklarını açıklayarak, "Hakem Massimo de Santis'in raporunda vurma eylemi yer alıyor. Ancak televizyon görüntüleri aynı şeyi söylemiyor" dedi. 

Okan da vurmuş 
İKİ hafta sonra açıklanacak olan cezayı şansa bırakmayacaklarını dile getiren Hansen şunları söyledi "Grönkjaer'in yaptığı hareket yanlış ama Okan'ın da hafif dokunmayla kendini yere atması ilginç. Görüntülerde önce Okan'ın dirsek attığı açıkca gözüküyor. Bu kaseti FIFA'ya delil olarak sunacağız." 

Protesto mektubu 

DÜNYA Kupası Grup Elemeleri'nde Milli Takımımız ile aynı grupta yer alan Kazakistan isyan bayrağını çekti. Kazakistan Futbol Federasyonu, Arnavutluk maçının gözlemcisi ve orta hakemini şikayet etti. FIFA ve UEFA'ya protesto mektubu gönderen Kazaklar, atamaların daha dikkatli yapılmasını talep etti. 


</TEXT>
</DOC>
