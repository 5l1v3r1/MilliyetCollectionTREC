<DOC>
<DOCNO> 288827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/son/sontur29.html </URL>
<DATE> 2004/11/14/ </DATE>
<TIME> 18.31 </TIME>
<AUTHOR>  </AUTHOR>
<HEADLINE>
Başkan Çalık "Cem Uzan kaçak yollarla çifliğe girdi" 
</HEADLINE>
<TEXT>

     Tasarruf Mevduatı Sigorta Fonu TMSF Uzan Grubu'na Ait Eşyaları Satış Komisyonu Başkanı Fethi Çalık, Cem Uzan'ın önceki gece çiftliğe kaçak yollarla girdiğini belirtti. 
     Sakarya'nın Pamukova İlçesi'nin Bakacak mevkiinde bulunan çiftliğe gelerek inceleme yapan Fethi Çalık, gazetecilere, Genç Parti GP Genel Başkanı Cem Uzan'ın beraberindeki 22 kişiyle birlikte görevlileri etkisiz hale getirerek çiftliğe girdiğini söyledi. 
     Güvenlik görevlilerinin telefonlarının alınarak bir odaya kapatıldığını bildiren Çalık, ''Cem Uzan kaçak yollarla çiftliğe girdi'' dedi. 
     Cem Uzan'ın, çiftliğin güvenlik kameralarının kasetlerine el koyduğunu ifade eden Çalık, ''Uzan ve beraberindekiler daha önce Hakan Uzan'ın kaldığı villanın camını tornavida ile kırarak içeri girmişler. Ardından bodrum katında bulunan çelik kapı açılmış. Odada tozlar var. Duvarda gizli bir bölmenin olabileceğinden şüpheleniyoruz. Konuyla ilgili olarak Cumhuriyet Savcılığı'na bilgi verdik. Savcının buraya gelmesini bekliyoruz'' diye konuştu. 
     
</TEXT>
</DOC>
