<DOC>
<DOCNO> 270923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/11/son/sondun28.html </URL>
<DATE> 2004/09/11/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
İskenderiye Patriğini taşıyan helikopter denize düştü... 
</HEADLINE>
<TEXT>

     Mısır İskenderiye Patriği Petros'un bulunduğu helikopterin, Ortodoks Hıristiyanlığın kutsal bölgesi Aynaros'un başkenti Karies kıyılarında bulunduğu bildirildi. 
     Fener Rum Patrikhanesi yetkilileri, arama-kurtarma ekiplerinin Karies yakınındaki kayalıklarda helikopterin bazı parçalarını bulduklarını, ancak aracın gövdesine henüz ulaşılamadığını belirttiler. 
     Yunan televizyonları, Atina'dan Karies'e giden ve Patrik Petros dahil 17 kişinin bulunduğu Yunan Hava Kuvvetleri'ne ait Chinook tipi helikopterin, saat 11.00 sularında Aynaros'un 20 kilometre açığında radardan kaybolduğunu duyurdular. 
     Yunanistan Savunma Bakanı Spilyos Spilyotopulos'un Ortodoks Hıristiyan dünyasının en üst düzeydeki din adamlarından Patrik Petros'u taşıyan helikopterin aranması çalışmalarına nezaret etmek için olay yerine hareket ettiği açıklandı. 
     Fener Rum Patriği Bartholomeos'un ''Eşitler arasında birinci'' statüsüyle en üst makamı oluşturduğu Ortodoks Kilisesi hiyerarşisinde toplam 9 Patrik bulunuyor. 
     
     AYNAROS KIYILARINDA 5 CESET BULUNDU 

     Mısır İskenderiye Patriği Petros'un da içinde bulunduğu 16 kişi taşıyan helikopterin, Ortodoks Hıristiyanlığın kutsal bölgesi Aynaros'un başkenti Karies yakınlarında denize düştüğünün kesinleştiği bildirildi. 
     Yunan televizyonları, Atina'dan Karies'e giden Chinook tipi helikopterin düştüğünün kesinleştiğini ve arama kurtarma ekiplerinin kıyıdan 4 deniz mili açıkta henüz kimliği belirlenemeyen 5 ceset bulduklarını duyurdu. 
     Fener Rum Patriği Bartholomeos'un ''Eşitler arasında birinci'' statüsüyle en üst makamı oluşturduğu Ortodoks Kilisesi hiyerarşisinde toplam 9 Patrik bulunuyor. 

     
</TEXT>
</DOC>
