<DOC>
<DOCNO> 254914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/12/son/sonyas12.html </URL>
<DATE> 2004/07/12/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
En sevilen masal Cinderella 
</HEADLINE>
<TEXT>

     Cinderella, yazılmasının üzerinden 300 yıldan fazla zaman geçmiş olmasına rağmen, dünyanın en sevilen masalı olarak seçildi. Cinderella yapılan ankette yüzde 36 oy aldı. 
     BBC'nin haberine göre, UCI sinemalar zinciri tarafından 1200 çocuk arasında yapılan ankette Cinderella yüzde 36 oy alarak birinci oldu. Ankette ikinci sırayı Uyuyan Güzel, üçüncülüğü ise Hansel ve Gretel kazandı. 
     Anketi düzenleyen UCI sinemalar zincirinin sözcüsü Lianne Butterfield klasik masalların her dönemde ilgi çektiğini ve 300 yıl önce yazılmış olsa da bir masalın bugünün dünyasıyla bağlarının sürdüğünü ifade etti. 
     Masalı bilmeyen yok artık. 
     "Cinderella üvey annesi ve iki üvey kızkardeşiyle yaşamaktadır. Cinderella'ya kötü davranan üvey annesi ve kızkardeşleri tüm ağır işleri ona yaptırmakta ve onu ailenin bir bireyi olarak görmemektedirler. Kendisinden istenen her işi şikayet etmeden yapan Cinderella, sonunda Kraliyet Balosu'nda Prens'le buluşmak için üvey annesine karşı çıkar ve bir iyilik meleğinin yardımıyla balkabağından dönüştürülen muhteşem bir atlı arabayla saraya gider. Ama geceyarısından önce eve dönmesi gerekmektedir..." 17'inci yüzyıl yazarı Charles Perrault Cinderella'nın yazarı olarak anılsa da, Çin edebiyatında, başlangıcı M.Ö.850'ye kadar uzanan benzer hikayeler bulmak mümkün. 
     Televizyon uyarlanan Cinderella ilk kez 1950 yılında Disney tarafından beyaz perdeye aktarıldı. 
     Disney bundan iki yıl önce de ilk çekilen filmin devamı olan Cinderella II'yi çekti. 
     
     
EN SEVİLEN MASALLAR Cinderella Uyuyan Güzel Hansel ve Gretel Rapunzel Kırmızı Başlıklı Kız 
     
</TEXT>
</DOC>
