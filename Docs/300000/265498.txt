<DOC>
<DOCNO> 265498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/son/sonspo20.html </URL>
<DATE> 2004/08/22/ </DATE>
<TIME> 21.11 </TIME>
<AUTHOR>  </AUTHOR>
<HEADLINE>
3 puan Galatasaray'ın... 2 - 1 
</HEADLINE>
<TEXT>

     Birinci Süper Futbol Ligi'nde Galatasaray ile Çaykur Rizespor arasında yapılan karşılaşmanın ilk yarısını Galatasaray 2-1 önde tamamladı. 
     Maçın kalan sürelerinde gol olmayınca Galatasaray ilk yarıda attığı gollerle 2-1 kazandı. 
     
     İLK YARI 

     7. dakikada Hakan Şükür'ün pasıyla topla buluşan Necati, şut pozisyonuna girdiği anda yaklaşık 25 metreden güzel bir vuruşla meşin yuvarlağı filelere gönderdi 1-0. 
     26. dakikada Murat Sözkesen'in ceza alanına gönderdiği topu Okan iyi kontrol edemeyince, meşin yuvarlak auta gitti. 
     28. dakikada Conceiçao'nun ceza alanının hemen önünden sert şutunda, top üstten auta çıktı. 
     34. dakikada Ersin'in soldan ortasında ceza alanı içinde topla buluşan Murat'ın kafa vuruşunda, meşin yuvarlak üstten auta gitti. 
     40. dakikada Birol'un soldan ortasında, altıpasın hemen önünde topla buluşan Cem, kafayla düzgün bir vuruş yaparak meşin yuvarlağı filelere gönderdi 1-1. 
     41. dakikada Hakan Ünsal'ın hatasıyla topu kapan Birol, ceza alanı içine yerden ortaladı. Topla buluşan Okan'ın bekletmeden vuruşunda, kaleci Mondragon ayaklarıyla tehlikeyi önledi. 
     45. dakikada Sabri'nin soldan kullandığı serbest vuruşta, ceza alanı içinde Baliç topla buluştu. Bu futbolcunun vuruşunda top savunmadan döndü. Baliç, dönen topu bir kez daha kaleye göndermek isterken, son müdahaleyi yapan Necati topu filelere göndererek takımını 2-1 öne geçirdi. 
     
     İKİNCİ YARI 

     57. dakikada Necati'nin arapasıyla topla buluşan ve kaleci Zdravkov ile karşı karşıya kalan Hakan Şükür, ceza alanına girer girmez topa vurdu. Kaleci Zdravkov'un müdahale ettiği top bir kez daha Hakan Şükür'ün önüne düştü. Ancak Hakan Şükür, meşin yuvarlağı boş kale yerine savunmanın baskısıyla auta attı. 
     62. dakikada Sabri'nin sağ çaprazdan sert şutunda, top savunmanın müdahalesiyle kornere çıktı. 
     67. dakikada Cem'in soldan topa hareketlendiği sırada kaleci Mondragon, kalesinden çıkarak meşin yuvarlağı kontrol etti. 
     73. dakikada Sabri, sağdan taşıdığı topu ceza alanının hemen önünde yerden Hakan Şükür'e bıraktı. Bu futbolcu bekletmeden Baliç'e göndermek isterken araya giren savunma tehlikeyi önledi. 
     81. dakikada Murat'ın sağdan ortasında ceza alanı içinde topla buluşan Seydihan, kafayla kötü bir vuruş yapınca kaleci Mondragon, meşin yuvarlağı rahat bir biçimde kontrol etti. 
     83. dakikada Murat'ın ceza alanına havalandırdığı topa Okan, kafayı vurdu. Meşin yuvarlak üstten auta gitti. 
     86. dakikada ceza alanı içinde aldığı arapasla ceza alanı içinde topla buluşmak isteyen Okan'dan önce müdahalede bulunan Cihan'dan seken top, kaleci Mondragon'un yanından kaleye yöneldi. Cihan, son anda hamle yaparak meşin yuvarlağı uzaklaştırdı. Aynı dakika içinde Conceiçao'nun sert şutunda, kaleci Zdravkov topu yumruklarıyla uzaklaştırdı. 
     90. dakikada Sabri'nin sağdan ortasında Hakan Şükür, kafayla topu Ayhan'ın önüne bırakmak istedi, ancak kaleci Zdravkov ayağıyla topu kornere attı ve maç 2-1 Galatasaray'ın üstünlüğüyle sona erdi. 
     
     NOTLAR 

     Galatasaray-Çaykur Rizespor maçının ilk yarısı oldukça sert geçerken, Hasan ile bir hava topu mücadelisinde çarpışan konuk ekip oyuncusu Serkan hastaneye kaldırıldı. 
     Bu pozisyondan sonra bir süre oyuna devam eden Hasan, alnını ve başını göstererek devam edemeyeceğini teknik direktör Gheorghe Hagi'ye bildirince, 33. dakikada oyundan çıkmak zorunda kaldı. 
     Maçın 38. dakikasında ise bu kez Galatasaray'ın Hırvat savunma oyuncusu Tomas'ın dudağı patladı. Saha kenarına gelen Tomas'ın, tedavisini yaptırdığı sırada, sarı-kırmızılılar Çaykur Rizesporlu Cem'in golünü kalelerinde gördüler. 
     
     KÜNYE 

     

Stat Ali Sami Yen      

Hakemler Metin Aydoğan xxx Ahmet Çalışkan xxx Ömer Faruk Yeşil xxx      

Galatasaray Mondragon xx Cihan xx Song xxx Tomas xx Hakan Ünsal xx Hasan xx Dk. 33 Sabri xxx Conceiçao xxx Ergün xxx Dk. 78 Ayhan x Baliç xx Hakan Şükür xx Necati xxx Dk. 73 Volkan x      

Çaykur Rizespor Zdravkov x Cem xx Kürşat xx El Tabei xx Alper xx Dk. 79 Seydihan x Gürol xx Ünal x Dk. 46 Koray x Fahri xx Serkan x Dk. 15 Ersin xx Murat x Okan x      

Goller Dakika Necati 7 ve 45 Cem 40      

Sarı Kartlar Dakika Fahri 21 Gürol 52 Koray 60 Kürşat Çaykur Rizespor 82 Cihan 53 Tomas Galatasaray 55      
</TEXT>
</DOC>
