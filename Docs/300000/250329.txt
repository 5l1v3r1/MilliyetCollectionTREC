<DOC>
<DOCNO> 250329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sontur31.html </URL>
<DATE> 2004/06/23/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Aydın'da çalınan bir otomobil 7 yıl sonra bulundu 
</HEADLINE>
<TEXT>

     Aydın'da çalınan otomobil, 7 yıl sonra Karaman'da bulundu. 
     Edinilen bilgiye göre, Yusuf Kara'ya ait 35 NT 173 plakalı otomobil 1997 yılında Aydın'da çalındı. Aydın Emniyet Müdürlüğü'ne başvuran Kara, yıllarca otomobilinin bulunmasını bekledi. Kara, otomobilinden umudu kesmişken, aracın bulunduğu haberi geldi. 
     Karaman Emniyet Müdürlüğü ekiplerinin rutin kontroller sırasında çalıntı olduğunu tespit ettikleri otomobil, Yusuf Kara'nın oğlu Engin Kara'ya, Karaman'da teslim edildi. 
     Otomobilin bulunduğu söylendiğinde, akrabalarının şaka yaptığını zanneden Kara, ''Umudumuzu kesmiştik. Bunca yıl sonra otomobilin bulunması bizi hem şaşırttı hem de sevindirdi'' dedi. 
     Karaman Emniyet Müdürlüğü yetkilileri, otomobilin bulunduğunda Mersin plakasını taşıdığını ve sahte evrakla Karaman'da bir kişiye satıldığını belirttiler. 
     Soruşturmanın devam ettiği kaydedildi. 

     
</TEXT>
</DOC>
