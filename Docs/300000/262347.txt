<DOC>
<DOCNO> 262347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sondun12.html </URL>
<DATE> 2004/08/11/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
İspanyol Dışişleri Bakanlığı'ndan Türkiye'deki vatandaşlarına uyarı 
</HEADLINE>
<TEXT>

     Şenhan Bolelli bildiriyor 

İspanya Dışişleri Bakanlığı, İstanbul'da meydana gelen patlamalardan sonra Türkiye'de bulunan İspanyol vatandaşlarına güvenlik önlemlerini artırmaları tavsiyesinde bulundu. 
     Dışişleri Bakanlığı'nın resmi internet sitesinden yapılan yazılı açıklamada, Türkiye'nin son zamanlarda turizm için ''uygun güvenlikte'' olduğu belirtilerek, İstanbul'da bugün meydana gelen ve 2 kişinin ölümüne yol açan patlamaların direkt olarak yabancı turistleri hedef almadığı ifade edildi. 
     İstanbul'da daha önce meydana gelen diğer terörist saldırıları da hatırlatan İspanya Dışişleri Bakanlığı, tüm İspanyol vatandaşlarına güvenlik önlemlerini ''en yüksek derecede artırmaları'' tavsiyesinde bulundu. 
     İstanbul'da Holiday Sun otelindeki patlamada 4 İspanyol turistin hafif yaralandığı, yaralılardan birinin David Cebrian adında 24 yaşındaki bir gazeteci olduğu bildirildi. 
     
</TEXT>
</DOC>
