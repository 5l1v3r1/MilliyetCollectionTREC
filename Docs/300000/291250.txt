<DOC>
<DOCNO> 291250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/son/sonyas02.html </URL>
<DATE> 2004/11/22/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
Sütü ziyan olmasın diye köpeği günde 2 kez emziriyor 
</HEADLINE>
<TEXT>

     Yeni Zelandalı Kura Tumanako, iki aylık bebeği memeden kesilip biberonla beslendiği için sütü ziyan olmasın diye yine iki aylık olan köpeğini emziriyor. Maori yerlilerinden olan Tumanako, köpeği emzirmekte bir yanlışlık görmediğini söyledi. 
     New Zealand Herald Gazetesi’nin haberine göre, kuzeydeki küçük ada kasabası Hastings’de oturan Tumanako, Bebekten daha fazla süt emiyor. Acıtmıyor ama birazcık gıdıklıyor’ dedi. Staffordshire teriyer cinsi erkek köpekle kız bebeğin isimleri bile aynı Honey.’ Kızı meme emmeyi bıraktığı günden beri köpek yavrusunu günde iki kez emzirdiğini belirten Tumanako şunları söyledi Sütümü ziyan etmek istemedim ve köpeğe verdim. Onu bebekle birlikte büyütmek istiyorum. Büyüyünce kızımı koruyacak.’ Honey Pauline Philomina Flo adlı kızı 29 Ağustos’ta doğan Tumanako yine hamile ve köpeği emzirdiği için insanların hakkında ne düşüneceklerine aldırmadığını ifade etti. Bu kendi hayatım. Kendi sorumluluğum. Kendi kararlarımı kendim veririm. Kendime, bebeğime ve köpeğime bakmak zorundayım’ dedi. 
     Yeni Zelanda’nın hayvan hakları yasası, insanların hayvanları emzirmesine karşı bir madde içermiyor ancak Hayvanlara Eziyeti Önleme Derneği, köpeğin uzun dönemde davranış bozuklukları göstereceğinden endişeli. 

     
</TEXT>
</DOC>
