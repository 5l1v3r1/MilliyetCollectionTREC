<DOC>
<DOCNO> 297414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/guncel/gun05.html </URL>
<DATE> 2004/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet Yılbaşı 'evrensel olgu' 
</HEADLINE>
<TEXT>


31 Aralık hutbesinde "Bu eğlenceler kültürel tahribata yol açar" ifadesi kullanan Diyanet, dün "Yılbaşı evrensel bir olgu" dedi. Hutbede 'şimdilik' değişikliğe gidilmedi 

ANKARA Milliyet 

Diyanet İşleri Başkanlığı, 31 Aralık'ta tüm camilerde okutulacak hutbedeki "Başka kültürlerin detlerini taklitten kaçınalım. Bu tür eğlenceler kültürel tahribata yol açar" ifadelerini yumuşatmaya çalıştı. Açıklamada "Yılbaşı evrensel nitelikte bir olgudur" denilmesine rağmen, hutbenin değiştirilmesinin "şu anda düşünülmediği" belirtildi. 
Diyanet'in dün yaptığı açıklamada, "Milli ve Manevi Değerlerimize Sahip Çıkalım" başlıklı hutbede, yılbaşı kutlamalarına değil, israfa varan eğlence kültürü ve İslamın tasvip etmediği davranışlara karşı çıkıldığı savunuldu. Açıklamada ayrıca şu ifadeler yer aldı 
"Yılbaşı, değişik kültürleri bir araya getiren evrensel nitelikte bir olgudur. Her ülkenin kendine özgü eğlence biçimiyle bunu kutlaması doğaldır. Eğlence ve kutlamanın bizzat kendisi olumlu veya olumsuz bir değer taşımadığı için, hutbede de eğlence olgusu değil, bu olgunun uygulanmasındaki yanlışlara işaret edilmiştir. Böyle olduğu için, dinimizin uygun görmediği davranışlarla yılbaşı kutlanmasının doğru olmadığı belirtilmiştir." 
Açıklamada "Hutbeler halen bağımsız bir ilmi kurul olan Din İşleri Yüksek Kurulu'nca son şekline kavuşturulmaktadır" denilirken, 31 Aralık'ta okutulacak hutbenin "gerek görülmesi halinde değiştirileceği" öğrenildi. 

CHP Hutbe 'yobazlık' 

EZELHAN ÜSTÜNKAYA Ankara 
Diyanet İşleri Başkanlığı'nın hutbesi tepkiyle karşılandı. Yılbaşı kutlamasının Noel'den farklı olduğu belirtilirken, CHP'liler de "yobazlık" olarak nitelendirdikleri hutbenin geri çekilmesini istedi. Hutbeyle ilgili değerlendirmeler şöyle 
Mehmet Nuri Yılmaz Eski Diyanet İşleri Başkanı Tüm dünya miladı takvimi kabul etmiş. Masumane bir şekilde yeni yıla "merhaba" demenin sakıncası yok. Vatandaşlar din amaçlı kutlama yapmıyor. Dinin sakıncalı saydığı şeyleri yapmamak suretiyle masumane kutlama yapmak gelenek haline gelmiş. Dini açıdan hiçbir sakıncası yok. Prof. Dr. Zekeriya Beyaz İstanbul Üniversitesi İlahiyat Fakültesi Din Sosyolojisi Bölüm Başkanı Yılbaşı gecesi, Cumhuriyet Bayramı, festivaller, dini bakımdan hoşgörülür, meşru görülür. Müslüman halkın kabullendiği çeşitli geleneklerdir. Kimseye zarar vermeden, kanunları çiğnemeden kutlama yapılmasında sakınca yoktur.Mustafa Gazalcı CHP Denizli Milletvekili Türkiye, AB'ye girmeye çalışırken, böyle bir hutbe akıldışıdır. Diyanet kastını aşmıştır. Canan Arıtman CHP İzmir Milletvekili Evlilik, doğum günü gibi günler nasıl kişisel özel günlerse, yılbaşı da evrensel özel gündür. AB'ye girmeye çalışan Türkiye'de bu tür yobazlık gösterilerinin olması akıl alacak gibi değil. Diyanet, hutbeyi geri çekmeli. 


</TEXT>
</DOC>
