<DOC>
<DOCNO> 296135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/yazar/asik.html </URL>
<DATE> 2004/12/09/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Yolculuk nereye 
</HEADLINE>
<TEXT>


Haber dün birinci sayfamızdaydı. Kırklareli'nin bir mahallesinde doğalgaz boru döşeme tatbikatı yapılıyor. Tatbikat müftünün duasıyla başlıyor. Devletin valisi, belediye başkanı, milletvekili el açıp duaya katılıyor. Teknikle ilgili basit bir konuda bizimkiler Tanrı'nın yardımına başvuruyor. Vatandaşa dinsel şov yapıyor. 
Bir başka sütunda TMSF Başkanı Ahmet Ertürk'ün sözleri okunuyor 
- 2001 Şubat krizi ilahi cezaydı.. 
Halkın hortumlanan paralarını geri alacak diye beklediğimiz TMSF Başkanı da aklını çoktan ilahi güce teslim etmiş meğer... 
Din ticareti aldı yürüdü. İnsan sormadan edemiyor 
- AB üyeliğine mi hazırlanıyoruz yoksa ABD'nin ılımlı İslam projesine mi 
Bu kafalarla uygarlık projesi AB'ye ortak olunur mu 

Eğitim ve öğretim alanında, 30 OECD ülkesi arasında sonuncu olmuşuz. 
Sıralama, din eğitimi konusunda yapılsa mutlaka birinci olurduk. 
Haldun Ertem 

Zirveye bir - iki... Deniz Baykal Başbakan Erdoğan'la birlikte 17 Aralık zirvesine neden gitmiyor 
Baykal'ın yakın çevresiyle konuşuyoruz 
- Çünkü ortak bir görüş tesis edilmiş değil, hükümetin kesin bir tavrı yok, diyorlar... 
- Hükümetin nasıl bir tavır almasını bekliyorsunuz 
- Hükümet "Diğer ülkelerden farklı muameleye tabi tutulduğum takdirde masaya oturmam" şeklinde kesin tavır ortaya koymalıdır. Meclis'te konuyu görüşüp ortak tavır saptayalım, dedik kabul etmediler. Takındıkları kararsız tavra ortak olamayız... Annan Planı sırasında kaç kez karar değiştirdiklerini unutmadık. 

Tam üyelik garantisi yok. Serbest dolaşım hakkı yok. Mali yardım yok. Bu yoklara karşı uzun bir istek listesi dayatıyorlar burnumuza Kıbrıs'ı tanıyın, Patrik'in ekümenikliğini kabul edin, Ruhban okulunu açın, Kıbrıs'ı verin, Ermeni soykırımını kabul edin, Ermenistan sınırını açın... 
Türkiye'de bir kesim "müzakere tarihi" karşılığı bütün bunları vrmeye razı gibi görünüyor. Peki siz bunları verince karşı taraf yetinecek mi 
Borrel namındaki zat önceki gün Brüksel'de Kürtlerin bağımsız devlet isteme hakları olduğunu bildirdi... Siz verdikçe kimbilir daha neler isteyecekler. Koskoca bir devlet, hiçbir garanti almadan, bir AB hayali karşılığında elinde avucunda ne varsa verir mi Verebilir mi Vermekle kurtulur mu Geçen Nisan'da Annan Planı'na evet oyu karşılığında ne vaatler vermişlerdi. Hangisini tuttular 

Çocukları kurtarmak OECD'nin eğitim birimi PİSA tarafından yapılan araştırmada, 30 OECD ülkesi arasında sonuncu olduk. Araştırma rastgele seçilen okullarda 15 yaşındaki çocuklar üzerinde yapıldı. Çocuklarımız "matematik", "fen" ve "okuduğunu anlama" dallarında sonuncu gelirken, bu dallarda en başarılı ülke olarak Finlandiya göründü... Finlandiyalı çocukların nasıl yetiştirildiği internette "Finnland Kids" adı altında anlatılıyor. Site Almanca. Sitedeki bilgiler Türkçeye çevrilerek üzerinde çalışılabilir. Bu meseleyi dert etmek zorundayız... 

Lufthansa Dünya değişiyor, hiç akla gelmedik gelişmelere tanık olunuyor... Avrupa'nın üçüncü büyük havayolu Lufthansa, pilotların bağlı olduğu sendikayla bir anlaşma yaptı dün... Ve 4400 pilot bu anlaşmayla 23 ay zam almadan çalışmayı kabul etti. Lufthansa'yı özellikle Ryanair, Easyjet gibi küçük firmalar sıkıştırıyor... Bu firmalar Londra- Frankfurt arasını 15 Euro'ya kadar düşürdüler. Biliyorsunuz İstanbul-Köln arası da, 19 Euro'ya kadar düşürüldü Germanwings tarafından... Lufthansa, acaba başka alanda kesinti yapamaz mıydı Pilot zammından kesmek şart mıydı Şu sırada tartışılan konu bu... 

Çağdaşlar karışınca Çağdaş Gazeteciler Derneği Başkanı Doğan Tılıç'ın geçenlerde telefonu çaldı. Arayan Kültür Bakanlığı Müsteşarı Prof. Mustafa İsen'di 
- Sizin derneğin bir ödül işi mi ne varmış Doğan Bey, parayı nereye yatıralım 
Doğan Tılıç, ne ödül işi Sayın Müsteşar Ayrıca ne parası diye sorunca Mustafa İsen devam etti 
- Vallahi ben de tam bilmiyorum. CHP Milletvekili İnal Batu, Sayın Bakanım'a ödül paralarınızın ödenmediğinden söz edip yakınmış, o da bana gereğini derhal yerine getirin diye talimat verdi... 
Meselenin içyüzünü İnal Batu'dan dinliyoruz. 
"Kültür Bakanlığı iki yıl önce Çağdaş Türk Bestecileri Ödül Yarışması diye bir yarışma açmış. Yarışma sonuçlanmış, para ödülüne hak kazanan bestecilerin isimleri açıklanmış. Besteci bir dostum, ödül alan arkadaşların paraları h l ödenmedi deyince, konuyu bir karşılaşmamızda Kültür Bakanı'na aktardım. O da altındakilere aktarmış olacak. Kültüre ve açtıkları yarışmalara o kadar ilgisizler ki, benim Çağdaş Türk Bestecileri lafımı, Çağdaş Türk Gazetecileri diye anlamışlar... 

Barış Yakardaş'ın kitabından alıntı yapmış ve Deniz Baykal'ın Mustafa Sarıgül'ü partiye, başkanlığa oynamayacağı garantisiyle aldığını yazmıştık. CHP'den dün böyle bir garantinin kesinlikle konuşulmadığı açıklandı. 



</TEXT>
</DOC>
