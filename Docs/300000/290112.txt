<DOC>
<DOCNO> 290112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sondun39.html </URL>
<DATE> 2004/11/19/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Almanya ve Çek Cumhuriyeti'nden 'Türkiye'ye 'evet' 
</HEADLINE>
<TEXT>

     Almanya ve Çek Cumhuriyeti, Türkiye ile AB üyelik müzakerelerine başlanmasını desteklediklerini açıkladı. 
     Almanya Başbakanı Gerhard Schröder, bugün başkent Berlin'de Çek Cumhuriyeti Başbakanı Stanislav Gross ile bir araya geldi. 
     Schröder, görüşmeden sonra yaptığı açıklamada, ikili ekonomik ilişkilerin yanı sıra Türkiye ile üyelik müzakerelerine başlanması konusunu ele aldıklarını belirtti. 
     Gerhard Schröder, ''AB'yi ilgilendiren önemli kararlarda ülkelerimiz arasında büyük ölçüde görüş birliği var. Bu kararlar arasında, Türkiye'nin AB üyeliğiyle ilgili müzakerelere başlanması konusu da var. Her ikimiz de AB Komisyonu raporu temelinde müzakerelere başlanmasını destekliyoruz'' dedi. 
     Gross da Schröder'in belirttiği gibi AB'yi ilgilendiren tüm konularda görüş birliği içinde olduklarını söyledi. 
     
</TEXT>
</DOC>
