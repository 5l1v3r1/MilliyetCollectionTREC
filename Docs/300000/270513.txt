<DOC>
<DOCNO> 270513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/astro/index.html </URL>
<DATE> 2004/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Planları gözden geçirmeli 
</HEADLINE>
<TEXT>


Bugün 14.05'e kadar Ay boşlukta ve çok büyük yeniliklerden kaçınmak faydalı olabilir. Öğleden sonra ise günün atmosferi daha iyimser ve enerjik bir hal alacak. Keyfe ve dinlenmeye daha yatkınız. 
Koç'lar için şartlar yorucu olsa da ellerindeki işleri bitirmeli ve rahatlamalılar. Eve ve anneye ait konular dikkat çekiyor. Boğa'lar bugün başkalarından öğrendikleri konuları somut hale getirebilirler. Kardeşlerden gelecek destekler onlara moral veriyor. İkizler maddi konularda kararlılıkla şanslarını artırabilirler. Şu ana kadar beklenen paralarda rahatlama söz konusu. Yengeç'ler burçlarındaki Ay sayesinde duygusal alanda rahat ve keyifliler. Düşündükleri yeni anlaşmalar ve girişimlerle başarılı olmaları çok kolay. Aslan'lar duygusal alanda dikkatli olmalılar. Geçmişe ait konular gündeme gelirken huzursuz olunabilir. Yakın çevrenin desteği onlara güç veriyor. Başak'lar ileriye dönük planlar peşindeler. Ayrıca sosyal ilişkiler ve grup çalışmaları açısından verimli bir gündeler. 
Terazi'ler enerjilerini doğru kullanmaya hazır durumdalar. Özellikle iş hayatında disiplinli çalışmaları onlara moral veriyor. Kariyer konusunda yeni imkanlar öne çıkabilir. Akrep'ler olumlu düşünceler içerisindeler. Yeni görüşlere karşı temkinli ve esnek olmaları onlara fayda getirebilir. Yay'lar için ortaklaşa alanda kazançlı olacakları şartlar var. Bununla beraber kendi kaynaklarını iyi kullanmaya dikkat etmeliler. Oğlak'lar esnek ve toleranslı olmayı başarmalılar. Özellikle ilişkiler ve evlilikleri konusunda açık ve samimi olmak gerekiyor. Kova'lar için sorumlulukların ağır basacağı bir gün. Bitirilmesi gereken konularda verimli çalışmaktan yanalar. Balık'lar kendilerini ifade etmekten yana rahat görünüyorlar. Hayattan daha fazla keyif almak ve çocuklarla ilgili konularda pozitif olaylar gündeme gelebilir. 


</TEXT>
</DOC>
