<DOC>
<DOCNO> 272962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/son/sontur12.html </URL>
<DATE> 2004/09/18/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Müftü ikinci eş aldı .. Resmi nikahın üstüne dini nikah yaptı 
</HEADLINE>
<TEXT>

     Ali ŞEN MERSİN, DHA 
MERSİN'in Mut Müftüsü Hayri Erenay, 10 yıllık evli ve 2 çocuğu olmasına karşın, İlahiyat Fakültesi mezunu 27 yaşındaki Zeynep Başar'ı imam nikahıyla ikinci eş olarak aldı. 
     Olay, Silifke'ye tayini çıkan Müftü Erenay'ın bir memur tarafından şikayet etmesiyle ortaya çıktı. AKP Mersin Milletvekili Ali Er'in yakını da olan Hayri Erenay, evli ve 9 yaşında Abdullah ile 12 yaşında Ömer adında iki çocuğu olmasına karşın gönlünü İlahiyat Fakültesi mezunu Zeynep Başar'a kaptırdı. Selçuk Üniversitesi'nde doktora çalışması yapan müftü Erenay, Marmara Üniversitesi'nde yüksek lisans öğrencisi olan Zeynep Başar'la tanışında gönlünü ona kaptırdı. Erenay, bu evlilik için yakınlarını ikna ettiğini söyleyip Zeynep Başar'ı ailesinden ikinci eş olarak istedi. Zeynep Başar'ın babası emekli orman görevlisi olan Ahmet Başar, kızının evli bir adamla dini nikahla evlenmesine karşı çıktı. 
     Zeynep Başar, tüm engellere karşın müftü Hayri Erenay'la geçen yıl imam nikahıyla evlendi. Müftü Erenay, resmi nikahlı eşi görev yeri Mut'ta otururken, dini nikahlı ikinci eşi Zeynep Başar'a, Erdemli İlçesi'nde ev tuttu. 
     Müftü Hayri Erenay, iki evli olduğu gerekçesiyle kısa süre önce şikayet edilince olay patladı. Silifke'ye tayini çıkan Hayri Erenay, iki evli olduğunu kabul etti, "Zeynep benim ikinci eşimdir'' dedi. DHA muhabirinin ısrarlı sorularına karşın müftü Erenay, delet memuru olduğu için hiçbir açıklama yapamayacağını söylemekle yetindi. 
     Müftüye imam hikahıyla ikinci eş olarak giden İlahiyat Fakültesi mezunu Zeynep Başar'ın babası Ahmet Başar, "Kızım, müftünün Erdemli'deki evinde. Aynı evi paylaşıyorlar. Suç duyurusunda da bulunmadım'' dedi. 
     
</TEXT>
</DOC>
