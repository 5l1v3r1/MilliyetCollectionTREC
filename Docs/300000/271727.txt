<DOC>
<DOCNO> 271727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sonspo05.html </URL>
<DATE> 2004/09/14/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Basketbol... Türkiye, Hollanda'ya 18 yıldır yenilmiyor... 
</HEADLINE>
<TEXT>

     34. Avrupa Basketbol Şampiyonası Eleme Grubu maçında yarın Hollanda ile karşılaşacak olan Türkiye, rakibine 18 yıldır yenilmiyor. 
     Hollanda'ya en son 24 Mayıs 1986'de Belçika'da Avrupa Şampiyonası Yarı Final Grubu'nda 77-61'lik skorla yenilen milliler, bu tarihten sonra rakibiyle yaptığı 7 maçı da kazandı. 
     Milliler, rakibini son 18 yılda 3 kez Hollanda'da, 6 kez de Türkiye'de yenmeyi başardı. 
     
     EN FARKLI GALİBİYET 
     Türkiye, 33. Avrupa Şampiyonası Yarı Final Eleme Grubu'nda da karşılaştığı rakibini her iki maçta da farklı skorlarla yenmişti. 
     Deplasmanda yaptığı ilk karşılaşmayı 89-73 kazanan milliler, İstanbul'da yapılan ikinci maçta rakibini tam 40 sayı farkla 107-67 yenerek, Hollanda karşısında tarihindeki en farklı galibiyetini elde etti. 
     
     18 MAÇTA 12 GALİBİYET 
     A Milli Erkek Takımı, Hollanda ile bugüne dek yaptığı 18 maçın 12'sini kazandı, 5 maçı yitirdi, bir maç ise berabere sona erdi. 
     Türkiye, ilk kez 1949'da Mısır'da yapılan 6. Avrupa Şampiyonası'nda karşılaştığı rakibini 38-24 yenmişti. 
     Milliler, rakip potalara 18 maçta bin 337 sayı atarken, kendi potasında ise bin 257 sayı gördü. 
     Türkiye ile Hollanda arasında 1963'de 13. Avrupa Şampiyonası'nda Wroclaw'da yapılan maç ise 62-62 berabere sona erdi. 
     
</TEXT>
</DOC>
