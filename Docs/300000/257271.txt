<DOC>
<DOCNO> 257271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/yasam/yas02.html </URL>
<DATE> 2004/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksici spreyle saldırdı .. 
</HEADLINE>
<TEXT>


Bindiği takside, sürücünün spreyden sıktığı genç kız, bayılmak üzereyken hareket halindeki araçtan atladı 

İSTANBUL Milliyet 

Kadıköy'de, müşteri olarak bindiği taksi sürücüsünün spreyli saldırısına uğrayan genç kız, kendisini araçtan atarak kurtuldu. Polis, genç kızı soymak için saldıran taksi sürücüsünün peşine düştü. 
Koşuyolu'ndan Göztepe'deki evine gitmek için önceki akşam saatlerinde taksiye binen Demet Sunar 24 , para çekmek için sürücüden Koşuyolu'ndaki bir banka şubesinin önünde durmasını istedi. Bankamatikten para çeken Sunar, tekrar taksiye bindi. Bu sırada, kimliği belirlenemeyen taksi sürücüsü, Sunar'a sprey sıktı. Bayıltıcı olduğu belirtilen spreyin etkilediği Sunar, yarı baygın halde kapıyı açarak kendisini taksiden attı. Yola düşen Sunar, hafif yaralanırken, saldırgan sürücü plakası alınamayan taksiyle hızla uzaklaştı. 

'Duymuştum, yaşadım' 
Çevredeki vatandaşların yardımına koştuğu Sunar, kendine geldikten sonra durumu 'Asmalı Konak' ve 'Mahallenin Muhtarları' dizilerinde de rol alan ablası Goncagül Sunar'a bildirdi. 
Ablasının Acıbadem Hastanesi'ne kaldırdığı Sunar, ilk müdahalesinin ardından polise verdiği ifadesinde, "Evime gitmek için taksiye bindim. Çantamda yeterli para olmadığını fark ettim. Taksi sürücüsüne banka önünde durmasını söyledim. Para çekip tekrar bindiğimde sprey sıktı. Bu tür olayları daha önce duymuştum. Kendimi can havliyle taksiden attım" dedi. 
Taksi şoföründen şik yetçi olduğunu söyleyen Sunar, daha sonra ablasıyla hastaneden ayrıldı. Genç kızın ve görgü tanıklarının ifadesine başvuran polis, korsan çalıştığı ihtimali üzerinde durulan saldırgan taksi sürücüsünü yakalamak için çalışma başlattı. 


</TEXT>
</DOC>
