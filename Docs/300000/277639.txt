<DOC>
<DOCNO> 277639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/06/spor/spo05.html </URL>
<DATE> 2004/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutsal vergi avcısı 
</HEADLINE>
<TEXT>


Fenerbahçe ve Beşiktaş, borsadaki şirketlerinin faaliyetlerine transfer hareketlerini eklerken, Galatasaray bu işlemi yapmadı. Sarı - Kırmızılılar, yıldızların fiyatlarını komik rakamlardan gösterdi 

CEMAL ERSEN 


Gerçekten çok uzak 
FUTBOLCU transferinden doğacak gelir ve giderlerini İMKB'da işlem gören Sportif Sinai ve Ticari Yatırımlar A.Ş'nin faaliyetleri arasında göstermeyen Galatasaray'ın, sözleşme bedellerini komik miktarlarda beyan edip devleti büyük vergi kaybına uğrattığı ortaya çıktı. Beşiktaş ve Fenerbahçe'nin ise borsadaki şirketlerinin faaliyetleri içinde transfer hareketleri yer aldığı için sözleşme bedellerini gerçek rakamlarda bildirdiği saptandı. 

Kral sudan ucuz 
GALATASARAY yıldız futbolcuları için "fiks" tarife uygularken Hakan Şükür, Tomas, Saidou, Conceiçao ve Song'un ücretlerini federasyona 30'ar milyar lira olarak beyan etti. Necati Ateş'in 3 yıl için aldığı rakam 30, Volkan'ın 2.5 yıllık parası ise 25 milyar olarak bildirildi. Böylece Galatasaray Kulübü yaklaşık 5 milyon dolar para ödediği bu futbolcular için devlete vermesi gereken 2 milyon dolar civarındaki vergiden kurtulmuş oldu. 

Trabzon da düşük 
BEŞİKTAŞ rakamları sözleşmelere yansıtırken, Fenerbahçe de yıllar sonra ilk kez gerçeğe yakın miktarlar gösterdi. Siyah - Beyazlılar, Juanfran'a 3 milyon 300 bin, Carew'e 1 milyon 600 bin, Okan Burak'a 2 milyon Euro ödeneceğini bildirdi. Fenerbahçe ise Alex'in 3 yıllık fiyatını 6 milyon dolar olarak kaleme aldı. Trabzonspor da gerçek rakamlardan uzak kaldı. Fatih'in 300 milyar, Gökdeniz'in ise 100 milyar alacağı beyan edildi. 

GALATASARAY 

Tomas 2 yıl 30 milyar 
Saidou 2 yıl 30 milyar 
Conceiçao 2 yıl 30 milyar 
Song 3 yıl 30 milyar 
Hakan Şükür 1 yıl 30 milyar 
Necati 3 yıl 30 milyar 
Volkan 2.5 yıl 25 milyar 

FENERBAHÇE 

Alex 3 yıl 6 milyon dolar 
Deniz 3 yıl 1.950 bin Euro 
Serkan 3 yıl 400 milyar 
Murat Hacıoğlu 1 yıl 250 milyar 

BEŞİKTAŞ 

Carew 3 yıl 1.600 bin Euro 
Okan Burak 2 yıl 2 milyon Euro 
Ali Güneş 2 yıl 700 milyar 
Fatih Sonkaya 3 yıl 1.400 bin Euro 
Tayfun 2 yıl 700 milyar 
Juanfran 3 yıl 3.300 bin Euro 

TRABZONSPOR 

Thijs 4 yıl 400 milyar 
Lee 2 yıl 200 milyar 
G"kdeniz 2 yıl 100 milyar 
Fatih Tekke 2 yıl 300 milyar 


</TEXT>
</DOC>
