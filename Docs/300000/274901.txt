<DOC>
<DOCNO> 274901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/son/sontur27.html </URL>
<DATE> 2004/09/25/ </DATE>
<TIME> 21.58 </TIME>
<AUTHOR>  </AUTHOR>
<HEADLINE>
Van'da trafik kazası 7 ölü, 6 yaralı... 
</HEADLINE>
<TEXT>

     Van'ın Gürpınar İlçesi'ndeki trafik kazasında 7 kişi öldü, 6 kişi yaralandı. 
     Alınan bilgiye göre, Gürpınar'dan Hacıköy Köyü'ne kına gecesine gidenleri taşıyan Ali Koyuncu yönetimindeki 65 AD 236 plakalı minibüs, Van-Hakkari Karayolu'nun 33. kilometresindeki Çavuştepe mevkiinde karşı yönden gelen ve sürücüsü belirlenemeyen 76 AS 199 plakalı kamyonla çarpıştı. 
     Kazada, minibüs sürücüsü Ali Koyuncu ile minibüste bulunan Mustafa Demir, Berivan Demir, Minüre Atan, Elif Atan ve kimlikleri henüz belirlenemeyen 2 kişi ölürken, 6 kişi de ağır yaralandı. 
     Çevredeki vatandaşların yardımıyla hurda yığınına dönen minibüs ve kamyondan çıkarılan yaralılar, Van Devlet ve Yüzüncü Yıl Üniversitesi Tıp Fakültesi Araştırma hastanelerine kaldırıldı. 
     Kazadan sonra trafiğe yarım saat kapalı tutulan karayolunda, ulaşım, güvenlik güçleri tarafından tek şeritten kontrollü sağlandı. 
     
</TEXT>
</DOC>
