<DOC>
<DOCNO> 298958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sontur14.html </URL>
<DATE> 2004/12/19/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Bursa... Şofbenden sızan gazdan zehirlenen 5 kişiden 1'i öldü 
</HEADLINE>
<TEXT>

     Bursa'nın merkez Yıldırım İlçesi'nde, baca bağlantısı bulunmayan doğalgaz şofbeninden sızan gazdan zehirlenen aynı aileden 1 kişi öldü, 4 kişi tedavi altına alındı. 
     Alınan bilgiye göre, Yıldırım Mahallesi Kurtuluş Caddesi'nde oturan Ahmet Ferit 54 ve eşi Songül Öztürk 52 , çocukları Ahu 26 ve Emrah Gökalp Öztürk 25 ile babaanne Medine Öztürk 74 mutfaktaki doğalgaz şofbeninden sızan gazdan zehirlendi. 
     Aile fertlerinin kendinden geçtiğini fark eden ve zihinsel engelli olduğu öğrenilen Emrah Gökalp Öztürk, ablası Ahu'yu uyandırdı. Ahu Öztürk'ün durumu ''155 Polis İmdat'' telefonuna bildirmesinin ardından, olay yerine gelen ''112 Acil Servis'' ekipleri, babaanne Medine Öztürk'ün öldüğünü belirledi. 
     Ahmet Ferit, Songül, Ahu ve Emrah Gökalp Öztürk ise Bursa Devlet Hastanesi'nde tedavi altına alındı. 
     Polis ekiplerinin, mutfaktaki doğalgaz şofbeninin baca bağlantısının bulunmadığını ve gazın eve buradan yayıldığını tespit ettiği bildirildi. 
     
</TEXT>
</DOC>
