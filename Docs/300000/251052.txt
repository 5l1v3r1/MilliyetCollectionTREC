<DOC>
<DOCNO> 251052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sondun04.html </URL>
<DATE> 2004/06/26/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Irak ve Afganistan savaşlarının ABD'ye maliyeti 60 milyar dolar... 
</HEADLINE>
<TEXT>

     Irak ve Afganistan'daki savaşların ABD'ye maliyetinin, gelecek yıl 60 milyar doları bulabileceği bildirildi. 
     ABD Kongresi bütçe uzmanları, Irak ve Afganistan'daki ABD askerlerinin sayısının aynı seviyede kalması durumumda, gelecek yıl bu ülkelerde devam eden savaşların ABD'ye maliyetinin 55-60 milyar dolara ulaşabileceğini belirttiler. 
     ABD Kongresi Bütçe Ofisi'nden yapılan açıklamada, bu rakamlara, bu ülkelerin yeniden yapılanması için harcanacak paranın dahil edilmediği belirtilirken, ABD Başkanı George W. Bush'un 2005 yılı bütçesinden savaşlar için sadece 25 milyar dolar talep ettiğine dikkat çekildi. 
     Öte yandan, Cumhuriyetçi ve Demokrat partilere mensup pek çok ABD Kongresi üyesi, savaşların gelecek yıl ABD'ye maliyetinin 75 milyar doları bulabileceği görüşünü dile getirdi. 
     Kongre bütçe uzmanları, daha önce yaptıkları açıklamalarda önemli bir oranda askeri gücün muhafaza edilmesi halinde, Irak ve Afganistan'daki savaşların gelecek 10 yıl içindeki maliyetinin 392 milyar dolara ulaşabileceğini hesap ettiklerini belirtmişlerdi. Bu rakamlara ABD Savunma Bakanlığı Pentagon'un diğer ülkelerdeki teröristlerle mücadele etmek ve ülkede güvenliği sıkılaştırmak için yapacağı harcamaların da dahil olduğu kaydedilmişti. 
     
</TEXT>
</DOC>
