<DOC>
<DOCNO> 257375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sonsiy20.html </URL>
<DATE> 2004/07/22/ </DATE>
<TIME> 21.25 </TIME>
<AUTHOR>  </AUTHOR>
<HEADLINE>
Başbakan Erdoğan nişan yemeğine katıldı 
</HEADLINE>
<TEXT>

     Başbakan Recep Tayyip Erdoğan, Devlet Bakanı Ali Babacan'ın baldızı Didem Yurter ve Ramsey Giyim Sanayi A.Ş'nin sahibi Remzi Gür'ün nişan yemeğine katıldı. 
     Aktif Metropoliten Otel'deki yemeğe, Başbakan Erdoğan'ın yanı sıra Babacan ailesinin yakınları, Dışişleri Bakanı Abdullah Gül ve eşi Hayrunisa Gül de katıldı. 
     Davetlileri otelin kapısında Remzi Gür ve Babacan'ın kayınbabası İrfan Yurter karşıladı. 
     Başbakan Erdoğan, nişan yemeğine katılmak için AK Parti Genel Merkezi'nden ayrılırken, gazetecilerin hızlandırılmış trenin Sakarya yakınlarında yaptığı kazayla ilgili sorusu üzerine, henüz kazayla ilgili herhangi bir bilgiye sahip olmadığını söyledi. 
     Erdoğan, Sakarya Valisi'nin olay yerine intikal etmesinden sonra kendisini bilgilendireceğini bildirdi. 
     
</TEXT>
</DOC>
