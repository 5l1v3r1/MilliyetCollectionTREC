<DOC>
<DOCNO> 294654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/siyaset/axsiy02.html </URL>
<DATE> 2004/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya, Ceyhan'a sıcak 
</HEADLINE>
<TEXT>


Rusya'nın, Karadeniz'den Türkiye'ye doğalgaz taşıyan Mavi Akım hattının Ceyhan'a uzatılmasına sıcak baktığı bildirildi. Son sözü Putin söyleyecek 

UTKU ÇAKIRÖZER Ankara 


Rusya'dan Türkiye'ye 32 yıl aradan sonra lider seviyesinde ilk ziyareti yarın gerçekleştirecek olan Rusya Devlet Başkanı Vladimir Putin'in ağırlıklı gündem maddesi petrol ve doğalgaz hatları olacak. 
Putin'in gezisi öncesi Moskova'da yapılan görüşmelerde, Rusya'nın, Karadeniz'in altından Türkiye'ye doğalgaz taşıyan Mavi Akım hattının Ceyhan'a uzatılmasına sıcak baktığı mesajı verildi. Akdeniz'e inecek gazın, dünyaya pazarlanması için Ceyhan'da, "doğalgaz sıvılaştırma terminali" kurulması konusunda görüşmeler yapılması kararlaştırıldı. Ceyhan'ın sadece Bak - Tiflis hattından gelecek Hazar petrolleri değil, Rus doğalgazı için de merkez haline gelmesini sağlayacak proje, Türkiye'nin Mavi Akım'dan ticaret açığının kapatılmasına da imk n sağlayacak. 

Son söz Putin'de 
Putin'in Cumhurbaşkanı Sezer ve Başbakan Erdoğan'la yapacağı görüşmelerde, İstanbul Boğazı'nın tanker tehdidinden kurtarılması konusu da masaya yatırılacak. Putin'in, Boğazlar'ı by - pass edecek alternatif petrol hatları konusunda ülkesinin görüşlerini açıklaması bekleniyor. 
Dışişleri ve Enerji Bakanlığı'nın da, Rus doğalgazı için tercih edilen Samsun - Ceyhan hattının, Rusya için de kullanılmasını istediği öğrenildi. Türk ve Rus işadamlarının da "Transtrakya" adı verilen Kıyıköy - Saros güzerg hı için kulis yaptığı kaydedildi. 
Putin'in, TÜPRAŞ ihalesine ve 2 milyar dolarlık helikopter alımınına değineceği belirtiliyor. Ticari ilişkilerle ilgili hedefler şöyle İkili ticaret hacminin 3 yıl içinde 25 milyar dolara çıkarılması hedefleniyor. Bavul ticareti hazirana kadar kayıt altına girecek. Moskova'da 300 dönüm arazi Türk yatırım bölgesi olarak tahsis edildi. 

Eşi ve 2 devlet lideriyle geliyor 

Putin, Ankara ziyaretine eşi Ludmila Putina'yı da getirecek. Putin, yanına aldığı 2 cumhurbaşkanıyla sembolik mesaj da verecek. Putin'in beraberinde, Tataristan Cumhurbaşkanı Mintimer Şaymiyev'in yanı sıra, Rusya'ya bağlı Kafkas cumhuriyetlerinden Müslüman kökenli İnguşetya Cumhurbaşkanı Murat Zyazikov da yer alacak. 

'Çeçenistan için işbirliği istiyoruz' 

UTKU ÇAKIRÖZER Ankara 

Rusya Devlet Başkanı Vladimir Putin'in sözcüsü Dmitry Peskov, bazı Çeçen teröristlerin Türkiye'de eğitim gördüğünü, Çeçenistan'daki eylemlere bazı Türk vatandaşlarının katıldığını belirterek, Türk ve Rus istihbarat örgütlerinin daha fazla işbirliği içinde olmasını beklediklerini söyledi. Peskov, terörle mücadele konusunun, Beslan'da yaşanan katliamın ardından daha da önem kazandığını vurguladı. Peskov, düzenlediği basın toplantısında şu mesajları verdi "Türkiye'nin Çeçenistan konusundaki resmi tavrından memnunuz, minnettarız. Ancak, h l Çeçenistan'da savaşan Türkler bulunuyor. Türkiye'den terörle mücadelede daha hızlı, somut ve önleyici adımlar atmalarını bekliyoruz." 



</TEXT>
</DOC>
