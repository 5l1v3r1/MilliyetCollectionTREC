<DOC>
<DOCNO> 271777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sontur12.html </URL>
<DATE> 2004/09/14/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Hırsızlık yapmak için girdi, ev sahibini bıçakladı 
</HEADLINE>
<TEXT>

     İzmir'in Alsancak Semti'nde, bir hafta önce, hırsızlık amacıyla girdiği evin sahibi Nazike Çiçek'i bıçakla yaralayan zanlı yakalandı. 
     Asayiş Şube Müdürlüğü Hırsızlık Büro Amirliği ekipleri, ev sahibi Nazike Çiçekçi'yi bıçaklayan kişinin Erdal E. 18 olduğunu belirledi. Garsonluk yapan zanlı polisin operasyonu sonucu yakalandı. 
     Erdal E. sorgusunda, olay gecesi eve gidecek parası olmadığı için hırsızlık amacıyla eve girdiğini ve karşısına çıkan ev sahibini paniğe kapıldığı için bıçakladığını söylediği öğrenildi. 
     Erdal E'nin, işlemlerinin ardından adliyeye sevk edileceği bildirildi. 
     Alsancak semti 1462 Sokak'ta oturan Nazike Çiçekçi, bir hafta önce evine giren hırsız tarafından kolundan, ayağından, kasığından ve karın boşluğundan bıçaklanmıştı. 

     
</TEXT>
</DOC>
