<DOC>
<DOCNO> 285780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sonspo04.html </URL>
<DATE> 2004/11/03/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Pierre'e kulübe yolu gözüktü... 
</HEADLINE>
<TEXT>

     Orta sahayı mücadele gücü yüksek oyunculardan oluşturmak isteyen Daum’un, Hooijdonk'u yedek bırakabileceği öğrenildi. 
     Ciddi bir sakatlık yaşamayan, cezalı duruma düşmeyen Pierre van Hooijdonk, şu ana dek sadece ve sadece bir maçta forma giyememişti. Teknik direktör Daum, geçen sezon Gaziantep Büyükşehir Belediye ile oynanan kupa maçında rakibin zayıf oluşunu dikkate alıp, kendisini dinlendirmişti. Ancak tecrübeli oyuncu için de sonunda kulübenin yolu gözüktü gibi. İstanbul’da 15 gün önce oynanan maçta Lyon’un orta sahadaki etkili oyunuyla galibiyete ulaşması, Daum’u bu konuda düşünceye sevketti. 
     
     Tepkiden çekiniyor 

     Takımı için Olmak ya da olmamakö özelliği taşıyan bugünkü maçtan mutlaka 3 puanla ayrılmak isteyen Alman hoca, orta sahayı mücadele gücü yüksek, savaşçı oyunculardan oluşturup, öncelikle rakibi pasifize etmeyi, ardından sonuca gitmeyi düşünüyor. Tek forvet planlayan tecrübeli teknik adamın önceliği iyileşmesi durumunda Nobre olacak. Bu durumda Hooijdonk’a kulübe yolu gözükecek. Daum’u tek düşündüren, böyle yıldız bir oyuncuyu kesmesinden dolayı alacağı tepki. 

     
</TEXT>
</DOC>
