<DOC>
<DOCNO> 253457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/guncel/gun12.html </URL>
<DATE> 2004/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüce Mahkeme'ye geçici görevli 
</HEADLINE>
<TEXT>


ANKARA Milliyet 

Yüce Divan dosyalarının yoğunluğu nedeniyle personel sıkıntısına giren Anayasa Mahkemesi'nin personel ihtiyacı giderildi. Anayasa Mahkemesi'nin Yüce Divan sıfatıyla yargılama yaptığı dönemlerde diğer kurumlardan personel ile h kim, savcı ve Sayıştay denetçilerinin geçici olarak yüksek mahkemede görevlendirilmelerini öngören yasa teklifi, TBMM Plan ve Bütçe Komisyonu'nda kabul edildi. 
AKP Grup Başkan Vekili Salih Kapusuz ile arkadaşlarının teklifine göre, Yüce Divan sıfatıyla yapılan yargılamanın gerekli kıldığı hallerde genel, katma ve özerk bütçeli dairelerde çalışanlar ile kurumlarının ve kendilerinin oluru alınmak koşuluyla h kim, savcı ve Sayıştay denetçileri, Anayasa Mahkemesi'nde geçici olarak görevlendirilecekler. 


</TEXT>
</DOC>
