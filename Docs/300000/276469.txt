<DOC>
<DOCNO> 276469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/soneko04.html </URL>
<DATE> 2004/10/01/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Akaryakıt ve doğalgaza yüzde 5 zam Yeni fiyatlar için... 
</HEADLINE>
<TEXT>

     Akaryakıt ürünleri ile doğalgaza ortalama yüzde 5 zam yapıldı. 
     Edinilen bilgiye göre, 1 Ekim'den geçerli olmak üzere akaryakıt ürünlerinde mutfak tüpü hariç yapılan ayarlamayla fiyatlarda yüzde 4.96 ile yüzde 5.3 arasında değişen oranlarda zam yapıldı. 
     Akaryakıt dağıtım şirketlerinin ilerleyen saatlerde detaylı fiyatları açıklamaları bekleniyor. 
     
     DOĞALGAZA ZAM 

     Doğalgazda da yarından geçerli olmak üzere, BOTAŞ'ın ÖTV ve KDV hariç belirlediği çıkış fiyatlarına yüzde 5 oranında zam yapıldı. 
     Belediyelerin perakende fiyatları ayrıca belirlemesi bekleniyor. 
     
     YENİ FİYATLAR 

     Akaryakıta, türlerine göre yapılan ortalama yüzde 5 zammın ardından İstanbul'un Avrupa yakasında süper benzinin litresi 2 milyon 188 bin liraya yükseldi. 
     Akaryakıt Dağıtıcıları Derneği'nden ADER yapılan açıklamaya göre, akaryakıt ürünlerinin İstanbul'un Avrupa Yakası'nda perakende satış fiyatları karşılaştırmalı olarak şöyle 
     

Eski Fiyat Yeni Fiyat Oranı 95 Oktanlı Kurşunsuz Benzin 2.081.000 2.185.000 5 98 Oktanlı Kurşunsuz Benzin 2.235.000 2.347.000 5.01 Süper Benzin 2.084.000 2.188.000 4.99 Gazyağı 1.456.000 1.529.000 5.01 Motorin 1.618.000 1.699.000 5.01 350 ppm Motorin 1.714.000 1.800.000 5.02 Kalorifer Yakıtı 940.000 987.000 5 Fuel Oil-1 625.000 656.000 4.96 Fuel Oil-3.5 517.000 543.000 5.03      
     ANKARA'DA DA ZAM 

     EGO Genel Müdürlüğü, doğalgazın metreküp fiyatını 353 bin liradan 369 bin 983 liraya yükseltti. 
     BOTAŞ'ın ÖTV ve KDV hariç belirlediği doğalgaz çıkış fiyatlarına yüzde 5 oranında zam yapılmasının ardından, EGO Genel Müdürlüğü doğalgaz perakende fiyatında yeni düzenlemeye gitti. 
     Doğalgaz fiyatı, son düzenlemeyle 353 bin liradan 369 bin 983 liraya çıktı. 
     

     
</TEXT>
</DOC>
