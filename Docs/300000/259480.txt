<DOC>
<DOCNO> 259480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/31/siyaset/asiy.html </URL>
<DATE> 2004/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'a yemek daveti gelmedi... 
</HEADLINE>
<TEXT>


Org. Özkök'ün YAŞ kapsamında komutanlara vereceği yemeğe Erdoğan davet edilmiyor. Teamüllerin aksine davranan Başbakan da yemek vermeyecek... 

ANKARA Milliyet 


Başbakan Recep Tayyip Erdoğan'ın Genelkurmay Başkanı Orgeneral Hilmi Özkök'ün Genelkurmay Kararg hı'nda 15 orgeneral ve eşlerine vereceği Yüksek Askeri Ş ra'nın YAŞ ilk günkü akşam yemeğine hiç davet edilmediği anlaşıldı. Erdoğan'ın teamüller gereği ev sahipliği yapması gereken yemek de planlamaya hiç dahil edilmedi. 
Başbakanlık Basın Merkezi, dün Özkök'ün YAŞ üyelerine vereceği akşam yemeğine Erdoğan'ın katılmaması, Erdoğan'ın vereceği yemeğin de eşinin türbanı nedeniyle iptal edilmesiyle ilgili bir açıklama yaptı. Açıklamayla, YAŞ'ın sosyal faaliyet programlarında teamül haline gelen ikinci günkü akşam yemeklerinin başbakan tarafından verilmesi geleneğinin, AKP iktidarı ile birlikte ortadan kalktığı gözler önüne serildi. Açıklamada, "Başbakan Erdoğan'ın YAŞ üyelerine akşam yemeği vermesi planlanmamıştır. Dolayısıyla, hiç düşünülmeyen bir yemeğin iptali de söz konusu değildir" denildi. 

YAŞ'ın yemek programı 
Başbakanlık açıklamasıyla, Özkök'ün ev sahipliğinde 15 ş ra üyesi orgeneral oramiral ve eşlerine verilecek YAŞ'ın ilk günkü akşam yemeğine Erdoğan'ın davet edilmediği de şu ifadelerle ortaya çıktı "Özkök'ün, YAŞ programı çerçevesinde üyelere akşam yemeği vermesi söz konusu değildir. YAŞ programının Sosyal Faaliyet Çizelgesi'ne göre, Kara Kuvvetleri Komutanı 2 Ağustos Pazartesi günü, Jandarma Genel Komutanı 3 Ağustos Salı günü, Milli Savunma Bakanı 4 Ağustos Çarşamba günü öğle yemeği vereceklerdir. Akşam yemeğini ise Sayın Cumhurbaşkanı, 4 Ağustos Çarşamba akşamı vereceklerdir. Yukarıda belirtilen program çerçevesi dışındaki bütün haberler asılsız ve spekülasyonlardan ibarettir." 
Erdoğan'ın başkanlık ettiği 59. hükümet öncesindeki bütün hükümetler ağustos ş ralarında Genelkurmay başkanlarının verdikleri yemeklere iştirak etti ve ikinci günkü yemeklere ev sahipliği yaptı. Söz konusu teamül, AKP hükümetiyle değişti. 


</TEXT>
</DOC>
