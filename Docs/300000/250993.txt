<DOC>
<DOCNO> 250993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/guncel/gun06.html </URL>
<DATE> 2004/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet Allah'a inanmak gönül işi 
</HEADLINE>
<TEXT>


SELMAN EKİCİ Ankara 

Diyanet İşleri Başkanlığı, "Tanrı'nın var olma olasılığını yüzde 66.66" olarak hesaplayan İngiliz fizikçi Dr. Stephen Unwin'in, önemli bir konuyu "basite indirgediğini" belirterek, "Allah'a inanmak her şeyden önce gönül işidir" dedi. Din İşleri Yüksek Kurulu Uzmanı Bahattin Akbaş, Unwin'in Allah'ın varlığına ilişkin yaptığı hesaplamalarının yer aldığı ve nisanda Milliyet'te yayımlanan "İşte Tanrı Teoremi" başlıklı haberi Diyanet dergisinin son sayısında değerlendirdi. Akbaş, "Akıl da Allah'ın varlığını ve birliğini ikrar hususunda önemli bir faktördür. Aklıselim sahibi bir insanın, birazcık aklını kullanmasıyla Allah'a ulaşmasından ve onun varlığını tasdik etmesinden tabii ne olabilir" ifadesini kullandı. 
Akbaş, sözlerini şöyle sürdürdü "Allah'a iman gibi ulvi bir duygunun teorem veya denklemle açıklanmaya çalışılması ne kadar doğru Yüce yaratıcının varlığını ispatlamak için teorem, denklem ve olasılık hesaplarıyla uğraşmak, bu kadar önemli bir esası hafife almak ve basite indirgemektir." 


</TEXT>
</DOC>
