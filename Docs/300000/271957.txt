<DOC>
<DOCNO> 271957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/15/son/sondun25.html </URL>
<DATE> 2004/09/15/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Ramadi'de şiddetli çatışmalar sürüyor 
</HEADLINE>
<TEXT>

     Irak'ın Sünni Ramadi kentinde isyancılarla Amerikan deniz piyadeleri arasında çıkan yeni çatışmalarda 10 kişinin öldüğü, 6 kişinin yaralandığı bildirildi. 
     Irak Sağlık Bakanlığı'ndan bir yetkili, Bağdat'ın 100 km batısındaki Ramadi'de bu sabah yeniden şiddetlenen çatışmalarda 10 kişinin hayatını kaybettiğini, 6 kişinin yaralandığını belirtti. 
     İsminin açıklanmasını istemeyen yetkili, kentte dünkü çatışmalarda da 10 kişinin öldüğünü, 32 kişinin yaralandığını kaydetti. 
     Ramadi'de konuşlu Amerikalı askeri birliğin sözcüsü de, bu sabah erken saatlerde isyancıların kendilerine ateş açtıklarını, saldırıda yaralanan Amerikan deniz piyadesi bulunmadığını belirtti. 
     Amerikalı askeri yetkili, isyancıların ateşine topçu ateşiyle yanıt verdiklerini söyledi. 
     
</TEXT>
</DOC>
