<DOC>
<DOCNO> 260671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/guncel/gun03.html </URL>
<DATE> 2004/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Irak'a nakliye' kavgası 
</HEADLINE>
<TEXT>


EKONOMİ SERVİSİ 

RODER Yönetim Kurulu Başkanı Saffet Ulusoy'un, Uluslararası Nakliyeciler Derneği'nin UND "Irak'a ABD yükü taşımama" kararına uymayacakları yönündeki açıklamasını tartışmalara neden oldu. "Yolun kapanması devletlerarası bir iş. Ölene rahmet kalanlarına başsağlığı diliyorum" diye konuşan Ulusoy, "Ölen ölmüştür. Yeri nur olsun. Irak'la ticaret vazgeçilmezdir" şeklindeki sözleri söylemediğini de belirtti. 
Irak'ta serbest bırakılan iki Türk rehinenin çalıştığı Öztürk Nakliyat'ın sahiplerinden Ömer Öztürk ise şunları kaydetti "UND'nin yük taşımama konusundaki yaklaşımı yerinde bir karar. Ulusoy, talihsiz bir açıklama yapmıştır. Mersin'deki nakliyecilerin karara uymayacağını ifade eden Ulusoy, yanılıyor... Samimiyse kendisine ait 10 TIR'a ABD malı yükleyip Irak'a göndersin. Kendisi Avrupa ülkelerine yük gönderdiği için Irak'ta olup bitenleri umursamıyor." 


</TEXT>
</DOC>
