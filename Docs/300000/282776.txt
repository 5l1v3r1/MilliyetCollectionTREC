<DOC>
<DOCNO> 282776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/sontur09.html </URL>
<DATE> 2004/10/23/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Türkiye'de 8.4 milyon özürlü var... 
</HEADLINE>
<TEXT>

     Türkiye Özürlüler Araştırması geçici sonuçlarına göre, nüfusun yüzde 12.29'unu, yaklaşık 8.5 milyonunu özürlüler oluşturuyor. 
     Devlet Bakanı Güldal Akşit'in CHP Bursa Milletvekili Kemal Demirel'in yazılı soru önergesine verdiği yanıta göre, 68 milyon 622 bin 559 kişilik Türkiye nüfusunun 8 milyon 431 bin 937'si özürlü. Özürlülerin 3 milyon 783 bin 197'si erkek, 4 milyon 648 bin 740'ı kadın. Erkek özürlülerin toplam nüfusa oranı yüzde 11.1, kadın özürlülerin oranı ise 13.4. 
     Özürlü nüfusun bölgelere göre dağılımında da farklılıklara var. Buna göre, en çok özürlü Marmara Bölgesi'nde bulunurken, en az özürlü Güneydoğu Anadolu Bölgesi'nde yaşıyor. Marmara Bölgesi'ndeki nüfusun yüzde 13.1'i özürlüyken, bu oran Güneydoğu Anadolu Bölgesi'nde yüzde 9.9 olarak belirlendi. 
     Özürlü nüfusun yüzde 12.69'u kentlerde, yüzde 11.67'si ise kırsal kesimde yaşıyor. 
     
     DİĞER ÜLKELER 
     Devlet Bakanı Akşit'in verdiği bilgiye göre, İngiltere'de özürlü oranı yüzde 12-13, Avusturya'da yüzde 20.9, Yeni Zelanda'da yüzde 20, İsveç'te yüzde 12.1, Norveç'te yüzde 17.5, Hollanda'da yüzde 11.6, Kanada'da yüzde 15.5 ve ABD'de yüzde 15. 
     
</TEXT>
</DOC>
