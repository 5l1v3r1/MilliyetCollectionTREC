<DOC>
<DOCNO> 271124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/yazar/ulagay.html </URL>
<DATE> 2004/09/12/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Ekonomimiz 2004'te nasıl 4.5 küçülecek 
</HEADLINE>
<TEXT>


Türkiye ekonomisinin 2004 yılının ilk yarısında GSYİH bazında 11.9'luk, GSMH bazında 13.5'lik çarpıcı bir büyüme hızı yakaladığının açıklandığı sırada, "Ekonomimiz 2004'te nasıl 4.5 küçülecek " sorusunu soran biriyle ilgili olarak akla gelebilecek olasılıkların bazıları şunlar 
Türkiye ekonomisinden söz etmiyor2004 rakamını yanlışlıkla kullandıTürkiye için korkunç bir felaket senaryosu geliştirdiAklını kaçırdı 
Doğru cevap bunların hiçbiri değil. Daha doğrusu bu soruların muhatabı ben değilim çünkü Türkiye ekonomisinin 2004'te 4.5 küçüleceği iddiası benim öne sürdüğüm bir iddia değil. Benden çok daha iddialı birilerinin, dünyaca izlenen bir yayında ortaya attığı bir iddia bu. 

The Economist'in zırvası 
Türkiye ekonomisinin 2004 yılında 4.5 küçüleceği iddiası, yıllardır beğeniyle okuduğum The Economist dergisinin 2003 kasımında piyasaya çıkan The World in 2004 2004'te Dünya adlı yıllık özel sayısında yer aldı. Ben de 23 Kasım 2003'te bu köşede yer alan yazımda, The Economist'in yıllığında yer alan ve 2004 yılının Türkiye için tam bir felaket yılı olacağını öngören senaryoyu özetleyerek bu senaryonun hangi bilgilere dayandığını sorguladım. The Economist'in yıllığındaki senaryoya göre 
2004 baharındaki yerel seçimler nedeniyle AKP hükümeti sorumsuz harcamalar yapacak ve bütçe açığını patlatacaktı.Bunun sonucunda üç haneli enflasyon hortlayacak ve TL'ye güven tamamen kaybolacaktı.Türkiye ekonomisi 2004'te sancılı bir resesyona girecek ve 4.5 küçülecekti.Türkiye borcunu ödeyemez duruma düşecek ve IMF Türkiye'yi yeniden kurtarmak zorunda kalacaktı.Avrupa Birliği AB yolunda yapılan reformlar Türk toplumunu ikiye bölecek, Türk Silahlı Kuvvetleri'nin otoritesini tehdit edecekti. 
Şimdi gelinen noktada şu soruları sormadan edemiyorum Dayanağı belirsiz bu felaket senaryosunu yazanlar ve yıllığa koyanlar h l The Economist'in bünyesinde mi Türkiye'nin 2004'teki performansı karşısında ne düşünüyor The Economist'in senaryo yazarları The Economist'in The World in 2005 2005'te Dünya adlı yayınında Türkiye için nasıl bir öngörü yer alacak 

2005'te Türkiye 
Gerçekten merak ediyorum bu soruların yanıtlarını. Türkiye ekonomisinin 2004 yılında ortaya koyduğu performanstan ve AB yolunda yaşanan olumlu gelişmelerden sonra 2005'te neler olacağını kestirmek daha da zorlaştı gibi geliyor bana. Bir yanda ekonomideki çok hızlı büyümenin getirdiği riskler ve olumlu beklentilerin yarattığı aşırı iyimserlik tuzağı var. Ayrıca bölgemizdeki jeopolitik riskler de azalmış değil. Bunlar bizi ihtiyatlı olmaya zorluyor. Diğer yandan 2004'teki olumlu gelişmelerin devam etmesi halinde Türkiye'nin 2005 yılında, dünyanın gözünde farklı bir düzeye sıçraması olası. Türkiye 2004 yılını 
Dünyanın dikkatini çekecek 8 - 9 dolayında bir büyüme hızıyla,Sorun çıkmadan finanse edebildiği bir cari açıkla,IMF ile yaptığı yeni anlaşmayla orta vadeli gelişme perspektifini belirlemiş,AB'ye tam üyelik yolu açılmış bir ülke olarak tamamlarsa 2005 yılına da farklı beklentilerle girebilir ve dünyanın gündeminde farklı bir yere oturabilir. 
Şimdi önümüzdeki aylarda gündemde kalacak tehlike, Türkiye'nin bu aşamayı gerçekleştirmesini şu ya da bu nedenle önlemeye çalışanların ortaya koyacakları çabaların olumlu gidişatı bozacak etkiler yapması olabilir. İçerde ve dışarda saygın bilinen kişi ve yayın organları da zaman zaman bu çabalara hizmet edebilir. Bu nedenle her şeyi dikkatle tartmamız gereken bir döneme giriyoruz. 



</TEXT>
</DOC>
