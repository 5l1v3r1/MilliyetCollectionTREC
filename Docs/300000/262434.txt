<DOC>
<DOCNO> 262434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sonsiy13.html </URL>
<DATE> 2004/08/11/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
CHP'li Topuz Van Valisi'nin görevden alınması düşünülmekte midir 
</HEADLINE>
<TEXT>

     CHP İstanbul Milletvekili ve TBMM Grup Başkanvekili Ali Topuz, polis merkezinin basılarak gözaltındaki kişilerin kaçırılması konusundaki açıklamaları nedeniyle CHP Genel Başkanı Deniz Baykal'ı eleştiren Van Valisi Hikmet Tan'ın görevden alınıp alınmayacağını sordu. 
     Topuz, Başbakan Recep Tayyip Erdoğan'ın yanıtlaması istemiyle TBMM Başkanlığı'na verdiği soru önergesinde, eski bir milletvekili ve adamlarının, Van'da bir polis merkezini uzun namlulu silahlar ile basarak görevleri gereği orada bulunan Malatya Emniyet Müdürlüğü'ne bağlı polisleri darp etmesi ve biri oğlu iki zanlıyı kaçırmalarına ilişkin olaylar zincirinin yetkililerin çelişkili açıklamaları ile hala karanlığını koruduğunu savundu. 
     Van Valisi Hikmet Tan'ın, eski milletvekili Mustafa Bayram'ın oğlu Hamit Bayram'ın polis merkezinden kaçırılmasıyla ilgili CHP'nin hazırladığı rapora ve Genel Başkan Baykal'a yönelik eleştirilerini anımsatan Topuz, önergesinde şu soruların yanıtlanmasını talep etti 
     ''Van Valisi'nin yaptığı siyasi içerikli açıklamalar sizin ya da Sayın İçişleri Bakanı'nın bilgisi dahilinde mi yapılmıştır Eğer sizin ya da Sayın içişleri Bakanı'nın bilgisi dışında yapıldı ise bir il valisinin ana muhalefet partisini ve onun genel başkanını hedef alarak siyasi içerikli beyanat vermesi hususunda ne gibi işlemler yapılmıştır 
     Olayda taraf olduğu açıkça ortaya çıkan Van Valisi'nin soruşturmanın selameti, delillerin karartılmasını önlemek ve siyasi içerikli tartışmalara katılarak tarafsızlığını yitirmesi nedenleriyle görevden alınması düşünülmekte midir 
     Uluslararası uyuşturucu ticareti ile ilişkili olma olasılığı da taşıyan bu olayın başından beri olayı basit bir polisiye olay gibi değerlendiren, olaya yeterli duyarlılığı göstermeyen, bu arada delillerin karartılması olasılığını göz ardı eden Sayın İçişleri Bakanı'nın göreve devam etmesinde bir sakınca görmüyor musunuz '' 
     
</TEXT>
</DOC>
