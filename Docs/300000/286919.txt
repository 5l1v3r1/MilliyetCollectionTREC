<DOC>
<DOCNO> 286919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/07/son/sontur03.html </URL>
<DATE> 2004/11/07/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Antalya'da turistleri taşıyan otobüs devrildi 1 ölü, 16 yaralı 
</HEADLINE>
<TEXT>

     Antalya'da turistleri taşıyan otobüsün devrilmesi sonucu 1 turist öldü, 15'i turist 16 kişi yaralandı. 
     Alınan bilgiye göre, Serik'ten Antalya yönüne gitmekte olan Şerafettin Çetin'in kullandığı 07 L 9791 plakalı tur otobüsü, Antalya-Serik karayolunun 19. kilometresinde, yağış nedeniyle kontrolden çıkarak devrildi. 
     Kazada, Alman uyruklu Alter Josef öldü 63 , 1 İtalyan, 14 Alman turist ile otobüs şoförü yaralandı. 
     Akdeniz Üniversitesi Hastanesi, Antalya Devlet Hastanesi, SSK Antalya Bölge Hastanesi ve Özel Andeva Hastanesi'nde tedavi altına alınan 16 yaralıdan 8'i taburcu edildi. 
     Kazada başından ve ellerinden yaralanan ve Akdeniz Üniversitesi Tıp Fakültesi Hastanesi'ne A.Ü kaldırılan Alman uyruklu Ube Brecht'in ameliyatı tamamlandı. Brecht'in, hayati tehlikeyi atlatmakla birlikte durumunun ağır olduğu bildirildi. SSK Bölge Hastanesi'nde tedavi altına alınan Gabriele Agatha'nın da 46 ortopedi servisinde tedavisinin sürdüğü, sağlık durumunun iyiye gittiği belirtildi. Özel Andeva Hastanesi'nde tedavi altına alınan Alman uyruklu turistler Nicole Arno 30 , Jasmina Kuerleber 16 , Haffner Jeanatte 46 , Birgitte Renanata Collet 48 , Stephan Jorg Maller 30 , Fabian Stepffen Fuchs 15 , Michael Thomas Ringle 36 , Wemer Abberger 49 , Tim Abberger 16 , Sabrina Grable 12 , Daniel Rickmer 16 , Erika Guthjar 41 ile İtalyan uyruklu Mario Costante 32 ve otobüs sürücüsü Şerafettin Çetin'in sağlık durumunun iyi olduğu bildirildi. Yaralılardan 8'inin taburcu edildiği, diğerlerinin tedavisinin sürdüğü açıklandı. 
     Kazada ölen 63 yaşındaki Walter Jozef Brecht'in cenazesi ise Akdeniz Üniversitesi Tıp Fakültesi Hastanesi Morgu'nda bekletiliyor. 
     
     YAĞIŞ NEDENİYLE KAYMIŞTI 

     Şerafettin Çetin'in kullandığı tur otobüsü, sabah saatlerinde, Antalya-Serik karayolunun 19. kilometresinde, yağış nedeniyle kayganlaşan yoldan çıkarak yol kenarındaki bariyerlere çarpıp devrilmişti. 
     Kazada, Alman uyruklu Walter Josef Brecht 63 , ölmüş, 2'si ağır 16 kişi de yaralanmıştı. 
     Polis raporunda, kazanın, sürücünün direksiyon hakimiyetini kaybetmesi sonucunda aracın yoldan çıkması nedeniyle meydana geldiği belirtildi. Bazı turistlerin, verdikleri ifadede şoförün uyuduğunu söyledikleri kaydedildi. 
     Kaza geçiren otobüsteki turistlerin, Side'deki bir otelde tatillerini tamamladıkları ve Almanya'ya hareket etmek üzere yola çıktıkları belirtildi. 

     
</TEXT>
</DOC>
