<DOC>
<DOCNO> 288770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/14/son/soneko18.html </URL>
<DATE> 2004/11/14/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Güçlü Tavuklarda kesinlikle hormon yok 
</HEADLINE>
<TEXT>

     Tarım Bakanı Güçlü, son günlerde yaşanan tavuk etinde hormon tartışmasına katıldı ve "tavuklarda kesinlikle hormon yok" dedi. 
     Tarım Bakanı Güçlü, Ramazan Bayramı'nı geçirdiği Konya'da gazetecilerin sorularını yanıtladı. 
     Güçlü, gazetecilerin, tavuk etinde hormon olduğuna ilişkin iddiaları hatırlatması üzerine, şunları kaydetti 
     ''Tavukçuluk sektörü AB'ye ürün satma konusunda Türkiye'nin en gelişmiş sektörü durumundadır. Pek yakında AB'ye doğrudan ihracat yapmaya hazırlanmaktadır. Çünkü, bu sektör, AB yetkililerinin yaptıkları incelemelerden alnının akıyla çıkmış ve Türkiye'yi ihracat yapabilir ülkeler listesine aldırma noktasına gelmiştir. Gıda güvenliği konusunda önde olan böyle bir sektörle ilgili olumsuz iddiaların gündeme gelmesi ilginçtir. AB'ye en hazır olan tavukçuluk sektöründe hormon kullanıldığı tartışması trajikomik bir olaydır.'' Güçlü, yapılan araştırmalarda Türkiye'ye üretilen hiçbir tavuk ürününde kesinlikle hormona rastlanmadığını, zaten tavukta hormon kullanmanın teknik olarak çok zor ve maliyeti artırıcı bir unsur olduğunu belirtti. 
     
</TEXT>
</DOC>
