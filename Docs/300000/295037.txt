<DOC>
<DOCNO> 295037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/06/ekonomi/eko05.html </URL>
<DATE> 2004/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Afrika hedefi 3 milyar dolar 
</HEADLINE>
<TEXT>


Mısır'daki Moda Fuarı'na katılan Kayalar Afrika'ya ihracat hedeflerinin 3 milyar dolar olacağını söyledi 

ESRA AKIN Kahire 

Türkel Fuarcılık'in Mısır'ın başkenti Kahire'de 1-3 Aralık tarihlerinde bu yıl ilkini düzenlediği Kahire Moda Fuarı'nın açılışında konuşan Dış Ticaret Müsteşarı Tuncer Kayalar, Afrika ihracatının yüzde 35 olan genel ihracat artışının üzerinde bir seyir gösterdiğini belirterek, "Türkiye 2003 yılında Afrika kıtasına 1.5 milyar dolar ihracat gerçekleştirdi. Mısır'la bu yıl ticaret hacmimiz 750 milyon dolar olacak. Kuzey Afrika ülkeleriyle yaptığımız Serbest Ticaret Anlaşmaları'na bu nedenle önem veriyoruz" dedi. 
Kayalar, komşu ülkelerle ticaretin geliştirilmesi yönünde son yıllarda yoğun çalışmalar yaptıklarını dile getirerek, "Dış Ticaret Müsteşarlığı, Türkiye İhracatçılar Meclisi TIM le beraber amacımız ticaret merkezleri açmak. İlk hedef Kuzey Afrika ülkeleri, Türki Cumhuriyetleri ve Rusya olacak" dedi. 
45 Türk hazirgiyim firmasının katıldığı Kahire Moda Fuarı Mısırlılar'ın yoğun ilgisiyle karşılaştı. Fuar alanına girmek icin izdiham yaratan halk, sadece toptan satışın yapıldığı fuarda perakende alışveriş yapmak istedi. 




</TEXT>
</DOC>
