<DOC>
<DOCNO> 287097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/soneko20.html </URL>
<DATE> 2004/11/08/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Hormon tartışmaları, piliç fiyatlarını vurdu... 
</HEADLINE>
<TEXT>

     Tavukta hormon tartışmaları, tüketimin azalmasına ve fiyatların gerilemesine neden oldu. 
     Alınan bilgiye göre, Ekim ayında talebin artmasıyla birlikte kilosu 3 milyon 900 bin liraya kadar yükselen piliç eti fiyatları, son 5 günde gerileyerek 2 milyon 950 bin liraya kadar düştü. 
     Banvit, marketlerde kilosu 3 milyon 900 bin lira olan poşette pilicin kilosunu 3 milyon 600 bin, Keskinoğlu 3 milyon 300 bin, Şeker piliç ise 2 milyon 950 bin liraya kadar düşürdü. 
     Tavuk pirzolanın kilosu 5 milyon 900 bin liradan 4 milyon 350 bin liraya, göğüs flatonun kilosu ise 6 milyon liradan 4 milyon 950 bin liraya indi. But, kanat, incik, köfte, döner, ciğer gibi diğer işlenmiş yan ürünlerin fiyatları da yüzde 10 ila 15 oranında ucuzladı. 
     Banvit Genel Müdürü Ömer Görener, yanlış bilgilendirme sonucu tüketicide panik yaratıldığını ve üretimin azalmaya başladığını belirterek, şunları söyledi 
     ''Türkiye'de kanatlılarda hormon kullanımı yoktur. Kalıntı İzleme Programı çerçevesinde Tarım Bakanlığı Koruma Kontrol Genel Müdürlüğü yetkilileri, bazı ağır metaller, antibiyotik ve hormon rezüdülerinin varlığını program dahilinde devamlı olarak kontrol etmektedirler. Dolayısıyla piliçte hormon var diye iftira atmak ve yalan söyleyerek halkı kandırmak, kanatlı sektöründe çalışan on binlerce işçi ve çiftçinin ekmeğiyle oynamak önümüzdeki günlerde mahkeme konusu olacaktır.'' Görener, pili çetinde antibiyotik kullanımının AB normlarına uygun olduğunu da ifade ederek, ''Ülkemizde kanatlı sektöründe antibiyotik uygulaması AB normlarındadır ve dünyanın en kontrollü uygulaması ile eşittir. Ayrıca ülkemizde genetiği değiştirilmiş tavuk diye bir yaratık yoktur'' diye konuştu. 

     
</TEXT>
</DOC>
