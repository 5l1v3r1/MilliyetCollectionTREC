<DOC>
<DOCNO> 259038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sonsiy05.html </URL>
<DATE> 2004/07/29/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
İran Cumhurbaşkanı Hatemi, Erdoğan'ı kabul etti 
</HEADLINE>
<TEXT>

     İran Cumhurbaşkanı Muhammed Hatemi, Başbakan Recep Tayyip Erdoğan'ı kabul etti. 
     Cumhurbaşkanı Hatemi, Sadabat Sarayı'ndaki kabulde, Başbakan Erdoğan'ı sarayın kapısında karşıladı. 
     Cumhurbaşkanı Hatemi, Başbakan Erdoğan'a, ''Burası sizin eviniz, kendi ülkenize hoş geldiniz'' dedi. 
     Cumhurbaşkanı Hatemi, Başbakan Erdoğan'a, Türkiye'yi yakından takip ettiklerini ifade ederek, Erdoğan'ın belediye başkanlığı döneminde de çok başarılı olduğunu kaydetti. 
     Hatemi, Erdoğan görüşmesinde, Cumhurbaşkanı 1. Yardımcısı Muhammed Rıza Arif, Devlet Bakanı Kürşat Tüzmen, Enerji ve Tabii Kaynaklar Bakanı Hilmi Güner de hazır bulundu. Yaklaşık 1 saat süren görüşmenin ardından Cumhurbaşkanı Hatemi tarafından Başbakan Erdoğan onuruna verilen öğle yemeğine geçildi. 
     Yemekte, Cumhurbaşkanı Hatemi ve Erdoğan'ın eşleri de yer aldı. 
     
</TEXT>
</DOC>
