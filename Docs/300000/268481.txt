<DOC>
<DOCNO> 268481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/sonsiy14.html </URL>
<DATE> 2004/09/02/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Rusya'nın Ankara Büyükelçisi Türkiye'nin anlayışından dolayı minnetarız 
</HEADLINE>
<TEXT>

     Rusya'nın Ankara Büyükelçisi Peter Stegniy, Rusya Devlet Başkanı Vladimir Putin'in ziyaretinin ertelenmesinin ardından, gösterdiği anlayıştan dolayı Türkiye'ye minnettar olduklarını söyledi. 
     Başkurdistan Cumhurbaşkanı Murtaza Rahimov'un Dışişleri Bakanı ve Başbakan Yardımcısı Abdullah Gül ile görüşmesine katılan Büyükelçi Stegniy, görüşmeden sonra gazetecilerin sorularını yanıtladı. 
     ''Putin'in ziyaretinin ertelenmesinin ardından Türkiye'ye, gösterdiği anlayışa ve terör eylemlerine karşı verdiği destekten dolayı minnettar olduklarını'' belirten Stegniy, Putin'in ertelenen ziyaretini ne zaman yapacağına ilişkin sorulara açık yanıt vermedi. Putin'in bu yıl içinde gelip gelmeyeceğinin sorulması üzerine Büyükelçi Stegniy, ''Evet'' dedi. 
     Aynı toplantıya katılan Türkiye-Rusya Parlamentolararası Dostluk Grubu Başkanı Nevzat Yalçıntaş da, Rusya ile Çeçenistan arasında yaşanan sorunla ilgili bir soru üzerine, bu sorunun şiddet değil müzareke yoluyla çözümlenmesi gerektiğini söyledi. Çeçen sorununda Avrupa Güvenlik ve İşbirliği Teşkilatı'nın AGİT arabulucu olabileceğini belirten Yalçıntaş, tarafsız ve komşu bir ülke olarak Türkiye'nin de devreye girebileceğini kaydetti. 
     
</TEXT>
</DOC>
