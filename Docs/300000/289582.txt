<DOC>
<DOCNO> 289582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sonspo22.html </URL>
<DATE> 2004/11/17/ </DATE>
<TIME> 22.28 </TIME>
<AUTHOR>  </AUTHOR>
<HEADLINE>
Türkiye 0 - Ukrayna 3 Maç sonucu 
</HEADLINE>
<TEXT>

     2006 Dünya Kupası Avrupa elemeleri 2. grup 5. maçında Türkiye, Ukrayna'ya 3 - 0 mağlup oldu. 
     
     İlk yarı 

     Karşılaşmaya kötü başlayan milli takım, ilk yarıda istediği oyunu sahaya yansıtamadı. Maçın henüz 5. dakikasında Nihat ile mutlak bir gol pozisyonundan yaralanamayan milliler, daha sonra 9. dakikada Gusev'in golüne engel olamadı. Bu golün şokunu uzun süre üzerinden atamayan, bir türlü organize olamayan ve savunmada hatalar yapan ay-yıldızlılar, Shevchenko'nun golüyle bir anda 2-0 yenik duruma düştü. 
     Teknik Direktör Ersun Yanal'ın, savunmadan Servet'i alıp, Tuncay'ı oyuna sokmasıyla birlikte tüm hatlarıyla rakip kaleye yüklenen milliler, bu yarıda rakip savunmayı aşamadı ve gol umutlarını ikinci yarıya bıraktı. 
     Ukrayna ise ilk yarıda oyunu istediği gibi yönlendirdi. Savunmasını sağlam tutan, yaptığı hücumlarda da milli takım kalesinde tehlikeler yaratan konuk ekip, 2-0 öne geçtikten sonra tamamen savunmaya çekilip, kontrataklarla gol aradı. Bu yarıda Voronin ile bir topu da direkten dönen Ukrayna, ilk yarıyı 2-0 önde kapadı. 
     5. dakikada Emre'nin mükemmel arapasında, ceza alanı içinde kaleciyle karşı karşıya kalan Nihat'ın vuruşunda, top kaleci Shovkovsky'den döndü. Dönen topu aut çizgisine yakın bir yerde kontrol eden Nihat, kale alanı içinde bomboş durumdaki Fatih'e meşin yuvarlağı aktaramayıp auta atarak, milli takımı mutlak bir golden etti. 
     9. dakikada soldan ceza alanına giren Voronin, topu ceza yayı önündeki Gusev'in önüne çıkardı. Gusev, gelişine yerden bir vuruşla meşin yuvarlağı ağlara göndererek, Ukrayna'yı 1-0 öne geçirdi. 
     17. dakikada ani gelişen Ukrayna atağında, Servet'ten sıyrılan Shevchenko, ceza alanı sağ çaprazında kaleci Rüştü'nün yanından topu filelere göndererek, farkı 2'ye çıkardı 2-0. 
     24. dakikada Nihat'ın ceza alanı dışından sert şutunda, kaleci topu iki hamlede kontrol etti. 
     26. dakikada Nihat'ın sol çaprazdan kullandığı serbest atışta, kaleci Shovkovsky topu güçlükle kornere çeldi. 
     35. dakikada Deniz'in büyük hatasında topla buluşan Voronin, kalesini terk ederek ceza alanı dışına çıkan Rüştü'den de sıyrılıp meşin yuvarlağı kaleye gönderdi. Üst direğe çarpan top auta çıktı. 
     37. dakikada kale alanı içinde Fatih'in kaleye paralel gönderdiği pasta, Tuncay boş pozisyonda topa dokunamadı. Sol çaprazda topla buluşan Ümit'in vuruşunda ise meşin yuvarlak az farkla auta çıktı. 
     43. dakikada şık çalımlarla ceza alanına giren Voronin'in şutunda, top kaleci Rüştü'de kaldı. 
     Karşılaşmanın ilk yarısı, Ukrayna'nın 2-0 üstünlüğüyle tamamlandı. 
     
     İkinci yarı 

     İkinci yarıya hızlı başlayan milli takım, gol bulmak amacıyla tüm hatlarıyla rakip kaleye yüklendi. Yıldıray ve Necati'nin de oyuna girişiyle tamamen hücuma dönük oynayan milliler, sağlı sollu ataklarla Ukrayna kalesini adeta abluka altına aldı. Ancak iyi bir performans sergileyen kaleci Shovkovsky ve Ukrayna savunmasını geçmekte zorlanan ay-yıldızlılar, gol atmayı başaramazken, 89. dakikada Shevchenko'nun golüne de engel olamayarak, sahadan 3-0 yenik ayrıldı. 
     Ukrayna ise ilk yarıda elde ettiği 2-0'lık skorun avantajını korumak amacıyla tamamen savunmaya çekilip, ani ataklarda Shevchenko ile gol aradı. Savunmada başarılı olan ve milli takıma gol şansı vermeyen Ukrayna, son anlarda Shevchenko ile bir gol daha bularak, İstanbul'dan 3 puanla ayrılıp gruptaki liderliğini sürdürdü. 
     47. dakikada Tolga'nın ceza alanı içinden vuruşunda, top kaleci Shovkovsky'den döndü. Dönen topu savunma uzaklaştırdı. 
     49. dakikada Nihat'ın sağdan kullandığı korner atışında, savunmadan seken topla ceza yayı içinde buluşan Emre'nin sert şutunda, savunmaya çarpan top az farkla kornere çıktı. 
     55. dakikada Tolga'nın ceza alanı dışından sert şutunda, top kaleci Shovkovsy'de kaldı. 
     59. dakikada rakiplerinden şık çalımlarla sıyrılan Fatih'in ceza alanı dışından sert şutunda, kaleci topu iki hamlede kontrol etti. 
     73. dakikada Ümit'in soldan ortasında, Yıldıray arka direkte topu kale alanı içine gönderdi. Bu bölgede Okan topa dokunamayınca, savunma tehlikeyi uzaklaştırdı. 
     76. dakikada Necati'nin ceza alanı sağ çaprazından sert şutunda, kaleci Shovkovsky topu güçlükle yumruklayarak ceza alanı dışına gönderdi. 
     81. dakikada Tuncay'ın ceza yayı içinden şutunda, savunmaya çarpan top direğin dibinden kornere çıktı. 
     82. dakikada ani gelişen Ukrayna atağında, Rykun'un pasında topla savunmanın arkasında buluşan Shevchenko, ceza alanı içinde meşin yuvarlağı ayağında tutunca, kaleci Rüştü yatarak topa sahip oldu ve golü önledi. 
     89. dakikada soldan şık çalımlarla ceza alanına giren Rykun'un ortasında, Shevchenko kale alanı içinde şık bir vuruşla topu filelere gönderip skoru belirledi 0-3 
     
</TEXT>
</DOC>
