<DOC>
<DOCNO> 296666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sontur38.html </URL>
<DATE> 2004/12/10/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Dağınık kütüphane valiyi kızdırdı 
</HEADLINE>
<TEXT>

     ZAFER TOKUŞ Sakarya DHA 

Sakarya Valisi Nuri Okutan, dağınık bulduğu İl Halk Kütüphanesi'nin Müdürü Reşat Özçayır'a "Terket burayı" diye bağırdı. 
     Özçayır, tartışmadan sonra Sapanca'ya atandı. Okutan, Kültür ve Turizm Müdürü Fehim Yıldırım'dan brifing almak üzere önceki gün geldiği kütüphanede kitapların gelişi güzel konulmasına sinirlendi. 
     Özçayır da "Personelimiz yetersiz. Belediyeden yardım istedik ama onlar katkı yapmadı" karşılığını aldı. Bu sözler üzerine "'Memur yok. Para yok' diye hep şikayet edersiniz. Hiçbir iş yapmıyorsunuz" diyen Okutan, Özçayır yine cevap vermek isteyince öfkelnerek "Terket burayı. Çabuk terket" diye bağırdı. Hızını alamayan Okutan, Yildırım'ı da "Baş köşeye kurulmuşsunuz. Derhal burayı boşaltın" diye azarladı. 
     Olaydan sonra Özçayır'ı Sapanca'ya atayan Okutan, "Kütüphane içler acısı haldeydi. Nedenini sorunca mazeret üretti. Ben ondan mazeret değil, çözüm istemiştim" dedi. 

     
</TEXT>
</DOC>
