<DOC>
<DOCNO> 265174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/magazin/mag05.html </URL>
<DATE> 2004/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya sinemasında heyecanlı gelişmeler 
</HEADLINE>
<TEXT>



Ebedi çocuk Peter yeniden canlanacak 

DIŞ HABERLER SERVİSİ 
HİÇ büyümek istemeyen roman kahramanı Peter Pan'ı macera peşinde koşturacak yazar aranıyor. Yazarlardan, bir bölüm sunmaları istendi. Romanın kahramanı Peter, can yoldaşı Tinkerbell, kaptan Crochet ve romantik Wendy'ye 100 yıl sonra yeniden hayat öpücüğü verilecek. 

"Exorcist"in laneti 4. bölümü yakaladı 

DIŞ HABERLER SERVİSİ 
KORKU filmi "The Exorcist"in 4. bölümü, yaşanan aksiliklerden dolayı "lanetli" diye nitelendiriliyor. Filmin 3 kez yönetmeni değişti. İlk yönetmen John Frankenheimer, çekimler başlarken hayatını kaybetti yerine geçen Paul Schrader işinden kovuldu. Filmi bitiren Renny Harlin ise çekimler sırasında bir araba kazası geçirdi. 

Üçlemede 20 milyon dolarlık telif krizi 

DIŞ HABERLER 
ABD'Lİ yapımcı Saul Zaentz, "Yüzüklerin Efendisi" üçlemesinin yapımcısı "New Line" şirketine 20 milyon dolarlık dava açtı. Tolkien'in eserlerinin telif hakkının sahibi Zaentz, hakkını filmin k rından alacağı yüzde 10'lük pay karşılığında yönetmen ile yapımcı firmaya devretmişti. 

Bu kez şehirde dehşet saçacaklar 

JURASSIC Park'ın "huzursuz sakinleri" beyazperdeye hızlı bir dönüş yapmaya hazırlanıyor. Serinin dördüncü halkasında dinozorlar, mahsur kaldıkları adadan kaçarak soluğu ABD ve Meksika sokaklarında alacak. Sokaklarda dehşet saçan dinozorları yakalamak, Birleşmiş Milletler tarafından özel olarak oluşturulacak birliğe düşecek. 


</TEXT>
</DOC>
