<DOC>
<DOCNO> 289986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sonyas31.html </URL>
<DATE> 2004/11/18/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
54 yıl sonra sahibine ulaşan mektup .. 
</HEADLINE>
<TEXT>

     Norveç'in başkenti Oslo'da, 54 yıl önce postaya verilen bir mektup, bu hafta sahibine ulaştı. 
     Yerel Halden Arbeiderbladet gazetesinin haberinde, 22 Eylül 1950'de Oslo'da postaya verilen mektubun, başkentten 90 kilometre uzaklıkta bulunan Halden'deki adrese bu hafta ulaştığı belirtildi. 
     Mektubu alan Brita Loevaas, gazeteye yaptığı açıklamada, ''Bu kadar yıldan sonra mektup almanın eğlenceli olduğunu'' söyledi. 
     Loevaas, mektubun kayınvalidesinden geldiğini, o dönemdeki aileyi ilgilendiren konuları içerdiğini anlattı. Mektubun gönderildiği tarihte 2 yaşında olan oğlunun şimdi emekli olacağını belirten Loevaas, kayınvalidesinin de yıllar önce öldüğünü söyledi. 
     Norveç posta hizmetleri yetkilileri, mektubun postanedeki rafların arkasına düşmüş olabileceğinden bu kadar geciktiğini kaydettiler. 
     Postanenin, gecikmeden ötürü Loevaas'a bir demet özür çiçeği göndermeyi planladığı belirtildi. 
     
</TEXT>
</DOC>
