<DOC>
<DOCNO> 293771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/soneko06.html </URL>
<DATE> 2004/12/01/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Çukurova, TMSF'ye ödeme yaptı... Teliasonera CEO'su Türkiye'de... 
</HEADLINE>
<TEXT>

     Çukurova Grubu'nun, TMSF ile imzaladığı ek sözleşme kapsamında 15 milyon dolar tutarındaki taksidi vadesinde ödediği bildirildi. 
     Fon Başkan Yardımcısı Yüksel Görgeç imzasıyla Borsa'ya gönderilen yazıda, TMSF ile Çukurova Grubu arasında imzalanan 4 Ağustos 2004 tarihli ek sözleşme kapsamında 15 milyon dolar tutarındaki 30 Kasım 2004 tarihli taksidin, Çukurova Grubu tarafından vadesinde ödendiği belirtildi. 
     
     TELIASONERA - BDDK GÖRÜŞMESİ ERTELENDİ 

     Çukurova Grubu'na borçları konusunda yardımcı olacağını açıklayan Turkcell'in ortağı İskandinav telekom devi Teliasonera'nın CEO'su Anders Igel'in bugün Ankara'da BDDK Başkanı Tevfik Bilgin ile saat 10.00'da yapılması planlanan görüşme Igel'in Ankara programında değişiklik olması nedeniyle iptal edildi. 
     Görüşmenin bu hafta içinde İstanbul'da yapılması bekleniyor. Ancak tarihi henüz kesinleşmedi. 
     Igel'in Türkiye'deki görüşmelerinde Çukurova Grubu'nun borçlarına karşılık rehin tutulan Turkcell hisselerinin satın alınması konusunun ele alması bekleniyor. 
     Turkcell'in halen yüzde 37.1 Teliasonera'ya, yüzde 42.6'si Çukurova Grubu'na bunun yüzde 13.1'i Yapı Kredi'ye, yüzde 16.5'i grubun YKB'ye borcundan dolayı teminat olarak gösterildi. Dolayısıyla YKB'de ve kalan yüzde 13 hissenin büyük kısmı TMSF'ye rehinli , yüzde 6.3'ü Murat Vargı'ya ait bulunuyor, yüzde 14 civarında hisse ise borsada işlem görüyor. 
     
</TEXT>
</DOC>
