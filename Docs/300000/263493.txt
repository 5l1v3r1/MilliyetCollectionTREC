<DOC>
<DOCNO> 263493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/guncel/gun03.html </URL>
<DATE> 2004/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay Başkanı'nın kafası karıştı 
</HEADLINE>
<TEXT>


Yargıtay Başkanı Özkaya'nın Alaattin Çakıcı skandalıyla ilgili açıklamaları çelişki dolu Kozinoğlu'nu önce suçladı, sonra savundu. 'Çakıcı kulisi'ni önce doğruladı, sonra yalanladı 


Müteahhit ricacı oldu mu, olmadı mı 

Hürriyet 12 Ağustos Şen, bana Çakıcı'yla ilgili talepte bulundu.Milliyet 13 Ağustos Şen, bana Çakıcı'yla ilgili bir şey söylese, onu o anda kovardım. Ve o anda da bütün ilişkiyi keserim.Yazılı basın açıklaması 13 Ağustos Şen, bana telefon açıp Çakıcı davasının akıbetini sordu. Kozinoğlu'na yakınlığı sebebiyle, onun adına sorduğunu düşünerek, genel hukuk izahatlarında bulundum. Ancak fazla içine girdiğini anlayınca, bu konunun devlet birimlerini ilgilendirdiğini, bu işlere fazla girmemesi gerektiğini, konuyu bir daha açmamasını, kendi işi ile ilgilenmesi icap ettiğini hatırlatarak, rencide etmeyecek şekilde başlamış olduğu işleri bitirmesini bekledim.CNN Türk 13 Ağustos Şen'e telefonda genel hukuki izahatlarda bulundum. Galiba arkasında Kaşif Bey de vardı. 

Şen'le ilişiğini kesti mi, kesmedi mi 

Milliyet 12 Ağustos Sonradan kulağıma müteahhitle ilgili böyle şeyler çalınınca işi kestim. Tadilatı kendimiz bitirdik.Hürriyet 13 Ağustos Şen gözaltına alındıktan sonra 20 kilo verdiğini, Kozinoğlu'yla ilişkisini keseceğini bana anlattı.Yazılı basın açıklaması 13 Ağustos İddiaların ortaya çıkmasından sonra kendisini rencide etmemek için bir süre bekledim ve ondan sonra ilişiğimi kestim. 

'Temiz yüzlü müteahhit' 

Özkaya, kendisini MİT'çi Kaşif Kozinoğlu'yla tanıştıran müteahhit Hakkı Süha Şen için şunları söyledi Milliyet 12 Ağustos Yazlığımın tadilat işlerini yapan müteahhidin böyle ilişkilerini düşünemedim. Temiz yüzlü bir çocuk.CNN Türk 13 Ağustos Kozinoğlu, "Süha bizim için görev yapıyor" dedi. MİT'e yardımcı olduğu anlaşılıyordu. Şimdi MİT bazı şeylerde de kullanıldığı belli. 

Kozinoğlu'na suç duyurusu 

Milliyet 12 Ağustos Kozinoğlu hakkında, konunun böyle yansımasına neden olan herkes hakkında suç duyurusunda bulunacağım. Tazminat davası açacağım. Komplo da olabilir.CNN Türk 13 Ağustos Kozinoğlu, kendi kuralları içinde, kendi görevini yapıyor.Hürriyet 13 Ağustos Şen, gözaltına alındıktan sonra bu Kozinoğlu'yla ilişkisini keseceğini, kandırıldığını söyledi. 

Tanıyor mu tanımıyor mu 

Hürriyet 13 Ağustos Kozinoğlu'nu tanımıyordum. İsminden söz eden o müteahhitti. "Kaşif'in yanına geldim" diye anlatıyordu. Kaşif kim falan deyince anlatıyordu.CNN Türk 13 Ağustos Kozinoğlu'nu ben haricinde duyarım, bilirim. MİT'te önemli bir görevde olduğunu bilirim. Üstlerinden de habersiz olarak bir vazife görmeyeceğini, kendi inisiyatifiyle hareket etmeyeceğini de biliyorum. 

</TEXT>
</DOC>
