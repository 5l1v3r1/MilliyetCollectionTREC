<DOC>
<DOCNO> 266406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/ekonomi/eko02.html </URL>
<DATE> 2004/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
1.7 milyon tüketici kredisi kullanıcısının 812 bini ücretli 
</HEADLINE>
<TEXT>


Bu yılın ilk altı ayında 1 milyon 771 kişi, toplam 11.7 katrilyon liralık tüketici kredisi kullandı 

ANKARA ANKA 

TBB'nin 16 bankanın verileriyle hazırladığı rapora göre bu yılın ilk altı ayında 1 milyon 771 bin 627 kişi 11.7 katrilyon liralık tüketici kredisi kullandı. Geçen yılın aynı dönemine göre kredi kullanan sayısı yüzde 92.2, tüketici kredisi tutarı yüzde 310 arttı. 
Altı ayda kullanılan tüketici kredilerinin 5.4 katrilyon lirayla en büyük bölümünü 812 bin 405 ücretli kullandı. 87 bin 233 serbest meslek sahibi 1 katrilyon 77 trilyon, diğer mesleklerdeki 238 bin 176 kişi 3 katrilyon 134 trilyon lira kredi kullanımına gitti. 
Toplam 2 katrilyon 62 trilyon liralık tüketici kredisi kullanan 633 bin 813 tüketicinin ise mesleki sınıflandırması yapılamadı. 

3 milyon borçlu var 
247 bin 560 kişi 4 katrilyon 883 trilyon liralık otomobil, 48 bin 815 kişi 1 katrilyon 527 trilyon liralık konut, 1 milyon 475 bin 252 kişi dayanıklı tüketim malları, mesleki amaç, eğitim, tatil, gıda, giyim harcamaları gibi nedenlerle toplam 5 katrilyon 310 trilyon liralık kredi kullandı. Taşıt kredisi kullanımı yüzde 394.3, konut kredisi yüzde 576.4, diğer krediler yüzde 310 arttı. Bankalara kredi borcu bulunan tüketicilerin sayısı ise 2 milyon 116 binden 3 milyon 169'a ulaştı. 

Kart ve tüketici kredisinde sorunlu kredi oranı yükseliyor trilyon TL Krediler Sorunlu krediler Sor. kr Kred. Aralık 2003 Ağustos 2003 Aralık 2003 Ağustos 2003 Aralık 2003 Ağustos 2003 Toplam krediler 63.183 86.674 8.957 5.964 14.2 6.9 Tük. ve kredi kartı 15.677 23.577 342 621 2.2 2.6 - Tüketici kredileri 8.647 13.275 65 187 0.7 1.4 - Kredi kartları 7.030 10.300 277 428 3.9 4.2 - Diğer krediler 47.506 63.097 8.615 5.343 18.1 8.5 
Sorunlu kredilerin toplam tüketici ve kredi kartı kredilerine oranı. 

</TEXT>
</DOC>
