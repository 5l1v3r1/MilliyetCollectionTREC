<DOC>
<DOCNO> 257327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/soneko09.html </URL>
<DATE> 2004/07/22/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Çin, yatırımcısını teşvikle yönlendiriyor... 
</HEADLINE>
<TEXT>

     Kamil Erdoğdu 

Çin ticaret ve dışişleri bakanlıkları tarafından yurtdışında yatırım yapacak Çinli firmalar için ortaklaşa rehber hazırlandı. 
     Ticaret Bakanlığı'nın internet sayfasındaki habere göre, Türkiye de dahil 67 ülkede yatırım yapacak Çinli firmalar için yatırım fonu, döviz, gümrük ve vergi gibi konularda teşvik politikaları uygulanacak. 
     Rehberde, Türkiye'de teşvik edilecek yatırım alanları olarak dış ticaret, plastik, deri ve yün işleme, inşaat ve konfeksiyon ile televizyon ve diğer elektronik eşyaların donanımının üretimi gösterildi. 
     Yetkililer, 23'ü Asya'dan, 15'i Avrupa'dan, 13'ü Afrika'dan, 11'i Amerika'dan ve 5'i Pasifik bölgesinden seçilen ülkelerin belirlenmesinde, geleneksel dostluk ilişkileri, ekonomide tamamlayıcılık ve müttefik olma kapasitesi gibi kıstasların esas alındığını belirttiler. 
     
</TEXT>
</DOC>
