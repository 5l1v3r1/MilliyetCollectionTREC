<DOC>
<DOCNO> 257884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/24/son/sontur01.html </URL>
<DATE> 2004/07/24/ </DATE>
<TIME> 00.50 </TIME>
<AUTHOR>  </AUTHOR>
<HEADLINE>
Kemer'de otelde patlama 21 turist yaralandı 
</HEADLINE>
<TEXT>

     Antalya'nın Kemer İlçesi'ndeki bir otelin havuz başındaki barda, oksijen tüpünden meydana geldiği sanılan patlamada, Almanya, Rusya ve Avusturya uyruklu 21 kişi yaralandı. 
     Kemer Kaymakamı Nazmi Günlü, A.A muhabirine yaptığı açıklamada, Kemer ilçe merkezindeki ''Valeri Beach'' adlı otelin havuz başındaki barda bir patlama meydana geldiğini belirterek, ''Yapılan incelemede, olayın oksijen tüpü patlamasından meydana geldiği görülüyor'' dedi. 
     Günlü, patlamada 21 kişinin yaralandığını belirterek, yaralıların çeşitli sağlık kuruluşlarına kaldırıldığını bildirdi. Günlü, ''Hastaneye gönderilenlerin kimisi şoktan dolayı, kimisi çok hafif sıyrığı olduğu için getirildi. Şu anda 1 kişi ameliyata alındı. Rus uyruklu bu kişinin karın bölgesinde bir metal parçası tesbit edildi. Ameliyat sürdüğü için sağlık durumunu kesin olarak bilemiyorum'' dedi. 
     Kaymakam Günlü, yaralılar arasında Almanya, Avusturya ve Rusya vatandaşları bulunduğuna da değinerek, kimlik tesbiti çalışmalarına da başladıklarını sözlerine ekledi. 
     
     YARALILARIN KİMLİKLERİ 

     patlama sonucu yaralanan ve çeşitli hastanelerde tedavi altına alınan Almanya, Ukrayna ve Avusturya uyruklu turistlerle 2 Türk'ün kimlikleri belirlendi. 
     Yaralıların isimleri şöyle 
     Öner Kurum 26 , Özgür Yüksel 28 , Ukrayna uyruklu Alona Yermak 16 , Maryna Yermak 37 , Ganna Kosolapova 32 , Nina Bilyak 57 , Alexandara Shyloa 32 , İgor Trosyn 13 , Ludmila Shalomytova 47 , Vladamir Matyash 41 , Natalya Matyash 40 , Gethardt Hubert 40 , Almanya uyruklu Hans Jurgen Kretschmer 47 , Martina Kretschmer 38 , Philip Kretschmer 12 , Dieter Klobuch 49 , Simone Klobuch 38 , Avusturyalı Ulrika Huber 14 , Judith Hubert 41 , Christa Baumhackl 37 ve Daniela Michak 38 . 
     Yetkililer, yaralılardan 17'sinin, tedavileri tamamlanarak taburcu edildiğini bildirdiler. 
     

     
</TEXT>
</DOC>
