<DOC>
<DOCNO> 270026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/son/sondun58.html </URL>
<DATE> 2004/09/08/ </DATE>
<TIME> 21.58 </TIME>
<AUTHOR>  </AUTHOR>
<HEADLINE>
Filistin Başbakanı yine istifa etti, Arafat reddetti 
</HEADLINE>
<TEXT>

     Filistin yönetiminde yeni bir krizin çıktığı, Başbakan Ahmet Kurey'in Devlet Başkanı Yaser Arafat'a istifa mektubu yazdığı ancak Filistin liderinin kabul etmediği bildirildi. 
     Adının açıklanmasını istemeyen bir Filistinli bakan, Arafat ve Kurey'in dün hararetli bir toplantı yaptıklarını, her birinin diğerini, kendi otoritesini zayıflatmaya çalışmakla suçladığını söyledi. 
     Kurey'in artık bu görevi yapmak istemediğini söyleyerek Arafat'a istifa mektubu gönderdiği, Arafat'ın ise istifayı anında reddettiği belirtildi. 
     Bakan, başbakan ile devlet başkanının herhangi bir karara varmadan önce sakinleşmek için 2 düşünme önerisini kabul ettiklerini söyledi. 
     Filistinli yetkililer, yönetimde reform yapma çabalarını engelleyen Arafat'a tepki gösteriyorlar. 
     
</TEXT>
</DOC>
