<DOC>
<DOCNO> 257991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/yasam/yas03.html </URL>
<DATE> 2004/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Mostar'da bayram günü 
</HEADLINE>
<TEXT>


Balkan ülkeleri ve Avrupa'dan kente akan Türkler, Mostar Köprüsü'nün açılış törenini bayrama dönüştürdü 


Mostar'da Kanuni Sultan Süleyman'ın fermanıyla Neretva Nehri üzerinde 1557 - 1566 arasında inşa edilen ve 1993'te savaş sırasında Hırvat topçu ateşiyle yıkılan Mostar Köprüsü, Türk ustalarca aslına uygun olarak yeniden inşa edilerek önceki gün açıldı. 

Beş bakan oradaydı 
Mostar'a Balkan ve Avrupa ülkelerinden gruplar halinde gelen Türkler, Türk bayrakları, köprü resimleriyle süslenmiş tişörtleriyle, açılışı büyük bir Türkiye gününe dönüştürdü. Açılış törenine, yaşanan tren kazası nedeniyle Başbakan Recep Tayyip Erdoğan katılmayınca, Devlet Bakanı Beşir Atalay başkanlığında, Devlet Bakanı Mehmet Aydın, Bayındırlık ve İsk n Bakanı Zeki Ergezen, Kültür ve Turizm Bakanı Erkan Mumcu, Tarım ve Köyişleri Bakanı Sami Güçlü, bazı milletvekilleri ve çok sayıda bürokrat katıldı. 
Mostar köprüsü gibi, 16. asırda Mimar Sinan'ın öğrencisi Mimar Hayreddin tarafından inşa edilen ve Türkiye ve bazı İslam ülkelerinin katkılarıyla onarılan Karagöz Bey Camii de, önceki gün ibadete açıldı. 


</TEXT>
</DOC>
