<DOC>
<DOCNO> 289693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/siyaset/siy03.html </URL>
<DATE> 2004/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da Yunan pişkinliği 
</HEADLINE>
<TEXT>


Euro'ya geçmek için bütçe açığını gizleyen Yunanistan, Osmanlı'yı ve Türkleri vergi kaçırma alışkanlığının suçlusu olarak gösterdi 

FRANKFURT Milliyet 


Alman Frankfurter Rundschau gazetesi, AB ortak para birimi euro'ya geçerken bütçe açığını gizlediği ortaya çıkan Yunanistan'ın, her zaman olduğu gibi bu konuda bile Türkleri suçladığını yazdı. Frankfurter Rundschau'ya göre, 1998 ve 1999'de rakamlarda oynayarak bütçe açığını iyice azaltan, böylece AB ortak para birimi euro'ya geçen Yunanistan, suçun Türklere ait olduğunu savundu. Habere göre, bütçe açığının sebebini ülkedeki vergi ödeme ahlakının bozuk olmasına bağlayan Yunanlılar, bu ahlaki çöküntünün sorumluluğunu da, topraklarında 400 yıl hüküm süren Osmanlı'ya yükledi. 

'Milliyetçilik görevi' 
Gazete, "400 yıl boyunca Osmanlı Sultanı'na vergi ödememeyi 'milliyetçilik görevi' olarak kabul eden Yunanlıların, Osmanlı topraklarını 180 yıl önce terk ettiğini, ancak bu geleneği terk etmemekte ısrarcı davrandığını" yazdı. Haberde şu ifadelere de yer verildi "Ülkede kazanılan her 3 euro'dan biri vergiden kaçırılyor. Yunanlılar, vergi kaçırmayı "sanat" haline getirmişler. Bunun sorumlusu ise yine Türkler." 


</TEXT>
</DOC>
