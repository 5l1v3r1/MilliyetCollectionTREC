<DOC>
<DOCNO> 262547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/son/sontur57.html </URL>
<DATE> 2004/08/11/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Antalya'da fuhuşla mücadele .. 
</HEADLINE>
<TEXT>

     Antalya'da yılbaşından bu yana fuhuşla mücadele kapsamında 4 otel, 4 pansiyon ve 77 eve, toplam 5 bin 430 gün kapatma cezası verildi. 
     Antalya Emniyet Müdürlüğü Asayiş Şube Müdürlüğü yetkilileri, Fuhuşla Mücadele Komisyonu kararıyla yılbaşından bu yana fuhuş yapıldığı belirlenen 4 otel, 4 pansiyon ve 77 eve toplam 5 bin 430 gün kapatma cezası verildiğini ve bu yerlerin mühürlendiğini bildirdiler. 
     Öte yandan, Antalya Emniyet Müdürlüğü Ahlak Büro Amirliği ekiplerince, iki ayrı eve yapılan baskında 2'si Ukrayna, 5'i Moldovya uyruklu ve 2'si de Türk olmak üzere toplam 9 kadın, fuhuş yaptıkları gerekçesiyle gözaltına alındı. Ahlak Büro Amirliği'nde ifadeleri alınan kadınlar, adliyeye sevk edildi. 
     Yetkililerden alınan bilgiye göre, Antalya'da asayişi sağlamaya yönelik çalışmalar sonucu son bir ayda, park ve eğlence yerlerinde yapılan denetim ve incelemelerde bin 685 olaya müdahale edildi. Yapılan operasyonlarda bin 470 kişi kimlik kontrolünden geçirilirken, bunlardan 24'ünün çeşitli suçlardan aranan kişiler olduğu belirlendi. 
     
</TEXT>
</DOC>
