<DOC>
<DOCNO> 290482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sontur11.html </URL>
<DATE> 2004/11/20/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Fatih'te yangın... 2 katlı ahşap bina çöktü... 
</HEADLINE>
<TEXT>

     Fatih'te yangın çıkan 2 katlı ahşap bina çöktü. 
     Samatya Küçüklanga Caddesi Davutpaşa Hamam Sokak'ta bulunan 2 katlı kullanılmayan binada, gece yangın çıktı. Yapının ahşap olması ve rüzgarın da etkisiyle kısa sürede büyüyerek tüm binayı saran yangın, bitişikteki gecekonduya da sıçradı. 
     Olay yerine gelen Fatih ve Bakırköy itfaiye ekiplerinin çabalarıyla kontrol altına alınan yangın, rüzgarın etkisini artırmasıyla tekrar alevlendi. 
     Çökme tehlikesi nedeniyle itfaiyenin dışarıdan 2 ayrı noktadan müdahale ettiği yangını kontrol altına alma çalışmaları sırasında, 2 katlı bina çöktü. 
     İtfaiyenin uzun süren çabasıyla çevredeki diğer binalara sıçramadan söndürülen yangında, ahşap binanın bitişiğindeki gecekonduda da maddi hasar oluştu. 
     Yangın sırasında, çevredeki binalarda oturan vatandaşlar korkulu anlar yaşadı. Bazı vatandaşlar, basın mensuplarına ''binada uçucu madde bağımlısı kişilerin barındığını'' söylediler. 
     Yangının çıkış nedeni araştırılıyor. 
     
</TEXT>
</DOC>
