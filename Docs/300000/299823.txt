<DOC>
<DOCNO> 299823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sondun54.html </URL>
<DATE> 2004/12/22/ </DATE>
<TIME> 19.05 </TIME>
<AUTHOR>  </AUTHOR>
<HEADLINE>
Brüksel'de silahlı saldırı 2 Türk yaralandı 
</HEADLINE>
<TEXT>

     Brüksel'deki bir kahvehanede silahlı saldırı sonucu iki Türk vatandaşının yaralandığı bildirildi. 
     Savcılığın açıklamasına göre, Türklerin yoğun olduğu Schaerbeek bölgesindeki bir kahvehaneye giren maskeli ve silahlı bir şahıs, 4 el ateş etti. Olay yerinde bulunan Ramazan 24 ve Özgür 27 isimli Türkler yaralandı. Bu kişilerden birinin sağlık durumunun, 3 kurşun yarası nedeniyle ağır olduğu belirtildi. 
     Saldırganın, içinde başka bir şahsın beklediği Porsche marka bir taşıtla olay yerinden kaçtığı bildirildi. 
     Savcılık, söz konusu taşıtın olaydan kısa süre sonra bulunduğunu, saldırganların arkalarında iz bırakmamak için aracı kundakladıklarını duyurdu. 
     Taşıtın içinde Belçika'da kayıtlı olmayan ve çalındığı sanılmayan silahlar bulunduğu belirtildi. 
     Savcılık ve adli polis yetkilileri olay yerinde incelemeleri ve tanıkların sorgulamasını sürdürüyor. 
     Olayla ilgili kapsamlı soruşturma başlatıldı. 
     
</TEXT>
</DOC>
