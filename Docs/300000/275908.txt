<DOC>
<DOCNO> 275908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/soneko20.html </URL>
<DATE> 2004/09/29/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Rahmi Koç, rotayı Fransa'ya çevirdi... 
</HEADLINE>
<TEXT>

     Koç Holding Şeref Başkanı Rahmi Koç, ''Nazenin IV'' yelkenlisiyle çıktığı dünya turunda Yunanistan ve İtalya'nın ardından rotayı Fransa'ya çevirdi. 
     İstanbul'dan 19 Eylül tarihinde denize açılan Rahmi Koç'un yelkenlisi Nazenin IV, Yunanistan ve İtalya sahillerindeki molalardan sonra yeniden yelken açtı. 
     Rahmi Koç'un dünya seyahatine ilişkin gelişmelerin duyurulduğu www.nazenin4.com sitesinde, dünkü seyir notlarını açıklayan Kaptan Joseph Katalan, İtalya'nın Capri adasından Fransa'nın Nice kentine doğru yola çıktıklarını bildirdi. 
     Kaptanın ''Yosi'' imzasıyla yayınlanan seyir notları şöyle 
     ''Sabah 2 sularında Messina Boğazı'na girdik. Messina Boğazı İtalya ana karası ile Sicilya adası arasında bir su yolu. Hava mükemmel, hafif bir rüzgar var, deniz sakin. Yelkenle seyir için uygun bir hava değil, ama bunun için Poseidon'a şikayetçi olmadık... 
     Kuzeye doğru yol alırken, Stromboli yanardağının olduğu Eolie adalarının yanından geçiyoruz. Hala tüten volkan lav, toz ve kötü anılarla dolu eski günleri hatırlatıyor. 
     Bir sonraki durağımız Napoli'nin karşısındaki Capri adası. Adada hızlı bir tur ve birkaç Limoncello içtikten sonra Nice'e doğru yola çıktık. Bugün Wendy'nin pizzaları İtalyan pizzaları kadar iyi. Bir dilim daha lütfen...'' 
     
</TEXT>
</DOC>
