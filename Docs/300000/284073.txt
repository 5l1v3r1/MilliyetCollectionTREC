<DOC>
<DOCNO> 284073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/son/soneko23.html </URL>
<DATE> 2004/10/28/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Çin Merkez Bankası faizleri yükseltti... 
</HEADLINE>
<TEXT>

     Kamil Erdoğdu AA 

Çin'in merkez bankası olan Halk Bankası, yıllık mevduatlara uygulanan faizleri ve kredi faizlerini yükseltti. 
     Uzmanlar, enflasyonun uzun zamandır yüksek çıkması ve Amerikan Merkez Bankası'nın faiz yükseltme operasyonları karşısında Çin merkez bankasının borç verme ve alma faizlerini yükseltilmesinin beklenen bir gelişme olduğunu belirttiler. 
     Halk Bankası'ndan yapılan açıklamada, 1 yıllık mevduata uygulanan ölçüt faiz oranının yüzde 1.98'den 2.25'e, kredi faizlerinin de yüzde 5.31'den 5.58'e yükseltildiği kaydedildi. 
     Halk Bankası, kredilere uygulanan bandı genişletirken, Çin para birimi yuan yüen cinsinden mevduatlar için bankalara aşağı doğru esneklik tanıdı. 
     Orta ve uzun vadeli yuan cinsi kredilerde dalgalanma bandının, kısa vadeye oranla daha geniş tutulduğu bildirildi. 
     
</TEXT>
</DOC>
