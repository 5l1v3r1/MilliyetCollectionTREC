<DOC>
<DOCNO> 298840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/yasam/axyas01.html </URL>
<DATE> 2004/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurt sürüsü dehşet saçtı 
</HEADLINE>
<TEXT>


Açlık yüzünden ilçeye inen kurtlar, 15 kişiyi yaraladı. 5 yaşındaki çocuğun durumu ciddi. 2 kurt öldürüldü 

HAMİT ERKUT - ERKAN ÇOBANOĞLU Hakk ri DHA 

Hakk ri Yüksekova'da aç kurt sürüsünün saldırısına uğrayan 15 kişi yaralandı. Taş ve sopalarla uzaklaştırılan sürüden 2 kurt öldürüldü. Yaralılardan 5 yaşındaki Burhan Ateş'in durumu ciddiyetini koruyor. Kar ve soğuk havanın etkili olduğu Yüksekova'da aç kalan kurtlar, dün saat 07.30 sıralarında ilçe merkezine indi. Esentepe Mahallesi'nde evlerin bahçelerine dalan kurtlar, yolda gördükleri herkese saldırdı. 

İşte yaralananlar... 
Kurt sürüsünün saldırısına uğrayan Burhan Ateş 5 , Nurullah Soylu 5 , Perviz Kozay 6 , Yusuf Özer 7 , Azat Çağrı 11 , Ayhan Orhan 12 , Ayşe Musaoğlu 55 , Ramazan Karagöz 65 , Bişar Çetinkaya 52 , Nurettin Gök 34 , Turhan Bilgi 21 , Şükrü Sağlam 52 , Ebubekir Musaoğlu 61 , Bahattin Yaman 38 ve Ayhan Genç 18 çeşitli yerlerinden yaralandı. 

Hakk ri'den aşı istendi 
Kurtların saldırısı üzerine yardıma koşan çevre sakinleri, ellerindeki taş ve sopalarla sürüyü dağıtmaya çalıştı. Ancak uzaklaşan sürüye yetişemeyen 2 kurt, öfkeli kalabalığın taş ve sopa darbeleriyle öldürüldü. Durumu ciddi olan Burhan Ateş Van 100. Yıl Üniversitesi Tıp Fakültesi Hastanesi'ne sevk edilirken, diğer yaralılar Yüksekova Devlet Hastanesi'ne kaldırıldı. Yetkililer, Hakk ri'den aşı talebinde bulundu. Hakk ri Valisi Erdoğan Gürbüz, kurtların yaraladığı herkesin kuduz aşısı yapılarak tedavi altına alındığını söyledi. 



</TEXT>
</DOC>
