<DOC>
<DOCNO> 289476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sondun25.html </URL>
<DATE> 2004/11/17/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
2003'te 8 bin kişi mayın kurbanı 
</HEADLINE>
<TEXT>

     Kara mayınları yüzünden geçen yıl 8 bin kadar kişinin öldüğü ya da sakatlandığı bildirildi. 
     Nobel Barış Ödülü sahibi olan Uluslararası Kara Mayınlarının Yasaklanması Kampanyası adlı örgüt, 2003'te 8065 kişinin kara mayınlarının kurbanı olduğunu, bu rakamın 2002'de 8333 olduğunu hatırlattı. 
     Kayıtlara geçmeyen vakaların ise 20 kadar olabileceği, yetkililerce ifade edildi. 
     Örgütün raporunda, Kara Mayınlarının Yasaklanması Anlaşması'nın 1999'da yürürlüğe girmesinden beri ülkelerin mayınlardan kaçındıkları belirtildi ve bununla birlikte ABD, Çin ve Rusya'nın elinde hala milyonlarca mayının tutulduğu bildirildi. 
     Anlaşmanın yürürlüğe girmesinden beri 143 ülkenin 62 milyondan fazla mayını imha ettiği kaydedilen raporda, Rusya ve Myanmar'ın 1999'dan bu yana mayınları sürekli kullanan ülkeler olduğu belirtildi. 
     Rapora göre, 65 ülke mayın stoklarını tamamen imha ederken, 42 ülkede hala 180 milyon mayın bulunuyor. Çin, Rusya ve ABD ise en büyük mayın stoğuna sahip ülkeler oldu. 
     Kara mayınlarını yol açtığı yaralarla yaşayan tahmini 400 bin insanın, yoksul ülkelerden oldukları kaydedildi. 
     
</TEXT>
</DOC>
