<DOC>
<DOCNO> 268440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/02/son/soneko19.html </URL>
<DATE> 2004/09/02/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Memurlara maaşları okullar açılmadan ödenecek... 
</HEADLINE>
<TEXT>

     Maliye Bakanlığı, 2004-2005 eğitim ve öğretim döneminin 13 Eylül 2004'de başlayacak olması nedeniyle memurların, çocuklarının okul ihtiyaçlarını daha rahat temin etmelerini sağlamak üzere, maaşlarının 10 Eylül'de ödeneceğini açıkladı. 
     Maliye Bakanlığı'ndan yapılan açıklamada, yeni eğitim döneminin 13 Eylül'de başlayacak olması nedeniyle kamu çalışanlarının 15 Eylül'de ödenmesi gereken ücret ve maaşlarının 10 Eylül'de ödenmesine ilişkin Tel emrinin tüm valiliklere gönderildiği bildirildi. 
     Maliye Bakanı Kemal Unakıtan'ın imzaladığı tel emrinde, sözleşmeli personel dahil kamu çalışanlarının maaşlarının 10 Eylül'de avans olarak ödeneceği, avansın hesabında ele geçen net tutarların esas alınacağı belirtildi. 
     Ödenen avans tutarlarının ilgililerin ait olduğu aylık veya ücretlerine mahsup edileceği ifade edilen tel emrinde, gerekli kanuni kesintilerin de bu aylık veya ücretlerden yapılacağı bildirildi. 

     
</TEXT>
</DOC>
