<DOC>
<DOCNO> 256077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/17/yasam/yas01.html </URL>
<DATE> 2004/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'O hastanede nasıl ameliyat yapayım ' 
</HEADLINE>
<TEXT>


Hakk ri Devlet Hastanesi'ne atanır atanmaz istifa eden cerrah Gökhan Gökçe, bu kararının nedenlerini Milliyet'e anlattı... 

ŞÜKRAN PAKKAN İstanbul 

Beyin cerrahı Gökhan Gökçe, İstanbul Haydarpaşa Numune Hastanesi'nde görev yaparken, iki ay önce uzman doktor eksikliğinden 6 böbrek hastası yaşamını yitirince, Hakk ri Devlet Hastanesi'ne atanan doktorlar arasındaydı. Söylediğine göre, servisinde tomografi cihazı bile yoktu. Atandığı hastaneden bir gün sonra izne çıkan ve bu sürede istifa eden Gökçe, memleketi Malatya'ya döndü. 15 yıllık doktor Gökçe'yle, istifa kararını konuştuk... 

Daha iyi şartlar mı bekliyordunuz 

Şartlar orada olgunlaşmamıştı. Tomografi cihazının olmadığı bir yerde verimli çalışmam mümkün değildi. 

Üzgün müsünüz, kızgın mı 

Ailem ve ben çok sıkıntılıyız. Hakk ri'ye 11 uzman atandı, en fazla 2'si göreve başlamıştır. İstifa etmek kolay değil. Artık işsizler ordusuna katılmış bir hekimim. 

Hakk ri'de ne kadar görev yaptınız 

1 günden fazla kalmadım. İzin aldım, bitiminde istifa ettim. Şartları zorlamak gerekli ama hastanenin ana branşlarında eksiklikler var. Beyin cerrahisi lüks kalıyor. 

Bu durumda görev yapılamaz mı 

Altyapısı tamamlanıp atama yapılsa daha sağlıklı olurdu. Yoksa son derece riskli ve zordur. Anestezi uzmanı şarttır mesela, hastaya narkoz verecek biri olmadan ameliyat yapılır mı 

Şimdi ne yapacaksınız 

1.5 yaşında kızım ve ev kadını eşim var. Evi geçindirmek zorundayım. Malatya'ya döndük. Kapı kapı dolaşıp özelde iş arayacağım. Bakanlıktan 'Bir daha kamu görevine dönemezsiniz' şeklinde söylenen üstü kapalı bir durum da var. Birçok doktor arkadaşım, kayısıcılık yapıyor. Ama ben doktorluktan vazgeçmem. 


</TEXT>
</DOC>
