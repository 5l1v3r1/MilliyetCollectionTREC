<DOC>
<DOCNO> 250164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/yasam/yas10.html </URL>
<DATE> 2004/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamyon iki çocuğu ezdi 
</HEADLINE>
<TEXT>


12 yaşındaki Yasin, arkadaşından ödünç aldığı bisikletle yeğeniyle beraber evlerinin önünde gezerken sokağa hızla giren kamyonun altında kaldı 

M.AKİF ERDEM İstanbul 

Bostancı'da bisikletle evlerinin önündeki sokakta gezen iki çocuk, inşaat malzemesi yüklü kamyonunun altında kaldı. Bisikleti kullanan çocuk olay yerinde, diğeri ise ağır yaralı kaldırıldığı hastanede hayatını kaybederken kamyon sürücüsü kaçtı. 
Alınan bilgiye göre Yasin Akdemir 12 , arkadaşından ödünç aldığı bisikletinin önüne de yeğeni İmsa Kalın'ı 10 bindirerek gezmeye başladı. O sırada sokağa süratle giren kamyonu fark eden Yasin, panikleyerek kaçmak istedi. Ancak, dengesini kaybedince bir ticari taksi ile kamyonun arasında kaldı. Bisikletin devrildiğini fark edemeyen kamyon sürücüsü yoluna devam etti. O sırada kamyonun tekerleri altında kalarak ezilen Yasin, olay yerinde can verdi. İmsa ise vatandaşlar tarafından kaldırıldığı Central Hospital'da kurtarılamadı. Korkuya kapılıp kaçan kamyon sürücüsünün yakalanmasına çalışılıyor. Hayatını kaybeden iki çocuğun yakınları sinir krizi geçirdi. 


</TEXT>
</DOC>
