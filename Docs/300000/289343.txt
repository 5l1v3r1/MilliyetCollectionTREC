<DOC>
<DOCNO> 289343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sontur47.html </URL>
<DATE> 2004/11/16/ </DATE>
<TIME> 19.17 </TIME>
<AUTHOR>  </AUTHOR>
<HEADLINE>
Üç günlük bayram tatilinin trafik kazası bilançosu 65 ölü, 257 yaralı 
</HEADLINE>
<TEXT>

     Yurt genelinde, bayram tatili süresince meydana gelen 66 trafik kazasında 65 kişi öldü, 257 kişi yaralandı. 
     Arife günü yaşanan 20 trafik kazasında 19 kişi öldü, 87 kişi yaralandı. 
     Bayramın birinci gününde 13 ölümlü ve yaralamalı trafik kazası meydana geldi. Bu kazalarda 6 kişi öldü, 56 kişi yaralandı. 
     İkinci günde yaşanan 17 trafik kazasında 23 kişi öldü, 50 kişi yaralandı. 
     Bayramın son gününde ise şu ana kadar 16 ölümlü ve yaralamalı trafik kazası meydana geldi. Bu kazalarda 17 kişi öldü, 64 kişi yaralandı. 
     Emniyet Genel Müdürlüğü'nün verilerine göre, 2003 yılı 9 günlük Ramazan Bayramı tatilinde 138 kişi ölmüş, 162 kişi yaralanmış, 2002 yılının 4 günlük Ramazan Bayramı tatilinde ise 99 kişi ölmüş, 186 kişi de yaralanmıştı. 
     
     ÖNEMLİ KAZALAR 
     Arife günü Mardin'in Kızıltepe İlçesi'nde Seydo Kaçmaz yönetimindeki otomobil, E-90 Karayolu'nun Kızıl Köyü mevkiinde, Zeki Altunkaynak idaresindeki otomobille çarpıştı. Kazada, otomobil sürücüsü Kaçmaz ile araçta bulunan oğlu Mazlum Kaçmaz 6 , kayınpederi Yusuf Öngörür ve kayınbiraderi İsmail Öngörür hayatını kaybetti, 6 kişi de yaralandı. 
     Antalya'da, bayramın 1. günü Etiler Mahallesi'nde ehliyetsiz sürücü Bülent Erkara'nın 17 yönetimindeki plakalı otomobil, Ramazan Pekyürek'in kullandığı otomobille çarpıştı. Kazada 9 kişi yaralandı. 
     Bayramın ikinci gününde Kocaeli'nin Gölcük İlçesi'ne bağlı Halıdere Beldesi'nde ve Bursa yakınlarında meydana geldi. D-130 Karayolu'nda İzmit yönüne giden Aykut Kuran'ın kullandığı otomobil ile Bursa yönüne giden Fevzi Öztürk'ün kullandığı otomobil çarpıştı. Kazada 4 kişi öldü, 3 kişi yaralandı. Yalova'dan akraba ziyareti için Bursa'ya gelen Engin Çeker'in kullandığı otomobil, ilçeye bağlı Keramet Köyü kavşağında, Mehmet Biçer yönetimindeki minibüsle çarpıştı. Çarpışmada 4 kişi öldü, 5 kişi yaralandı. 
     Bugün İzmit'te, Solaklar Kavşağı'nda Abdulkadir Deniz'in 32 kullandığı otomobil, henüz sürücüsü tespit edilemeyen otomobile çarptı. Kazada 13 kişi yaralandı. Kayseri'de de Ali Yaman'ın kullandığı otomobil, Osman Kavuncu Bulvarı Toyota kavşağında, sürücüsünün kimliği henüz belirlenemeyen otomobille çarpıştı. Kazada 7 kişi öldü, 4 kişi yaralandı. 
     Buna göre, arife günü ve 3 günlük bayram tatilinde meydana gelen kazalarda toplam 65 kişi öldü, 257 kişi de yaralandı. 
     
</TEXT>
</DOC>
