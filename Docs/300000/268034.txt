<DOC>
<DOCNO> 268034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/spor/spo04.html </URL>
<DATE> 2004/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim'den rest 
</HEADLINE>
<TEXT>


Taciz skandalı nedeniyle Trabzonspor'dan uzaklaştırılan genç futbolcu, "Af çıkmazsa, futbolu bırakacağım" dedi 


'Formamı istiyorum' 
TRABZONSPOR'UN Almanya kampı sırasında otelde çalışan bir personeli taciz ettiği gerekçesiyle kulüpten uzaklaştırılan İbrahim Ege, futboldan kopma noktasına geldi. Genç futbolcu, birçok takımdan teklif almasına rağmen gitmediğini belirterek, "Kesin kararımı verdim... Sadece Trabzonspor'da oynarım. Eğer yönetimden af çıkmazsa, futbol hayatımı noktalayacağım" dedi. 

'Acı çekiyorum' 
İBRAHİM Ege, yaşanan olaylar ve formasından uzak kalması nedeniyle büyük acılar yaşadığını belirtti. Genç yıldız, Başkan Atay Aktuğ'u ikna etmesi için Teknik Direktör Ziya Doğan'dan da yardım istedi. Ancak Aktuğ'un bu konuyu kapattığını söyleyip, "Maradona olsa bile bir daha bu takımın formasını giyemez. Kesinlikle bu defteri tekrar açmak istemiyorum" dediği iddia edildi. 

Osman olmaz 

KAYSERİSPOR ile bağlarını koparıp, serbest kalan Osman'ın yeniden Trabzonspor'a dönmek için yaptığı girişimler olumsuz sonuçlandı. Yöneticiler, gençleştirme politikasına ters düşeşeceği gerekçesiyle tecrübeli futbolcuyu geri çevirdi. Bordo - Mavililer, "Takımın savunması saat gibi işliyor. Bu saatten sonra düzeni bozmak pek akıllıca olmaz" yorumunu yaptılar. 

'İlaç gibi gelecek' 

Doğan'ın yüzü güldü 
TRABZONSPOR Teknik Direktörü Ziya Doğan, milli maçlar nedeniyle lige verilen aranın zamanlama olarak çok iyi olduğunu dile getirdi. Doğan, "Lig ve Avrupa maçlarına motive olup, sakatlıkları geçen oyuncularımızı da her yönüyle yarışa hazırlayacağız. Dinamo Kiev maçı nedeniyle yaşadığımız sıkıntının da bu dönemde dağılacağını düşünüyorum. Bizim için bu süreç yeniden yapılanma adına büyük önem taşıyor" ifadelerini kullandı. 



</TEXT>
</DOC>
