<DOC>
<DOCNO> 275244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/27/son/sondun12.html </URL>
<DATE> 2004/09/27/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
TCK tasarısının yasalaşması dış basına olumlu yansıdı 
</HEADLINE>
<TEXT>

     Türk Ceza Kanunu TCK Tasarısı'nın TBMM'de onaylanması, yabancı basında geniş şekilde yer aldı. Bütün büyük gazeteler konuyu sayfalarına taşıdı. 
     New York Times gazetesi, 'Türkiye ceza kanundaki revizyona evet dedi' manşetli haberde Ankara'nın AB normlarına yaklaşmak için bir adım daha attığını belirtiyor. 
     Gazete, Başbakan Recep Tayyip Erdoğan'ın 10 gün öncesine kadar üzerinde ısrar ettiği ancak geçtiğimiz hafta Brüksel'de geri adım attığı zina konusunun TCK'da yer almadığına dikkat çekiyor. 
     
     LE FIGARO 

     Le Figaro, 'Türkiye, ceza kanunu tasarısını yasalaştırarak Avrupa Birliği yolundaki en önemli etabı tamamladı' başlıklı haberinde olağanüstü toplanan TBMM'nin tasarıyı yasalaştırarak müzakerelerin başlaması için son engeli de aştığını yazıyor. 
     Le Monde gazetesi de ceza yasasının parlamentodan geçmesini ilk sayfadan veriyor. Gazete, oturumda CHP milletvekillerinin Başbakan Erdoğan'ı zina konusunda gereksiz bir kriz yaratmakla suçladıklarının altını çiziyor. 
     
</TEXT>
</DOC>
