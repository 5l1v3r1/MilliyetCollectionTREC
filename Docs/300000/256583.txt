<DOC>
<DOCNO> 256583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/19/son/sontur07.html </URL>
<DATE> 2004/07/19/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Kars'ta iki kişinin öldüğü kazada araçtan tam 9 kişi çıktı... 
</HEADLINE>
<TEXT>

     Kars'ta meydana gelen zincirleme trafik kazasında, 2'si ağır, 14 kişi yaralandı. Kazaya karışan otomobillerin birinin içinden 9 kişi çıktı. 
     Kars'ta düğün törenine katıldıktan sonra merkeze bağlı Mezra Köyü'ne giden 9 kişinin bindiği, Zafer Alarslan idaresindeki 36 AZ 2 plakalı otomobil, Kars-Ardahan Karayolu'nun 1. kilometresinde, karşı yönden gelen Hayrettin Gören idaresindeki 36 AL 132 plakalı araçla çarpıştı. 
     Bu sırada Kars istikametine gitmekte olan Ferhat Alioğulları idaresindeki 36 AD 691 plakalı kamyon da, her iki araca çarpmamak için yoldan çıkarak şarampole yuvarlandı. 
     Kazada, ağır yaralanan Mahmut Şimşekler ile Barış Bozkurt Erzurum'a sevkedilirken, diğer yaralılar, Zafer, Sibel, Gizem, Serkan ve Onur Alarslan, Füsun ve Ümmü Gülsüm Bişer, Hayrettin Gören, Devrim Barlık, Satılmış Demirci, Ferhat Alioğulları ve Neşe Bozkurt da Kars Devlet Hastanesi'nde tedavi altına alındı. 

     
</TEXT>
</DOC>
