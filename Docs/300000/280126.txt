<DOC>
<DOCNO> 280126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/son/sontur35.html </URL>
<DATE> 2004/10/14/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
'Sinemacılar Kralı'nın cinayet zanlıları yakalandı .. 
</HEADLINE>
<TEXT>

     İzmir'de öldürülen ''Sinemacılar Kralı'' Yavuz Çamlıca ve kardeşi Bülent Çamlıca'nın cinayet zanlıları, Antalya'da yakalandı. 
     AA muhabirinin aldığı bilgiye göre, Şubat ayında İzmir'de şoförüyle birlikte öldürülen ''Sinemacılar Kralı'' Yavuz Çamlıca ve ardından öldürülen Bülent Çamlıca'nın cinayet zanlıları Turan Doğan, Ali Gönül ve Halit Esat Beşok, Antalya Emniyet Müdürlüğü Kaçakçılık ve Organize Suçlar Büro Amirliği ekiplerince yakalandı. Sorgulanmak üzere Kaçakçılık Şube Müdürlüğü'ne götürülen zanlılardan Halit Esat Beyok'un, bir çetenin lideri ve her iki cinayetin sorumlusu olduğu bildirildi. 
     Polis, cinayet zanlılarının Çamlıca'nın koruması emekli polis memuru Ramadan Dinarlı'yı da öldürmekten arandıklarını belirledi. Polis, cinayetin azmettiricisi olduğu ileri sürülen H.Ü'u arıyor. 
     Zanlıların sorgulamalarının ardından İzmir'e gönderilmesi bekleniyor. 
     
</TEXT>
</DOC>
