<DOC>
<DOCNO> 268106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/son/sondun38.html </URL>
<DATE> 2004/09/01/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Eylemcilerin okulu basmadan önce rehin aldığı trafik polisi kaçmış 
</HEADLINE>
<TEXT>

     Kuzey Osetya'da bir okulu basarak çocukları rehin alan silahlı kişilerin okula gelmeden önce bir trafik polisi amirini rehin aldıkları, ancak amirin eylemcilerin elinden kurtulmayı başardığı bildirildi. 
     İtar-Tass'a açıklama yapan Kuzey Osetya İçişleri Bakan Yardımcısı Soslan Sikoyev, ''Militanların elinden kaçmayı başaran trafik polisi amirinin şu anda ifadesi alınıyor'' dedi. 
     Sikoyev, eylemcilerin Beslan kentine hareket ettikleri sırada polis amirini rehin aldıklarını, ancak amirin eylemcilerin elinden kurtulmayı başardığını söylemekle yetindi. 
     Bu arada, Rusya'daki güvenlik yetkilileri, militanların bir eyleme hazırlandığı yolunda ellerine istihbarat geçtiğini belirterek, ''Bizim aldığımız bilgiye göre Moskova ve St. Petersburg gibi büyük bir kente böyle bir terörist eylem yapılacağı yolundaydı ve buradaki hastane ve okullar önündeki güvenlik önlemleri artırılmıştı'' dediler. 
     
</TEXT>
</DOC>
