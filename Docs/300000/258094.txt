<DOC>
<DOCNO> 258094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/25/son/sontur32.html </URL>
<DATE> 2004/07/25/ </DATE>
<TIME> 20.13 </TIME>
<AUTHOR>  </AUTHOR>
<HEADLINE>
Başbakan Erdoğan, Topbaş ile görüştü... 
</HEADLINE>
<TEXT>

     Başbakan Recep Tayyip Erdoğan, İstanbul Büyükşehir Belediye Başkanı Kadir Topbaş ile kentin sorunları ve kente ilişkin projeler hakkında görüştü. 
     Erdoğan, ikamet ettiği Üsküdar Emniyet Mahallesi'ndeki evinden öğle saatlerinde ayrılarak, Selimiye'deki İstanbul Büyükşehir Belediyesi İstanbul Asfalt Fabrikaları Sanayi ve Ticaret A.Ş. İSFALT Genel Müdürlüğü'ne geldi. 
     Basın mensuplarının alınmadığı İSFALT Genel Müdürlüğü kompleksinde Erdoğan ile Büyükşehir Belediye Başkanı Topbaş'ın öğle yemeği yediği ve ardından yaklaşık 5 saat süren bir görüşme yaptığı öğrenildi. 
     Görüşmede, Topbaş tarafından Başbakan Erdoğan'a, İstanbul'un sorunları ve kente ilişkin projeler hakkında bilgi verildiği, Erdoğan'ın da Topbaş'a, projeler için gerekli desteği vereceğini söylediği belirtildi. 
     Bu arada, Başbakan Erdoğan, evinden ayrılmadan önce kendisini ziyaret eden Devlet Bakanı Ali Babacan ile bir süre görüştü. 
     
</TEXT>
</DOC>
