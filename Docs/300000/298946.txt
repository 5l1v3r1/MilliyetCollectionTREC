<DOC>
<DOCNO> 298946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/19/son/sontur02.html </URL>
<DATE> 2004/12/19/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Kumarda parası bitince arkadaşından borç istedi, vermeyince öldürdü 
</HEADLINE>
<TEXT>

     Bakırköy'de poker oynarken parası biten bir kişi, borç para isteğini geri çeviren arkadaşını öldürdü, bir garsonu da yaraladı. 
     AA muhabirinin aldığı bilgiye göre, Florya Şenlikköy Yamaç Sokak'ta bulunan 3 katlı binanın 2. katındaki kahvehanede poker oynayan işletmeci Hüseyin Çebi ile parası bittiği için kendisinden borç isteyen çocukluk arkadaşı Yüksel Yalçınkaya arasında tartışma çıktı. 
     Tartışmanın büyümesi üzerine tabancasını çıkartan Yalçınkaya, Çebi ve kahvehanede garson olarak çalışan Servet Erdem'e 36 ateş açtı. 
     Kafa ve vücudundan 3 kurşun yarası alan Çebi, olay yerinde öldü. Kafasından vurularak ağır yaralanan Erdem ise Dr. Sadi Konuk Bakırköy Eğitim ve Araştırma Hastanesi'ne kaldırıldı. 
     Polis, bir otomobille olay yerinden kaçan Yalçınkaya'nın yakalanması için çalışma başlattı. 
     Bu arada, çalıştığı işyerine giden İdris Çakır 23 , Şişli Kurtuluş Savaş Sokak'ta bir kişi tarafından sol bacağından tek kurşunla vuruldu. 
     Ambulansla Taksim Eğitim ve Araştırma Hastanesi'ne kaldırılan ve sağlık durumu iyi olan Çakır'ın, polise verdiği ilk ifadede, ''çalıştığı markete giderken bir kişinin cep telefonunu gasp ettiğini ve ardından da tabancayla kendisini vurduğunu'' söylediği öğrenildi. 
     Polisin olayla ilgili başlattığı soruşturma sürüyor. 
     
</TEXT>
</DOC>
