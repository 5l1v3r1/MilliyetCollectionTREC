<DOC>
<DOCNO> 283561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/son/sontur42.html </URL>
<DATE> 2004/10/26/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Dayak yiyen S.A.'nın 8 yaşındaki kardeşi de ailesinden alındı .. 
</HEADLINE>
<TEXT>

     Bolu'da annesinden dayak yediği gerekçesiyle çocuk yuvasına gönderilen 3.5 yaşındaki S.A'nın 8 yaşındaki erkek kardeşi de Valilik tarafından anneannesi ve dedesinden alındı. 
     Bolu Valisi Ali Serindağ, AA muhabirine yaptığı açıklamada, annesinden dayak yediği gerekçesiyle devlet tarafından koruma altına alınan 3.5 yaşındaki S.A'nın 8 yaşındaki erkek kardeşinin de koruma altına alınması için mahkemeye talepte bulunduklarını ifade ederek, ''Mahkeme, bu talebimiz doğrultusunda 8 yaşındaki İ.A'nın da koruma altına alınmasına karar verdi. Çocuk, polis ekipleri tarafından ailesinden alınarak ilgili kuruluşa teslim edildi'' dedi Polis tarafından anneannesi ve dedesinden alınan 8 yaşındaki İ.A, Bolu Sosyal Hizmetler İl Müdürlüğü görevlilerine teslim edildi. Sosyal Hizmetler Müdürlüğü görevlileri, teslim aldıkları İ.A'yı, İzmit'te bulunan Sosyal Hizmetler ve Çocuk Esirgeme Kurumu'na ait çocuk yuvasına götürdüler. 
     
</TEXT>
</DOC>
