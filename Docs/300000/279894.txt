<DOC>
<DOCNO> 279894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/ekonomi/aeko.html </URL>
<DATE> 2004/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkes birbirine girdi 
</HEADLINE>
<TEXT>


Çukurova'nın 2 milyar dolarlık indirimle 15 yıldan 2 yıla çektiği borç anlaşması iptal oldu. BDDK ve Yapı Kredi, eski anlaşmaya döndü. TMSF, 30 Ekim'e kadar bekleyecek. Sadece piyasalar değil, devletin kurumları da karıştı. Başta Başbakan Erdoğan olmak üzere hükümet de bu sorunun içinden nasıl çıkacağını görüşmek üzere toplantılar yapıyor 

KADİFE ŞAHİN 

Çukurova Grubu'nun Yapı Kredi Bankası ve Tasarruf Mevduatı Sigorta Fonu'na TMSF yeniden protokole bağladığı borcunun 130 milyon dolarlık ilk taksit ödemesini yapmamasıyla başlayan kriz, devletin iki önemli kuruluşu arasında bakış farkı olduğunu ortaya çıkardı. Bankacılık Düzenleme ve Denetleme Kurumu BDDK , Yapı Kredi Bankası'na YKB yapılacak ödeme konusunda umudunu yitirdi. Varlık satışında ilk sözleşmeye döneceğini açıkladı. TMSF ise Çukurova Grubu'nun ödeme yapacağı umudunu sürdürüyor. TMSF ekim ayı sonuna kadar ilk ödemeyi yapmaması halinde ana sözleşmeye dönüleceğini bildirdi. Açıklamaların yol açtığı çelişkili durum hakkında görüştüğümüz bir yetkili konuyu tek cümleyle özetledi 'koordinasyon sorunu'. 
BDDK, Yapı Kredi ve TMSF'nin açıklamaları dikkate alınarak kamuoyuna açıklamada bulunduğunu belirtiyor. BDDK'ya göre yeni sözleşmenin Turkcell, Turkcell Holding, Superonline, Digitürk ve Fintur hisselerinin satışına ilişkin maddesinin geçerliliğini yitirmesi, Turkcell hisselerinin satışında 31 Ocak 2003 tarihli sözleşmeye dönülmesi ve Yapı Kredi'nin satışında ise 5 Ağustos tarihli yeni sözleşmenin geçerli olması, Yapı Kredi'nin 20 Temmuz 2004 tarihli yeni sözleşmeyi iptal kararı ile uyum gösteriyor. Oysa eski sözleşmeye dönüldüğünde 31 Ocak 2005 tarihine kadar Çukurova'nın Turkcell'i geri alma hakkı bulunuyor. 

Babacan, başkanları çağırdı 
TMSF ise 30 Ekim'e kadar bekleyeceğini, bu tarihe kadar ödeme yapılmaması halinde yeni sözleşmenin iptal edileceğini açıkladı. TMSF basın sözcüsü, Başkan Ahmet Ertürk'ün Fon'un kararının gerekçesini 'duygusal davranmamak' olarak açıkladığını söyledi. 
Yapılan farklı açıklamalarla iyice su yüzüne çıkan koordinasyon sorununa dün Devlet Bakanı Ali Babacan müdahale etti. Babacan'ın başkanlığında Ankara'da bir araya gelen BDDK Başkanı Tevfik Bilgin ve TMSF Başkanı Ahmet Ertürk'ün bu görüşmeden sonra soruna nasıl bir çözüm getirecekleri merak konusu olurken, her iki kurumun üst düzey yetkilileri önceki gün Başbakan Tayyip Erdoğan'a gelişmeler hakkında bilgi verdi. 

'20 katlı binanın bir katı çöktü' benzetmesi Çukurova eski sözleşmeye göre Turkcell'i 31 Ocak'a kadar geri alabilir 

BDDK dün Turkcell'le ilgili ilk sözleşmenin maddelerine geri dönüldüğünü açıkladı. Bu madde şöyleydi YKB'deki yüzde 11.3'lük Turkcell hisseleri bankada kalacak. Gruba ait yüzde 22.6'lık hisselerin de yüzde 16.5'i borçlara karşılık rehin alınacak.Ayrıca Çukurova'nın 31 Ocak 2005'e kadar 977 milyon dolar ödeyip yüzde Turkcell'in yüzde 13 hissesini alma hakkı var.Yeni protokol şöyleydi YKB, Turkcell, Turkcell Holding, Digitürk ve Süperonline iştirakleri 1 milyar dolarlık hissesini Çukurova'ya satacak.Çukurova'nın ana para için her taksit ödemesinde ödeme miktarının üçte biri oranında Turkcell ve Turkcell Holding hisselerindeki rehinler kaldırılacak. 

Yapı Kredi ne olacak 
Çukurova Grubu ile yapılan ek sözleşmede temel olarak Yapı Kredi'deki sahiplik sorununu çözmek isteyen BDDK, dün satış için 5 Ağustos'ta imzalanan anlaşmanın geçerli olduğunu açıkladı.Buna göre bankanın satışı şöyle olacak Yapı Kredi Bankası'nın satışı 31 Ocak 2005 tarihine kadar Çukurova Grubu'nda olacak. Grup, satış için 31 Ekim 2004 tarihine kadar bir yatırım bankası belirleyecek. Belirleyemezse TMSF devreye girerek iki yatırım bankası önerecek.Grubun seçeceği yatırım bankası da 31 Ekim 2005'e kadar satışı gerçekleştiremezse satış işlemlerini 1 Kasım 2005'ten itibaren TMSF yürütecek. 

Ve hükümet görüşü 
Başbakan Yardımcısı Abdüllatif Şener Çukurova'nın yeni protokole göre 130 milyon dolarlık ilk ödemesini gerçekleştirememesini, "20 katlı bir binanın bir katında çökme olduğu zaman, binanın tamamıyla ilgili neyi tartışırsak, buna benzer bir fotoğrafla karşı karşıyayız" diye değerlendirdi.Şener şunları söyledi "İşin hemen ilk taksitlerde tıkanmış olması yapılan protokollerin yükümlülüğünün tamamının yerine getirilebileceğiyle ilgili kuşkuları derinleştirmekte." "TMSF'nin yaptığı açıklama da bu ayın sonuna kadar ilk iki taksiti ödeyebileceği Çukurova'nın değerlendirmesi var. YKB'den yapılan açıklamada ise dün itibariyle temerrüde düşmüşlerdir. Birinci protokole mi dönülecek, yoksa ikinci protokol h l yürürlükte mi Hukukçuların değerlendirmesi gereken bir noktadayız. Muhtemelen birinci protokole dönülebilir." 

Kim nerede hata yaptı HÜKÜMET 
Tayyip Erdoğan, 3 Kasım seçiminden bir ay önce AKP lideri sıfatıyla Bozüyük'te aralarında Çukurova Grubu'nun başkanı Mehmet Emin Karamehmet'in de bulunduğu bir grup batık banka patronuyla görüştü. AKP hükümeti kurulduktan sonra, özellikle son indirim anlaşmasında Erdoğan'ın bilgisi ve onayı vardı. 

BDDK - TMSF 
İstanbul Yaklaşımı çerçevesindeki 98 milyon dolarlık ilk faiz taksitini iki ay erteleten Çukurova ile Ocak 2003'te 6.2 milyar dolarlık 15 yıl vadeli ilk anlaşma, Ağustos 2004'te iştirak alımıyla birlikte borcu 2 yıl ödemeyle 5.1 milyar dolara indiren yeni anlaşma yapıldı. Ama kaynak sorulmadı. Ödeme garantisi alınmadı. 

İMKB 
11 Ekim günü daha seans açılırken gelen 50 milyon lotluk spekülatif satış emrine rağmen YKB'nin tahtası ancak geçici olarak kapatıldı. Daha sonra gün boyu hisseler açıktı ve büyük değer kaybı yaşandı. Çukurova Grubu şirketlerinin tahtası işlemlere dün tamamen kapatıldı. 

Kim ne kaybetti HÜKÜMET 
Hükümet kendi bilgisi ve onayıyla gerçekleştirilen Çukurova Grubu anlaşmalarında tahsilat yapamadı. Tahsilat konusunda yerli ve yabancı yatırımcılar nezdinde itibar kaybedildi. 

BDDK - TMSF 
Her iki kurumun yaptığı protokoller tartışmalı hale geldi. Ödemenin kaynağının sorulmaması soru işaretleri yarattı. TMSF, "Kredinin kaynağını sorgulama görevi ile yükümlü değiliz" derken BDDK da "Biz YKB'nin sahipliğine bakarız" demekle yetindi. 

KÜÇÜK YATIRIMCI 
248 bin yatırımcı zarar gördü. YKB hisseleri önceki gün yüzde 9.5, Kaplamin yüzde 8.1, Yapı Kredi YO. yüzde 6.5, Yapı Kredi Finans Kiralama yüzde 5.9, Yapı Kredi GMYO yüzde 5.3, Yapı Kredi Sigorta yüzde 4.4 ve Turkcell hisseleri de yüzde 2.5 değer kaybetmişti. 


</TEXT>
</DOC>
