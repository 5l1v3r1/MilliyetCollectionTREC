<DOC>
<DOCNO> 283946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/28/guncel/gun90.html </URL>
<DATE> 2004/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

1 OCAK 2005 saat 00.01 YTL kullanımda 

1 Yılbaşı kutlamaları sırasında "güzelleşen kafa"larla birlikte, YTL ile gelen hesabın "az mı, çok mu" olduğu bir türlü anlaşılamayacak. 
2 NASA'nın uzay hesaplamalarında, bizimse günlük hayatta kullandığımız milyara, trilyona alışan, ancak Yeni Lira'ya alışamayan IMF heyetinden, gittikleri eğlencede, bizden soyduklarının bir kısmı geri alınacak... 
3 Milli Piyango çekilişindeki büyük ikramiyenin tadı çıkarılamayacak 15 milyon lira, değer olarak aynı olsa da 15 trilyonun tadını vermeyecek... 
4 302 milyonluk asgari ücrete, 302 lira olunca hiç tahammül edilemeyecek... 
5 "3 kuruşluk adam" deyimi, yıllar sonra tekrar tedavüle çıkacak. 
6 "5 para etmeyen ciğer" için çalışmalar başlatılacak... 
7 Filmlerde duyduğumuz "şu çantada bir servet var" repliği, bir anlam ifade edecek... 
8 YTL'yi kullanan ilk dizi, tebessümle karşılanacak. Daha 1 gün önce trilyoner olan dizi kahramanının artık milyoner olması, boş bakışlara ve karizmasının bitişine neden olacak... 
9 Yaşlılar ve çocuklar, bir süre için para taşıyamayacak, yanlarında kafası bu hesaba basan biri olmadan alışverişe gönderilmeyecek... 
10 Turistler, ülkelerine döndüklerinde komşularına gösterecek ve gülecek başka bir para bulmak zorunda kalacaklar... 

Erken kalkan yol alır... 
Neil Armstrong 

Kılavuz çeşitlemeleri... 

a Karga Kimse, bir kargayı kılavuz olarak almak istemez. Sevimsiz, çirkin, berbat sesli, uğursuz, delip geçen bakışlara sahip bir hayvanın yol göstermesini kim ister, hele de onun gösterdiği yolun sonunda dışkı varsa... 
b Kaptan... Dünyanın en yoğun trafiğine sahip İstanbul Boğazında görev yaparlar. Her biri, İstanbul'un büyük bir kısmını havaya uçurabilecek, köprülerin altından geçerken patlasalar, inanılmaz felaketlere yol açabilecek tehlikeli maddelerle dolu tankerler bu kaptanları istemezler. Sonra da ya gidip karaya oturur ya da bir yalının salonuna girerler. Halledilebilmiş bir sorun değildir... 
d Başbakan Tabii ki bir başbakan, halkının en rahat ve en mutlu şekilde yaşaması için ona kılavuzluk eder. Doğruları gösterir, hata yapmasını engeller. Dolayısıyla, doğruları önce kendisinin en iyi şekilde bilmesi de son derece gereklidir. Sayın Erdoğan da, yaptığı basın toplantısında, Yeni Türk Lirası ve Kuruşu ile ilgili anılarını anlatırken, atılan sıfırları hesaplayabilmeli ve bir simidin 3 değil 30 kuruş olacağını bilmelidir... Papazı bulmuşuz, haberimiz yok. Başbakan bile şu sıfır hesabını yapamıyorsa cemaat ne yapsın .. 

Bir Şekilde Boğuluyor 
"Tuncay dereyi geçiyor, okyanusta boğuluyor veya okyanusu geçip, derede boğuluyor..." b b 
</TEXT>
</DOC>
