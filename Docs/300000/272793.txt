<DOC>
<DOCNO> 272793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/guncel/axgun01.html </URL>
<DATE> 2004/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sorgulayan, 'hayır' diyebilen öğrenci 
</HEADLINE>
<TEXT>


Öğrencileri "görerek, hissederek" öğrenmeye sevk eden yeni ilköğretim müfredatıyla, hata yapmaktan korkmayan bireyler yetiştirilmesi amaçlanıyor 


Yeni müfredatta öğrenciyi bilinçli, olayları yorumlayabilen, sorgulayabilen bireyler olarak yetiştirme amacına erişmek için izlenecek programlar şunlar 
Sosyal Bilgiler Öğrenci, arkadaşlarıyla ortak ve farklı yönlerini bulacak. Teknolojik ürünlerin gelişimi "Telgrafın Telleri" şarkısıyla işlenecek. Atatürk'ün bilim ve teknoloji konusundaki çalışmalarını internetten araştıracak. Atatürk ilke ve inkılaplarını, cumhuriyetin ilanından sonra çekilen fotoğraflarla yorumlayacak. Anne ve babasının çocukluklarında oynadığı oyunları öğrenip milli kültürünün öğelerini tanıyacak. İl rehberi hazırlayacak. Kızılırmak Türküsü'nü söyleyerek doğal afetleri öğrenecek. Günlük tutacak, önemli telefon numaralarını bilecek. 

Geometride Atatürk 
Matematik "Her öğrenci matematik öğrenir" diyerek yola çıkılacak. Fındık ve elmalarla toplama, çıkarma yapılacak. Çarpma 5. sınıfta, bölme 6. sınıfta işlenecek. Öğrenci, 7 farklı geometrik şeklin kullanılarak bütün oluşturduğu "tangram" ile insan, hayvan, araç yapıp bütün - parça ilişkisini öğrenecek. Küreler konusu işlenmeyecek. Trafik işaretleriyle şekiller öğrenilecek. Market ve bakkaldaki ürünlerin fiyatlarını öğrenip ne kadar harcama yapabileceğini hesaplayacak. Atatürk'ün geometri alanında verdiği eserleri okuyacak. Ondalık kesirler 6, 7 ve 8. sınıfta öğrenilecek. 
Fen ve Teknoloji Öğrencilerin kendilerini bilim insanı gibi hissedecekleri ortam hazırlanacak. Türkçeyi en iyi şekilde kullanarak rapor yazacak olan öğrencilerden hava raporu hazırlamaları istenerek tahmin becerileri geliştirilecek. Atatürk'ün çevreyle ilgili görüşleri işlenecek. Öğrenciler, birbirlerinin nabızlarını ölçecek, böylece, dokunarak öğrenecek ve "Neden koşunca nabzım hızlı atıyor " sorusuna cevap arayacak. 
Hayat Bilgisi Doğayı, toplumu, kendisini tanıyıp yaşama hazırlanacak. "Elektrik olmasaydı ne olurdu " sorusuna yanıt arayıp kaynakları neden bilinçli tüketmesi gerektiğini kavrayacak. Hata yapmaktan ve kaybetmekten korkmamayı, suçluluk duymadan nasıl hayır diyebileceğini, tek ve eşsiz olduğunu öğrenecek. 3. sınıfta organlar ve işlevleri ezberle değil, "Vücut Şirketi" etkinliğiyle öğretilecek. Öğrenci işçi çıkarmak zorunda kalan şirketin çalışanı olacak. Bir organı canlandıracak, neden işten atılmaması gerektiğini anlatacak. 

Heceleme kalkıyor 
Türkçe 1'den 5. sınıfa kadar en az 150 araştırma yapacak. Okuma ve yazmayı hecelemeden öğrenecek. Fiş kullanmayacak. Önce "e" ardından "l" harfi, daha sonra 2 harfi yan yana getirip "el" kelimesini oluşturacak. Öğretmen, bir yılda 30 metin okuyup öğrencilere tahmin yaptıracak. Dilbilgisi kuralları 6. sınıfta öğrenilecek. Metinle resim arasındaki uyumu sorgulayacak. Sınıfta canlandırma yapacak. Sorgulama becerisi kazanacak. Öğretmenine uyarı yapabilecek. Analiz becerisi kazanacak. Şiir yazacak. Alanında uzman kişilerle röportaj yapacak ya da sınıfa davet edecek. 

Hedef Dil bilen, dünyaya açık birey 

Müfredatla amaçlanan yeni öğrenci tipi şöyle Türkçeyi etkili kullanacak. Atatürk ilke ve inkılaplarını bilecek. Ülkesini, AB'yi tanıyacak. Türk örf ve detleri içerisinde değişerek gelişecek. Sorunlarını çözebilen, bilinçli, girişimci vatandaş olacak. Engelli arkadaşlarına yardımcı olacak. Demokrasideki görevlerini öğrenecek, okumaktan ve öğrenmekten zevk alacak. En az bir yabancı dili çok iyi konuşacak. Kendini rahatlıkla ifade edebilecek. Kültür, sanata önem verecek. Sağlığını önemseyecek. Farklı ülkelerde fırsatlar olduğunu düşünecek, araştırma yapacak, bilişim teknolojilerini verimli kullanacak. Şartlandırmalara karşı yeterli donanıma sahip olacak. 


</TEXT>
</DOC>
