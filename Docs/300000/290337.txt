<DOC>
<DOCNO> 290337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/siyaset/siy03.html </URL>
<DATE> 2004/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Adli kolluk, yeniden CMUK'a yerleştirildi 
</HEADLINE>
<TEXT>


ÖNDER YILMAZ Ankara 


Adalet ve İçişleri bakanlıkları arasında anlaşmazlığa neden olan adli kolluk düzenlemesi, Ceza Muhakemeleri Usulü Kanunu Tasarısı'na CMUK tırpanlanarak yerleştirildi. İki bakanlığın bürokratlarının önceki gece H kimevi'nde yaptıkları toplantıda, Adli Kolluk Tasarısı çıkarılmasından vazgeçilerek, bu birimin oluşturulması CMUK Tasarısı'na eklenen bir maddeyle sağlandı. TBMM Adalet Alt Komisyonu'nun son şeklini verdiği düzenlemeye göre, adli kolluk Emniyet, Jandarma ve Sahil Güvenlik Komutanlığı'nın mevcut yasalarında belirtilen soruşturma işlemlerini yapan birimler olacak. Adli kolluk amirleri, el koyma ve arama konularında Cumhuriyet savcılarının vermeye yetkili olduğu yazılı emri verebilecek. 
Adli kolluğun bulunduğu yer, Cumhuriyet savcısının gözetim ve denetimine tabi olacak. Cumhuriyet başsavcıları her yılın sonunda, bulundukları yerdeki adli kolluğun sorumluları hakkında değerlendirme raporları düzenleyerek, mülki idare amirlerine gönderecek. 


</TEXT>
</DOC>
