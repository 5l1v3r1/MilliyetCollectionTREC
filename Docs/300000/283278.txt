<DOC>
<DOCNO> 283278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/ekonomi/eko08.html </URL>
<DATE> 2004/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sosyal güvenlikte 4'lü düzenleme 
</HEADLINE>
<TEXT>


ANKARA Milliyet 

SSK'ya bağlı hastaneleri Sağlık Bakanlığı'na bağlamaya hazırlanan Hükümet, şimdi de Genel Sağlık Sigortası'nı hayata geçirmeye çalışıyor. Hafta içerisinde Başbakanlığa sevk edilecek olan Genel Sağlık Sigortası'nın ardından emeklilik sistemi, kurumsal yapı ve sosyal yardımların koordinasyonuna ilişkin yeni düzenlemeler yapılacak. 
Bakanlar Kurulu dün, sosyal güvenlik reformuna ilişkin atılacak adımları değerlendirdi. Hükümet Sözcüsü Cemil Çiçek yapılacak düzenlemelerle ilgili olarak, "İlk olarak Genel Sağlık Sigortası'nın devreye sokulması lazım. Arkasından emeklilik sigortası, sosyal yardımların koordinasyonu ve izlenebilir bir sosyal yardım sistemi ve yeni kurumsal yapı için 4 ayaklı bir düzenleme yapılacak" dedi. 


</TEXT>
</DOC>
