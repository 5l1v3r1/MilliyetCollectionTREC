<DOC>
<DOCNO> 272249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/yazar/tamer.html </URL>
<DATE> 2004/09/16/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yeni reklam aracı, YTL olabilir mi 
</HEADLINE>
<TEXT>


Yeni Türk Lirası 3,5 ay sonra hayatımıza giriyor. YTL ile ilgili haberlerin medyada kapladığı yer giderek artıyor. 
Merkez Bankası'nın önceki gün açıklanan kamuoyu araştırmasına göre halkın 80'i YTL'den haberdar. 12 ilde 2200 kişiye uygulanan ankete göre halkın 35'i paranın taşınmasının kolaylaşacağını, 16'sı paramızın itibarının artacağını, 32'si ise paranın değerinin artacağını düşünüyor. 
Paranın kullanımıyla ilgili olarak ise kaygılar ön planda. Araştırmaya katılanların sadece 29'u YTL'ye geçildikten sonra paranın kullanımının kolaylaşacağı görüşünde. Buna karşılık 57 gibi hatırı sayılır bir çoğunluk, hesap yapma güçlüğü ve bundan kaynaklanan karışıklıklar olacağından endişe duyuyor. 

Euro ile benzerlik yok 
Bu yersiz endişenin 2 temel nedeni var İkisi de anlaşılabilir nedenler aslında. Birincisi yılların alışkanlığını kıran her ciddi değişikliğin öncesindeki belirsizliğin getirdiği tedirginlik. İkincisi ise 2002 başında euroya geçişte karşılaştıkları ani fiyat artışlarının, TL'den YTL'ye geçişte de yaşanacağını sanan Avrupa'da yaşayan vatandaşlarımızın, Türkiye'deki yakınlarını boş yere kaygılandırması. 
Alman markı, Avusturya şilini ya da Fransız frangından euroya geçişle, TL'den 6 sıfır atarak YTL'ye geçilmesinde nasıl bir benzerlik olabilir ki Almanya'da ekonomi sıkışmıştı eurolu etiketlere geçişte marklı fiyatların yarıya inmesi gerekirken kimi mallarda aynen bırakılmaya kalkışıldı. Kimi ülkede eurolu etiketlerin eski fiyatın 8'de 1'i ya da 6'da 1'i olması gerekirken yukarı yuvarlamalar oldu. TL'den YTL'ye geçişte ise 6 sıfır birden atılacağından aynı rakamlar gene karşımızda olacak. Perakende satışlarda kuruştan sonraki yuvarlamalar ise ancak 10 - 90 bin lira arasında olabilir -ki bugün zaten para üstü olarak 10 bin lira veren yok. 

Talep h l zayıf 
Kaldı ki ekonomimiz dünya rekorları kıracak ölçüde büyüdüğü halde geniş halk kitlelerinin alım gücünün gerilediği, dün Devlet İstatistik Enstitüsü tarafından açıklanan 2003 yılı Hanehalkı Tüketim Harcamaları Anketi'nde de apaçık görüldü. Piyasalar da DİE'nin anketini doğruluyor. Düşük faizli tüketici kredileri sayesinde ertelenen talebin gerçekleştiği dayanıklı tüketim mallarını hariç tutarsak, çoğu sektörde üretici firmalar h l , ancak fiyatları aşağı çekerek ve taksit sayısını arttırarak satış yapabiliyorlar. Marketlerde ekmeğin bile bir süredir kredi kartıyla ve taksitlendirilerek satılması, başka nasıl açıklanabilir ki 
Merkez Bankası Başkan Yardımcısı Şükrü Binay "YTL'yi fırsat bilip fiyatlarını yukarı doğru yuvarlayanlar batar" diyor. Etiketlerin üzerinde yazılı rakamın, artık malın peşin değil, taksitli fiyatını belirtir hale geldiği bir ortamda YTL ile fiyatları yukarı doğru yuvarlamaya kalkan esnaf, Nasreddin Hoca hesabı ancak "Kendi bindiği dalı kesecek" demektir. 

Reklamcıların gözdesi 
Bu arada YTL'nin reklamcıların yeni gözdesi olacağına da kuşku yok. YTL'yi reklam aracı olarak kullanan ilk kuruluş, 8 ay kadar önce etiketlerde YTL'ye geçtiğini açıklayarak medyada öne çıkan Beymen. 
Migros'un 50. yılı kutlamaları nedeniyle basın toplantısı düzenleyen Genel Müdürü Ömer Bozer'in "Sektörün lideri olarak YTL ile birlikte fiyatları yukarı değil, aşağı doğru yuvarlayacağız" yollu açıklaması da biraz reklam kokmuyor mu Dün çoğu gazete, geniş kitleleri ilgilendirdiği için Bozer'in bu sözlerini başlığa çıkartmıştı. 
Bozer aynen şöyle demiş "100 bin liranın altındaki tüm fiyatları, YTL'de alta doğru yuvarlayacağız. Örneğin, fiyatı 1 milyon 371 bin ile 1 milyon 379 bin lira arasında olan ürünlerin YTL bedeli 1.37 YTL olacak." 
Önce "Artık 371 bin lira diye bir etiket mi kaldı " diye itiraz edecek oldum. Hemen ardından aklıma bir gün önceki Migros alışverişi geldi. Çantamdaki kasa fişinde 6 milyon 770 bin lira yazıyordu. Ama 7 milyon liranın üstü olarak kasadan bana sadece 200 bin lira vermişlerdi. 
Diyeceğim şu Halkımız, 30 bin lira gibi şu anda küsurat bile sayılmayan miktarlar için endişe duyuyor. YTL hayatımıza girsin, eminim derhal benimseyeceğiz. 



</TEXT>
</DOC>
