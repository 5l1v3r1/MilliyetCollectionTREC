<DOC>
<DOCNO> 263052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/yazar/tamer.html </URL>
<DATE> 2004/08/13/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Trende ve ilaçta 'Geliyorum' diyen 'kaza'lar 
</HEADLINE>
<TEXT>

Ulaştırma Bakanlığı koltuğunda Babacan, Güler ya da Akdağ otursaydı, tren faciaları yine peşpeşe yaşanır mıydı 

Bir tren faciası daha... 20 gün önceki hızlandırılmış katliam sırasında Ulaştırma Bakanlığı'ndaki hakim zihniyeti kavramış olanlar için Kocaeli'ndeki facia hiç şaşırtıcı değil 
Sizlere garip gelebilir ama, bende şöyle bir kanaat oluşmaya başladı Gazeteci olarak ilgi alanıma girdiği için izlediğim bakanlardan Devlet Bakanı Ali Babacan da, Enerji Bakanı Hilmi Güler de, Sağlık Bakanı Recep Akdağ da, kendi bakanlıklarına bağlı kurumlarda, altyapıya hiç uygun olmayan işletmecilik hevesleriyle, benzeri bir faciayı hızlandıracak tasarruflara onay vermezlerdi... 
TCDD çalışanlarının eksilen motivasyonları, yetersiz altyapıya artan güvensizlikleri, yani tek başına moral bozukluğu bile bundan böyle yeni facialara davetiye çıkartabilir. Bana sorarsanız TCDD Genel Müdürü Süleyman Karaman derhal görevden alınmalı. Yıllarca ihmal edilmiş altyapıdaki yetersizlik 3 - 5 günde giderilemez, ama TCDD'nin başına gelecek yeni bir kan, kurum çalışanlarının bozulan morallerini kısa sürede düzeltebilir. 
Umarız hükümet içinde, hızlandırılmış tren facialarını AKP milletvekili Nusret Bayraktar gibi "kem gözlerin nazarına" bağlayanlar çoğunlukta değildir 

Kanayan yara ilaç 
Gelelim ülkemizin yıllardır kanayan bir diğer yarası ilaca... 
SSK'nın Roche'tan ilaç alımındaki skandalla ilgili yazılarıma gelen onlarca e - postadan yola çıkarak, Sağlık Bakanı Recep Akdağ'a kritik bir soru sormak istiyorum. Dr. Cüneyt'in mesajındaki şu satırlar, sorunun neden kritik olduğunu ve Akdağ'ın kamuoyunu bu konuda neden mutlaka bilgilendirmesi gerektiğini gayet net ortaya koyuyor 
"NeoRecormon'un kanser tedavisinde neden tek ilaç olduğunun Sağlık Bakanlığı'na sorulması gerekir. Hatta ABD, Fransa, Almanya ve diğer batı ülkelerinde olduğu gibi bu tür ürünlerin jeneriklerinin, Sağlık Bakanlığı'nca teşvik edilmesi gerektiğini düşünmekteyim. Bildiğim kadarıyla, biyoteknolojik ürünlerle ilgili olarak Sağlık Bakanlığı'na yapılmış olan ve yıllardır bekleyen müracaatlar mevcuttur. Ama, maalesef bu müracaatların ruhsat almaları, çokuluslu ilaç üreticilerinin komisyonlara etki etmesi suretiyle önlenmektedir." 

Akdağ iyi işler yaptı 
AKP hükümeti kurulalı daha 2 yıl bile olmadı. Dolayısıyla Sağlık Bakanlığı'nda yıllardır bekleyen ruhsat başvurularından tümüyle Akdağ'ı sorumlu tutmak mümkün değil. Kaldı ki bu hükümet, tıpkı elektrikte olduğu gibi ilaçta da yanlışları düzeltme yolunda önemli kararlar aldı, uygulamalar başlattı. Dolayısıyla Akdağ'a yönelteceğimiz soruları belki şöyle formüle edebiliriz 
1 Sağlık Bakanlığı'nda NeoRecormon'un jeneriği ile ilgili bekleyen ruhsat başvurusu var mı Varsa kaç yıldır bekliyor 
2 Gerek jenerikte, gerekse orijinal ilaçlarda yeni ürünlerin önü neden tıkalı Akdağ döneminde ruhsat başvurularının AB'de olduğu gibi azami 210 günde sonuçlandırılması hedeflendiği halde, bu hedefin yakalanmasını ne engelliyor 

Bahane değilse... 
"Bakanlığın yeniden teşkilatlanması lazım" dendi. "Bazı kurulların ve komitelerin yeniden oluşturulması" için beklendi. "İlaç Eczacılık Genel Müdürlüğü taşınsın da..." diye mazeret gösterildi. Sırada ne var Yoksa Roche gibi piyasada tekel durumundaki yabancı ilaç üreticileri, Ankara'da sıkı lobi faaliyetiyle gerek yabancı rakiplerin orijinal ürün başvurularını, gerekse jenerik ürün ruhsatlarını h l engelliyorlar mı 
Soruyu daha net soralım Geçmiş hükümetler dönemindeki kötü alışkanlık h l sürüyor mu 
Roche olayı, ilaçta veri imtiyazı ve patent konusunda Türkiye'nin atacağı adımların zamanlamasına ilişkin önemli ipuçları da veriyor. Umarız yarın yeni bir tren faciası olmaz da, Roche - SSK alışveriş skandalı güncelliğini yitirmeden, bu konuyu irdeleyebiliriz. 



</TEXT>
</DOC>
