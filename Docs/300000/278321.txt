<DOC>
<DOCNO> 278321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/08/son/sondun10.html </URL>
<DATE> 2004/10/08/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
İran'da 5.8'lik deprem, 60 yaralı var 
</HEADLINE>
<TEXT>

     İran'da Richter ölçeğine göre bugün 5.8 büyüklüğünde deprem meydana geldi. 
     İran televizyonu, saat 01.16'da meydana gelen depremin merkez üssünün, kuzeydoğuda Hazar Denizi kıyısındaki Gülistan eyaletinin Türkmen kentine 25 kilometre mesafedeki Akkale bölgesi olduğunu duyurdu. 
     Devlet radyosuna göre, Gülistan Kızılay Başkanı İbrahim Kerimi, depremde 60 kadar kişinin evlerinden kaçmaya çalışırken hafif yaralandığını söyledi. 
     Resmi haber ajansı İRNA ise depremin büyüklüğünün 5.2 olduğunu, depremden korkan halkın geceyi dışarıda geçirdiğini bildirdi. 
     Akkale Belediye Başkanı Şah Muhammed Miri, ilk depremden sonra 9 artçı depremin kaydedildiğini söyledi. 
     Birçok aktif fay hattı üzerinde bulunan İran'da dün de güneydoğudaki Kirman eyaletinin Jiroft kenti, 5.2 büyüklüğündeki bir depremle sallanmış, can ya da mal kaybı olmamıştı. 
     İran'da en son geçen yıl aralık ayında Bem kentinde meydana gelen deprem 31 bin kişinin ölümüne sebebiyet vermişti. 
     
</TEXT>
</DOC>
