<DOC>
<DOCNO> 262997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/siyaset/asiy.html </URL>
<DATE> 2004/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hemen istifa etmesi gerekir' 
</HEADLINE>
<TEXT>


Milliyet'in ortaya çıkardığı skandal, siyaset gündemine oturdu. AKP ve CHP'liler, Yargıtay Başkanı Özkaya'nın hemen istifa etmesini istedi 

ABDULLAH KARAKUŞ, SALİHA ÇOLAK Ankara 


Alaattin Çakıcı'nın, hakkındaki dava dosyasının lehinde sonuçlanması için bir müteahhit ve MİT görevlisi aracılığıyla Yargıtay Başkanı Eraslan Özkaya ile ilişki kurduğunun ortaya çıkmasının ardından çok sayıda AKP ve CHP milletvekili Özkaya'yı istifa çağırdı. Milletvekillerinin görüşleri şöyle 
Eyüp Fatsa AKP Grup Başkan Vekili Gelişmeleri hayretle ve üzüntüyle izliyorum. Güven kırılması oluyor. Yetkililer gereğini yapacaktır ve yapmalıdır.Dengir Mir Mehmet Fırat AKP Genel Başkan Yardımcısı Problem sistemde. Tek kişinin istifası ve cezalandırılması bu işi çözmez. Türkiye'deki demokrasiye direniş de onun içindir. Aydınlık ve ışığın gelmesi lazım. Karanlık varsa pislik de vardır.Haluk İpek AKP Grup Başkan Vekili Yargının adalet duygusunu zedelememesi gerekir. Bunda da en büyük görev yargı mensuplarına düşüyor. Tarafsızlıklarını korumaları gerekiyor. Bunun yok olması toplumda kötü etki yapar.Ersönmez Yarbay AKP - Ankara İstifa müessesesinin çalışması gerekir. Türkiye'de bu durumda istifa müessesesi işlemiyor, ama bu tür olaylarda hemen işletilmesi gerekir.Burhan Kuzu AKP - İstanbul Bakanlık tarafından bir soruşturma açılması lazım. İddialar çok vahim. Yargı bu töhmetten kurtarılmalı.Abdullah Çalışkan AKP - Adana Sadece yargı suçlu değil. Kişisel istifalar yetmez. Kuruluşlar, sistemin değişmesi için çalışmalı.Fikret Badazlı AKP - Antalya Yargının tepe noktasındaki bir kişinin böyle şeylere tenezzül edebileceğine inanmıyorum. Varsa da gereğini yapar.Cavit Torun AKP - Diyarbakır Başkanın müthiş hatası var. İlişkiler yumağına batmış görünüyor. Müteahhidin Çakıcı'nın adamı olduğu biliniyor. "Para alma" denilmiş, az çok kulağına bir şeyler çalınmış. Bu sorulara cevap veremiyorsa ayrılması gerekir.Muharrem Eskiyapan CHP - Kayseri Yargıtay'ın bu tip işlerin içinde olması doğru değil. Başkan dikkatli olmalıydı. Müteahhit bir MİT'çi getirecek. Ne işi var bu adamlarla "Sen kimsin, niye bu meseleyi getiriyorsun" demeliydi.Hüseyin Ekmekçioğlu CHP - Antalya Bir yargı adamının bu olayda adının geçmesi bile talihsizlik. Türkiye'de bütün sistemlerin gözden geçirilmesi gerekiyor. Sedat Pekel CHP - Balıkesir Bu tür iddialar, bu kadar önemli konumdaki biriyle ilgili olduğunda, istifa değerlendirilmelidir. Yargı da artık kokuşmuş. Hükümetin gereğini yapması gerekiyor.Erol Tınastepe CHP - Erzincan Dolaylı da olsa bu tür bir ilişkiye bulaşmışsa istifa etmesi gerekir. Yargının en üstündeki birinin şaibeli olması uygun değil. 

</TEXT>
</DOC>
