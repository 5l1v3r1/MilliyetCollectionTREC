<DOC>
<DOCNO> 285384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sondun53.html </URL>
<DATE> 2004/11/02/ </DATE>
<TIME> 21.22 </TIME>
<AUTHOR>  </AUTHOR>
<HEADLINE>
Ünlü fizikçi Stephan Hawking "Irak savaşı, bir savaş suçudur" 
</HEADLINE>
<TEXT>

     Ünlü İngiliz bilim adamı Stephen Hawking, bir savaş suçu olarak nitelediği Irak savaşını kınayarak, bu savaşın yalanlar üzerine temellendirildiğini söyledi. 
     Savaş karşıtlarının, Irak savaşının başladığı Mart 2003'ten bu yana ölen binlerce Iraklı ve ABD öncülüğündeki koalisyon güçleri askerlerinin adlarını okuduğu Londra'daki Trafalgar Meydanı'nda ünlü fizikçi Hawking de bir konuşma yaptı. 
     Hawking, Irak savaşının iki yalan üzerine temellendirildiğini belirterek, ''Bunlardan biri kitle imha silahları tehlikesi altında olduğumuz, diğeri de bir biçimde 11 Eylül saldırılarıyla ilgili Irak'ın suçlandığıydı'' dedi. 
     Irak savaşının, yakınlarını kaybeden bütün aileler için bir felaket olduğunu kaydeden Hawking, ''Yaklaşık 100 bin kişi öldü. Bunların yarısını da kadınlar ve çocuklar oluşturuyor. Bu bir savaş suçu değilse nedir '' diye konuştu. 
     Trafalgar'daki etkinliğine Hawking'in yanı sıra Londra Belediye Başkanı Ken Livingstone, ünlü oyun yazarı Harold Pinter ve oyuncu Neil Pearson da katıldı. 
     Irak savaşında hayatını kaydedenlerin isimlerinin okunduğu benzer etkinlikler daha önce de İspanya, İtalya, Avusturya, ABD ve Irak'ta da düzenlenmişti. 
     
</TEXT>
</DOC>
