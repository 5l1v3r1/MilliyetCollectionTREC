<DOC>
<DOCNO> 274805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/25/son/sondun06.html </URL>
<DATE> 2004/09/25/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
İran, ABD'yi "yasadışı militarizm" ile suçladı... 
</HEADLINE>
<TEXT>

     İran Dışişleri Bakanı Kemal Harrazi, ABD'yi ''yasadışı militarizm'' ile suçladı. 
     BM Genel Kurulu'nda konuşan Harrazi, ''Irak'a saldırının meşru olmadığını'' belirterek, BM Genel Sekreteri Kofi Annan'a, geçen haftaki açıklamasında bu konuda kendisiyle aynı düşünceyi dile getirdiği için teşekkür etti. 
     Irak'ın işgalinin, bazı siyasi amaçlara varmak için askeri güce başvurmak suretiyle yapılan, ''tırmanan yasadışı militarizme'' bir örnek olduğunu belirten Harrazi, İsrail'in de Ortadoğu'da barışa en büyük tehdit olduğunu söyledi. 
     Harrazi İsrail'in, Ortadoğu'yu nükleer silahlardan arındırılmış bir bölge haline getirmeye çalışan BM'nin çabalarını sistematik olarak engellediğini belirtti. 
     
</TEXT>
</DOC>
