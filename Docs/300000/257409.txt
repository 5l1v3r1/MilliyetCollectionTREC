<DOC>
<DOCNO> 257409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/22/son/sontur06.html </URL>
<DATE> 2004/07/22/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Üniversite adaylarının tercih maratonu başlıyor... İşte ayrıntılar... 
</HEADLINE>
<TEXT>

     Öğrenci Seçme Sınavı ÖSS sonuç belgeleri adayların adreslerine bugün postalanmaya başlandı. 
     Sınavı kazanan adaylar, tercih formlarını doldurarak 26 Temmuz-4 Ağustos günleri arasında teslim edecekler. 
     Adaylara gönderilen tercih kılavuzundaki bilgilere göre, geçen yıl fakültelerin büyük bölümü 320 ile 370 arasında taban puanla öğrenci kabul etti. 
     Taban puanlar, geçen yıl üniversitelere yerleşen öğrencilerin puanlarına göre oluştuğu için adaylar, tercih etmek istedikleri bölümleri, taban puanlar doğrultusunda yapabilecekler. 
     Kılavuzda yer alan bilgilere göre, Bilgisayar, Elektrik-Elektronik ve Makine Mühendislikleri ile Mimarlık, Diş Hekimliği, Eczacılık gibi sayısal puan türüyle öğrenci kabul eden bölümlerin taban puanları 330-370 arasında değişiyor. Sayısal puan türünde birkaç bölümün taban puanı 260'a kadar düşüyor. 
     Eşit Ağırlıklı bölümlerin taban puanları ise 320-360 arasında yoğunlaşıyor. 
     Sözel alanda, devlet üniversitelerinde 310'un altında taban puan hemen hemen bulunmuyor. Bu alanda iyi bir bölüme girebilmek için 350'nin üzerinde puan almak gerekiyor. 
     Bu arada, paralı eğitim veren vakıf üniversitelerinde okuyabilecek durumdaki öğrenciler ise puan açısından daha şanslı. Vakıf üniversitelerinin burslu olmayan bölümlerindeki taban puanlarının, devlet üniversitelerine göre oldukça düşük olduğu dikkati çekiyor. 
     
     TIP FAKÜLTELERİ 
     Sayısal, Eşit Ağırlık ve Sözel puan türlerinde adayların en fazla tercih ettiği bölümler arasında yer alan Tıp, Hukuk ve Türkçe Öğretmenliği gibi programların taban puanları, adayların puanlarıyla hangi üniversitelere yerleşebilecekleri konusunda fikir veriyor. 
     Buna göre, sayısal puan türünde öğrenci alan 40 tıp fakültesi arasında taban puanı en yüksek fakülte Hacettepe Üniversitesi Tıp Fakültesi. Fakülte geçen yıl, Türkçe tıp için 365.876, İngilizce tıp için 366.651 taban puanla öğrenci aldı. Van Yüzüncü Yıl Üniversitesi ise devlet üniversiteleri arasında Tıp Fakültesi'ne en düşük puanla öğrenci alan fakülte oldu. Fakültenin taban puanı 346.893 olarak gerçekleşti. 
     Vakıf Üniversiteleri arasında da Maltepe Üniversitesi Tıp Fakültesi, 311.374 ile en düşük taban puana sahip. Üniversite, burslu okumak isteyenler için 347.738 taban puan belirlerken, Başkent Üniversitesi Tıp Fakültesi kendi kategorisinde adaylarında en çok puan arayan fakülte oluyor. Fakültenin burssuz taban puanı 345.185, burslu taban puanı da 358.815. 
     Tıp fakültelerindeki puan dağılımı şöyle 
     Adnan Menderes 349.817, Afyon Koca tepe 348.357, Akdeniz 354.126, Ankara 361.123, Atatürk 348.078, Başkent 345.185 Burslu-358.815, Celal Bahar 351.403, Cumhuriyet 347.212, Çanakkale 3.867, Çukurova 355.449, Dicle 349.000, Dokuz Eylül 356.006, Ege 356.857, Erciyeş 350.378, Fırat 347.637, Gazi 358.825, Gaziantep 350.7, Gaziosmanpaşa 350.012, Hacettepe Türkçe 365.876, İngilizce-366.651, Harran 347.724, İnönü 349.877, Cerrahpaşa Türkçe 357.635 İngilizce-364.702, Kahramanmaraş Sütçü İmam 350.294, Karadeniz Teknik 348.760, Kırıkkale 349.293, Kocaeli 351.029, Maltepe 311.374, Burslu- 347.738, Marmara 358.250 İngilizce , Mersin 352.961, On dokuz Mayıs 349.743, Osman gazi 352.486, Pamukkale 352.617, Selçuk 351.4, Süleyman Demirsel 350.941, Trakya 348.387, Ufuk 335.273 burslu-349.111, Uludağ 354.786, Yeditepe 321.951, burslu-357.180, Van Yüzüncü Yıl 346.893, Karaelmas 347.640 
     
     HUKUK FAKÜLTELERİ 
     Eşit Ağırlıklı puan türüne göre öğrenci kabul eden devlet üniversitelerine bağlı hukuk fakülteleri arasında taban puanı en yüksek Galatasaray 359.181 , en düşük Dicle 322.038 Üniversitesi oldu. 
     Vakıf üniversitelerinin hukuk fakültelerine bakıldığında da Bilkent Üniversitesi 301.149, burslu-360.193 Koç Üniversitesi 310.798, burslu-357.052 ile taban puan listesinin üstünde yer alıyor. Bahçeşehir Üniversitesi ise 248.983 taban puan ile listenin son sırasında bulunuyor. 
     Hukuk fakültelerinin taban puanları şunlar 
     Ankara 344.667, Bahçeşehir 248.983 burslu- 331.238, Başkent 292.581 burslu- 348.394, Bilkent 301.149 burslu- 360.193, Çağ 263.703 burslu- 318.524, Çankaya 284.721, burslu-337.435, Dicle 322.038, Galatasaray 359.181, Gazi 340.775, İstanbul 337.437, İstanbul Bilgi 269.366, Kadir Has 266.019, Kırıkkale 327.783, Kocaeli 330.846, Koç 310.798, burslu-357.052, Maltepe 252.478, burslu-324.674, Marmara 334.049, Selçuk 328.657, Yeditepe 286.598, burslu-333.859. 
     
     TÜRKÇE ÖĞRETMENLİĞİ 
     Sözel puanla öğrenci alan Eğitim Fakültesi Türkçe Öğretmenliği bölümünün taban puanı Gazi Üniversitesi'nde 352.270, Kafkas Üniversitesi'nde ise 332.004. 
     Vakıf üniversitelerinden Başkent Üniversitesi'nin Türkçe Öğretmenliği için taban puanı 310.167, burslu taban puanı da 336.019. Üniversitelerin bu bölüm için belirledikleri taban puanlar şöyle 
     ''Abant 336.986, Balıkesir 343.189, Başkent 310.167 burslu-336.019, Celal Bayar 339.517, Çanakkale 18 Mart, 341.589, Dicle 336.879, Dokuz Eylül 348.295, Erciyes 340.742, Fırat 335.105, Gazi 352.270, Gaziantep 336.598, İnönü 339.780, İstanbul 347.014, Karadeniz Teknik 340. 321, Kafkas 332.004, Marmara 348.002, Mersin 342.407, Muğla 339.497, Mustafa Kemal 338.309, Niğde 337.664, Ondokuz Mayıs 342.183, Pamukkale 342.230, Sakarya 336.963, Selçuk 344.295, Süleyman Demirel 337.799, Uludağ 346.001, Van Yüzüncü Yıl 335.781, Zonguldak Karaelmas 334.517. 
     
     TERCİH İŞLEMLERİ 
     Adayların, tercih formlarını doldurmaya başlamadan önce eğer olanakları varsa ÖSYM'nin http www.osym.gov.tr adresli internet sitesinden ÖSS ile ilgili duyuruları izlemeleri gerekiyor. 
     Tercih formunu, 2004-ÖSS'yi kazanan veya sadece sınavsız geçiş için başvuran adaylar doldurabilecek. Adaylar sınava girip girmediklerini ve mezun oldukları okul türlerini göz önünde bulundurarak tercih kılavuzundaki bilgileri inceleyerek hangi tablolardan tercih yapabileceklerini belirleyecekler. 
     Adaylar, sadece tercih yapabilecekleri tablolardan olmak koşuluyla girmek istedikleri yükseköğretim programlarını saptayacaklar ve bu programların kodlarını tercih formunun ilgili alanlarına tercih sırasına göre yazıp kodlayacaklar. 
     Y-ÖSS puanlarına ait yüzdelik dilimleri ile programların en küçük puanlarından hesaplanan yüzdelik dilimler arasında paralellik bulunduğu için, tercih yaparken kılavuzdaki yükseköğretim programlarına ait yüzdeliklerin sınav sonuç belgesindeki Y-ÖSS puanlarına ait yüzdelikler ile karşılaştırılması adaylara yol gösterici olabilecek. 
     Ancak, yükseköğretim programlarında gerçekleşen puan türü değişiklikleri, kontenjanın azalması veya artması, programa kabul koşullarında meydana gelebilecek değişiklikler, ek puan alabilecek öğrenci sayısı değişimleri, alanda veya yakın alanlarda yeni açılan programlar ve öğrenim ücretlerinde meydana gelen değişiklikler gibi birçok etkenin, bu yıl oluşacak yüzdelik dilimleri ve sıralamayı değiştirebileceğinin göz önünde bulundurulması gerekiyor. 
     Tercih formu yumuşak uçlu ve siyah bir kurşunkalem ile zedelenmeden doldurulacak. Bu formun kirletilmemesi, buruşturulmaması ve katlanmaması gerekiyor. 
     
     İNTERNETLE GÖNDERİLEBİLECEK 
     Tercih formunu teslim etmeden önce, tercih formu ve yerleştirme ücreti olan 18 milyon lirayı Ziraat Bankası, Vakıflar Bankası, Yapı ve Kredi Bankası veya Halk Bankası şubelerinden birine yatırarak, dekont alacaklar. Yerleştirme ücretini yatırmak için adayların T.C kimlik numaralarını banka görevlilerine söylemeleri yeterli olacak. 
     Adaylar, bankadan aldıkları dekontların bir nüshasını ve tercih formunu, 26 Temmuz-4 Ağustos günleri arasında lise ve dengi okul müdürlükleri veya ÖSYM sınav merkezi yöneticiliklerine, 2 milyon lira ödeyerek teslim edecekler ve karşılığında makbuz alacaklar. Adayların bu makbuzu saklamaları isteniyor. 
     Tercih formu internet yoluyla da gönderilebilecek. Bu yolu kullanacak adayların da 18 milyon lirayı adı geçen bankalardan birine yatırmaları gerekiyor. Bu ücret yatırılmadan adayların tercih formunu internetten ÖSYM'ye ulaştırmaları mümkün olmayacak. Adaylar, ücret yatırıldıktan 1 gün sonra tercih formlarını internetten ÖSYM'ye gönderebilecekler. Tercih formlarını internetten gönderen adayların banka dekontunu ÖSYM'ye göndermelerine gerek bulunmuyor. 
     Tercihlerini hem internet yoluyla gönderen hem de okullara teslim eden adayların, okullara teslim ettikleri formdaki bilgileri esas alınacak. 
     ÖSYM, ÖSS sonuçlarına göre yerleştirme işlemini 2004 Ağustos ayı içinde yapacak. 
     
</TEXT>
</DOC>
