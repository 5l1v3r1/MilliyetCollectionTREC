<DOC>
<DOCNO> 266748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/spor/spo03.html </URL>
<DATE> 2004/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski açık Schaefer desene 
</HEADLINE>
<TEXT>


Galatasaray, Türkiye'ye gelişinde husursuzluk yaratan Kamerun Milli Takım hocası için tedbir alıyor Her kriz dönemlerinde tesadüfen yolu İstanbul'a düşen Alman hoca artık VİP tribüne sokulmayacak 

HALİL ÖZER 


Başka çare yok 
GALATASARAY'DA teknik kadroyla ilgili ne zaman bunalım yaşansa, gazetelerde yer alan haberlerin başında Schaefer geliyor. Kamerun Milli Takımı'nı çalıştıran Alman hoca, Fatih Terim'in sıkıntılı günlerinde soluğu İstanbul'da almış, ortalığı karıştırmıştı. Schaefer, Hagi'nin geleceğinin tartışıldığı dönemde de aynı girişimi yapınca yönetim kolları sıvadı. Sarı - Kırmızılılar, her gelişinde huzursuzluk yaratan Schaefer'i VİP tribüne sokmama kararı aldı. 

'Hiç mi görmedi ' 
ALMAN Teknik Direktörün önümüzdeki dönemlerde de Ali Sami Yen'e gelmek için ısrar etmesi durumunda kendisine kapalı ya da açık tribüne girmesinin önerileceği iddia edildi. Sarı - Kırmızılı yöneticiler, Schaefer'in Song gibi bir oyuncuyu izleme bahanesine ilginç bir yanıt vererek, "Her hafta gelip Hagi'yi allak bullak ediyor. Sanki Song'u hiç görmemiş gibi... Bu adam 10 yıldır Milli Takım'da oynuyor. Acaba neyini izliyor " dediler. 

Florya'da bilek güreşi 

Galatasaray İkinci Başkanı Ergun Gürsoy ile Gheorghe Hagi arasında kontenjan açma yarışı yaşanıyor. Gürsoy, Petre'nin, Rumen teknik adam ise Saidou'nun gönderilmesini istiyor 

Büyük çekişme var 
GALATASARAY'DA kapalı kapalı kapılar ardında İkinci Başkan Ergun Gürsoy ile Hagi arasında gizli bir çekişmenin yaşandığı öğrenildi. "10" numara transferi için bir yabancısının biletini kesmesi gereken Sarı - Kırmızılı takımda, tercih yarışı olduğu bildirildi. Gürsoy, Petre'nin gönderilmesini isterken, Hagi'nin ilk adayı baştan beri istemediği Saidou... 

Romanya korkusu 
HAGİ'NİN Bratu'nun ardından Petre'yi de göndermesi durumunda Romanya cephesinden ağır eleştirilere maruz kalmaktan kortuğu iddia edildi. Rumen hocanın, yönetim ile yaptığı toplantıda da "10 numara alacaksak bu ya Emre, ya da onun ayarında biri olsun" dediği belirtildi. Bu arada Gürsoy ile Hagi arasında yaşanan çekişmenin bazı yöneticileri rahatsız ettiği vurgulandı. 

Tugay beklemede 

SARI - Kırmızılı yöneticilerin yeniden yuvaya döndürmek için harekete geçtiği Blackburn Roverslı Tugay Kerimoğlu, Teknik Direktör Souness ile görüşerek, Türkiye'ye dönmeye sıcak baktığını bildirdi. Yıldız futbolcunun, eşi Etkin'i de İstanbul'a dönmeye ikna ettiği iddia edildi. Ancak Teknik Direktör Hagi'nin, Tugay'ın dönüşüne sıcak bakmadığı vurgulandı. 

'Emre'yi seviyoruz' 

MEHMET DEMİRCAN 

İNTER Başkanı Facetti, kura çekimi için gittiği Monaco'da Milliyet'in sorularını yanıtladı. Facetti, Emre Belözoğlu'nu sevdiklerini ve bir yere göndermeyi düşünmediklerini söyledi. İnter Başkanı, "Emre geleceği olan mükemmel bir futbolcu. Ancak imkansız diye bir şey yoktur. O nedenle yüzde 90 bizde kalacağını söyleyebilirim. Forma giyip giyemeyeceğine ise teknik direktörümüz karar verir" dedi. 

Hakan'dan formül 

RAŞİT ALTUN 

GALATASARAY'IN yıldız ismi Hakan Şükür, takım olarak adaptasyon dönemini yeni yeni atlatmaya başladıklarını açıkladı. Golcü futbolcu, ilk hafta kendisinin, ikinci haftada ise Necati'nin ön plana çıktığını söyleyerek, "İşte bu formül bizi başarıya taşır. Her maçta bir kişi işi bitirse, hedefe kayıpsız yürürüz" dedi. Bu arada Hakan, açık artırmayla satılan formasını sahibine teslim etti. 


</TEXT>
</DOC>
