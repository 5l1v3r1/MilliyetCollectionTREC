<DOC>
<DOCNO> 261904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/guncel/agun.html </URL>
<DATE> 2004/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sol, MİT'le çalışmadı' 
</HEADLINE>
<TEXT>


Eski MİT'çi Yavuz Ataç, çok uç noktalardaki solcuların MİT'le hiç çalışmadığını belirterek, "Onlar devlete düşman olduğu için hizmet etmek istemezler' dedi 

BELMA AKÇURA İstanbul 

Fransa'da yakalanan Alaattin Çakıcı'ya yurtdışındayken "kaç" dediği ve kırmızı pasaport sağladığı iddiasıyla gündeme gelince emekli olan eski MİT görevlisi Yavuz Ataç, Çakıcı'yla ilişkisini Milliyet'e anlattı. 

Hiram Abas sizi neden MİT'e istedi 
1986'da Özel Harp Dairesi'nde görevliydim. Korkut Eken, Kaşif Kozinoğlu ile birlikte Gölbaşı'nda Polis Özel Harek t timlerini eğitmek üzere görevlendirilmiştik. MİT bünyesinde yurtdışında aktif görev yapacak birime ihtiyaç duyulmuş. 13 Mayıs 1987'de MİT'e Bordo Bereliler'den dönemin Özel Harp Dairesi transfer olduk. Yurtdışında yürütülecek faaliyetlerin sorumluluğu, sevk ve idaresi ve personelin eğitilmesiyle görevlendirilmiştim. Oraya işi bilen insanların yapması gerektiği düşüncesiyle gittik. Aktif bir birime sahip olsalardı bize zaten ihtiyaç duymazlardı. 

Abdullah Çatlı, Yeşil, Alaattin Çakıcı gibi adamlara ihtiyaç neden 
Eğer onlara ihtiyaç duyuyorlarsa, bize ihtiyaç duymamaları gerekirdi. Çakıcı gibi insanların kullanılması doğrudan bizim kararımız, seçimimiz değildi. Onlar bize hazır olarak sunuldu. Abas, Mehmet Eymür gibi yetkililerin huzurunda Çakıcı ve beraberinde olan birkaç kişiyle tanıştırıldım. 

MİT hep ülkücüleri mi kullandı Aralarında hiç solcular yok muydu 
Radikal, çok uç noktalardaki solcular hiç çalışmadı. Onlar devlete düşman olduğu için hizmet etmek istemezler. 

'Yılmaz sarılıp beni öptü' 

Çakıcı'nın MİT'le ilişkisi halen devam ediyor mu 
Hayır. Fransa'da yakalandığında 1998 ilişkisi de kesilmiştir. Artık cezaevindeki bir adamla ilişkiyi nasıl sürdüreceksiniz, ilişki olmaz. 

Peki sizin mesleki kariyerinizi bitiren ne oldu 
Ben kendi kararımla emekli olduğumda Başbakan da teşekkür etti. Görevimi amir makamların verdiği emirlerin doğrultusunda yerine getirmiş bir insanım. Benim esas itibariyle yeraltı dünyasıyla falan hiçbir ilişkim yok. 

Dış Operasyonlardan Sorumlu Daire Başkanı iken Çakıcı ile Erol Evcil'in sizin MİT'in başına gelmeniz için hükümete baskı yapmalarını nasıl değerlendiriyorsunuz 
Yanlış, tabii son derece yanlış. Onların yaptığı kendi kendilerine gelin güvey olmaktır. Benim böyle bir şeye ihtiyacım yoktu, talebim de olmadı. 

Ama Evcil "Ataç'ı aldım Yılmaz'a götürdüm" dedi 
Evcil götürmedi. Görüşme talebi onlardan geldi. Yılmaz, Susurluk'un üzerine gidiyordu. Ben bunu değerlendirebilecek bilgiye sahiptim. Beş saate yakın oturup konuştuk. Yılmaz da son derece memnun oldu. Ayrılırken sarılıp öptü. 

Kız kardeşine bilezik taktım 
Bana hayranlık duygusu oluştu 

Çakıcı'nın size ilgisi nereden geliyor 
Neticede subayım komando, paraşütçü, dağcıyım. Sualtı eğitimi yapmışım. Herkesin gizli ajan filmlerini seyredip özendiği bir kuruma, MİT'e girmişim, bütün bunlar yüzünden ona çok cazip geliyorum. Çünkü subay olmak, polis olmak istemiş olamamış. Hayat onu o şekle sokmuş. İster istemez bana hayranlık duygusu oluştu. 

Neden Çakıcı'nın kız kardeşinin düğününde şahit oldunuz 
Kız kardeşi bir üstteğmenle evleniyordu. Benim de bir subaylığım var. Rica etti, o tarihte aranmıyordu. Ben de şahitlik yaptım. Hatta söylemesi ayıp eşimin kolundan bilezik çıkartıp taktım. Görevle başlayan ilişkinin yanında böyle duygular da oluştu. 

15-20 tane pasaportu var 
Yakalanmasına karşı çıkmadım 

Siz Çakıcı'ya kaç dediniz mi 
Çakıcı'nın yakalanmasına hiçbir zaman karşı olmuş bir insan değilim. Onu işlediği suçlardan dolayı kınadım. Benimle ilişkisi olan bir adamın o suçları işlememesi gerekirdi. Ayrıca benim "kaç" dediğimi söyledikleri tarihten bir yıl sonra Fransa'da yakalandı. O zaman neden beni suçlamadılar 

Bir insan illegal pasaportu nereden temin eder 
Ya devlet içinde bağlantısı var ya da sahtek rlık kanallarını kullanıyordur. Çakıcı'nın tahminim böyle 15 - 20 tane pasaportu var. Çakıcı'ya devlet hiçbir zaman pasaport vermedi. O da yakalandığında zaten bu pasaportu başka kanalla aldığını söyledi. Sorgulasınlar kimden, nasıl almış diye 

Devlet yol mu gösterir 
Devlet vermez, yol gösterir. Yabancı bir ülkenin istihbarat görevlisi, "Siz bu 'eleman' dediğimiz kişileri kullanırken üzerinize fazla yük alıyorsunuz. Biz parayı verir, gerisine karışmayız" demişti. Biz de adam sahte belgeyle yurtdışına çıkacak. Polis kontrolünden geçerken bir sakatlık çıkma ihtimaline karşı bizim ilgililerimiz giderler elinden tutarak götürürler. 

Başbakan beni ihbar etti 
Kırmızı pasaport çok basit bir şey 

Şimdi size yargıda yapılan suçlama ne 
"Çakıcı'ya yönelik buradaki operasyonu haber aldın ve Çakıcı'nın yerini değiştirmesini sağladın." MİT Hukuk Müşavirliğimiz benim yargılanmamın doğru olmayacağı yönünde kanaat ortaya koymasına rağmen ben özellikle yargılanmayı istedim. Çünkü üzerimde böyle bir şey kalmaması lazımdı. 

Kırmızı pasaport vermek gibi mi 
Hayır kırmızı pasaport basit bir şey. Çakıcı ile olan bu münasebetimin ne olduğunun ortaya çıkmasını istedim. Benim onunla münasebetim tamamen görevle bağlantılı bir münasebettir. Ayrıca kırmızı pasaportu ona ben vermedim. 

Peki Çin Konsolosluğu'ndaki kayıp kırmızı pasaportu nasıl açıklıyorsunuz 
O eksiklik her yerde olabilir. Kırmızı pasaportların kontrolleri yıllarca beklemiştir, durmuştur, Mesela biri pasaport hazırlıyor, yanlış, eksik yazıyor. Onu iptal ediyor. Onun bedelini ödediğinizde o kayıttan düşüyor 

Çin'den ne oldu da döndünüz 
O tarihte başbakan Mesut Yılmaz devletin yürüttüğü bazı faaliyetleri bilmemesi gereken insanlara söylemiş, isteyerek olmasa da beni ihbar etmiştir. Bu da bizim faaliyetlerimizin tekniğini bilmemekten kaynaklanıyor. Çin'de gizli görev yapıyorsunuz ama göreviniz açıklanıyor. 

'Gladio'nun sorumlusu bendim' 

Eymür, 'Yeşil, Çatlı, Çakıcı gibi adamları kullandık ama mevzuat damdan düşmedi' demişti. 
O zaman şimdi beş altı suçtan aranan adamı bana takdim eden amir makamlar bunu bilmiyorlar mıydı MİT'in böyle bir engeli var mı acaba Ayrıca MİT yaptığı gizli faaliyet karakteri itibariyle de herhalde berber Mehmet Efendi ile bakkal Hasan Efendi'yle değil bu dünya ile ilişkisi olan insanlarla ilişki kuracak. 

Bu organize bir yapılanma mı Derin devlet, gladio gibi konular... Derin devlet tanımlaması sizce nedir 
Gladio ismi takılan yapının dört sene sorumlusuydum. Ülkeyi yönetenlerin de farkına varmadığı şeyler oldu. Örneğin İspanya'dan sürekli bilgi gelir bize, nedir terör kampları. Bizimkiler "Haber Raporu" hazırlar. Sanki bizim düşüncelerimiz, değerlendirmelerimiz gibi girer raporlara. 

Yani farkına varmadan o bilgilerle başkasına hizmet eder. 
Aynen öyle. Bazı durumları en yakınınıza bile izah edemiyorsunuz. Bizim Özel Harp'in, o Gladio falan denilen suçlamalarla hiçbir ilgisi yok. Böyle bir organize yapılanma yok zaten. Ülkenin bir yeri işgal edildiğinde, işgale karşı direnişlerinin şimdiden organize edilmiş olmasıdır bu. 

'1-2 operasyona katıldı' 

Yurtdışında 200 operasyona katıldığını belirten Ataç, 'Çakıcı, bunun bir ya da ikisine katıldı' dedi 
Çakıcı'nın bir kez kullanıldığı onda da başarısız olduğu öne sürüldü. 
1987'de yurtdışında bir operasyona Çakıcı'nın da olduğu birkaç kişiyle gittik. Başarısız olmadı. O görev ertelendi. Bilinmeyen sebeple bir sızma oldu. İş deşifre olmuştu. Bu eylemin yapılmasının uygun olmadığını tespit ettim, Eymür de iptal etti. 

Ertelenen operasyondan döndükten sonra Çakıcı ile ilişkiniz sürdü mü 
Çakıcı'yla tanıştırıldığımda zaten aranan bir adammış. O dünyayı takip etmediğim için bilmiyordum. Beş altı suçtan arandığını öğrenince "Sen ömrünün sonuna kadar bu suçlardan kaçamazsın, teslim olacaksın" diye ikna ettim. O da kabul etti ve yargılandı, bir sene civarında ceza aldı, çıktı. 

Çakıcı'yla kaç kez münasebetiniz oldu 
Çakıcı 1987'den sonra görev aldı. Yani bir arabaya ihtiyacınız olur, bir kurye işi olur bunlar temin ederlerdi. Ben 200 yurtdışı operasyonunda bulunmuşsam, bunun bir ya da ikisine Çakıcı katılmıştır. Sadece o değil, onun gibi birçok yine suç işlemiş insan "eleman" olarak maaşsız MİT'e çalışmıştır. O işlediği suçlar yüzünden bu kadar dikkat çekti. 

Gladio nedir 

ABD tarafından NATO ülkelerinde kurulmuş gizli bir örgüt. Bu örgütün adı İtalya'da Gladio idi. Türkiye'de Kontrgerilla olarak tanındı. Kadroları askerlerden, polislerden ve sivillerden oluşuyordu. Türkiye'de Özel Harp Dairesi olarak bilinen Gladio oluşumu 1984'te PKK'ya karşı mücadeleyi amaç edindiyse daha sonra ülkücü ve yeraltı dünyasından kişilerin de içinde bulunduğu bu yapı Susurluk olaylarına kadar uzandı. 

Ataç kimdir 

Ataç, 1966 Harbiye çıkışlı. Kıbrıs Türk Mukavemet Teşkilatı, Brüksel NATO Kararg hı ve Özel Harp Dairesi'nde görev yaptı. 1987'de MİT'e girdi. 1998'de Çin Büyükelçiliği'nde Hukuk Müşaviri olarak görev yaptığı sırada, Fransa'da yakalanan Çakıcı'ya yurtdışında iken "kaç" dediği ve kırmızı pasaport sağladığı iddiasıyla gündeme gelince emekli oldu. 

Yarın 

Çakıcı, cezaevinden çıktıktan sonra Ataç'a ne dedi Eymür'le Ataç, Çakıcı yüzünden kavga etti mi Çakıcı tarafından ayağından vurulan Adil Öngen, Ataç'tan ne talep etti 

</TEXT>
</DOC>
