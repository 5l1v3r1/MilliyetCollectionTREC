<DOC>
<DOCNO> 271181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/son/sonspo05.html </URL>
<DATE> 2004/09/12/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Arsene Wenger'den şok iddia Şike yapacaklar 
</HEADLINE>
<TEXT>

     Arsenal Teknik Direktörü Arsene Wenger, Rooney’nin Manchester United’a transferiyle ilgili ortaya müthiş bir iddia attı M.United şampiyon olursa Everton ekstra 1 milyon pound alacak. Zaten zirveye oynamıyorlar. Neden maçı vermesinler 
     Türkiye’de yapılan transferlerde eski takımına karşı oynaması engellenen oyuncular bile bulunurken İngiltere’de durum çok daha farklı... Rekor bir ücretle Manchester United'a transfer olan ve henüz 18 yaşında olmasına karşın yılda yaklaşık 8 milyon Euro kazanan Rooney, imzaladığı sözleşmeyle Kırmızı Şeytanlar’ın şampiyonluk yolundaki rakiplerinden büyük tepki aldı. Anlaşma gereği 4 sene içerisinde Manchester United mutlu sona ulaşırsa, Everton’a 1 milyon Pound daha ödeyecek. 
     
     'Federasyon el koysun' 
     Everton’ın konumu gereği şampiyonluk hedefi bulunmadığını ifade eden Arsenal’in Fransız çalıştırıcısı Arsene Wenger, Ligin son maçında şampiyonluk iddiası bulunan Manchester United’a Everton karşı koymaz. Çünkü Manchester’ın maçı kazanması her iki takımın da işine gelir. Ben etik anlayışım gereği böyle transferler yapmıyorum, yapılmasını da doğru bulmuyorum. Federasyonun bu tip anlaşmalara izin vermemesi gerekiyorö diyerek tepkisini dile getirdi. 
     
</TEXT>
</DOC>
