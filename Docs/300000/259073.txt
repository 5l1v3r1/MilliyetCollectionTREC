<DOC>
<DOCNO> 259073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/sonspo19.html </URL>
<DATE> 2004/07/29/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Diyarbakır lige hazır, ilk maçı bekliyor... 
</HEADLINE>
<TEXT>

     Diyarbakırspor Kulübü Başkanı Ahmet Göksu, yaptıkları transferlerin yerinde ve olumlu olduğunu söyledi. 
     Göksu, takımın performansından ve yapılan maçlarda ortaya konulan oyundan memnun olduklarını belirtti. 
     Takımın şu andaki eksiğinin iyi bir santrfor ve orta saha oyuncusu olduğunu ifade eden Göksu, şunları söyledi 
     ''Bu mevkilerde oynayan iyi oyuncular bulursak transfer edeceğiz. Onun haricinde yaptığımız transferler ve giden arkadaşlarımızın yerine aldığımız futbolcular gayet yerinde ve olumlu. Bu mevkilere bulacağımız futbolcularla ligi ilk 10 arasında tamamlayacağımıza inanıyorum. Sezonun ilk maçı olan İstanbulspor maçını kazanarak lige iyi bir başlangıç yapacağımıza inanıyorum. Diyarbakırspor lige şu anda hazır durumdadır, bunu da ilk resmi maçımızda kanıtlayacağız.'' 
     
</TEXT>
</DOC>
