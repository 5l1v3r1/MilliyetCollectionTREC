<DOC>
<DOCNO> 271248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/guncel/axgun01.html </URL>
<DATE> 2004/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkçe etkin kullanılmalı' 
</HEADLINE>
<TEXT>


Cumhurbaşkanı Sezer, yeni öğretim yılı mesajında laik eğitimin ve öğrencilerin Türkçe'yi iyi kullanmasının önemine değindi 

ANKARA Milliyet 

Cumhurbaşkanı Ahmet Necdet Sezer, yeni eğitim - öğretim yılının başlaması nedeniyle yayımladığı mesajında, "öğretim birliği" ilkesi ve eğitimin laik niteliğinden ödün verilmemesi gerektiğini bildirdi. 
Değişime açık olunması gerektiğini de vurgulayan Sezer'in mesajı özetle şöyle 
"Eğitim konusundaki temel önceliğimiz, 'öğretim birliği' ilkesi ile anayasal kuralların uygulanması, eğitimin laik niteliğinden ödün verilmemesidir. Yöneteni ve yönetileniyle herkesin bu konuda gerekli duyarlılığı göstermesi, Türkiye Cumhuriyeti'nin varlığını korumasının da güvencesi olacaktır. 
Bugünün öğrencilerini, anadilimiz Türkçeyi etkin kullanan, sorumluluk ve işbirliğinin önemine inanan ve bu ilkelere uygun davranan dinamik bireyler olarak görmek en içten dileğimizdir." 

Dogma değil bilim 

CHP Genel Başkanı Deniz Baykal, yeni eğitim-öğretim yılı mesajında "AKP'yi arka bahçeleri beslemek yerine, çağdaş ve laik eğitime özen göstermesi konusunda uyarıyorum" ifadesini kullandı. 

Demagojiyle olmaz 

DYP Genel Başkanı Mehmet Ağar da mesajında kayıt parası tartışmalarına değindi ve "İktidarın, fiili sorun olan ödenek yetersizliğini, demagojiyle ortadan kaldırması mümkün değildir" dedi. 


</TEXT>
</DOC>
