<DOC>
<DOCNO> 294870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/05/siyaset/asiy.html </URL>
<DATE> 2004/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çatlı, Çakıcı'lar resmileştiriliyor 
</HEADLINE>
<TEXT>


'Gizli soruşturmacı' düzenlemesine karşı çıkan AKP'li Yarbay, "Devlet, vatandaşına karşı gizli iş yapamaz" dedi 

ANKARA Milliyet - Fotoğraf MUSTAFA İSTEMİ 


325 maddelik Ceza Muhakemesi Kanunu CMK tasarısı, dün TBMM'de kabul edildi. Tasarının "gizli ajan" düzenlemesi, Genel Kurul'da tartışma yarattı. AKP'li Ersönmez Yarbay, "Bu düzenlemeyle Abdullah Çatlı, Alaattin Çakıcı'ları resmileştiriyor, devleti zayıflatıyorsunuz" derken, Adalet Bakanı Cemil Çiçek, "Örgütler cirit atıyor. Bu özgürlüğü onlara vermemek lazım" dedi. 
Komisyondan geçtikten sonra adı değişen tasarının "gizli soruşturmacı görevlendirilmesini" içeren 139. maddesi hakkında söz alan Yarbay, devletin vatandaşına karşı gizli iş yapamayacağını belirterek, "Gizli görevliyle gizli tanık işbirliği yaptığında adamı idam ettirir" ifadesini kullandı. Gizli görevli görev başında ölürse cenaze töreni düzenlenip düzenlenemeyeceğini soran Yarbay, şöyle devam etti 
"Yakınları tazminat, hak iddia edebilir mi Ne çekiyorsak gizli işlerden çekiyoruz. MİT, emniyet, jandarma, şimdi de savcıların gizli teşkilatı olacak. Devleti töhmet altında bırakan bir düzenleme." 
Yarbay'a sosyal düzenin bozulması halinde hiçbir özgürlüğün kullanılamayacağı yanıtı vererek, "Söylediği gibi bir devlet yok" diyen Çiçek ise, "Uyuşturucu tacirleri lise önlerine kadar dağıldı. Kapkaç terörü dehşet saçıyor. Bunlardan nasıl kurtulunacak Cezaevlerinde 47 çeşit örgüt mensubunu barındırıyoruz" diye konuştu. 

Soruşturmacının kimliği 
Kabul edilen 139. maddeye göre, uyuşturucu imal ve ticareti, suç işlemek amacıyla örgüt kurma, silahlı örgüt ve bu örgütlere silah sağlama, silah kaçakçılığı ile tarihi eser kaçakçılığına ilişkin suçlarda, h kim ve savcının kararıyla gizli soruşturmacı görevlendirilebilecek. 
Kimliği değiştirilecek soruşturmacı, bu kimlikle hukuki işlemler yapabilecek, görevini yerine getirirken suç işleyemeyecek ve görevlendirildiği örgütün işlemekte olduğu suçlardan sorumlu tutulamayacak. 
Kabul edilen diğer düzenlemeyle, suç dolayısıyla yapılan soruşturmalarda, h kim veya gecikmesinde sakınca bulunan hallerde, savcının kararıyla şüpheli ya da sanığın telefonları dinlenebilecek. Dinleme, en çok 3 ay için yapılabilecek. Bu süre bir defa uzatılabilecek. 

Bürokratları bir türlü gelmedi 

Adalet Bakanı Cemil Çiçek, dünkü CMK tasarısı görüşmeleri için komisyon sıralarında yerini aldı. Çiçek'in bir süre sonra sık sık arkasına dönüp bakmaya başlaması dikkati çekti. Çiçek'in gözleri, kapıdan girecek bürokratlarındaydı. Ama bürokratlar bir türlü salona gelmek bilmiyordu. Bakanın imdadına, oturumu yöneten Başkan Vekili Ali Dinçer'in gündem dışı konuşmalara yer vermesi yetişti. Çiçek, hemen kulise koştu ve bürokratlarını aradı. Tasarı görüşülmeye başladığında Çiçek yerini almıştı, ama bürokratlarından h l haber yoktu. Yaklaşık bir saat sonra Adalet Bakanlığı Kanunlar ve Kararlar Genel Müdürü Niyazi Güney ve 2 yetkili salona girdi. Çiçek'in sorusu üzerine Güney, gecikmenin nedenini jest ve mimiklerle izah etmeye çalıştı. Konuşmalar duyulmadı ama Çiçek'in çok sinirlendiği belliydi. 


</TEXT>
</DOC>
