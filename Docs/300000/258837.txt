<DOC>
<DOCNO> 258837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/son/sontur26.html </URL>
<DATE> 2004/07/28/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Van Gölü'nde mahsur kaldılar... 
</HEADLINE>
<TEXT>

     Van Gölü'nde sualtı araştırması yapmak üzere Van sahilinden hareket eden 3 kişilik araştırma grubu, Bitlis'in Ahlat İlçesi açıklarında kurtarıldı. 
     Alınan bilgiye göre, Van Gölü'nde sualtı araştırması yapan Van Yüzüncü Yıl Üniversitesi Araştırma Görevlisi Umut Barış Ülgen 29 , Alman Profesör Thomas Litt 47 ve Avusturyalı Jeolog Richard Niederreiter 46 , dün akşam saatlerinde gölde mahsur kaldı. 
     Jandarmaya gece yarısı olayın bildirilmesinden sonra, araştırma görevlileri, sabaha karşı 04.00 sıralarında, Ahlat Jandarma Komutanlığı'na bağlı ekipler, uzun uğraşlar sonucu 3 kişiyi, mahsur kaldıkları platformdan kurtardı. 
     Araştırma ekibi, daha sonra tekneyle Van'a götürüldü. 
     Kurtarılan araştırmacılar, platformla Van Gölü'ne açıldıklarını, ancak botun çektiği platformu çapayla sabitlemeleri gerekirken, çıkan ani fırtına sonucu sabitleyemediklerini söylediler. 
     
</TEXT>
</DOC>
