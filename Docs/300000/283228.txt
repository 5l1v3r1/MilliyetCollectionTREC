<DOC>
<DOCNO> 283228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/son/sontur17.html </URL>
<DATE> 2004/10/25/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Üniversiteli kız, tecavüzü anlattı 
</HEADLINE>
<TEXT>

     Neşet KARADAĞ ADANA, DHA 

ADANA'da Çukurova Üniversitesi İktisadi ve İdari Bilimler Fakültesi İktisat Bölümü 4'ncü sınıf öğrencisi 29 yaşındaki F.N.A.'ya tecavüz ettikleri iddia edilen 3 kişi tutuklandı. Tecavüze uğrayan F.N.A. polise verdiği ifadesinde, 3 saat çıplak dolaştım'' dedi. 
     Ailesi Niğde'de yaşadığı için Adana'da oturan amcasının yanında kalarak üniversite öğretimini sürdüren F.N.A.'ya uğradığı tecavüzden sonra götürüldüğü Adli Tıp Kurumu'nda 10 gün rapor verildi. Olay gecesi idrar yollarındaki rahatsızlık nedeniyle kullandığı Katater' almak için dışarı çıktığını bildiren F.N.A., polise sığınıp, nasıl tecavüze uğradığı yönünde polise verdiği ifadede şunları anlattı 
     ATM önünde beklerken aniden yanıma bir otomobil yaklaştı. İki kişi inip beni zorla otomobile bindirip kaçırdı. Bağırıp yardım istedim, kimse duymadı. Baraj Çamlığı na götürüp zorla içki içirdiler. Üzerimdeki elbiselerimi çıkarttılar. Bakire olduğumu, bana dokunmamalarını söyledim. Elleriyle tacizde bulundular. Sonra otomobilin içinde ve çamlıkta elleri ve cinsel organlarıyla bana tecavüz ettiler. Hasta olduğumu söylememe, bağırma ve yalvarmama aldırış etmediler. Elbiselerimi, çantamdaki cep telefonumu, ATM kartımı alıp beni çırılçıplak bırakıp kaçtılar. Çıplak halde 3 saat çamlıkta yardım isteyecek birilerini aradım. DSİ bekçisinin yanına gidip polise haber vermesini istedim. Polisler gelip üzerime bir şey giydirip karakola götürdü. Olaydan sonra aileleri gelip beni davamdan vazgeçmem için tehdit ettiler.'' 
     
     KENDİ İSTEDİ' 

     Tecavüz ettikleri üniversiteli F.'den gasp ettikleri iddia edilen ATM kartını para çekmek için gittikleri ATM makinasında yanlış şifre girildiği için alıkonulup, karttaki parmak izlerinin kontrolü sonucu yakalanan 28 yaşındaki Tolga Aktaş, kardeşi 27 yaşındaki Hüseyin Aktaş ve arkadaşları 23 yaşındaki Erhan Günser, çıkarıldıkları mahkemece tutuklandı. Tecavüz zanlıları mahkemede verdikleri ifadede, F.N.A.'nın kendi isteği ile otomobillerine bindiğini öne sürerek, Gezmek istediğini söyleyip aracımıza bindi. Otomobilin içinde bizimle sevişti. Hatta cinsel ilişkiye girebileceğimizi söyledi. Çamlığa gittik. Kendi isteği ile ilişkiye girdik'' iddiasında bulundu. 

     
</TEXT>
</DOC>
