<DOC>
<DOCNO> 271413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/son/sonsiy20.html </URL>
<DATE> 2004/09/13/ </DATE>
<TIME> 19.24 </TIME>
<AUTHOR>  </AUTHOR>
<HEADLINE>
İstanbul Valisinin yeni eğitim öğretim yılı ile ilgili açıklaması 
</HEADLINE>
<TEXT>

     İstanbul Valisi Muammer Güler, ''Büyük Atatürk'ün belirttiği çağdaş eğitim seviyesine ulaşmak ve AB'ye girmek için, eğitimimizin kalitesini yükseltmeliyiz'' dedi. 
     2004-2005 eğitim öğretim yılına başlanması nedeniyle Büyükçekmece Tepecik İlköğretim Okulu'nda düzenlenen törene katılan Vali Güler, Tepecikliler'e bir ilköğretim okulu açılması sözü verirken, hayırsever insanları okul yapmaya çağırdı. Güler, okul aile birlikleri ve devlet-vatandaş işbirliğiyle, eğitimin kalitesinin yükseltilmesi için seferberlik başlatılması gerektiğini söyledi. 
     Çağdaş uygarlık seviyesine ulaşılması için eğitimin önemini vurgulayan Güler, ''Büyük Atatürk'ün belirttiği çağdaş eğitim seviyesine ulaşmak ve AB'ye girmek için, eğitimimizin kalitesini yükseltmeliyiz'' dedi. 
     İstanbul Büyükşehir Belediye Başkanı Kadir Topbaş da konuşmasında gelecek öğretim yılına 24 derslikli bir lise müjdesi verdi. 
     Kadir Topbaş, törenin ardından Beylikdüzü'nde yaptırılan Fatma Dumke Şensoy İlköğretim Okulu'nun açılış törenine de katıldı. 
     
</TEXT>
</DOC>
