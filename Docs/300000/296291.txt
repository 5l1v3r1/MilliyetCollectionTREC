<DOC>
<DOCNO> 296291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/09/son/sonspo14.html </URL>
<DATE> 2004/12/09/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Manchester'ın yedeklerinin değeri 60 milyon Euro .. 
</HEADLINE>
<TEXT>

     Kadıköy'de sahaya çıkan Manchester Unitedlı 14 futbolcunun yaklaşık değeri 60 Milyon Ç. F.Bahçe bir PAF takımını değil, dev bir firmayı devirdi. 
     
     108 trilyon 650 milyar 
     Manchester United İstanbul’a as futbolcularından yoksun gelmiş Van Nistelrooy, Rooney, Giggs gibi isimler başta olmak üzere tam 11 yıldızını Ada’da bırakmıştı. Ancak Sir Alex Ferguson’un 90 dakika boyunca görev verdiği 14 futbolcunun fiyatı alt alta yazıldığında ortaya dudak uçuklatan bir rakam çıkıyordu 59 milyon 650 bin Euro. Yani tam 108 trilyon 650 milyar Türk lirası. Bu rakam bile Ada ekibinin nasıl bir dünya firması olduğunu ispatlıyordu. 
     
     Tuncay’dan hat-trick 
     En pahalı futbolcusu, fiyatı 12 milyon dolar civarındaki Alex olan Fenerbahçe futbolda paranın ikinci planda kaldığını bir kez daha ispatladı. Kanarya maça öyle bir başladı ki, atakların ardı arkası kesilmedi. Devre golsüz bitti ancak ikinci yarının hemen başında Tuncay sazı eline aldı ve bir daha bırakmadı. 46’da müthiş bir voleyle perdeyi açan Fener’in genç yıldızı, 62’de kafayla skoru 2-0’a taşıdı. Son söz yine Şanlı’nındı. Tuncay uzatmada geceye son kez imzasını attı 3-0. 
     
     
İşte PAF’ denilen Manchester’ın fiyatı Tim Howard 3.750.000 Phil Neville 5.500.000 Wes Brown 5.000.000 John O’Shea 4.500.000 C.Ronaldo 18.000.000 Liam Miller 1.250.000 Djemba Djemba 7.000.000 K.Richardson 500.000 Darren Fletcher 2.500.000 Quinton Fortune 3.000.000 David Bellion 2.500.000 Pique 5.000.000 Spector 400.000 Eagles 750.000 TOPLAM 59.650.000 EURO 
     
</TEXT>
</DOC>
