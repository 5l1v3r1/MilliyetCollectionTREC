<DOC>
<DOCNO> 298048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/son/sonyas06.html </URL>
<DATE> 2004/12/15/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
En karlı turne Madonna'nın... 
</HEADLINE>
<TEXT>

     Ünlü şarkıcı Madonna, 2004 yılında kazanç hanesine bol sıfırları yazdırdı. Madonna'nın 125 milyon dolar bilet geliri elde ettiği ''Re-Invention'', yılın en karlı turnesi ilan edildi, Billboard Boxscore'un turne istatistiklerine göre, dünyanın dört bir yanını dolaşan Madonna bu dünya turnesi sayesinde servetine servet kattı. 
     Turne kapsamında verdiği 56 konserden 55'i kapalı gişe olan Madonna, konser başına ortalama 2.23 milyon dolar kazandı. 
     Turnesinin ilk durağında geçirdiği rahatsızlığının ve ünlü şarkıcı Elton John'ın ''play back'' yaptığı iddialarının da başarısını gölgeleyemediği 46 yaşındaki ünlü yıldız, böylece rakipsizliğini dosta düşmana ilan etmiş oldu. 
     Madonna, Billboard'a yaptığı açıklamada kazandığı başarının kendisini mutlu ettiğini dile getirerek, ''Turnem bugüne kadar beni en çok tatmin eden etkinlikti. Sevdiğim herşeyi bu turneye koydum film, müzik ve dans...'' dedi. 
     Prince'in ''Musicology'' adlı turnesi 90.2 milyon dolar gişe geliriyle Madonna'nın ardından en karlı ikinci turne oldu. Prince'i bu turne kapsamındaki değişik konserlerinde 1.5 milyon kişi izledi. 
     Shania Twain ise 62.5 milyon dolarlık bilet geliriyle üçüncü. Sanatçı, 950 bin müziksevere bu turnesi aracılığıyla ulaştı. 
     Dünyanın en karlı turneleri ve bilet gelirleri şöyle 
     1-Madonna 125 milyon dolar 
     2-Prince 90.2 milyon dolar 
     3-Shania Twain 62.5 milyon dolar 
     4-Simon Garfunkel 59 milyon dolar 
     5-Metallica .8 milyon dolar 
     6-Bette Midler .3 milyon dolar 
     7-Sting 52.4 milyon dolar 
     8-Kenny Chesney 49.3 milyon dolar 
     9-David Bowie 46 milyon dolar 
     10-Toby Keith 44.3 milyon dolar. 
     
     TURNE KADAR GELİR 
     Bu arada, Celine Dion, Las Vegas'taki Ceasars Palace'da 15 Haziran 2004 tarihinde verdiği konserde bir gecede tam 77 milyon dolar elde etti. 
     Red Hot Chili Peppers topluluğunun James Brown ve Chicks on Speed ile Londra Hyde Park'ta 19, 20 ve 25 Haziran'da verdiği üç konserden ise 17 milyon 187 bin 324 dolar bilet geliri kazanıldı ve konserleri toplam 258 bin kişi izledi. 
     Ancak bu konserlerin ''turne'' kapsamında değerlendirilmemesi nedeniyle mevcut listeye giremedikleri kaydedildi. 
     
</TEXT>
</DOC>
