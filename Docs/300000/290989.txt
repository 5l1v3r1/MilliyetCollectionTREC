<DOC>
<DOCNO> 290989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/22/spor/spo05.html </URL>
<DATE> 2004/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Horoz usul usul 2-1 
</HEADLINE>
<TEXT>


Kayserispor karşısında Kratochvil'in penaltısıyla öne geçen Denizli, Gökhan'ın beraberlik sayısını Ümit ile yanıtladı, puan cetvelinde Trabzonspor ve Galatasaray'ı tehdidi altına aldı 


İlk yarı golsüzdü 
DENİZLİSPOR, Kayserispor karşısında zorlanmasına rağmen galip gelmeyi bildi. İlk yarısı golsüz sona eren maçın ikinci devresine hızlı başlayan Yeşil-Siyahlılar, 47. dakikada penaltı buldu. Alper, ceza sahası içinde Ersen Martin'i boynuna sarılarak düşürünce hakem Cem Papila penaltı noktasını gösterdi, Kratochvil topu ağlara gönderdi 1-0. Misafir ekip, 61'de Gökhan'ın kafa vuruşuyla eşitliği sağladı, ama 83. dakikada Ümit'in 25 metreden nefis vuruşu, Denizlispor'a galibiyeti getirdi. 

Maçın karnesi 
HAKEMLER Cem Papila, İsmail Şencan, Ali Palabıyık 
DENİZLİSPOR Souleymanou 6 - Özgür 5 , Kratochvil 7 , Burak 7 , Mustafa 5 - Güven 4 Ömer Rıza Dk.48 4 , Abraham 7 , Serhat 6 , Miikka 4 Ümit Dk.74 7 - Timuçin 4 İbrahim Dk.86 , Ersen Martin 7 
YEDEKLER Süleyman, Alp, Serdal, Bülent 
KAYSERİSPOR Metin 5 - Mehmet Topuz 6 , Ali 5 , Alper 5 Fazlı Dk.85 , Serkan Damla 4 , Müslüm Can 5 , Johnson 5 , Kemal 4 Mithat Dk.59 6 , Kamber 4 , Gökhan 6 , Balili 4 Levent Dk.46 5 
YEDEKLER Ali Tunç, Mehmet Ayaz, Serkan Bekiroğlu, Alpaslan 
GOLLER Kratochvil Dk.47 pen. , Gökhan Dk.61 , Ümit Dk.83 
SARI KARTLAR Johnson, Müslüm Kayseri-spor , Miikka Denizlispor 

Bulak Temkinli oynadık 

DENİZLİSPOR Teknik Direktörü Giray Bulak, sürpriz yaşamamak için temkinli oynadıklarını belirtti. Kayserispor karşısında kanatlardan sonuç alamadıkları için taktik değiştirdiklerini belirten Bulak, "Bunun sonucunda da kazanmayı bildik" diye konuştu. Kayserispor Teknik Direktörü Hikmet Karaman ise "İki haftadır çok basit hatalarla penaltı yaptırıyoruz. Denizlispor karşısında yine bu hata kendini gösterdi. Ancak sahadaki oyundan memnun olduğumu söyleyebilirim. Bu maçın skoru futbol açısından beraberlikti" yorumunu yaptı. 


</TEXT>
</DOC>
