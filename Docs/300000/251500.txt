<DOC>
<DOCNO> 251500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/28/son/sontur26.html </URL>
<DATE> 2004/06/28/ </DATE>
<TIME> 18.41 </TIME>
<AUTHOR>  </AUTHOR>
<HEADLINE>
Kanala düşen otomobilde bir ailede 3 kişi öldü... 
</HEADLINE>
<TEXT>

     Konya-Aksaray karayolunda kanala düşen otomobil, içindeki 3 kişinin cesediyle birlikte çıkarıldı. 
     Kazadan kısa süre sonra 2 sivil dalgıçtan oluşan sualtı kurtarma ekibi kanala girerek otomobili aradı. Otomobilin yerini tespit eden dalgıçlar, kurtarıcı yardımıyla aracı kanaldan çıkardı. 
     Dalgıçlar, öğretmen olduğu öğrenilen çiftin, kurtulmaya çalıştığını, ancak emniyet kemerleri takılı olduğu için arabadan çıkamadıklarını belirttiler. Çocukları Nagehan'ın ise su altında oluşan basınç nedeniyle kapıyı açamadığı için boğulduğu öğrenildi. 
     Otomobilde bulunan Erol 45 , Nezahat 45 ve kızları Nagehan Demirtaş'ın 13 cesetleri, cenaze aracı ile Konya Numune Hastanesi'ne gönderildi. 
     Erol Demirtaş yönetimindeki 20 ED 331 plakalı otomobil, Konya- Aksaray karayolunun 30. kilometresinde, Çumra Ana Tahliyesi 2. Nolu Pompa İstasyonu Kanalı'na düşmüştü. Kazada, Atike Demirtaş 20 aracın yan camından çıkarak kurtulmuş annesi, babası ve kardeşi otomobille birlikte suya gömülmüştü. 
     
</TEXT>
</DOC>
