<DOC>
<DOCNO> 268017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/01/siyaset/siy06.html </URL>
<DATE> 2004/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Ya tarih, ya dinci hükümet 
</HEADLINE>
<TEXT>



Eski Başbakan Mesut Yılmaz, "Türkiye'nin AB'ye giriş müzakerelerinin bloke edil-mesi halinde, yönetimi askeri bir diktatörlük veya köktendinci bir hükümet ele geçirebilir" dedi. Avusturya'nın Tirol eyaletindeki Alpbach Avrupa Forumu'na katılan Yılmaz, Avusturya'nın "liberal eğilimli" Der Standard gazetesine demeç verdi. Türkiye'ye müzakere tarihi verilmemesi durumunda AB'nin inandırıcılığını yitireceğini kaydeden Yılmaz, AB'den beklentilerini de, "Biz yalnız Slovakya, Polonya, Kıbrıs ve Malta'ya tanınan hakların bize de tanınmasını ve müzakerelere başlanmasını istiyoruz" diye özetledi. Yılmaz, Avusturya Başbakanı Wolfgang Schüssel'e solda de çağrıda bulunarak, "Schüssel'in Dışişleri Bakanı iken Helsinki'de onayladığı görüşü kamuoyunda savunmasını beklediğini" kaydetti. 



</TEXT>
</DOC>
