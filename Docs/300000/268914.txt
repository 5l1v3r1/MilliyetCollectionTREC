<DOC>
<DOCNO> 268914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/guncel/gun90.html </URL>
<DATE> 2004/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Kabuslar .. 

ShockHabercilerden ve SerinDuruşçulardan gelenler 
Dün gece rüyamızda... 
Vişne suyu olmuşuz, bütün deterjan reklamlarında oraya buraya dökülüp sonra da çıkarılmaya çalışılıp heder oluyoruz...Öss sistemi olmuşuz, geleceğimiz belli değil, durmadan değişip duruyoruz, kimseye de yaranamıyoruz..."Sex" olmuşuz, günde en az 7 milyon kere Google'da afişe ediliyoruz, en çok aranan kelimeyiz...Açık cep telefonu olmuşuz, tüm kazalar bizim üzerimize yıkılıyor...Plajda şezlong olmuşuz, millet üstümüze tuzlu tuzlu uzanıyor...İçinde "vücut, sevişmek, vb." sözler bulunmayan Teoman şarkısı olmuşuz, hayretle karşılanıyoruz...Silikon olmuşuz, o ünlü senin, bu ünlü benim, bir taraflarına monte edilip duruyoruz...Fenerbahçe Şükrü Saraçoğlu Stadı olmuşuz, birileri üzerimize büyü bozma bahanesiyle idrar döküyor...Yosma olmuşuz, kimse gerçek anlamımızı bilememiş, hep yanlış anlaşılmışız... TDK'ya göre Yosma Çok süslü giyinen ve modaya düşkün kadın... Ceza sahası çizgisi olmuşuz, aldığımız sorumluluğun ağırlığı altında eziliyoruz... Spacebar olmuşuz, klavyedeki diğer tuşlar bizimle boyumuz yüzünden dalga geçiyor...Mustafa Sandal esinlendiği bestenin nakarat kısmı olmuşuz, kendimizi üvey evlat gibi hissediyoruz...Seda Sayan'ın dudağı olmuşuz, dişler kapanmamıza izin vermiyor, mütemadiyen aralığız...Türkiye'nin bütçesi olmuşuz, bir tarafımız hep açıkta kalıyor... 

A benim kınalı kuzum, gece uykusuzum. Bu gece burası yanar, bunu ben yaparım. Kafama takarım, uzaktan bakarım... 
Neron 

Merak Kediyi Öldürdü .. 

ShockHabercilerden ve SerinDuruşçulardan gelenler 
Cinayet haberlerinde "yarı otomatik silahla vurularak öldürüldü" ifadesindeki silahın yarı otomatik veya tam otomatik veya birazcık otomatik olup olmamasının haber değeri nedir Haberciler, okuyucu veya izleyiciyi silahın otomatiklik durumu hakkında bilgilendirerek nasıl bir bilinç düzeyine eriştirmeyi amaçlamaktadırlar Bu ifadeden yola çıkarak söz konusu cinayet hakkında doyurucu bilgi edindiğini düşünecek olan ve olayı böylece daha etraflıca değerlendirebilecek kapasitedeki kişilerin tam sayısı Türkiye bazında kaçtır Fanta Light reklamında, 3 kalorilik enerjiyi harcamak için yapmamız gerekenin teneke kutuyu açmak olduğu neden açıklamalı örneklerle belirtilmektedir Bu 3 kalorilik Fanta Light enerjisini harcamanın başka bir yolu yok mudur Eğer yapmamız gereken buysa Fanta Light içildikten sonra bu enerjiyi harcamak için yeni bir Fanta Light mı açılmalıdır Kısır döngü müdür, nedir Orangina reklamında, ne yapacağını bile bilmeyen bir adama portakal veya Orangina kostümü giydirip onunla tilt oynamanın mantığı nedir Adama yazık değil midir Adam Orangina'ya benzemiş olsa bile, Orangina'yla tilt oynamanın anlamı nedir Tilt oynanan ve oradan oraya yuvarlanan Orangina'dan medet umulur mu Bu kadar eziyet edilen Orangina'yı kim, niye içmek istesin Reklamın geri kalanıyla tiltin ne alakası vardır Eğer amaç Orangina'yı çalkalayıp portakal parçacıklarını yakalamaksa, daha ilginç ve zararsız bir "Orangina çalkalama yöntemi" bulunamamış mıdır Tilt bugünlerde "trend" midir Hazırkart reklamındaki ufaklık Hazırkart satan adama önce "Amca" derken, Özgür Kız geldikten sonra neden "Abi" diye hitap etmektedir Ayrıca her şey iyi hoş giderken "Sedat Abi" ya da "Sedat Amca" reklamın sonunda niye çocuğa pislik yapmaktadır "Sedat Abi" sadist midir Neden soru işareti cümlenin sonundadır Soru işareti cümlenin başında olsa, cümle sonunda yapmamız gereken vurguyu baştan bilsek daha iyi olmaz mı Olmaz mı 

Yok Artık 
"Ortadoğu felsefesi bu..." b b b b 
</TEXT>
</DOC>
