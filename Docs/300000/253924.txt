<DOC>
<DOCNO> 253924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/sontur13.html </URL>
<DATE> 2004/07/08/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Hızlandırılmış trenlere "ücretsiz" binişler kaldırıldı... 
</HEADLINE>
<TEXT>

     Türkiye Cumhuriyeti Devlet Demiryolları TCDD , Ankara-İstanbul seferini yapan hızlandırılmış ekspreslerde, ''ücretsiz'' binişleri kaldırdı. 
     A.A muhabirinin aldığı bilgiye göre, Genel Müdürlük, güzergahtaki gar müdürlüklerine birer genelge göndererek, Ankara-İstanbul seferini yapan hızlandırılmış trenlerin statülerinin ''hızlı ekspres'' olarak belirlendiğini, bu nedenle hızlı ekspreslerde uygulanacak ücretsiz seyahat koşullarının yeniden düzenlendiğini bildirdi. 
     Genelgede, Terörle Mücadele Kanunu'nu ve diğer ilgili kanunlarla, terörle mücadele sırasında yaralanan veya sakatlanalar ile ölenlerin eşleri, çocukları ve ailelerine demiryollarında sağlanan ücretsiz binişlerin, hızlandırılmış trenlerde artık uygulanmayacağı belirtildi. 
     Genelgeyle, hızlandırılmış trenlere ücretsiz binişler tamamen kaldırılmış oldu. 
     TCDD'nin diğer trenlerinde ise söz konusu kişiler, ücretsiz binişlerden yararlanmaya devam edecekler. 
     
</TEXT>
</DOC>
