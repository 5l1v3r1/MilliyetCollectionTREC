<DOC>
<DOCNO> 272717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/17/son/sontur03.html </URL>
<DATE> 2004/09/17/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
İzmir'de 2 kişi silahla, 1 kişi de bıçakla yaralandı .. 
</HEADLINE>
<TEXT>

     İzmir'in Konak ve Karşıyaka ilçelerinde çıkan olaylarda, biri kadın 2 kişi silahla, 1 kişi de bıçakla yaralandı. 
     AA muhabirinin aldığı bilgiye göre Karşıyaka 1594 Sokak'ta, Osman Eminç 44 , bilinmeyen nedenle kardeşi R.M. 41 ile tartıştı. Kavgaya dönüşen olayda, ağabey Osman Eminç, kardeşi tarafından çeşitli yerlerinden bıçaklandı. 
     Ege Üniversitesi Tıp Fakültesi Hastanesi'ne kaldırılan Eminç'in sağlık durumunun ciddiyetini koruduğu, R.M'nin gözaltına alındığı bildirildi. 
     Konak'ta meydana gelen iki ayrı olayda biri kadın, 2 kişi silahla yaralandı. 
     Kadifekale 5559. ile 60. sokak kavşağında, Ebru Turhan 25 , silahlı saldırıya uğradı. Turhan, her iki ayağına isabet eden 4 mermiyle yaralandı. Yeşilyurt Atatürk Eğitim ve Araştırma Hastanesi'ne kaldırılan Ebru Turhan tedavi edildi. Turhan'ın hayati tehlikesinin bulunmadığı öğrenildi. Zanlı ise olaydan sonra kaçtı. 
     Konak İlçesi Karabağlar'da Ahmet Garip 30 , henüz bilinmeyen nedenle Yılmaz K. tarafından silahla başından yaralandı. 
     Merminin başını sıyırdığı belirlenen Ahmet Garip, Bozyaka SSK Hastanesi'nde tedavi altına alındı. Garip'in hayati tehlikesinin bulunmadığı belirlendi. 
     Kaçan zanlının yakalanmasına çalışılıyor. 
     
     BİR KİŞİNİN ÜZERİNDE 2 SİLAH ELE GEÇİRİLDİ 
     Konak İlçesi'nde, şüpheli görülen bir kişinin üzerinden 2 adet silah ele geçirildi. 
     Basmane semtinde devriye görevi yapan güvenlik güçleri, Gaziler Caddesi'nde durumundan şüphelendikleri bir kişiyi durdurdular. 
     Şüphelinin üzerinde yapılan aramada Ali Kılıç adına düzenlenmiş kimlik ile 2 tabanca, 2 şarjör ve 13 adet mermi bulundu. Şüpheli kişi gözaltına alındı. 
     Yapılan araştırmada, şüpheli kişinin üzerinden çıkan Ali Kılıç adına düzenlenmiş kimliğin sahte olduğu belirlendi. Gerçek isminin Daver G. olduğu kaydedilen kişinin, hırsızlık ve dolandırıcılıktan sabıkası bulunduğu ve hakkında 3 yıl 6 ay 10 gün kesinleşmiş hapis cezası olduğu da anlaşıldı. 
     
</TEXT>
</DOC>
