<DOC>
<DOCNO> 277195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sonspo03.html </URL>
<DATE> 2004/10/04/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Milan'ı Sheva uçurdu, Juve'den tek gol, Roma ve Inter'den düello 
</HEADLINE>
<TEXT>

     İtalya Serie A'da haftanın maçında Roma ve Inter 3-3 berabere kalırken, Milan'ı Ukraynalı golcüsü Shevchenko uçurdu, lider Juventus ise tek golle 3 puan aldı. 
     Başkent'te oynanan Roma-Inter randevusu gol düellosu şeklinde geçerken izleyenlerin nefesleri tutuldu. Roma Montella ile 9. dakikada 1-0 öne geçti, Inter bu gole ikinci yarının ilk on dakikasında Cambiasso, Veron ve Recoba ile bulduğu gollerle yanıt verince durum bir anda 3-1 oldu. 
     Roma 57. dakikada Totti'nin frikiğiyle farkı bire indirdi, son sözü ise Rossi 74'te söyledi. 
     
     Sheva şov 

     İtalya Ligi’nin son şampiyonu Milan, kötü başladığı sezona iyi devam ediyor... Geçen hafta Lazio’yu deplasmanda 2-1 mağlup eden Kırmızı - Siyahlı ekip, Şampiyonlar Ligi’ndeki Celtic galibiyetinden sonra, Reggina’yı 3-1 yendi. Maçın 11. dakikasında Shevchenko’yla öne geçen Milano temsilcisi, 59’da Franceschini’ye engel olamadı. Ancak 66’da Kaka, Milan’ı öne geçirdi, 90. dakikada Shevchenko skoru belirledi. 
     
     Juventus'tan tek gol 

     Yenilgisiz lider durumda bulunan Juventus da Udinese deplasmanından 3 puanla döndü. Siyah-Beyazlı ekibin golü Zalayeta’dan geldi. Ligin iddialı ekiplerinden Lazio da Atalanta deplasmanında 1-1 berabere kalarak 1 puana razı oldu. 
     Serie A'da diğer sonuçlar şöyle 
     

Cagliari 2 1 Brescia Chievo 2 1 Lecce Messina 4 1 Siena Palermo 1 0 Bologna Parma 0 0 Fiorentina Sampdoria 2 0 Livorno      

     
</TEXT>
</DOC>
