<DOC>
<DOCNO> 261236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sonyas08.html </URL>
<DATE> 2004/08/06/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Cameron Diaz Justin'i affetti 
</HEADLINE>
<TEXT>

     Türkiye son bir haftaya damgasını vuran seks skandalını konuşurken, Hollywood'un ünlü güzeli Cameron Diaz ve müzik dünyasının starı Justin Timberlake ilişkisi aldatma yüzünden 'direkten döndü'. 
     Cameron Diaz ile Justin Timberlake düğün hazırlıkları yaparken, İngiltere’de yayınlanan News of the World’ gazetesi bombayı patlattı. Gazete, Lucy Clarkson adındaki mankenin Justin Timberlake ile ilgili bir açıklamasını yayınladı. 
     Habere göre, Lucy Clarkson, geçen kış aylarında İngiltere turnesi sırasında genç şarkıcıyla ateşli aşk geceleri yaşamıştı. Cameron Diaz, bu habere çok büyük tepki gösterdi. 
     Ben Justin’i iyi tanıyorum. O böyle bir şey yapmaz. Yazılanlar, Londralı bir sürtüğün adını duyurup kendine menfaat sağlamak için ortaya attığı çirkin yalanlar’ diyerek sevgilisini savundu. 
     
     Ateşli gecelerin ayrıntıları... 

     Lucy Clarkson’un Justin Timberlake hakkında yaptığı açıklamanın doğruluk derecesini kestirmek güç. Lara Croft taklidiyle de adını duyuran Laura Clarkson, Justin Timberlake ile geçirdiği aşk gecelerini gazetenin muhabirine en ince ayrıntılarına varıncaya kadar anlatmış, hatta Justin’in sevişirken neler yaptığını sıralamıştı. 
     Cameron Diaz’ı en fazla kızdıran da bu ayrıntılı açıklamalar oldu. Ancak, Justin Timberlake’in arkadaşları, Lucy Clarkson’un sözünü ettiği gecelerde, ikisini birlikte görmediklerini belirttiler. 
     
     Bir aydır birlikte değiller 

     Cameron Diaz, Laura Clarkson’u mahkemeye vermeye hazırlanıyor. Ancak ortada bir gariplik olduğu da kesin. Çünkü Cameron’un sağlam dediği ilişkinin kahramanları, bir aydan beri birlikte görülmediler. 
     Cameron Diaz, arkadaşlarıyla buluşup eğlenirken Justin Timberlake ortalıkta görünmüyor. Anlaşılan, sevgililer bir süre ayrı kalıp ilişkinin geleceği konusunda karara varmak istiyorlar. 
     İngiliz mankenin açıklamalarına inanmasa da, Cameron Diaz’ın yüreğine şüphe tohumlarının ekildiği kesin. 
     
</TEXT>
</DOC>
