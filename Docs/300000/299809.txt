<DOC>
<DOCNO> 299809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/sondun40.html </URL>
<DATE> 2004/12/22/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Eski Türk politikacıya 240 saat çalışma cezası 
</HEADLINE>
<TEXT>

     Hollanda'nın Eindhoven kentinde, daha önce il genel meclisi üyeliği yapan eski Türk politikacı Nihal Doğan, çalıştığı bir vakıfta mali konularda usulsüzlükten suçlu bulunarak 240 saat çalışma ve suçun tekrarı halinde bir yıl hapis cezasına çarptırıldı. 
     Den Bosch Mahkemesi'nde görülen davada, Nihal Doğan, yazılı belgeler üzerinde tahrifat yapmaktan suçlu buldu. 
     Nihal Doğan, Eindhoven kentinde danışmanı olarak çalıştığı bir vakıfta, sahte belgelerle masraf göstererek para almak ve bir Türk'e de yine para karşılığı sahte kimlik düzenlenmesine yardımcı olmaktan, geçen yıl gözaltına alınmıştı. 
     Doğan, bir ay gözaltında kaldıktan sonra tutuksuz yargılanmak üzere serbest bırakılmıştı. 
     Nihal Doğan ile birlikte 3 kişi daha gözaltına alınmış, bunlardan ikisi hemen serbest bırakılırken, Doğan'ın sahte kimlik sağladığı öne sürülen kişiyse tutuklanmıştı. 41 yaşındaki tutuklu, cezaevinde intihar ederek yaşamına son vermişti. 
     Çeşitli kadın örgütlerinde ve Hollanda'da Türklere yönelik 80'li yıllarda yapılan Türkçe televizyon yayınlarında da görev alan Nihal Doğan, Sosyal Demokrat İşçi Partisi'nden önceki dönem Kuzey Brabant Vilayeti il genel meclisi üyeliğine seçilerek geçen yıl Mart ayına kadar bu görevde bulunmuştu. 
     
</TEXT>
</DOC>
