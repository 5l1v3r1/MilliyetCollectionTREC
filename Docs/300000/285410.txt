<DOC>
<DOCNO> 285410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/soneko18.html </URL>
<DATE> 2004/11/02/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Sıcak para yüzde 28 kazandırdı 
</HEADLINE>
<TEXT>

     Sıcak para son bir yılda dolar bazında yüzde 30'a yakın kazandırdı. Ekim 2003'te 1000 dolar bozdurarak 1 
     yıl vadeli Türk Lirası mevduata yatıranların birikimi, bu yılın ekim ayı sonunda 1281 dolara ulaştı. Son bir yılda dolardan TL'ye geçenler, dolar bazında yüzde 28 getiri sağladı. Döviz mevduatında kalanların getirisi ise yüzde 3.1 oldu. ANKA'nın yaptığı belirlemeye göre, son bir yılda sürekli olarak bir ay vadeyle çevrilen Türk Lirası mevduatta yüzde 22.2, üç ay vadeli mevduatta yüzde 22.8, altı ay vadeli mevduatta yüzde 22.7 getiri oluştu. Bir yıl vadeli mevduatın yıllık getirisi ise yüzde 27.3 düzeyinde oluştu. Döviz hesaplarından bir ay vadeli olanların son bir yıldaki getirisi yüzde 2.1, üç ay vadelilerin getirisi yüzde 2.4, altı ay vadelilerin getirisi yüzde 2.7, bir yıl vadeli hesapların getirisi ise yüzde 2.5 olarak gerçekleşti. 2003 yılının ekim ayı sonunda 1 milyon 478.9 bin lira olan dolar kuru, bu yıl 1 milyon 470.2 bin liraya indi. Doların TL karşılığı son bir yılda yüzde 0.6 düştü. 
     
     DÖVİZ BOZDURUP TL'YE GEÇENLER 
     Geçen yılın ekim ayında 1000 dolar bozdurarak elde ettikleri 1 milyar 478.9 milyon lirayı son bir yılda sürekli bir ay vadeli TL mevduatta değerlendirenler, bu parayı 1 milyar 806.5 milyon liraya çıkardı. Bunun dolar olarak karşılığı ise ekim sonunda 1229 dolar oldu. 
     1000 dolar bozdurularak elde edilen 1 milyar 478.9 
     milyon lira, üç ay vadeli mevduatta 1 milyar 815.9 milyon liraya, altı ay vadeli mevduatta 1 milyar 814.5 milyon liraya çıktı. Buna göre, 1000 dolar üç ay vadeli TL mevduatında 1235 dolara, altı ay vadeli mevduatta 1234 dolara ulaştı. 2003 yılının ekim ayında 1 milyar 478.9 milyon lira olan 1000 dolar, 1 yıl vadeli TL mevduatına yatırıldığında 1 milyar 882.7 milyon liraya çıktı. Ekim 2003'te 1000 dolar bozdurarak 1 yıl vadeli TL mevduata yatıranların birikimi, bu yılın ekim ayı sonunda 1281 dolara kadar yükseldi. 
     
     SICAK PARANIN GETİRİSİ YÜZDE 28 
     Son bir yıllık dönemde dolardan TL'ye geçerek parasını 1 yıl vadeli mevduatta değerlendirenler, dolar bazında yüzde 
     28.1'lik getiri sağladı. 
     Parasını 1 ay vadeli mevduatta tutanların dolar bazındaki getirisi yüzde 22.9, üç ay vadeli mevduatta tutanların getirisi yüzde 23.5, altı ay vadeli mevduatta tutanların getirisi ise yüzde 23.4 oldu. 
     
     DÖVİZDE KALANLAR 
     Tasarruflarını döviz mevduatında değerlendirenlerin dolarbazında elde ettiği getiri ise sınırlı düzeyde kaldı. 
     Ekim 2003'te 1000 dolara denk gelen 1 milyar 478.9 milyon lira, bir yıl boyunca bir ay vadeli döviz tevdiat hesabı olarak değerlendirildiğinde bu yılın ekim ayı sonunda 1027 dolara denk geldi. 
     Üç ay vadeli döviz hesabında tutulan 1000 dolar 1031 dolara, altı ay vadeli döviz hesabında tutulan 1000 dolar 1033 dolara yükseldi. 
     Ekim 2003'te 1000 dolarını 1 yıl vadeli döviz hesabında tutanların birikimi, bu yılın aynı ayında 1031 dolar düzeyinde oluştu. 
     Tasarruflarını dolar hesabında tutanların TL bazındaki getirileri vadelerine göre yüzde 2.1-2.5, dolar bazındaki getirileri ise yüzde 2.7-3.1 düzeyinde kaldı. 
     
</TEXT>
</DOC>
