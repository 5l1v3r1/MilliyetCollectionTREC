<DOC>
<DOCNO> 281060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/dunya/dun01.html </URL>
<DATE> 2004/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Guantanamo'da 'rap' işkencesi 
</HEADLINE>
<TEXT>


Amerikan askerlerinin El Kaide mahk mlarına rap dinleterek işkence yaptığı öne sürüldü 

SEMA EMİROĞLU New York 


ABD askerlerinin Irak'ta Ebu Gıreyb Cezaevi'nde tutulan mahk mlara işkence yaptığının geçtiğimiz mayıs ayında öğrenilmesinin ardından şimdi de Küba'daki Guantanamo Üssü'nde bulunan tutukluların, işkence boyutlarına varan "sert ve zorlayıcı" muameleye maruz kaldığı ortaya çıktı. New York Times gazetesinin dün manşetinden yayımladığı özel habere göre, "Camp Delta" adındaki cezaevinde tutulan ve işbirliği yapmayı reddeden esirlere düzenli olarak uygulanan prosedürlerin bazıları şöyle 
Esirler, üzerlerinde sadece iç çamaşırı kalacak biçimde soyulup zincire vuruluyor. İki büyük hoparlörden yüksek sesle çalınan rap ve rock müziği dinlemeye zorlanıyor. Klimanın ayarı, en yüksek dereceye yükseltiliyor.Esirler uykularından uyandırılıp sorgulanmak üzere "Gold Building" Altın Bina adlı binaya götürülüyor ardından farklı bir hücreye geri getiriliyor. Derin uykuya dalar dalmaz gardiyan tarafından yeniden uyandırılan esirler, tekrar sorgulamaya götürülüyor dönüşte yine farklı bir hücreye getiriliyor. Bu uygulama, bir gecede 4 - 5 kez tekrarlanıyor. 

</TEXT>
</DOC>
