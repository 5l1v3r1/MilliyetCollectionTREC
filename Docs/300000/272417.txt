<DOC>
<DOCNO> 272417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sontur10.html </URL>
<DATE> 2004/09/16/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Ayı saldırısı bu hale getirdi 
</HEADLINE>
<TEXT>

     Mustafa ŞAN ŞIRNAK, DHA 
ŞIRNAK'ın Beytüşşebap İlçesi'nde 34 yaşındaki çoban Vahit Akdoğan, ayı saldırısı sonucu ağır yaralandı. 
     Beytüşşebap İlçesi'ne 10 kilometre uzaklıkta koyunlarını otlatan Vahit Akdoğan ile iki arkadaşı silah sesi duyunca merak edip çevreyi aradı. Yerde ayı gören üç arkadaş, hayvanın vurularak öldürüldüğünü sandı. Ancak yaralı ayı, birden saldırıya geçti. Vahit Akdoğan, ayının pençelerinden ağır yaralı olarak zor kurtuldu. 
     Ayı ormanlık alana kaçarak kaybolurken Vahit Akdoğan, yanındaki arkadaşları tarafından önce Beytüşşebab Devlet, buradan da Şırnak Devlet Hastaneleri'ne kaldırıldı. Akdoğan'ın hayati tehlikesinin bulunduğu belirtildi. 
     Beytüşşebap ilçesi kırsal alanında yaralı olarak kaçan ayının başka kişileri zarar vermemesi için güvenlik güçlerine bilgi verildi. 
     
</TEXT>
</DOC>
