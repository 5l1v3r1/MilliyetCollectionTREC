<DOC>
<DOCNO> 285966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/yazar/asik.html </URL>
<DATE> 2004/11/04/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Schröeder'in biraderi 
</HEADLINE>
<TEXT>


Böyle kardeş dostlar başına mı diyelim, evlere şenlik mi Seçimi Alman Başbakanı Gerhard Schröeder'e bırakalım. Çünkü kardeş onun... 
Bu kardeşin adı Lothar Vosseler... Başbakan kardeşi olmasına rağmen, çoğunlukla işsiz gezen ve devlet yardımıyla ayakta duran biri... 57 yaşında, Başbakan'dan 3 yaş küçük... Schröeder'in babası savaşta ölünce annesi Vosseler'in babasıyla evlenmiş. Vosseler ve Schröeder, 10 yıl aynı evde kardeş kardeş büyümüş, sonra yolları ayrılmış. 
Mevzu nedir derseniz... Efendim genelde işsiz dolaşan Vosseler, şimdi yeni bir işe başlıyor... Gazeteci oluyor. Eşi görülmemiş bir gazete bu... K ğıt mendilin üzerine basılıyor. Okunduktan sonra ağız burun silinip atılıyor... 10 mendillik bir paketin fiyatı 0,95 euro 1 milyon 800 bin TL ... 
Bu yeni gazetenin mucidi Gerhard Buck, Vosseler'i başbakanlık uzmanı olarak kadroya almış. Mendilin, pardon gazetenin ilk 5 sayısında Vosseler, Schröeder'le birlikte fakir bir işçi evinde geçen çocukluk yıllarını anlatacak... Dizinin başlığı, "Başbakan - Maalesef Kardeşim - ve Ben"... Adı böyle ama Vosseler, yazılarında Başbakan'a zarar vermeyeceğini söylüyor. Almanya merakla bugün piyasaya çıkacak mendil gazeteyi bekliyor. Gazetenin 50 bin büfede satışa sunulacağını ekleyelim... 

İstanbul'da, vatandaşın çeşitli dertlerine çare aradığı 119 türbe varmış. 
Kim demiş "Bu hükümetin alternatifi yok" diye... 
Haldun Ertem 

Demokrat Amerika Dünyaya demokrasi dersi veren Amerika, birbirinden çok da farklı olmayan iki partiyle yönetiliyor. Başkanı halkın oyları değil, lobiler, yani sermaye grupları belirliyor. Bu sermaye grupları tabii ki başkan eliyle dünyayı k rlarını en yükseğe çıkaracak biçimde yönetiyor. Halklar, kendilerini kuzu kuzu sömürtmedikleri için dünya kan ve ateşe boğuluyor... Bu kanlı gerçeğe "kader" diyerek boyun mu eğeceğiz Yoksa onurlu davranıp itiraz mı edeceğiz İşte bütün sorun 

Boğaz'ın kaçakları Erol Aksoy'un Tarabya'daki ruhsatsız villasının saray büyüklüğüne ulaşıncaya kadar Boğaziçi İmar Müdürlüğü'nün gözünden nasıl kaçtığını sormuştuk dün... 
İçişleri Bakanı Abdülkadir Aksu'nun bir soru önergesine verdiği cevap geçti elimize. Diyor ki Aksu 
- 1994 yılından bu yana Boğaz'da 1135 bina hakkında yıkım kararı verilmiş, ancak 109 karar yerine getirilebilmiştir... 
Sebep "Boğaziçi İmar Müdürlüğü'nün mevcut eleman sayısının azlığı ve eldeki ekipmanın yeterli olmadığı..." 
Yani Ensesi kalına devletin gücü yetmiyor. 

ABD başkanlık seçimlerinde, Bush yine kazanmış Demek ki doğru yönetici seçmesini beceremeyen tek ülke biz değilmişiz. 
Arif Ayhan 

Van Gogh olayı Avrupa, İslam'dan korkuyor. Çünkü son yıllarda birbiri ardına düzenlenen terör olaylarının altına "İslam" imzası atılıyor. 
Siz istediğiniz kadar teröristlerin marjinal gruplar olduğunu haykırın. Avrupa'da sokaktaki adamın ince eleyip sık dokumasını bekleyemezsiniz... O adam İslam ile terörü özdeşleştiriyor... 
Ve tabii ki altında İslam imzası bulunan her şiddet olayı, Avrupa'daki tedirginliği biraz daha artırıyor. 
İslamı sorgulayan "Teslimiyet" filminin yönetmeni Theo van Gogh'un, bir Faslı tarafından öldürülmesi Hollanda ve Avrupa'da bu zincire eklenen bir halka oldu. İslam'a olumsuz bakışı bileyleyen bir talihsiz olay... 
Belli ki, Avrupa'da İslamı eleştiren kişi ve çevrelerle Müslümanlar arasındaki sürtüşme bundan sonra azalmayacak, artacaktır. 
Bu gidişe karşı biz ne yapalım 
Başbakan'ın yaptığının tersini... 
Başbakan, AB ile ilişkilerde sürekli Türkiye'nin İslam kimliğini öne çıkartıyor... Bunun karşı tarafı iknada etkili olacağını düşünüyor. Türkiye'nin AB ile İslam dünyası arasında köprü olacağını vurguluyor. 
Yetmiyor... İşi hafif tehdide götürüyor... 10 Ekim'de Boğaziçi Mezunlar Derneği'nde yaptığı konuşmada, Türkiye'nin AB'ye alınmamasının medeniyetler çatışmasına yol açabileceğini ima ediyor. 
CHP Milletvekili Onur Öymen, Avrupa'da bu yüzden "Siz İslamın temsilcisi misiniz Siz halifelik misiniz " gibi sorulara muhatap olduklarını söylüyor ve çok doğru bir uyarı yapıyor 
- Vurgulanması gereken, Avrupa ile ayrıldığımız değil, ortak olduğumuz yanlardır... 
Vurgulanması gereken, laik sistemimiz ve onu korumaya olan inancımızdır. 
İslamcı makyajını koyulaştırarak daha sempatik görünmeyeceğimizi anlamalıyız. 



</TEXT>
</DOC>
