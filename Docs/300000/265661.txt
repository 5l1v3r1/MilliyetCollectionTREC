<DOC>
<DOCNO> 265661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sondun33.html </URL>
<DATE> 2004/08/23/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
ABD'li askeri yetkili Irak'ta direnişi kırmak 10 yıl alabilir... 
</HEADLINE>
<TEXT>

     Amerikan donanmasına bağlı tehditler merkezinin başında bulunan askeri yetkili Randolph Gangle, Irak'ta direnişi kırmanın 10 yıl alabileceğini söyledi. 
     USA Today gazetesinin haberinde, Irak'ta egemenliğin devrinden bu yana her gün düzenlenen saldırıların sayısında pek bir değişiklik olmadığı belirtildi. 
     Habere göre, Amerikalı askeri yetkili Gangle, ABD'nin Irak'taki varlığını 10 yıl daha sürdürmek zorunda kalabileceğini kaydetti. 
     Gangle'a göre daha iyimser olan Donanma istihbarat görevlisi Albay Dusty Rhoades ise ''Şu anki çizgimizi bir yıl daha koruyabilirsek, direniş kendiliğinden biter. Amerikan ordusu halen askeri alanda bir başarısızlık riski taşımıyor, ancak zaferi sadece Irak iktidarı kazanabilir'' görüşünü savundu. 
     USA Today de, ABD Savunma Bakanlığı Pentagon yetkililerinin egemenliğin 28 Haziran'da Iraklılara devrinden sonra saldırılarda azalma beklediklerini, ancak Haziran ayında 1521 saldırı düzenlendiğini, bu sayının Temmuz'da 1415 olarak kayıtlara geçtiğini duyurdu. 
     
</TEXT>
</DOC>
