<DOC>
<DOCNO> 294584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/son/sontur55.html </URL>
<DATE> 2004/12/03/ </DATE>
<TIME> 20.40 </TIME>
<AUTHOR>  </AUTHOR>
<HEADLINE>
Hırsız zanlısı cezaevine görütürülürken kaçırıldı... 
</HEADLINE>
<TEXT>

     Sakarya'nın Karasu İlçesi'nde hırsızlık yaptığı gerekçesiyle tutuklanan bir kadın, cezaevine götürülürken Adapazarı'nda yakınları tarafından polis minibüsünden indirilerek kaçırıldı. 
     Karasu İlçesi'nde bir işyerinde hırsızlık yaparken suçüstü yakalanan Sultan Akbaş 41 ile yeğeni E.A. 16 , Emniyet Müdürlüğü'ndeki sorgulamanın ardından adliyeye sevk edildi. 
     Sultan Akbaş, çıkarıldığı mahkemece tutuklanırken, E.A. serbest bırakıldı. 
     Sultan Akbaş'ı İzmit Cezaevi'ne götüren polis ekibi, E.A'yı da Adapazarı'ndaki ailesine teslim etmek amacıyla Sedat Kirtepe Caddesi'nde durdu. Bu sırada, 7-8 kişilik bir grup, polis aracının etrafını sararak, Sultan Akbaş'ı dışarı çıkardı. Görevli polislerin havaya açtığı uyarı ateşine rağmen dağılmayan grup, Sultan Akbaş'ı da yanlarına alarak 2 ayrı otomobille kaçtı. 
     Akbaş ile kendisini kaçıran kişilerin yakalanması için geniş çaplı operasyon başlatıldı. 
     
</TEXT>
</DOC>
