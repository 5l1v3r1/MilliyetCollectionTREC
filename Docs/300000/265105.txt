<DOC>
<DOCNO> 265105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/20/son/sontur44.html </URL>
<DATE> 2004/08/20/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Cenazeler karıştı .. 
</HEADLINE>
<TEXT>

     Mersin Üniversitesi ME.Ü Tıp Fakültesi Hastanesi'nde aynı gün kanserden ölen iki hastanın cenazesinin karıştığı anlaşıldı. 
     Alınan bilgiye göre, ME.Ü Tıp Fakültesi Hastanesi Onkoloji Servisi'nde tedavi gören Hayri Yılmaz 57 ile Erol Tapan 68 , aynı gün yaşamlarını yitirdi. 
     Bünyamin Yılmaz'ın, ölen hastalardan babası Hayri Yılmaz'ın yerine Erol Tapan'ın cenazesinin kendilerine teslim edildiğini fark etmesi üzerine yanlışlık yapıldığı ortaya çıktı. 
     Yılmaz'ın durumu hastane yetkililerine bildirmesi üzerine defnedilmek üzere Aksaray'a götürülen Hayri Yılmaz'ın cenazesi, ailesine teslim edilebilmesi için tekrar Mersin'e getirildi. 
     ME.Ü Tıp Fakültesi Başhekimi Prof. Dr. Esat Yılgör, yanlışlığın, ölen hasta yakınından kaynaklandığının belirlendiğini söyledi. 
     Kemoterapi gören hastaların saçlarının dökülerek zayıfladıkları için cenazelerin karışmış olabileceğini belirten Yılgör, ''28 yıllık meslek hayatımda ilk kez böyle bir olayla karşılaşıyorum. Metin Katık isimli kişi, isim yazmasına karşın Erol Tapan'ın cesedinin kayınbabasına ait olduğunu ısrar edince görevliler teslim etmek zorunda kalmış'' dedi. 
     
</TEXT>
</DOC>
