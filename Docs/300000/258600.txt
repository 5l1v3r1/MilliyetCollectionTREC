<DOC>
<DOCNO> 258600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sontur41.html </URL>
<DATE> 2004/07/27/ </DATE>
<TIME> 21.39 </TIME>
<AUTHOR>  </AUTHOR>
<HEADLINE>
AK Parti milletvekili Yılmaz yarın Kütahya'da toprağa verilecek 
</HEADLINE>
<TEXT>

     Ankara'da vefat eden AK Parti Kütahya Milletvekili Halil İbrahim Yılmaz'ın cenazesi, yarın Kütahya'da toprağa verilecek. 
     Yılmaz'ın naaşının, Kütahya Merkez Ulucami'de öğle namazını takiben kılınacak cenaze namazdan sonra, doğduğu köy olan Dumlupınar'da defnedileceği bildirildi. 
     AK Parti Kütahya Merkez İlçe Teşkilatı Başkanı Mehmet Savurgan, Yılmaz'ın ölümü üzerine il başkanlığında düzenlediği basın toplantısında, Halil İbrahim Yılmaz'ın 15 gün önce açık kalp ameliyatı olduğunu ve Ankara'daki evinde dinlendiğini hatırlattı. Savurgan şunları kaydetti 
     ''Milletvekilimizin acı haberini öğrenmiş durumdayız. Kütahyamız insanını düşünen, canla başla çalışan değerli bir insanımızı kaybetmiş bulunuyoruz. Yüreği sevgi dolu, Kütahya sevdalısı milletvekilimizi unutmayacağız'' Savurgan, Yılmaz'ın Kütahya'ya getirdiği hizmetlerin ve yaptığı eserlerin, onu yaşatacağını söyledi. 
     Yılmaz'ın cenaze namazının, daha önce merkez Kütahya Merkez Alo Paşa Camii'nde kılınacağı bildirilmişti. 
     
</TEXT>
</DOC>
