<DOC>
<DOCNO> 265759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/23/son/sonspo24.html </URL>
<DATE> 2004/08/23/ </DATE>
<TIME> 23.21 </TIME>
<AUTHOR>  </AUTHOR>
<HEADLINE>
Elvan ''Ben de Olimpiyat şampiyonu olmak isterdim ama gidemedim'' 
</HEADLINE>
<TEXT>

     28. Yaz Olimpiyat Oyunları atletizm bayanlar 5 bin metrede hayal kırıklığı yaratan Elvan Abeylegesse, yarış sonrası yaptığı açıklamada, ''Ben de Olimpiyat Şampiyonu olmak isterdim ama gidemedim'' dedi. 
     Antrenör Ertan Hatipoğlu ise Olimpiyat Şampiyonluğunu çok istediklerini ama bunu başaramadıklarını belirterek, ''Elvan'ın hiçbir suçu yok. Demek ki hatayı ben yaptım. Tek suçlu benim'' diye konuştu. 
     Hatipoğlu, herkesten özür dilediklerini ifade ederek, şöyle konuştu 
     ''3 bin metreden sonra Elvan gereken çıkışı yaptı. Ancak yarışı istediği tempoda tamamlayamadı. Elvan'ın hiçbir olumsuz durumu yok. Kendisi verilen taktiğe göre koştu, ancak başaramadı. Elvan, yarış içinde özellikle Etiyopyalı rakipleriyle ilgili herhangi bir sorun veya sıkıntı yaşamadı.'' Hatipoğlu, Elvan'ın bu moralle yarın yapılacak 1500 metre elemelerinde koşmasının çok zor olduğunu da sözlerine ekledi. 
     
</TEXT>
</DOC>
