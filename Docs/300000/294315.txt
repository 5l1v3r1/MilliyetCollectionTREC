<DOC>
<DOCNO> 294315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/03/magazin/yazdud.html </URL>
<DATE> 2004/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ella'da her telden 
</HEADLINE>
<TEXT>


Sicilya'da Etna h l faaliyette, 'G.O.R.A.'ya mutlaka gidin, 'Büyük İskender' değil küçük iskender, Seda'nın dönüşü... 


Efendim, cumadan hazırlanan cumartesi günkü köşeme son anda ilan gelince 'adamım' diye takıldığım sayfa sekreteri Fethi Özalp'i gazete içinde odunla kovaladım. Ama kaba kuvvet de işe yaramadı, yazı kuşa döndü. PAZAR POSTASI erken basıldığı için onda da yer veremediğim zavallı Etna bugüne sarktı. Size açıklayayım istedim. Neyse, Sicilya seyahati benim için büyük yorgunluk oldu. Asker gibi saat 06.30'da kalk, kötü bir kahvaltının ardından koştura koştura tarih gör. Gezmek güzel tabii ama siz olmasanız öyle zırt pırt her yere gitmek için çabalamam doğrusu. Sırtımda kamera, elimde teyp dolaşmak yerine bol bol uyur, tatilin keyfini çıkarırım. Elbette beni mecbur eden yok ama size olan sevgim ve sorumluluğum ağır basıyor. Neyse, duygu sömürüsünü bir kenara bırakayım. Bir sabah Yıldırım Mayruk , ben, Barbi Barbaros Şansal , Güler Kömürcü, Sibel Pensoy, 10 kişilik Yeşil Elma grubu uyku mahmurluğundan kurtulmadan yollara döküldük yine. O günkü ilk durak, Etna Yanardağı ve çevresiydi. Sicilya'nın doğusunda bulunan ve h l aktif olan Avrupa'nın en büyük yanardağı Etna, 3.345 metre yüksekliğinde. Etna'nın ilkçağdaki en ünlü püskürmesi İ.Ö. 396'da gerçekleşmiş ve bu püskürme Kartaca ordularının Catania'ya girmesini engellemiş. 1381'deki püskürmede lavlar denize kadar ulaşmış. 1928'deki püskürmede ise lavlar Etna'nın eteklerinden geçen bir demiryolunu kapatmış. 1971'de ise birçok yerleşim bölgesini tehdit eden püskürme bağ ve bahçelere zarar vermiş. Etna yukarıdan aşağıya, her biri ayrı bitki örtüsü taşıyan üç ekolojik bölüme ayrılıyor. 915 metrenin altında olan kesimde bağlar, zeytinlikler, turunçgil ve meyve bahçeleri var. Tabii başta Catania olmak üzere yoğun nüfuslu yerleşimler de aynı bölümde. Yükseklik arttıkça yerleşim azalıyor. 915 metrenin üstünde dağ gittikçe dikleşiyor. Kestane, kayın, meşe ve çam ormanları bulunuyor. Bir efsaneye göre Etna, Hephaistos'un demir atölyesiymiş. Bu atölyede Zeus'un şimşekleri ve asası, Herkül'ün altın miğferi, Aşil'in ünlü savaş zırhı ve kalkanı gibi malzemeler üretilmiş. Bir başka efsane de Typhon adlı bir canavarın, Zeus tarafından Etna'ya hapsedildiğini ve canavarın hareket ettikçe dünyanın sarsılarak dağın püskürdüğünü anlatıyor. Palermo-Etna arası 3 saatlik bir yol. Tepeye asansörle çıkıyorsunuz. Zirveye ise mekikler var. 80 milyon lira karşılığında çıkıp batıya doğru h l akan lavları görüyorsunuz. Biraz cesaret işi tabii. Ormancılık ve arıcılığıyla ünlenen Etna'da çıkan balın lezzeti, dünyaca ünlü. Etna'nın girişinde, kalınacak iki büyük otel var. Holiday ve Pallaca. Şimdi gelelim İstanbul'da yaşadıklarımıza. 

'G.O.R.A.'ya alkış 

Efendim, Sicilya'da olmam nedeniyle sinema dünyasından uzak kaldım. Hem de izlenecek o kadar kaliteli film varken. Koparılan onca fırtınaya rağmen 'Büyük İskender'i dostlarımın çoğu beğenmemiş. Yakın arkadaşlarım İpek Tuzcuoğlu, Hakan Yangın ve Ali Sayar "Üç saatlik zaman kaybı" dediler. Hürriyet Gazetesi'nin Pazar Keyfi adlı ekinde "Kafası karışık bir film. Ne demek istediği, nereye koştuğu tam olarak anlaşılmıyor. Kopukluklarla dolu ve iyi kurgulanmamış, takip etmeniz zor" gibi ifadeler kullanılmış. The New York Times, The Los Angeles Times ve Rolling Stones'un ünlü sinema yazarları da "Büyük İskender kötü bir performans gösteren, karmaşık bir film" diye eleştirmiş. Zaten yönetmeni Oliver Stone 'Gece Yarısı Ekspresi' ile Türk düşmanı olduğunu yeterince gösterdiği, ben de bu yüzden kendisine gıcık olduğum için filmi protesto etmiştim. Stone efendi Türkler aleyhine film yapsın, sonra da bizim sırtımızdan para kazansın. Yok öyle yağma. Bence siz de gitmeyin. Sicilya'dan döner dönmez, şu günlerde çok gündemde olan 'G.O.R.A.'dan başladım. Bir zamanlar en sevdiğim viski markası olan JB'nin sponsorluğunda BKM'deki Beşiktaş Kültür Merkezi 21.30 seansına genç arkadaşım sevgili Murat Özalp ile gittim. Hemen belirteyim, 'G.O.R.A.'ya gülmeye programlı olarak gitmedim. Filmin kahramanlarından Robot 216'yı canlandıran Ozan Güven'e bu tarz espriler filmde çok yapılıyor da. Ben, bu film Türk Sineması'na nasıl bir katkıda bulunmuş diye seyrettim. Helal olsun Cem Yılmaz, yolunda devam et. Eline sağlık Ömer Faruk Sorak. Güçlü oyunculuğundan dolayı alnından öperim Ozan Güven. Filme emeği geçen herkesi kutluyorum.Cem Yılmaz, bence beş sene sonra bu beyniyle dünya sinemasına açılır, ödül de alır. Yani sevgili Hülya Avşar'ın dediği gibi 'sabun köpüğü bir film' değil. BKM'nin ortaklarından sevgili Necati Akpınar ve Yılmaz Erdoğan İyi ki taşın altına elinizi soktunuz. Verdiğiniz 5 milyon doların size döneceğini sanıyorum. Efendim, iki güzel insan Ayfer Toprak ve Cengiz Karavan'ın işletmesini yaptığı Ella'daydım hafta sonunda. Sevdiğim dostlarım İpek Tuzcuoğlu ve WMC Group Ajans Medya Reklamcılık ve İletişim Başkanı olan erkek arkadaşı Hakan Yangın ile birlikteydik. Ama evime yakın olduğu için erken gidip Ella'da Ayfer ve Cengiz ile sohbet ettim. Mönüdeki fiyatlara çok dikkat etmişler. Aynı ayardaki restoranlara oranla yüzde 15 daha ucuz. Mutfak Akdeniz ve İtalyan. Restoranda 120 kişiye aynı anda yemek yedirebiliyorlar. Özel bayii toplantıları ve düğün davetlerinde ise yemekli kapasiteleri 250-300 kişiye ulaşabiliyor. Club bölümünün kapasitesi ise 800-900 kişiye kokteyl verebilecek düzeyde. Ayfer ve Cengiz'e "Bu Ella fikri nereden aklınıza geldi " diye sordum. Buraya konuk olarak gelmişler bir gün. Patron, Cengiz'in yakın arkadaşıymış. İşletme ortaklığı teklif edince bir ay düşündükten sonra karar vermişler. Belki biliyorsunuz, Ayfer ile Cengiz'in çok seviyeli bir arkadaşlığı var. Ama onlar bunu kendi içlerinde yaşamak ve medyaya malzeme olmak istemiyorlar. O nedenle Ayfer, Cengiz'in gece hayatında olmasını istememiş önceleri. Teklif ikisine birden gelince cazip olmuş. Ayfer, aynı zamanda Toprak Holding Yönetim Kurulu Üyesi, Türkiye İş Kadınları Derneği Başkan Yardımcısı. Ayrıca sanat galerisi var. Üstelik Lösemili Çocuklar Vakfı, Polis Vakfı Yönetim Kurulu Üyesi de. Bir de oğluna çok düşkün olduğunu bildiğim için hepsine birden nasıl vakit ayırdığını sordum. Tipik bir Kova burcu kadını olan Ayfer Toprak "Valla Şenaycığım, çok programlıyım, her iş kolunda o konunun uzmanı olan yardımcılarım var. Birlikten kuvvet doğuyor. Yurt içi ve dışında iyi yemek yemeyi, gezmeyi, iyi müzik dinleyip seçkin yerlerde eğlenmeyi çok sevdiğim için deneyimliyim. O nedenle sektörde yabancılık çekmedim" dedi. 

Müzik dolu geceler 

SAyfer ve Cengiz aralarında çok güzel bir iş bölümü yapmışlar. Geçtiğimiz cumartesi gecesinden itibaren Ella'da müzik dolu geceler başladı. Çarşamba geceleri Grek müzik var. Cumartesi geceleri için, Çırağan Sarayı'daki Q Jazz Club'dan tanınan Barbaros adlı yakışıklı delikanlıyı başlattılar. Diğer gecelerde de 1980'lerden günümüze kadar 'hit' olmuş İtalyanca, Fransızca ve Türkçe şarkılar çalınıyor. Cengiz "Ella'da istediğimiz kaliteyi kısa sürede yakaladık" dedi. Müdavimleri arasında sanat, sosyete ve iş dünyasından çok ünlü isimler var. Ella'nın telefon numarası 0212 277 01 94. Ekranların kraliçesi Seda Sayan pazartesi sabah programlarına yeniden başladı, malum. Hayırlı olsun. Bazı meslektaşlarım Seda'nın rahmetli babası Dursun Gürsaçer ve annesi Ayşe Ak'ın küs olduğunu yazdı. Bazı televizyonların ana haber programlarında bile böyle söylendi. İşin doğrusunu benden öğrenin Ayşe Teyze ve rahmetli Dursun Bey, bir hafta önce görüşmüşlerdi. Hatta Dursun Bey, Aysel Teyze'ye çok şık gümüş bir ayna ve tarak hediye etmiş. Yani küslük filan yok. Efendim, günde yaklaşık 10 gazete ve 15 köşe yazarı okuyorum. Aralarında Bekir Coşkun başta olmak üzere çok beğendiğim ve kendime örnek aldığım, hayran olduğum ünlü isimler var. Bunlardan biri de Hürriyet Gazetesi Genel Yayın Yönetmeni Ertuğrul Özkök. Sayın Özkök, 24 Kasım Çarşamba tarihli köşe yazısında 'Hybrid' ürün ve markalar döneminin başladığını ifade etmiş. Giyimde, arabada, kokuda, kısacası hayatımızda yeri olan pek çok şeyde, hatta gazetelerde bile geçerli olduğunu belirtmiş bu akımın. 'Hybridi de şöyle özetlemiş "Hem popüler, hem ciddi Hem renkli, hem prestijli Hem siyasi, hem hayatın her alanını kapsayan Hem ağırbaşlı, hem hercai Hem statükocu, hem alabildiğine yenilikçi. Yeni çağın başarı kimyası bu". Bence sanki POSTA'yı tarif etmiş. Haksız mıyım Yine sevinçleriniz okyanuslar, üzüntüleriniz ise kum tanesi kadar olsun. Hoş kalın, efendim. 




</TEXT>
</DOC>
