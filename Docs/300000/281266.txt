<DOC>
<DOCNO> 281266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/sonspo10.html </URL>
<DATE> 2004/10/18/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Kaleyi bulan şutlarda Fransızlar, Fenerbahçe'den 15-10 önde... 
</HEADLINE>
<TEXT>

     Fenerbahçe'nin ve Olympique Lyon'un, Avrupa Şampiyonlar Ligi'nde iki maç sonundaki ortalama istatistikleri birbirine yakın. 
     İki ekipte, yaptıkları iki maç sonunda topa sahip olmada yüzde 52 ortalama tutturdu. 
     Fransız temsilcisi kaleyi bulan şutlarda Fenerbahçe'yi 15-10'la geçerken, iki ekip de 4'er kez ofsayt pozisyonuna düştü. İki maçta Fenerbahçe 13, Olympique Lyon 11 korner atışı kullandı. 
     Sarı-lacivertliler rakip filelere attığı 3 gole karşılık kalesinde 6 gol gördü. Olympique Lyon attığı 4 gole 3 golle karşılık gördü. 
     Fransız ekip ilk maçında Manchester United ile kendi sahasında 2-2 berabere kalıp, AC Sparta Prag deplasmanından 2-1 galip ayrıldı. Fenerbahçe ise kendi sahasındaki ilk maçta AC Sparta Prag'ı 1-0 yenip, Manchester United deplasmanında 6-2 yenilmekten kurtulamadı. 
     Fenerbahçe'nin 3 golü Van Hooijdonk, Nobre ve Tuncay'dan, Olympique Lyon'un 4 golü Cris, Frau, Essien ve Wiltord'dan geldi. 
     
     2 MAÇTAKİ KADROLAR 
     AC Sparta Prag maçına Rüştü, Deniz, Luciano, Servet, Ümit, Serhat, Aurelio, Fabiano, Tuncay, Alex ve Van Hooijdonk 11'i ile çıkan Fenerbahçe'nin, Manchester United maçındaki 11'inde zorunlu değişiklikler oldu. 
     AC Sparta Prag maçında kırmızı kart gören Servet cezalı olduğu için Manchester'deki zorlu maçta yer alamadı. 
     Teknik direktör Daum bu maçta Servet'in yerine savunmada Ümit'e görev verirken, bu sezon ilk kez bir maçta 11'e dahil ettiği Fatih'i de defansın solunda görevlendirdi. Daum, orta alanın sağında ilk maçta yer alan Serhat'ın yerine Serkan'ı tercih etti. AC Sparta Prag maçının 11'inde yer alan Fabiano da kendisini Manchester'da yedekler arasında buldu. Alman çalıştırıcı Çek rakibiyle yapılan maçta yedekler arasında yer verdiği Nobre'ye Manchester'da 11'de şans tanıdı. 
     Sarı-lacivertliler Manchester United maçına Rüştü, Deniz, Luciano, Ümit, Fatih, Serkan, Aurelio, Nobre, Tuncay, Alex ve Van Hooijdonk 11'i ile çıktı. 
     
     OLYMPIQUE LYON CEPHESİ 
     Olympique Lyon Teknik Direktörü Paul Le Guen, takımını Manchester United maçında Coupet, Reveillere, Cris, Caçapa, Abidal, Essien, Juninho, Wiltord, Malouda, Govou ve Frau'dan kurulu 11 ile sahaya sürdü. 
     Bu maçta Manchester United karşısında 2-0 öne geçen Fransızlar, daha sonra yedikleri gollerle beraberliğe razı olmuştu. 
     Le Guen, AC Sparta Prag maçında ise savunma kurgusunda Abidal'ın yerine sol tarafta Berthod'a yer verdi. 
     Juninho'yu defans 4'lüsünün önünde görevlendiren Le Guen, deplasmandaki maçta Govou'yu forvette tek oynattı. 
     Manchester United maçında kadroda yer alan Frau, bu kez şans bulamazken teknik direktör Le Guen orta alanı kalabalık tutarak AC Sparta Prag maçında Diarra'ya da şans tanıdı. 
     Olympique Lyon'un AC Sparta Prag maçındaki 11'i Coupe, Reveillere, Cris, Caçapa, Berthod, Juninho, Wiltord, Essien, Diarra, Malouda ve Govou'dan oluştu. 
     Olympique Lyon'un Fransa Ligi'ndeki son maçında sakatlanan Berthod Fenerbahçe maçında forma giyemeyecek. 
     
</TEXT>
</DOC>
