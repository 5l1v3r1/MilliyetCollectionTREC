<DOC>
<DOCNO> 251632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/sondun40.html </URL>
<DATE> 2004/06/29/ </DATE>
<TIME> 23.26 </TIME>
<AUTHOR>  </AUTHOR>
<HEADLINE>
ABD, 4 Temmuz tatilinde güvenlik önlemlerini artıracak 
</HEADLINE>
<TEXT>

     ABD'de, 4 Temmuz tatilinde güvenliğin artırılacağı bildirildi. 
     İç Güvenlik Bakan Yardımcısı Asa Hutchinson, Amerikalıların Bağımsızlık Günü kutlamaları sırasında güvenliğin artırılmasına hazır olmaları gerektiğini söyledi. 
     Hutchinson, gazetecilere yaptığı açıklamada, alarm seviyesini yükseltmelerini gerektirecek belli bir istihbarat olmadığını, sadece Bağımsızlık Günü'nde koruyucu tedbirleri artıracaklarını belirtti. 
     ABD'nin, Başkan George Bush'un NATO zirvesinden sonra uçağının kalkmasından saatler önce Türk Hava Yolları uçağında meydana gelen patlamadan kaygı duyduğunu ifade eden Hutchinson, ''Bu, özellikle önemli siyasi toplantıların yapıldığı yerlerde olmak üzere, dünya çapında kaygıyı artırdı'' dedi. 
     
</TEXT>
</DOC>
