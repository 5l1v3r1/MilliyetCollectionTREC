<DOC>
<DOCNO> 289409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/guncel/gun90.html </URL>
<DATE> 2004/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Mickey Mouse hakkında ilginç bilgiler... 

Amerika'da her başkanlık seçiminde Mickey Mouse'a 1500 - 2500 arası oy atılıyor... 
Walt Disney yarattığı karaktere ilk önce Mortimer Mouse adını koymuş fakat eşinin ısrarı ile daha sonra "Mickey" olarak değiştirmiş... 
Normandiya Çıkarması'nın parolası "Mickey Mouse" 
İlk çizgi filmlerinde Mickey'i, Walt Disney seslendirmiştir... 
Mickey bütün çizgi filmlerinde ne tarafa dönük olursa olsun, kulaklarını hep önden görürsünüz, Mickey'in kulakları asla profilden görünmez... 

Mickey Mouse'u tanıdığım tüm kadınlardan daha çok sevdim... 
Walt Disney 
Not Yarın Mickey Mouse'un doğum günü 76 yaşına basıyor 

Empoze bize gelmez 

Yazık oldu Türk Titanic'i G.O.R.A., batmasa da karaya oturdu gibi görünüyor... 
Filmle ilgili eleştiriler genelde olumsuz. Film teknik açıdan umut veriyor ama senaryo daha doğrusu Cem Yılmaz ve esprileri, umulanı vermiyor... Hiç de "10 gün sinemalarda yer yok" gibi bir durum söz konusu değil isteyen herhangi bir seansa rahatlıkla bilet bulabiliyor... Eleştirilerin 90'ı olumsuz fakat nedense eleştirmenler arasında "Cem Yılmaz'ı kırmadan hafifçe geçirelim " havası hakim. Kimse Cem Yılmaz'a destek olmak zorunda değil ki, adam zaten kendini kanıtlamış... Herkes bu filmi eleştirme, beğenmeme hakkına sahip ve bu da suç değil. Çünkü, o kadar çok reklamı yapıldı, o kadar "garanti" verildi ki, müthiş bir beklenti içerisine girdi insanlar. Kendi deyimleriyle "çıtayı yükseğe koyduktan" sonra parayı verip o çıtanın yüksekliğini test etmeye gelen insanlara "çıtamız düşmek üzere, biraz tutar mısınız " diyemezsiniz. Keşke daha mütevazı olunsaydı, cuma günü Cem Yılmaz'lı ekip Atv'de, Cem Yılmaz'sız ekip Star'da, ertesi gün Cem Yılmaz'lı ekip yine Atv'de, diğerleri yine başka başka yerlerde... Baymamak lazım, Asmalı Konak'ın filminde ve Vizontele Tuuba'da yapılan hata bu defa da G.O.R.A.'da yaptı. Yahu bırakın insanları, seveceklerse kendileri sevsinler, ne o öyle her kanaldan empoze... Buyurun size empoze... 

IMDB The Internet Movie Database 16.11.2004 tarihi itibarıyla Cem Yılmaz'lı filmlerin 10 üzerinden puanları... 
1 Vizontele 7.8 
2 Her Şey Çok Güzel Olacak 7.6 
3 G.O.R.A. 7.4 

Türk gençleri arasında dönem dönem moda olmuş saç şekilleri Top5 

1 Memoli tipi iyice yalanmış vıcık saç modeli... 
2 Serpil Çakmaklı ve ayçiçeği tokası ile yapmış olduğu bir nevi efsaneleşmiş dolma modeli... 
3 Hülya Avşar'ın 80 rock'çılarından arak aslan yelesi modeli... 
4 Emrah'ın kaşlarıyla uyumu muhteşem olarak nitelendirilebilecek önden 3 cm kakül, arkadan 1.5 cm yele kalacak şekilde ayarlanması gereken tasarım harikası model... 
5 Futbolcu saçları İlhan Mansız ve Ümit Davala gibi kendi alanlarında tarz sahibi olan şahısların yaptıkları enteresan saç şekilleri... 

Ağırlık Hacim 
"Gelinim Olur musun" yarışmacısı Ahmet Gız ben sana yoğunum yoğunum... 
"Gelinim Olur musun" yarışmacısı Hale Ben olmaya çalışıyorum... 

Bozaman 
"Ki siz iftarınızı bozacaktınız..." b b 
</TEXT>
</DOC>
