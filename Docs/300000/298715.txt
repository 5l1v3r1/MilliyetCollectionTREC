<DOC>
<DOCNO> 298715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/soneko05.html </URL>
<DATE> 2004/12/18/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Akaryakıt ürünlerinden alınan ÖTV tutarları artırıldı... 
</HEADLINE>
<TEXT>

     Bazı akaryakıt ürünlerinden alınan özel tüketim vergisi ÖTV tutarları artırıldı. 
     Resmi Gazete'nin bugünkü sayısında yayımlanan Bakanlar Kurulu Kararlarına göre, 30 Kasım tarihinde belirlenen ÖTV tutarları 1 Aralık tarihinden geçerli olmak üzere yükseltildi. 
     Buna göre, oktanı 95 veya daha fazla fakat 98'den az olan kurşunsuz benzin için 1 milyon 251 bin liraya, oktanı 98 veya daha fazla olan kurşunsuz benzin için 1 milyon 372 bin liraya, oktanı 98'den az olan süper benzin ile oktanı 98 veya daha fazla olan süper benzin için 1 milyon 269 bin liraya çıkarıldı. 
     Ağırlık itibarıyla kükürt miktarı yüzde 1'i geçen fakat yüzde 2'yi geçmeyen fueloillerden olınan ÖTV tutarları, kilogram başına 437 bin 500 lira olarak belirlendi. 
     Aynı zamanda, benzol benzen , tuluol toluen , solvent nafta, white spirit, diğer solventler, diğerleri petrol eteri , hektan, heptan, pentan, benzen benzol toluen toluol , metil tersiyer bütil eter, hafif mineral yağlar için müstahzar katkılardan alınan ÖTV tutarları 1 milyon 372 bin lira olarak saptandı. 
     
</TEXT>
</DOC>
