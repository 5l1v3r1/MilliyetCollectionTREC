<DOC>
<DOCNO> 273127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/19/son/soneko11.html </URL>
<DATE> 2004/09/19/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Çağlayan Türkiye'nin istihdam sorunu kolay çözülecek hadise değil 
</HEADLINE>
<TEXT>

     Ankara Sanayi Odası ASO Başkanı Zafer Çağlayan, Türkiye'de toplam 40 bin sanayi işletmesi bulunduğunu hatırlatırken, ''her biri 1 kişi alsa, 40 bin kişi yapıyor. Türkiye'nin istihdam sorunu, bu kadar kolay çözülecek bir hadise değil'' dedi. 
     Çağlayan, Başbakan Recep Tayyip Erdoğan'ın TOBB'a dönük, 'her işverenin bir işçi alması halinde, bir milyon 200 bin kişinin iş sahibi olabileceği'' yönündeki önerisini, A.A muhabirine değerlendirdi. 
     Çağlayan, öncelikle 'Tobb'un 1.2 milyona yakın üye yapısına' açıklık getirirken, bunların büyük bölümünün küçük esnaf ve tek kişi çalışan işyerleri olduğunu, bunların içinde sanayi işletmelerinin sayısının ise sadece 40 bin olduğunu vurguladı. 
     ''Başbakan Erdoğan bunu iyi niyetle söyledi. 40 bin sanayici, Türkiye'nin istihdamının yüzde 80'ini oluşturuyor. Geriye kalan daha küçük esnaf, tek kişi çalışan yerler'' diye konuştu. 
     ''Bugün hiç kimse, keyfinden dolayı adamı işe almamazlık etmiyor'' diyen Çağlayan, devamla şunları söyledi 
     ''Başbakan Erdoğan'ın ben bu konudaki samimiyetini biliyorum. Hakikaten o da, insanların işe kavuşmasını istiyor. O, iyi niyetle bunu söylüyor. Ama tekrar söylüyorum, bunun yolu bütün faktörleri bir araya getirerek olur, tek başına bu yetmez. Sadece sanayi bu işi yapar dersek, topu taca atmış oluruz.'' 

     
</TEXT>
</DOC>
