<DOC>
<DOCNO> 277026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/guncel/axgun02.html </URL>
<DATE> 2004/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoksul ama 'cep'i var 
</HEADLINE>
<TEXT>


Maltepe Üniversitesi'nin iki mahallede yaptığı araştırmada, ekonomik durumu düşük olan halkın neredeyse tamamının "cep telefonu" taşıdığı ortaya çıktı 

İSTANBUL Milliyet 

Çoğu sigortasız çalışıyor. Eve sadece gıda alınabiliyor. Yarıya yakını yiyeceklerini memleketten getiriyor ancak hemen hepsinin cep telefonu var... 
Maltepe Üniversitesi Fen Edebiyat Fakültesi kampuslarının 2003 - 2004'te taşındığı Başıbüyük Mahallesi ile komşu mahalle Büyükbakkalköy'ü tanımak için üniversite "durum saptaması" yaptı. Araştırmanın bir başka amacı da, her yıl tekrarlanacak daha küçük araştırmalarla üniversitenin çevresine verdiği olumlu - olumsuz katkıları saptayabilmek. 
Araştırma, Proje Danışmanı Prof. Dr. Betül Çotuksöken ile Dr. Tolunay Kolankaya tarafından yürütüldü. "Türkiye'nin resmini yansıttığı" belirtilen çalışmanın sonuç bölümünde Başıbüyük için şu değerlendirme yapıldı "Pek çok ilden göç aldığı için Türkiye'nin hemen tümünü temsil edebilecek güçte. Ekonomik durum oldukça düşük. Kadınlar çalışmamakta ve sıkıntılarını dile getirerek, sanki bir kurtarıcı aramakta." 
Başıbüyük'te 342 hanede yüzyüze yapılan araştırmaya 227 kadın, 115 erkek katıldı. "Cep telefonu, ekonomik koşullara bakıldığında dikkat çekecek kadar çok" yorumu yapılan mahallede yaşayanların yalnızca yüzde 28'i dışarıda yemek yiyebiliyor. O da genellikle lahmacun. 

Yabancıya kız yok 
Mübadeleler sırasında devletin göçmenlere gösterdiği bir yerleşim yeri olan Büyükbakkalköy'de ise genellikle herkes birbiriyle akraba. Yabancıya ev bile pek verilmiyor. Evlilikler için de memleketliler seçiliyor. Bu nedenle evlilik yaşına gelen kızlar her zaman evlenecek kişi bulamıyor. Anket sonuçları şöyle 
Yüzde 79'u göçle gelmiş.Yüzde 66'sı kendini İstanbul'a değil, doğduğu ile daha yakın hissediyor. Doğalgaz yok. Evler sobayla ısıtılıyor.Hanelerin yüzde 55.2'sinde tek kişi çalışıyor. Ve bunların yüzde 43'ünün aylık geliri 200 - 500 milyon lira arasında. Çalışanların yarıya yakını yüzde 42.6 sigortasız. 

Başıbüyük profili 
Tedavi evlerde yapılan ilaçlarla 

Yüzde 75.7'si oturduğu semtten memmun. Nedenlerini şöyle açıklıyorlar, "Seviyorum, komşular iyi, akrabalar var, havası ve suyu güzel, elektriği var." Olumsuz görüş ise mahallede lise olmaması üzerine.Ailelerin yüzde 78.4'ünün cep telefonu var.Başıbüyük'te araştırmaya katılanların büyük çoğunluğu nazar, kader kısmet, çarpılma, uğur, büyü ve fala inanıyor. Bu inançlarının karşılığında kendilerini okutturuyorlar. Maddi durumları ne olursa olsun kurban adıyor ve adaklarını mutlaka yerine getiriyorlar. Hastalıklarının tedavisinde yüzde 13.5'i ev ilaçları kullanıyor, yüzde 17.3'ü kırık - çıkıkçıya başvuruyor. 

Lahmacun lüks yemek 

Büyükbakkalköy Mahallesi'nde 16'sı kadın, 8'i erkek olmak üzere 24 hanede yüz yüze yapılan görüşmeden çıkan sonuçlar şöyle 
Yüzde 54.1'inin evinde tek kişi çalışıyor.Çalışanların yüzde 44.4'ü işçi. Diğerleri çaycı, garson, şoför, esnaf.Yüzde 79.1'inde cep telefonu varYüzde 25'ine memleketten yağ, peynir ve bakliyat geliyor."Eve dışarıdan hazır yemek geliyor mu " sorusuna "evet" cevabı veren yüzde 20.8'lik kesim bunun "lahmacun" olduğunu söylüyor.Hastalık olduğunda yüzde 40 oranında hastaneye, yüzde 53 oranında doktora gidiliyor. Ancak çocuklar hastalandığında doktora gitme oranı yüzde 62'ye çıkıyor. 

</TEXT>
</DOC>
