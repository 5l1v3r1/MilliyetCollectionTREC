<DOC>
<DOCNO> 254368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/soneko03.html </URL>
<DATE> 2004/07/10/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
ÖTV oranlarında değişiklik... 
</HEADLINE>
<TEXT>

     Bakanlar Kurulu, bazı akaryakıt ürünlerinin özel tüketim vergisi oranlarını yeniden düzenledi. 
     Bugünkü Resmi Gazete'de yayımlanan Kararnameye göre motorinden alınan ÖTV, 9 Haziran 2004'den geçerli olmak üzere 650 bin lira, sıvılaştırılmış otogazdan alınan ÖTV 635 bin lira, LPG'den alınan ÖTV ise 550 bin lira olarak belirlendi. 
     12 Haziran 2004'den geçerli olmak üzere de kurşunsuz süper benzine uygulanan ÖTV 966 bin lira, süper benzine uygulanan ÖTV 984 bin 500 lira, gazyağına uygulanan ÖTV ise 582 bin 500 lira oldu. 
     Fuel oil'den alınan ÖTV'de de değişiklik yapan Kararname çerçevesinde, 17 Haziran 2004'den itibaren ağırlık itibarıyla kükürt miktarı yüzde 1'i geçmeyen ürünlerden kilogram başına 124 bin 500 lira, 18 Haziran 2004'den itibaren de ağırlık itibarıyla yüzde 1'i geçen fakat 2'yi geçmeyen ürünlerden 323 bin 500 lira ÖTV alınması hükme bağlandı. 
     
</TEXT>
</DOC>
