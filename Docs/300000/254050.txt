<DOC>
<DOCNO> 254050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sondun01.html </URL>
<DATE> 2004/07/09/ </DATE>
<TIME> 00.30 </TIME>
<AUTHOR>  </AUTHOR>
<HEADLINE>
Iraklı militanlar 2 Bugar rehineyi öldürme tehdidinde bulundu .. 
</HEADLINE>
<TEXT>

     Irak'ta bir örgüt, ABD'nin gözaltındaki tüm Iraklı militanları 24 saat içinde serbest bırakmaması halinde elinde bulunduğunu öne sürdüğü 2 Bulgar rehineyi öldürme tehdidinde bulundu. 
     ''Tevhit ve Cihat'' adlı örgüt üyeleri, Katar televizyonu El Cezire'ye, kimlikleri bilinmeyen 2 Bulgar rehineyi, elleri kelepçeli otururken gösteren bir video kaset gönderdi. 
     Gönderilen video kasedin görüntülerinde, yüzleri maskeli, 2'si silahlı 3 militan da bulunuyor. 
     Örgütün talepleri, El Cezire'nin haber sunucusu tarafından okundu. 
     Ürdünlü militan Ebu Musab Ezzerkavi'nin lideri olduğu örgüt, Amerikalı işadamı Nicholas Berg ile Güney Koreli tercüman Kim Sun-il'in başlarının kesilerek öldürülmesi olayının sorumluluğunu da üstlenmişti. 
     
</TEXT>
</DOC>
