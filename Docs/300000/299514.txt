<DOC>
<DOCNO> 299514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sonsiy09.html </URL>
<DATE> 2004/12/21/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
ABD yetkilisi elimizdeki tüm bilgileri Türkiye'ye ilettik... 
</HEADLINE>
<TEXT>

     Irak'ta beş Türk polisinin öldürülmesi olayına tepkiler sürürken ABD Büyükelçiliği'nin, Dışişleri Bakanlığı ile yoğun temas içerisinde olduğu, elindeki tüm bilgileri Türk tarafına ilettiği bildirildi. 
     Bir ABD yetkilisi, Büyükelçiliğin Dışişleri Bakanlığı ile yoğun temaslar yaptığını belirterek "Elimizdeki bilgileri paylaşmak için çok zaman harcadık ve çok temas kurduk. Elimindeki tüm bilgileri Türk tarafına ilettik" dedi. 
     Türk polislerinin kurban gittiği saldırının "bir Irak terörist grubu" tarafından gerçekleştirildiğini belirten yetikili, "Irak'ta bir ayaklanma var ve Felluce'den ayrılanlar, Musul'a yerleşti. Musul çok tehlikeli bir yer oldu" ifadesini kullandı. 
     Yetkili, Irak'ta güvenlik sağlamak için Nisan 2003'den beri yaptıkları çabalarını sürdüreceklerini belirtirken de dün Irak'ta öldürülen Türk sürücüsünün bir ABD güvenlik konvoyunda yer aldığına dikkat çekti. 
     
</TEXT>
</DOC>
