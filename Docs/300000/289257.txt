<DOC>
<DOCNO> 289257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sonspo01.html </URL>
<DATE> 2004/11/16/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Hooijdonk’a ceza yok 
</HEADLINE>
<TEXT>

     Federasyon Hukuk Kurulu, van Hooijdonk’un Profesyonel Disiplin Kurulu’na sevk edilmediğini açıkladı Türkiye Futbol Federasyonu Hukuk Kurulu, Fenerbahçeli Pierre van Hooijdonk’un cezalandırılacağı yolundaki haberlere yanıt verdi. Kurul, dün yaptığı yazılı açıklamada, TV görüntülerinden futbolcunun hakeme veya ikili mücadeleye girdiği rakip takım futbolcusuna yönelik bir hareketi tespit edilmemiştir. Müsabaka görevlilerinin rapolarında yer almayan eylemlerin cezalandırılmasının şartları arasında, hakemlerce tespit edilememe ve ağır ihlal niteliğinde olma koşulları vardır. Bu iki koşulun mevcut görüntülerde tespit edilmesi imkansızdır. Bu nedenle Hooijdonk, Profesyonel Disiplin Kurulu’na sevk edilmemiştirö denildi. 
     
     Adalet yerini buldu 
     Fenerbahçe Asbaşkanları’ndan Mahmut Uslu, Futbol Federasyonu’nun Pierre van Hooijdonk’u disiplin kuruluna sevk etmemesi üzerine, Adalet yerini buldu. Bazı çevreler ve kulüp yöneticileri ısrarla futbolcumuza ceza verdirmek istedi. Ancak federasyon hukuk kurulu, en doğru kararı verdi. Bu da Fenerbahçe’nin başarısını istemeyenlere yanıt oldu. Zaten Hooijdonk, ceza alacak bir hareket yapmamıştıö diye görüş bildirdi. 
     
</TEXT>
</DOC>
