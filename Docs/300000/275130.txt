<DOC>
<DOCNO> 275130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/son/sontur10.html </URL>
<DATE> 2004/09/26/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Çatıda hırsız kovalamaca... 
</HEADLINE>
<TEXT>

     İzmir'in Buca ilçesinde, tavanını deldikleri tekel büfesini soymak isteyen 4 hırsız, itfaiyenin yardımıyla yakalandı. 
     Şirinyer Sanayiiçi Gediz Mahallesi 661. sokakta bulunan Gül Tekel Büfesi'nden ses işiten vatandaşlar, polise ihbarda bulundu. 
     Olay yerine gelen güvenlik güçleri, büfenin çatısından inmeye çalışan Orhan A'yı 16 yakaladı. Orhan A, kardeşi Rıdvan A. 15 ile arkadaşları Mahir G. 22 ve Murat B'nin 19 ise çatıda olduklarını söyledi. 
     Çevrede çatıya çıkabilecek yer bulamayan polisin yardım istemesi üzerine olay yerine itfaiye aracı sevkedildi. 
     Aracın yardımıyla çatıya ulaşarak yakınlardaki boş binalarda aramalarını sürdüren güvenlik güçleri, büfeyi soymak isteyen Mahir G, Murat B. ve Rıdvan A'yı saklandıkları yerde yakaladı. Hırsızlar, itfaiyenin şnorkeline bindirilerek çatıdan indirildi. 
     Hırsızların yanında beton delmekte kullanılan keski ve kepenk açmaya yarayan büyük boy levye bulundu. 
     Çeşitli suçlardan sabıkaları olduğu belirlenen hırsızlar göz altına alındı. 
     
</TEXT>
</DOC>
