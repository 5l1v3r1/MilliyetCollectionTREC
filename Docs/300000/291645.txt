<DOC>
<DOCNO> 291645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/spor/ysenay.html </URL>
<DATE> 2004/11/24/ </DATE>
<TIME>  </TIME>
<AUTHOR> Erdoğan ŞENAY  </AUTHOR>
<HEADLINE>
F.Bahçe büyüyor 
</HEADLINE>
<TEXT>



Avrupa'daki tempo ve fizik güçlerine dayalı karşılaşmalarda Fenerbahçe'nin soluksuz kaldığını seyretmekten artık yorulmuşken, Trabzon ve Çek Cumhuriyeti'ndeki Sarı - Lacivert patlamasını izlemek gerçekten büyük keyif veriyor insanlara... 
Daum'un sağ kanatta Mehmet Yozgatlı gerçeğini nihayet kabul etmesi, bir doğruyu yakalama ustalığı mı yoksa kartlı - cezalı isimlerden kaynaklanan zorunlu bir durum muydu Gelecek haftalarki on birlerde göreceğiz bu konudaki Daum'un fikirlerini... Yozgatlı sağ kulvarda hem çok bilinçli kanat çıkışları, hem de maksatsız ve şişirme ortalar yerine adrese paslar gönderiyor sağ kanattan sürekli... Gençlerbirliği maçında da Yozgatlı'nın uzatmalardaki ikinci Alex golünde çıkardığı enfes pasla son saniyelerde galibiyeti yakalamıştı Fenerbahçe, hatırlarsınız. Ayrıca Daum'un bir takımda iki prens olmaz mantığıyla Hooijdonk - Alex ikilisinden hızlı maçlarda Alex'e yol vermesi de Fenerbahçe'nin toplu hücum - toplu defans hızlarında çok önemli yenilikler de izlenmekteydi Prag'da... Sarı - Lacivertliler bu oyun bütünlüğüne ulaşacak, teknik birikimlere sahip idiyse niçin bu haftalara kadar bilinen bitiklik ve dağınıklılık içindeydi suali takılıyorsa aklınıza Servet - Deniz gibi bir türlü çabuk olamayan ileri gitti mi geri gelemeyen, kendi dar alanları içindeki çabuk toplara titiz düşünceler üretip, uygulamaya alamayan oyun tarzları ile Prag önündeki kadroda olamadıkları için Fenerbahçe bu önemli deplasmanda ünlü rakibinden hem futbol olarak, hem de sayı olarak önlerdeydi. 
Fenerbahçe artık UEFA'da bayrak açacak bu sezon... Ancak gelecek yıllar adına Trabzon ve Prag önündeki oyun formatları ön planda tutulur, saha parselasyonu ve Alex'in beyni etrafında toparlanan Fenerbahçe'nin hücum ve savunma mantığı daha da işler hale gelirse Selçuk - Kemal - Önder - Tuncay - Ümit Özat - Nobre - Rüştü - Aurelio gibi isimler de bu takımın klişe oyuncuları haline gelir ve dış tecrübelerle de donanımlı bir Fenerbahçe gündemi sarıp sarmalar Sarı - Lacivertliler'in gelecek yıllardaki yurt dışı ayaklı oyunlarını... 


</TEXT>
</DOC>
