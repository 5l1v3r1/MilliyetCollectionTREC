<DOC>
<DOCNO> 285693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/son/sondun39.html </URL>
<DATE> 2004/11/03/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
3 muhafızın başı kesildi, 3 başsız ceset bulundu 
</HEADLINE>
<TEXT>

     El Cezire televizyonu, Irak'taki bir militan grubun Amerikan birlikleri adına casusluk yapmakla suçladıkları 3 ulusal muhafızın başını kestiğini duyurdu. 
     Televizyonda yayınlanan, kendilerini ''Onurlu Iraklılar Tugayı'' olarak tanıtan bir grup tarafından gönderildiği belirtilen video görüntülerinde, arkalarında maskeli bir kişinin yer aldığı 3 erkek gösterildi. 
     El Cezire, söz konusu 3 kişinin başlarının kesilme görüntülerini ise yayınlamayacağını açıkladı. 
     Bu arada, Bağdat'ın merkezinde başsız 3 ceset bulunduğu bildirildi. 
     Bir Iraklı polis kaynağı, kimliği belirlenemeyen cesetlerin, Amerikan ve İngiliz büyükelçiliklerinin, karargahlarının ve Irak geçici hükümet binalarının bulunduğu Yeşil Bölge olarak adlandırılan alanda Dicle nehri üzerindeki bir asma köprü altında bulunduğunu kaydetti. 
     Bulunan başsız cesetlerin başları kesilen üç Iraklı muhafıza ait olup olmadığı bilinmiyor. 
     
</TEXT>
</DOC>
