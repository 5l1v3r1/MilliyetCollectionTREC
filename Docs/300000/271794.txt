<DOC>
<DOCNO> 271794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/son/sontur29.html </URL>
<DATE> 2004/09/14/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Boğazı kesilerek öldürülen emekli işçinin eşi ve üvey kızı tutuklandı .. 
</HEADLINE>
<TEXT>

     Aydın'ın İncirliova İlçesi'nde, boğazı kesilerek öldürülen emekli işçinin eşi, üvey kızı ve kayınbiraderi ile bir arkadaşı, katil zanlısı olarak yakalandı. 
     Alınan bilgiye göre, 10 Eylül'de boğazı kesilerek öldürülen Hasan Cevriye'nin katil zanlılarının yakalanması için yapılan soruşturma sonucu eşi Neriman Cevriye 32 , üvey kızı G.K. 17 , kayınbiraderi Gökhan Demirkapan 23 ve arkadaşı İrfan Kocaman gözaltına alındı. 
     Bu kişilerin ifadelerine göre, Hasan Cevriye'nin aile içi geçimsizlik ve para isteme meselesinden planlı bir şekilde öldürüldüğü ortaya çıktı. 
     Neriman Cevriye ile kızı G.K. ve kardeşi Gökhan Demirkapan ile İrfan Kocaman, çıkarıldıkları mahkemece tutuklandı. 
     İncirliova İlçesi'nde, 10 Eylül tarihinde, Namık Kemal Caddesi'nde yerde yatan bir kişiyi gören vatandaşlar polise haber vermiş, yapılan araştırmada, cesedin SSK'dan emekli Hasan Cevriye'ye 51 ait olduğu ve boğazının kesilerek öldürüldüğü tespit edilmişti. 
     
</TEXT>
</DOC>
