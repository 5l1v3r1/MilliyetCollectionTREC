<DOC>
<DOCNO> 267250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/guncel/gun03.html </URL>
<DATE> 2004/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Esnafta 'Cerrah' sıkıntısı 
</HEADLINE>
<TEXT>


Emniyet Müdürü Cerrah'ın geçiş güzerg hında bulunan İstanbul Emniyet Müdürlüğü'nün yanındaki Kocasinan Caddesi'nde araçların durmasına izin verilmiyor. İşleri duran esnaf ise isyan ediyor... 

TAHSİN AKSU İstanbul 

İstanbul Emniyet Müdürlüğü binasının yanında bulunan Fatih Kocasinan Caddesi esnafı, gün boyunca devriye gezerek araçların park etme ve duraklamasına izin vermeyen polislerden şik yetçi. Araçların durmasına, caddenin Emniyet Müdürü Celalettin Cerrah'ın makam aracıyla geçiş güzerg hında bulunduğu gerekçesiyle izin verilmediği iddia edilirken, yol üzerinde faaliyet gösteren dükk n sahipleri işlerinin durma noktasına geldiğini söyledi. 
Oto aküsü satan Çetin Durdu, Cerrah'ın makam aracıyla geçiş güzerg hında olduğu için araçların durmasına izin verilmediğini belirterek, "Cerrah sadece akşam saatlerinde bir dakika içinde buradan geçiyor. Oysa polisler 08.00-19.00 arası park eden araçlara ceza yağdırıyor. Günde 50 araç çekiliyor. Dükk nımızın önüne tabela koymamıza bile izin vermiyorlar. İtiraz ettiğimizde de polis 'dükk nınızı kapatın' diyor" dedi. 
Oto elektrikçisi Mehmet Sabuncu da "Birkaç gün önce apar topar 'park edilemez' işaret levhaları astılar. Cadde üzerinde evi olan vatandaşlar eşya taşımak için bile araçlarını park edemiyor. Çünkü polisler hemen ceza yazıyor" diye konuştu. 
Akdağ Otomotiv'in sahibi Hatem Akdağ ise polislerin dükk nının önünde araçlarını teşhir etmesine izin vermediğini, ceza yazdığını öne sürerek, "Müdür bir dakika için buradan geçecek diye aç kalacağız. Bu sorun çözülmezse Cerrah'ın konvoyunu durdurarak derdimizi anlatacağız" şeklinde konuştu. 


</TEXT>
</DOC>
