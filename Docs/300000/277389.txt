<DOC>
<DOCNO> 277389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sondun15.html </URL>
<DATE> 2004/10/05/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
B.Z gazetesi Almanlara Türkiye'nin AB üyeliğini sordu... 
</HEADLINE>
<TEXT>

     Almanya'nın başkenti Berlin'de yayımlanan B.Z gazetesi, Türkiye'nin AB üyeliği hakkında bazı Alman ve yabancıların görüşlerine yer verdi. 
     Başbakan Recep Tayyip Erdoğan ve Almanya Başbakanı Gerhard Schröder'i el sıkışırken gösteren bir fotoğrafa da yer veren gazete, Schröder ve Almanya Dışişleri Bakanı Joschka Fischer'in Türkiye'nin AB üyeliğini desteklediğini hatırlattı. 
     Gazeteye konuşan İslam uzmanı Sonja Hegasy, Türkiye'nin üye olması durumunda AB'nin sadece bir ''Hıristiyan kulübü'' olmaktan kurtulacağını, Türkiye'nin AB gibi barışı yayan bir kuruluş içinde ''iyi ellerde'' olacağını söyledi. Hegasy, ''Ortadoğu'daki krizler Türkiye gibi bölgesel bir güçle çok daha hızlı bir şekilde giderilebilir. Bu da bölgeye istikrar kazandırır'' dedi. 
     Ulrich Knaack 62 ve Şaban Bakır 44 adlı memurlar ile Rainer Nürper 28 adlı elektronik uzmanı, Türkiye'nin AB üyeliğini desteklediklerini söylediler. 
     Knaack, Türkiye'de demokrasinin daha da iyi olması için siyasi alanda ilişkilerin geliştirilmesi gerektiğini belirtti. Bakır da, Türkiye'nin AB üyeliğinin kültürlerin anlaşması için ve ekonomik açıdan faydalı olacağını kaydetti. 
     Bernd Heuft 60 adlı işçi, Türkiye'nin AB üyeliğine, ''insan hakları ihlalleri olduğu ve Türkiye'nin üyeliğinin çok pahalıya mal olacağı'' gerekçesiyle karşı çıkarken, Sabriye Moulla 19 adlı Arap öğrenci de, kültürlerin çok farklı olduğu gerekçesiyle Türkiye'nin AB üyeliğine karşı olduğunu söyledi. 
     
</TEXT>
</DOC>
