<DOC>
<DOCNO> 255245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/14/guncel/axgun01.html </URL>
<DATE> 2004/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Maliye askere zam için çalışma yapıyor 
</HEADLINE>
<TEXT>


ABDULLAH KARAKUŞ Ankara 

Genelkurmay Başkanı Orgeneral Hilmi Özkök, dün Başbakan Recep Tayyip Erdoğan'a sürpriz bir ziyarette bulundu. Genelkurmay'ın hükümetten "Yoksulluk sınırının altındayız. Askerin yüzde 96'sı yoksul" diyerek zam istediği bir ortamda yapılan görüşmede Erdoğan, Özkök'e, "Zam konusunda Maliye Bakanlığı bir çalışma yapıyor" dedi. Başbakanlık yeni binada gerçekleşen Erdoğan'ın programında olmayan görüşme, yaklaşık 2 saat 15 dakika sürdü. Özkök'ün isteği ile yapılan görüşmenin konularından biri de askerin hükümetten istediği zam oluşturdu. Özkök'ün bu konuyu gündeme getirdiği, Erdoğan'ın da Genelkurmay İkinci Başkanı Orgeneral İlker Başbuğ'un mektubuyla ilgili, Maliye Bakanlığı'nın bir çalışma yaptığını söylediği öğrenildi. 

İç ve dış sorunlar 
Görüşmede ayrıca Türkiye'nin güvenliğini ilgilendiren iç ve dış konular da görüşüldü. Özellikle Tunceli'de PKK'ya karşı yürütülen operasyon hakkında Özkök'ün bilgi verdiği, Erdoğan'ın da Suriye Başbakanı Naci Otri ile görüşmesini aktardığı vurgulandı. Özkök'ün Erdoğan'a ağustos ayında yapılacak Yüksek Askeri Ş ra YAŞ toplantısı çalışmalarıyla ilgili bilgi verdiği ve bu çerçevede hükümetin istediği MGK'ya Sivil Genel Sekreter konusunun da gündeme geldiği öğrenildi. 


</TEXT>
</DOC>
