<DOC>
<DOCNO> 278044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/soneko12.html </URL>
<DATE> 2004/10/07/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Elektrikte üretim yüzde 7, tüketim yüzde 3 arttı 
</HEADLINE>
<TEXT>

     Türkiye'de elektrik üretimi, Nisan, Mayıs ve Haziran aylarını kapsayan 2004 yılının ikinci çeyreğinde, geçen yılın aynı dönemine göre yüzde 7.73 oranında artarken, bu yılın ilk çeyreğine göre ise yüzde 4.09 azaldı. 
     Elektrik tüketimi ise ikinci çeyrekte, geçen yılın aynı dönemine göre yüzde 3.25 oranında artarak 27 bin 735 gigavatsaat gwh olarak gerçekleşirken, aynı dönemde brüt üretim 35 bin 479.1 gwh oldu. 
     DİE, 2004 yılının ikinci dönemi elektrik üretim ve dağıtım anket sonuçlarını açıkladı. 
     Buna göre 2004 yılının ikinci döneminde elektrik enerjisinin yüzde 42.41'i Elektrik Üretim A.Ş. EUAŞ , yüzde 32.90'ını da yap- işlet-devret yid , yap-işlet yi ve benzeri durumda olan ve özel şirket tarafından işletilen santrallari kapsayan üretim şirketleri, yüzde 16.07'si de otoprodüktörler tarafından karşılandı. 
     EÜAŞ'ın üretimi, geçen yılın aynı dönemine göre yüzde 20.62, üretim şirketlerinin üretimi de yüzde 5.87 oranında arttı. 
     2004 yılının ikinci döneminde enerji kaynaklarına göre brüt elektrik enerjisi üretiminin yüzde 34.83'ü doğalgaz, yüzde 36.50'si su, yüzde 13.24'ü linyit, yüzde 7.42'si taş kömürü, yüzde 6.34'ü fueloil ile çalışan santrallerden sağlandı. 
     Bu yılın ikinci çeyreğinde tüketilen elektrik enerjisi 27 bin 735 gwh olarak belirlenirken, değeri 2 katrilyon 729.9 trilyon lira olarak hesaplandı. Bu dönemde, elektrik enerjisinin yüzde 47.69'u sanayide, yüzde 22.36'sı meskenlerde tüketildi. 
     2004 yılının ikinci çeyreğinde 2003 yılınını aynı dönemine göre, elektrik dağıtım şirketlerinin elektrik satış gelirleri cari fiyatlarla yüzde 8.26 oranında arttı. 
     
     ALTI AYLIK VERİLER 

     Bu yılın altı ayında ise brüt elektrik enerjisi üretimi 72 bin 471.9 gwh olarak gerçekleşti. Bu dönemde elektrik enerjisi üretiminin yüzde 63.39'u termik, yüzde 36.57'si de hidrolik santrallarden karşılandı. 
     Aynı dönemde elektrik enerjisinin yüzde 42.30'u EÜAŞ, yüzde 32.92'si üretim şirketleri, yüzde 16.86'sı otoprodüktörler tarafından sağlandı. 
     2004 yılının ilk yarısında enerji kaynaklarına göre, elektrik enerjisi üretiminin yüzde 36.88'ü doğalgaz, yüzde 36.57'si su, yüzde 12.16'sı linyit, yüzde 6.88'si taş kömürü, yüzde 5.92'ü fueloil ile çalışan santrallerden karşılandı. 
     Bu yılın 6 ayında tüketilen enerji miktarı ise 55 bin 606 gwh olarak tespit edilirken, bunun değeri 5 katrilyon 465.2 trilyon lira olarak belirlendi. Elektrik enerjinin yüzde 47.36'sı sanayide, yüzde 23.31'i meskenlerde tüketildi. 
     
     EYLÜL'DE ÜRETİM-TÜKETİM EŞİT 

     Enerji ve Tabii Kaynaklar Bakanlığı, Türkiye'de elektrik üretiminin, Eylül ayında bir önceki aya göre yüzde 8.6, tüketiminin yüzde 8.7 oranlarında artış gösterdiğini bildirdi Enerji ve Tabii Kaynaklar Bakanlığı'ndan yapılan açıklamaya göre, Türkiye'nin elektrik üretimi, Eylül ayında bir önceki aya göre yüzde 8.6 oranında artarak 12 milyar 442 kilowatsaate kwh ulaştı. 
     Elektrik üretim rakamının geçen yılın aynı ayına göre 1 milyar kwh artış gösterdiği belirtilen açıklamada, Türkiye'de elektrik üretiminin Ağustos ayında yüzde 5.5, Temmuz ayında da yüzde 6.1 oranlarında artış gösterdiği hatırlatıldı. Açıklamada şöyle denildi 
     ''Üretimin yanı sıra Türkiye elektrik tüketimi de buna paralel olarak artış gösterdi. Temmuz ayında yüzde 6.1 ve Ağustos ayında yüzde 5.4 oranında artan tüketim, Eylül ayında da yüzde 8.7 oranında artış gösterdi.'' 
     
</TEXT>
</DOC>
