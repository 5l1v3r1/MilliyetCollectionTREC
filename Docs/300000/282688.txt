<DOC>
<DOCNO> 282688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/son/sondun16.html </URL>
<DATE> 2004/10/23/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Bağdat'ın kuzeyinde intihar saldırısı 4 ölü... 
</HEADLINE>
<TEXT>

     Irak'ın başkenti Bağdat'ın kuzeyinde, Ulusal Irak Muhafızları'nın bulunduğu bir kontrol noktasına otomobille intihar saldırısı düzenlendi. 
     Bir Ulusal Irak Muhafızları yetkilisi, başkentin 100 kilometre kuzeyindeki Samarra yakınlarında bulunan İshaki köyünde düzenlenen saldırıda 4 muhafızın öldüğünü, 6 muhafızın yaralandığını belirtti. 
     
     FELLUCE'DE ÇATIŞMALAR 1 ÖLÜ, 4 YARALI 

     Irak'ın Felluce kentinde, direnişçiler ve Amerikan askerleri arasında çıkan çatışmalarda 1 Iraklının öldüğü, 4'ünün yaralandığı bildirildi. 
     Hastane kaynakları, ''çatışmalarda, Sinai mahallesindeki bir evde bulunan 1 Iraklının öldüğünü, eşi ve 3 çocuğunun yaralandığını'' belirttiler. 
     Felluce'de, dün direnişçilerin hafif silahlar ve havan topu mermileriyle devriye gezen Amerikan askerlerine saldırması sonucu şiddetli çatışmalar meydana gelmiş, askerlerse saldırılara direnişçi mevzilerine makineli tüfek ve tanksavar ateşiyle karşılık vermişti. 
     
</TEXT>
</DOC>
