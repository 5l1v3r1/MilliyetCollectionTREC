<DOC>
<DOCNO> 288629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/13/son/sonyas03.html </URL>
<DATE> 2004/11/13/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Bayramda öpüşmeyin, tokalaşın... 
</HEADLINE>
<TEXT>

     Ege Üniversitesi EÜ Enfeksiyon Hastalıkları ve Klinik Mikrobiyoloji Anabilim Dalı Öğretim Üyesi Doç. Dr. Çağrı Büke, bulaşıcı hastalıkların öpüşerek ve yakın temasla çok hızlı biçimde yayıldığını, bu nedenle bayram günlerinde tokalaşma ile yetinilmesi gerektiğini bildirdi. 
     Büke, yaptığı açıklamada, solunum yolları enfeksiyonları ve özellikle üst solunum yolları viral enfeksiyonlarının, sonbahar ve kış aylarında sık görüldüğünü, yakın temasların olduğu ortamlarda yayılmalarının daha da hızlı olduğunu ifade etti. 
     Büke, şu bilgiyi verdi 
     ''Bayramlarda öpüşmek yerine tokalaşmakla yetinilmeli. Üst solunum yolları viral enfeksiyon etkenlerinden grip virüsü özellikle küçük çocukları, 65 yaşın üzerindeki kişileri ve her yaştaki kronik akciğer, kalp, böbrek ve şeker hastalarını daha çok etkiliyor.'' Hastalığın yayılmasında yakın temasın özellikle öpüşmenin olumsuz etkilerine değinen Büke, şunları söyledi 
     ''Hastalık hızla solunum yolları sekresyonları ile yayılabildiğinden hastalığın kişiden kişiye bulaşmasının önlenmesinde, bulaşma zincirinin kırılması önemli. Bu nedenle öksüren, aksıran, hapşıran kişilerden olabildiğince uzak durmak, böyle kişiler ile hastalıkları düzelinceye kadar sarılıp öpüşmemek hastalığın yayılımını önlemede en etkin önlemleri oluşturuyor.'' 
     
</TEXT>
</DOC>
