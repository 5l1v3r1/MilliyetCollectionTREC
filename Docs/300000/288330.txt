<DOC>
<DOCNO> 288330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/son/sondun47.html </URL>
<DATE> 2004/11/12/ </DATE>
<TIME> 21.06 </TIME>
<AUTHOR>  </AUTHOR>
<HEADLINE>
Irak'ta kaçırılan Suriyeli Felluce'de bulundu... 
</HEADLINE>
<TEXT>

     Irak'ın Felluce kentinde operasyonlarını sürdüren Amerikan deniz piyadeleri, iki Fransız gazeteciyle birlikte kaçırılan bir Suriye vatandaşını sağ olarak buldu. 
     Amerikan askerleri tarafından elleri bağlı olarak bulunan Suriyeli Muhammed el Cundi, 20 Ağustosta birlikte kaçırıldığı Fransız gazeteciler Christian Chesnot ve Georges Malbrunot'yu en son bir ay önce gördüğünü söyledi. 
     Fransız gazetecilerin şoförü olan Cundi, kendilerini beyaz bir Mercesed ve Kore yapımı bir araba ile gelen kişilerin kaçırdığını söyledi. 
     Cundi, zaman zaman gözleri bağlansa bile, aralarında biri yaralı iki Çek vatandaşı olan başka rehineler de gördüğünü belirtti. 
     Cundi, kendisini kaçıran kişilerin Felluce'ye Amerikan saldırısı başlamadan önce kendisini bıraktıklarını ve elleri bağlı olmasına rağmen Fırat nehrinden yüzerek geçip kaçmasını söylediklerini kaydetti. Cundi, yüzemediği için kaçmaya çalışmadığını söyledi. 
     Irak'ta şimdiye kadar rehin alınan 170'den fazla yabancıdan 34'ü öldürüldü. 
     
</TEXT>
</DOC>
