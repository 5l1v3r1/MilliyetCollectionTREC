<DOC>
<DOCNO> 258605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sonyas05.html </URL>
<DATE> 2004/07/27/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
11 yaşındaki çocuklar internette kumar oynayabiliyor 
</HEADLINE>
<TEXT>

     İngiltere'de 11 yaşındaki çocukların internette kumar oynanan siteleri ziyaret edebildiği ortaya çıktı. 
     Yapılan araştırmalara göre, kumar oynanan internet sitelerinin girişinde yeterli kimlik kontrolü yapılmadığı için 11 yaşındaki çocuklar bile bu sitelerde kumar oynayabiliyor. 
     Çocukları zararlı alışkanlıklardan korumak için kurulan NCH vakfının bu konuda yaptığı araştırmanın polis yetkililerine verildiği belirtildi. 
     Araştırma sırasında vakıf çalışanlarının, 11 yaşındaki çocukların kimlikleriyle kumar oynanan sitelere girmeyi denediği ve bunlardan bazılarında başarılı olduğu kaydedildi. 
     Vakıf, polisten kumar oynanan sitelerin özel bir yazılım kullanmalarının ve bu sayede etkin yaş kontrolü yapmalarının sağlanmasını istiyor. 
     Bu arada, İçişleri Bakanlığı'nda kumar sektörüyle ilgili çalışmalarda bulunan bakan yardımcısı Andrew McIntosh, bulguların endişe verici olduğunu belirterek, hükümetin mutlaka etkin önlemler alacağı vaadinde bulundu. 
     
</TEXT>
</DOC>
