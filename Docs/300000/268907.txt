<DOC>
<DOCNO> 268907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/guncel/gun06.html </URL>
<DATE> 2004/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşparmak dönüm dönüm satılıyor 
</HEADLINE>
<TEXT>


KKTC'deki Beşparmak köyünün büyük bölümü yabancılara satıldı. Köyde sadece 100 dönümlük Türk arazisi kaldı 

SEFA KARAHASAN Girne 

24 Nisan referandumundan sonra KKTC'deki "Türk arazilerine" olan yabancı ilgisi giderek artıyor. En çok ilgiyi ise Girne'deki Beşparmak köyü çekiyor. 15 hanelik köyde sadece 100 dönümlük Türk arazisi kaldı. 
Köy sakinleri, yabancıların Türk arazilerine ilgisinin çok olduğunu, ancak buna hiçbir yetkilinin müdahale etmediğini belirtti. 
"Buraya İngilizler, Amerikalılar ve diğer ülkelerden yabancı insanlar geliyor" diye konuşan Beşparmaklı Vahit Yürer, şimdiye kadar 1025 dönüm Türk arazisinin yabancılara satıldığını söyledi. Köyde Türk mallarını satanların "tereke" eski toprak sahibinin ölmesinden sonra mirasla ilgilenmesi için ailenin seçtiği kişi memurları olduğunu söyleyen El Vahit Yürer, "Celal Bayar ve Salahi Gabit adındaki tereke memurları köylülere sormadan toprakları satmaya başladı. Ne yapmak istiyorlar bilemiyoruz. Bu gidişle bütün köyü satacaklar" dedi. 
Gazeteci - yazar Metin Münir'in de köyden 20 dönüm arazi aldığını söyleyen El Vahit Yürer, "Çok sağ olsun Metin Bey. O, 20 dönüm arazi alarak, 20 dönüm olsun köyü kurtardı" diye konuştu. 


</TEXT>
</DOC>
