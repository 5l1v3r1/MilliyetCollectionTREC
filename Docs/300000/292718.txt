<DOC>
<DOCNO> 292718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/ekonomi/eko02.html </URL>
<DATE> 2004/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi indirimleri 17 Aralık'a yetişecek 
</HEADLINE>
<TEXT>



Maliye, vergi oranlarında indirime yönelik çalışma yapıyor. AB ile müzakere konusunun ele alınacağı 17 Aralık Zirvesi öncesi bitirilmesi planlanan çalışmalarda, indirim oranı belirlenmeye çalışılıyor. Maliye bürokratlarının verdiği bilgilere göre, Katma Değer Vergisi konusunda, genel oran indirimi yerine bazı mal ve hizmet grubunda indirime gidilmesi düşünülüyor. 
İndirimin, iddiaların aksine vergi gelirlerini arttırmadığı, tam tersine kayba yol açtığını saptayan Maliye, genel oranda 1 puanlık indirimin 2 katrilyonluk kayba yolaçtığını hesapladı. Genel indirim yerine 1 Ocak'tan itibaren, bazı mal ve hizmetlerde oranın yüzde 8'e çekilmesi gündemde. 

Kademeli olacak 
Gelir vergisi oranlarının 3 yılda kademeli olarak aşağı çekilmesi, 2005 başında 1 ya da 2 puan, takip eden yıllarda da bu şekilde düşürülecek. Kurumlar vergisi 2005 başında 3 puan düşecek. Fon payı kalkınca, yılbaşından itibaren yüzde 30 olacak. 2005'te başka indirim planlanmıyor. 2006 ve sonrasında ise yine kademeli olarak birkaç puan indirilecek. Böylece 3 yıllık bir süreçte vergi oranlarının yüzde 25'e kadar düşürülebileceği söyleniyor. 


</TEXT>
</DOC>
