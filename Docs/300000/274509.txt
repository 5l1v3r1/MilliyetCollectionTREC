<DOC>
<DOCNO> 274509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sondun27.html </URL>
<DATE> 2004/09/24/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Irak'ta kaçırılan İngiliz için 50 bin el ilanı dağıtıldı 
</HEADLINE>
<TEXT>

     İngiltere, Irak'ta sekiz gün önce kaçırılan İngiliz rehinenin bulunması için Bağdat'ta 50 bin el ilanı dağıttı. 
     İngiltere Dışişleri Bakanlığı yetkilileri, rehine Ken Bigley'in ailesinin ricası üzerine hazırlanan el ilanlarının, Irak'taki bir şirket tarafından Bağdat'ın her yerinde dağıtıldığını söyledi. 
     Arapça el ilanlarında, ''Ken Bigley isimli bir aile babası, sizin ülkenizde bir yerde tutuluyor. Ken'in annesi, kardeşleri, karısı ve çocuğu onu çok seviyor. Yardımınızı istiyoruz'' ifadelerinin yer aldığı kaydedildi. 
     İlanda ayrıca, Bigley'i kaçıran militanlardan rehineyi serbest bırakmaları ve nerede olduğu hakkında bilgi verilmesi talepleri yer alıyor. 
     Irak'ta, Bigley'i 2 Amerikalı rehineyle birlikte kaçıran Tevhid ve Cihad örgütü, rehinelerin salıverilmesi karşılığında Irak'taki kadın tutukluların serbest bırakılmasını talep etmişti. 
     
</TEXT>
</DOC>
