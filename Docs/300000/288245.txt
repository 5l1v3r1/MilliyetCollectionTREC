<DOC>
<DOCNO> 288245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/spor/axspo03.html </URL>
<DATE> 2004/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Conceiçao çark etti 
</HEADLINE>
<TEXT>


Brezilyalı oyuncu yöneticilerle görüştükten sonra fikir değiştirdi, "Burada kalmak istiyorum" açıklamasını yaptı 


Toplantı düzenledi 
AİLESİNDEN uzak olması nedeniyle sıkıntılı günler geçiren ve sorunlarını yönetime ileten Conceiçao, dünkü idman sonrası basın toplantısı düzenledi. İspanya'da bulunan eşinin, çocuklarının eğitimleri nedeniyle Türkiye'ye gelemediğini söyleyen Brezilyalı oyuncu "Gerçek performansımı sergileyemediğimi biliyorum. Ama burada kalmak istiyorum" diye konuştu. 

'Kal demeyiz' 
CONÇEİÇAO, "İnanıyorum ki en kısa sürede kendimi toparlayacağım" ifadelerinide kullandı. Futbol Şube Sorumluları'ndan Fatih Gökşen ise yaptığı açıklamada, "Galatasaray'dan gitmek isteyene, "kal" demeyiz. Kapı orda, isteyen gidebilir. İsmi, cismi farketmez. Conceiçao'nun kafasında böyle bir düşünce varsa engel olmayız" dedi. 

Tomas'tan mutlusu yok 

GALATASARAY'IN savunmadaki başarılı ismi Stjepan Tomas, İtalya'nın Milano kentinden çarpıcı mesajlar gönderdi. Yeniden Hırvat Milli Takımı'na çağrılmanın sevincini yaşayan Tomas, "Futbol hayatımın en mutlu günlerini yaşıyorum. Diyarbakır yenilgisi şampiyonluk şansımızı azaltmaz. Hagi, futbolcunun psikolojisinden anlayan, mükemmel bir teknik adam. Takımı çok iyi motive ediyor" dedi. 

Cim - Bom Atina yolcusu 

YUNANİSTAN'IN AEK takımı ile yarın özel bir maç yapacak olan Galatasaray, bugün yapacağı idman sonrası Atina'ya gidecek. Sarı - Kırmızılılar'da, milli takımlarda bulunan futbolcuların yanı sıra Hakan Şükür ve Hakan Ünsal da kafilede yer almayacak. Genç oyuncuların ağırlıkta olduğu Galatasaray'ın Atina kafilesinde şu futbolcular bulunuyor Petre, Suat Usta, Cihan, Ergün, Uğur, Song, Sinan, İbrahim, Volkan, Conçeicao, Baliç, Arda, Saidou, Zafer, Cafercan, Ümit Karan, Arif, Mülayim, Ayhan, Özgürcan, Aykut, Hakan 



</TEXT>
</DOC>
