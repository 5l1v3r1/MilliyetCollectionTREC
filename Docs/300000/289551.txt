<DOC>
<DOCNO> 289551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sonsiy03.html </URL>
<DATE> 2004/11/17/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Pamuk Erdoğan, ordunun nüfuzunu azaltmak istiyor 
</HEADLINE>
<TEXT>

     FRANKFURT Milliyet 

Yazar Orhan Pamuk, Başbakan Recep Tayyip Erdoğan'ın ordunun nüfuzunu azaltmak için Avrupa'yla işbirliğine girdiğini öne sürdü. 
     Kar romanının "Schnee" adıyla Almanca'ya çevrilmesine ilişkin olarak Alman Die Welt gazetesine açıklamalarda bulunan Pamuk, Türkiye - AB ilişkilerini de değerlendirdi. Türkiye'yi tanımayan Avrupalıların, Türkler'i aralarına almak istemediklerini söyleyen Pamuk, "AB'ye uyum reformlarını, muhafazakar olarak tanımlanan Erdoğan liderliğindeki AKP hükümeti başardı" anımsatması üzerine şöyle konuştu 
     "Başka seçeneği olmayan Erdoğan, perde arkasından ipleri elinde tutarak, ordunun kendisini rahat bırakmayacağını biliyordu. Bu yüzden Avrupalıların Türkiye'deki demokratikleşme isteğini hızlandırdı. Türkiye Avrupa'ya yaklaştıkça, Erdoğan'ın ülkede gücü artıyor. Ancak diğer taraftan Avrupalılar, kısa süre içinde Erdoğan'a muhafazakar değerlerden uzaklaşması gerektiğini hatırlattı. Bu, zinayı suç sayan düzenlemenin TCK'ya sokulmaya çalışılması ve sonra geri çekilmesinde görüldü. Avrupalılar karşı olduğu için Erdoğan bunu geri çekti." 
     
</TEXT>
</DOC>
