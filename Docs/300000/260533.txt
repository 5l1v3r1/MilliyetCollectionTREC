<DOC>
<DOCNO> 260533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sonsiy11.html </URL>
<DATE> 2004/08/04/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Gül Irak'taki 2 Türk rehine serbest kaldı. 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Irak'taki 2 Türk rehinenin serbest bırakıldığını bildirdi. 
     Bakan Gül, bazı gezi ve incelemelerde bulunduğu Kayseri'den Ankara'ya dönüşünde, Kırşehir'de bir dinlenme tesisinde çay molası verdi. 
     Burada Irak'ta rehin tutulan kamyon şoförlerinin serbest bırakıldığını telefondan öğrenen Gül, telefon görüşmesinin ardından gazetecilere yaptığı açıklamada, ''Irak'taki 2 Türk rehine serbest kalmıştır. Kamyoncularımızın polemiğe girmelerine gerek yok. Herkes istediği işi yapsın. İçleri rahat olsun. Bu müjdeli haber bizleri sevindirmiştir'' diye konuştu. 
     Gül, burada Kırşehir Valisi Selahattin Hatipoğlu, Belediye Başkanı Halim Çakır ve Garnizon Komutanı Albay Zafer Cengiz ile bir süre sohbet etti. 
     
</TEXT>
</DOC>
