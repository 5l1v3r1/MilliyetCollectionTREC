<DOC>
<DOCNO> 281977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/son/sonyas03.html </URL>
<DATE> 2004/10/20/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Cassini, Ekim sonunda Titan'ın yakınlarından geçecek... 
</HEADLINE>
<TEXT>

     Amerikan uzay aracı Cassini'nin, 26 Ekim'de Satürn'ün uydusu Titan'ın yakınlarından geçeceği bildirildi. 
     ABD Ulusal Havacılık ve Uzay Dairesi NASA , Cassini'nin Titan'ı inceleyip fotoğraflarını çekeceğini açıkladı. 
     NASA, uzay aracının uyduya 1200 km yaklaşacağını belirtti. 
     Cassini, geçen ağustosta Satürn'ün yeni bir halkası ve yeni uyduları olduğunu keşfetmişti. 
     Cassini-Huygens adı verilen uzay seferi, NASA'nın Avrupa Uzay Ajansı ve İtalya Uzay Kurumu'yla ortaklaşa yürüttüğü bir proje. Projenin sorumluluğu, NASA'nın Jet Motorları Laboratuvarları'nda bulunuyor. 
     
     CASSİNİLER-HUYGENS 

     Adını, İtalyan asıllı Fransız astronomu Gian Domenico Cassini'den alan uzay aracı, baba-oğul-torun astronom Cassinilerin hatırasını yaşatıyor. 
     8 Haziran 1625'te Cenova'da doğan, 14 Eylül 1712'de Paris'te ölen Domenico Cassini, Satürn'ün A ve B halkaları arasındaki karanlık aralığı Cassini bölümü keşfetti ve gezegenin dört uydusunu belirledi. 
     Cassini adı, aynı zamanda, Satürn gezegeninin uydularının yörünge hareketleri cetvellerini ilk olarak derleyen, Gian Domenico Cassini'nin oğlu Jacques Cassini 1677-1756 ile Jacques Cassini'nin oğlu Cesar-François Cassini de Thury'nin 1714-1784 adlarını yaşatıyor. 
     Cassini aracının daha sonra Titan'a inecek sondasının adını aldığı Felemenk fizikçi, matematikçi ve astronom, Lahey doğumlu Christiaan Huygens 1629-1695 ise ışığın dalga boyu kuramını ortaya attı, Satürn'ün halkalarının gerçek biçimini keşfetti, termo-dinamik bilimine özgün katkılarda bulundu ve Titan'ı keşfetti. 
     
</TEXT>
</DOC>
