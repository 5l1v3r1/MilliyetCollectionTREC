<DOC>
<DOCNO> 286616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/06/son/sondun12.html </URL>
<DATE> 2004/11/06/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Arafat kendine geldi... 
</HEADLINE>
<TEXT>

     Filistin lideri Yaser Arafat'ın kendine geldiği bildirildi. 
     İsrail basınının bildirdiğine göre, Arafat, gözlerini açtı ve doktorlarla konuştu. 
     İsrail'de yayımlanan Yediot Ahronot gazetesinin internet sitesinde çıkan haberde, Fransa'nın başkenti Paris'te bir hastanede yatan Arafat'ın ''komadan kısmen çıktığı'' bildirildi. 
     Arafat'ı dün gece ziyaret eden üst düzey bir Filistinli yetkiliye dayanılarak verilen haberde, Filistin liderinin, yatağında hareket edebildiği de belirtildi. 
     Haberde, doktorların, Arafat'ın sağlık durumuyla ilgili teşhislerini yakında koymalarının beklendiği kaydedildi. 
     Üst düzey Filistinli yetkili Tayyib Abdurrahim, dün Gazze'de yaptığı açıklamada, ''Devlet Başkanı Arafat komada değil. Arafat yoğun bakımda, kendisine yeni tıbbi testler yapılması gerekiyor, kendisi anestezinin etkisi altında, ancak hayatı tehlikede değil'' demişti. 
     Fransız hastane sözcüsü de daha önce, Arafat'ın durumunun aynı olduğunu, daha kötüye gitmediğini söylemişti. 

     
</TEXT>
</DOC>
