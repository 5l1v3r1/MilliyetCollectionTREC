<DOC>
<DOCNO> 299621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sontur33.html </URL>
<DATE> 2004/12/21/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Kızlar tartıştı, erkekler kavga etti 1 yaralı 
</HEADLINE>
<TEXT>

     Eskişehir'de bir restoranda kız arkadaşları arasında ''gürültü yapma'' meselesi yüzünden çıkan kavgada 1 kişi yaralandı. 
     Alınan bilgiye göre, kız arkadaşları İnci C. ile Sivrihasar Caddesi'nde faaliyet gösteren bir restorana giden İbrahim Okur Eren 34 ve Cumhur Altun 32 ile yan masada yemek yiyen Ali Rıza Vurucu 34 , Hasan L. 29 ve kız arkadaşları Ayten Ç. 23 ve İsmet S. arasında ''gürültü yapma'' meselesi yüzünden tartışma çıktı. 
     Kızlar arasında çıkan tartışmanın büyümesi üzerine restoran çalışanları araya girdi. Dışarı çıkan iki grup arasında yeniden başlayan tartışmanın kavgaya dönüşmesi üzerine Ali Rıza Vurucu, İbrahim Okur Eren'i bıçakla yaraladı, Hasan L. de Cumhur Altun'u darp etti. 
     Olayın ardından kaçan Ali Rıza Vurucu ve arkadaşları Hasan L, Ayten C. ve İsmet S, kısa süre sonra polis tarafından yakalandı. 
     Ali Rıza Vurucu, ifadesinin ardından çıkarıldığı mahkemece tutuklandı, diğer şüpheliler Hasan L, Ayten C. ve İsmet S. tutuksuz yargılanmak üzere serbest bırakıldı. 
     
</TEXT>
</DOC>
