<DOC>
<DOCNO> 282589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/23/ekonomi/eko03.html </URL>
<DATE> 2004/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Aksoy'un piyanosu genç piyanistte 
</HEADLINE>
<TEXT>


TMSF'nin satışa çıkardığı İnci Aksoy'a ait piyanoyu 46 milyara, Güzel Sanatlar Fakültesi öğretim üyesi Doç. Dr. Uzgören, 16 yaşındaki piyanist oğluna aldı 

LUBE AYAR İstanbul 

Tasarruf Mevduatı Sigorta Fonu TMSF , açık artırmaya çıkardığı İnci Aksoy'a ait piyanoyu 46 milyar liraya İstanbul Üniversitesi Güzel Sanatlar Fakültesi öğretim üyesi Doç. Dr. Ceyda Uzgören'e sattı. Uzgören, piyanoyu piyanist oğluna sürpriz yapmak için aldığını söyledi. 
Sabancı Holding Perakende ve Gıda Grup Başkanı Haluk Dinçer'in kısa süre önce 22.2 trilyon liraya satın aldığı Yeniköy'deki yalıda dün gerçekleştirilen açık artırmaya üç kişi katıldı. 35 milyar lira muhammen bedelle satışa çıkarılan piyanoyu çekişmeli bir artırmadan sonra İstanbul Üniversitesi Güzel Sanatlar Fakültesi'nde keman öğretmeni olan Doç. Dr. Ceyda Uzgören satın aldı. 
1990 yapımı 2 metrelik Bösendorfer marka piyano ve sandalyesi için 46 milyar 225 milyon lira veren Uzgören, oğlu Fikri Batuhan Uzgören'e sürpriz yapmak için açık artırmaya katıldığını söyledi. 

Dünya ikincisi genç 
Koç Lisesi'nde okuyan ve eş zamanlı olarak İstanbul Üniversitesi Devlet Konservatuarı'na devam eden 16 yaşındaki oğlunun gelecek vaat eden bir sanatçı olduğunu belirten Uzgören, "Uluslararası bir piyano yarışmasında dünya ikincisi oldu. Onun için tüm imk nlarımızı zorlayarak piyanoyu almaya çalıştık. İnşallah hakkımda hayırlısı olur. Piyano ehil bir ele, gelecek vaat eden genç bir piyaniste nasip olduğu için mutluluk duyuyorum" dedi. 


</TEXT>
</DOC>
