<DOC>
<DOCNO> 290791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/yasam/axyas01.html </URL>
<DATE> 2004/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ramazan davulu Üsküdar'da sustu 
</HEADLINE>
<TEXT>


Üsküdar Kaymakamı, 'gürültü kirliliği' yapıyor diye Ramazan davulu çalınmasını yasak edince, davulcular da sahurda 'sessiz yürüyüş' yaptı 

GÖKHAN KARAKAŞ İstanbul 

Ramazan gecelerinde oruç tutanları sahura kaldıran davulculara Üsküdar'da yasak geldi. Üsküdar Kaymakamlığı tarafından sokakta davul çalmalarına izin verilmeyen bazı davulcular da, önceki gece sahurda sessizce gezerek kararı protesto etti. 
Her Ramazan'da hayata geçirilen uygulamanın bu yıl Üsküdar Kaymakamlığı'nın "gürültü kirliliği" nedeniyle yasak getirmesine tepki gösteren davulcular, davul ve manilerle vatandaşları uyandırmanın artık gelenek haline geldiğini belirtti. 

'İhtiyaç değil gelenek' 
Davulcular, "Kimsenin davulcuya ihtiyacı yok ama bu bir gelenek. Bunun engellenmesi doğru bir karar değil" dedi. 
Diğer ilçelerde böyle bir karar alınmadığını ve halka sabaha kadar mani söylendiğini dile getiren davulcular, sadece Üsküdar'da böyle bir yasak uygulanmasının anlamsız olduğunu da ifade etti. 

2 ilçe de Antalya'dan 

Alanya ve Gazipaşa ilçeleri, sahurda ramazan davulu çalınmasını yasakladı. Alanya Belediye Başkanı Hasan Sipahioğlu, "Sahura kalkmak isteyen saati kurarabilir. Davul, okul çocuklarını ve başka dinlere mensup insanları rahatsız ediyor" dedi. Gazipaşa Zabıta Müdürlüğü de, ramazanda hırsızlık olaylarının arttığı ve boynuna davul asan herkesin sokaklarda dolaştığı yönündeki şik yetleri dikkate aldıklarını bildirdi. 


</TEXT>
</DOC>
