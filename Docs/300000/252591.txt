<DOC>
<DOCNO> 252591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/03/siyaset/axsiy02.html </URL>
<DATE> 2004/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan türban sorusu 
</HEADLINE>
<TEXT>


Başbakan'dan türban kararını beğenmediği AİHM'ye Avrupa'daki uygulamalar bu kararı ne derece etkiler 

ANKARA Milliyet 


İlk kez bir başbakan, yönettiği ülke lehine verdiği bir karar nedeniyle Avrupa İnsan Hakları Mahkemesi'ni AİHM eleştirdi. AİHM'nin, türbanla okula alınmadığı için Türkiye'yi dava eden Leyla Şahin'i haksız bulan kararından rahatsız olduğunu belli eden Başbakan Recep Tayyip Erdoğan, "Avrupa'nın değişik ülkelerindeki uygulamalar acaba verdiğiniz bu kararı ne derece etkiler' diye sorar, bunun cevabını almak isterim" dedi. Erdoğan, dün partisinin genel merkezindeki il başkanları toplantısında AİHM'nin türbana fren koyan kararını değerlendirdi. AİHM'nin kendi takdirini kullandığını belirten Erdoğan, bu kararın Türkiye'deki yasalar çerçevesinde karşılığını en uygun şekilde bulacağını söyledi. Erdoğan, AİHM'nin türbanlı Şenay Karaduman ve Lamia Bulut'un davalarını reddeden, Refah Partisi'nin kapatılmasına da onay veren daha önceki kararlarına ise değinmedi. 

Öğrenci affında geri adım 

AKP MKYK, türbanı da kapsayan öğrenci affı konusunu askıya aldı. Başbakan Erdoğan, af konusunun tartışıldığı toplantıda "Aceleye gerek yok. CHP ile de iyice görüşülsün. Sonucu YÖK yasası gibi olmasın. Ciddi bir şekilde ön araştırması yapılsın" dedi. Üst düzey bir AKP'li, "Öğrenci affı, belki bu dönem olmayabilir" diye konuştu. 


</TEXT>
</DOC>
