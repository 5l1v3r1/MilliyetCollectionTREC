<DOC>
<DOCNO> 270586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/spor/ygokberk.html </URL>
<DATE> 2004/09/10/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Dev adamın dev'i gitmiş... 
</HEADLINE>
<TEXT>


12 Adam'ın "dev"leşmeye hazır olduğu yılları yanlış coach tercihi ve yanlış coaching ile fena ıskalamışız, yazık. 
Avrupa'nın birinci sınıf bir basketbol takımı olabilecek gelmiş geçmiş en çok yeteneklinin bir arada olduğu hücum kapasitesi, Avrupa'nın en yüksek olanlarından bizimkilere hücum ettirmeye ettirmeye, hücum etmeyi de unutturmuşuz. Saraybosna'daki maçta gördük ki, Türkiye'deki Avrupa Şampiyonası'ndaki 12 Dev Adam'ın Dev'i gitmiş Adam'ı kalmış. Klası da yok olmuş. Sıradandılar 
Yazık, vallahi yazık. Tanjeviç hala Türk Milli Takımı'nın coachu olduğunun farkında değil. Yok'tan var etmeden önce, elindeki var'ları yok etmesin. Bir de utanmadan Bosna Hersek için iyi takım diyorlar. İyisi buysa, kötüsü nasıl olur ki Saraybosnalı olduğu söylenen Bogdan kızmasın. Bosna Hersek kısaca "bogdan" bir takım işte. 
Bu takım Mirsad, İbo, Hidayet ve Mehmet'i aynı anda oynatabilirse, Avrupa Şampiyonu olur. Aksi halde iyi bir basketbol takımı olur. Tanjeviç, artan kontratları, büyüyen isimleri, gelişen kariyerleri doğrultusunda problemli oyuncular haline gelenleri ortadan kaldırarak, problemleri ortadan kaldırma yoluna giderse kendisi en büyük problem olur bize, bunu da unutmasın. 

Ha biz, ha onlar 

Ö önce İstanbul ve ille de İstanbul sonra Roma, sonra da Akdeniz sonrasını da boşver zaten diyen ben, Türkiye dışında kendimi en çok Yunanistan'daki gecelerde evimde gibi hissediyorsam eğer... 
Sıradan bir balık istediğinizde bile "Bunun iyisi sizde, ama 'pişireninin' de iyisi bizde" gibisinden bir "Akdeniz sımsıcaklığıyla" lafı bir şekilde iki komşunun olması gereken bize bağlayan onlarla biz nasıl biz olamıyorduk ki zaten... 
Biri Türk biri Yunanlı iki Interli'nin bir Pire gecesindeki 90'da birbirlerine önce dalarak, sonra sarrrılarak iki komşunun arasındaki gerginliği yok edeceğini biri deseydi kim inanırdı ki ona... 
Önce Çarşamba gecesi Pire'deki futbolcuları kutlamak lazım. Bu kadar dost oynadıkları için. 
Sonra suyun iki yakasındaki kadını - erkeği, genci - yaşlısı, aşkı - meşki, mutfağı, tiplisi - tipsizi, gecesi - gündüzü, hatta dolmuşu bile birbirinin aynı olan iki ülkeye bugüne kadar vakit kaybettiren politikacıların da en hafifinden Allah cezasını versin. 

Haluk ve Levent beyler 
Tarzından hiç hoşlanmadığım Haluk beyin ve maçtan sonraki tarzındah hiç hoşlanmadığım Levent beyin arasındaki saçma sapan yangına Trabzon'la giren Trabzonlu her partiden politikacının spora siyaseti soktukları bu günlerin arasına siyasetin sahada ve tribünde kaybettiği bir Pire gecesinin girmesi ne ilginç bir tesadüf değil mi 
Yıllarca Efes'le, Panathinaikos'lu ve Olympiakos'lu maçlarda salonlar hep cehennem gibiydi de. Ama salonların hemen dışı da hep cennet gibiydi tabii. 
Cennetin bırakılıp, hep cehennemin yansıtılması da mı sizce bir tesadüftü. 
Her neyse, boşverin artık. 
Galiba bitti gibi artık . 

Emre Belözoğlu 

Avrupa'nın en "özel"lerinden biri olabilecek en futbol dolu gençlerinden Emre'nin yanlış lig ve yanlış takım tercihiyle ve de Hector Cuper'in kendisini soldaki o 25 metrekareye hapseden sisteminde Cuper sonrası da birşey değişmedi oynamaya oynamaya, futbolu hergün daha geriye gidiyor. Yanal da onu sahada "geri"ye çekiyor. Eğer bir transfer akıllılığı yapıp futbolunu yenilemezse daha var olamadan yok olup gidecek vallahi. 

Halil ve ben 

Halil Özer köşesine "ben"den almış. Ben de benden aldığını ondan geri alıyorum şimdi, kendi köşemde kullanmak için 
"Milli Takım, 'teknik direktörsüz' daha iyi oynuyordu" 

Ersun Yanal 

Yunanistanlı bir maçın sahadaki topunu o sahadan alsak bile, sahadaki "top"suz kovalamaca, "top"lusundan daha da sıkıcı olmaz demiştim. Futbolsuz maçtaki futbolsuz Yunanistan bile Pire'de bizden daha takımdı ama. Ersun Yanal, over-coaching fazla koç'luk merakı yüzünden bizi "biz" kadar oynatamadı yine. Bu kadar hücum gücü yüksek, fundamentalı her Yunanlı'dan en az iki katı daha iyi oyunculardan kurulu bizim takımın "oynatmayarak" oynayan Yunanlılar'ı "oynatmayarak" oynayarak aldığı bir puana hala seviniyor Ersun hoca. Ersun Yanal Yunanlılar'ı çözmüş de "biz"i çözememiş... 

Dünya takımından Mahalle takımına... 

Galatasaray'ın bu yönetimi de en az Süren yönetimi kadar sportif alanda başarılı demiştim. Bir dünya takımını bir mahalle takımı haline getirmeyi başarmak için gereken bütün özel yeteneklere sahiplerdi. Geçen sezonun sonu . Bu sene yıllardır ilk defa Galatasaray Avrupa'da yok. Ve yine uzun zamandır ilk defa yıllardır milli takıma en çok oyuncuyu veren Galatasaray'dan Pire'deki milli takımda hiç oyuncu yoktu. Canaydın yönetimi ne ilkler başarıyor da kimsenin haberi yok. 

Bilgin'den 

Elimi, dilimi, gözümü, kulağımı, kalbimi, cebimi, kafamı, seksimi, 2'ye veya 3'e veya 4'e veya filana falana bölmemek için amma da uğraşıyorum... 
Ben'i, O'ndan başkasıyla paylaşmak istemiyorum. 
Anam da amma ağlıyor vallahi. 
Ama bazen düşünüyorum da... 

Necil, Yalçın, ben 

Necil Ülgen köşesinde yazmış. "Evet salaş, ama hoş, ben çok keyif aldım, ama..." dedim Galatasaray'ın Fenerbahçe'deki tesisleri için. 
Fenerbahçe'nin her Galatasaraylıyı kıskandıran tesislerinde Necil ve Yalçın ile yemek yiyorduk. Hoş ama evde kalmış çirkin kıza güzel mi diye sorulduğunda söylenen "hoş" gibi. Hani sonradan da sıralarlar Şirin, sempatik, cici mici filan falan. 

CNN Türk ve Pivot Pivot yine Pazar, yine 15.10'da. 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 




</TEXT>
</DOC>
