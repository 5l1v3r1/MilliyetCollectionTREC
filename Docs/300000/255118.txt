<DOC>
<DOCNO> 255118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sonsiy33.html </URL>
<DATE> 2004/07/13/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Ersümer ve Çakan hakkındaki raporun görüşülmesine başlandı 
</HEADLINE>
<TEXT>

     TBMM Genel Kurulu'nda, Eski Enerji ve Tabii Kaynaklar Bakanları Cumhur Ersümer ve Zeki Çakan'ın Yüce Divan'a sevkini öngören Soruturma Komisyonu Raporu üzerindeki görüşmelere başlandı. 
     AK Parti İstanbul Milletvekili Hüseyin Besli ve 63 milletvekili ile CHP Samsun Milletvekili Haluk Koç ve 55 milletvekilinin verdikleri önerge üzerine kurulan TBMM Soruşturma Komisyonu'nun raporu üzerindeki ilk konuşmayı AK Parti Bursa Milletvekili Ertuğrul Yalçınbayır yapıyor. 
     Komisyon raporunda, eski Enerji Bakanı Ersümer, ''doğalgaz alım anlaşmalarında devlet alım satımına fesat karıştırmak, yanlış ve usulsüz enerji politikaları ile kamuyu zarara uğratmak ve DSİ'deki usulsüz uygulamalara onay vermekle'' suçlanıyor. 
     Eski Enerji Bakanı Çakan hakkında da ''DSİ'deki usulsüz uygulamalara onay vermenin yanı sıra bakanlığı sırasında yanlış ve usulsüz enerji politikaları ile kamuyu zarara uğrattığı'' iddiasında bulunuluyor. 
     
</TEXT>
</DOC>
