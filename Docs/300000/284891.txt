<DOC>
<DOCNO> 284891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/31/son/sonspo25.html </URL>
<DATE> 2004/10/31/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
İlhan Cavcav'ın arabasına saldırı... 
</HEADLINE>
<TEXT>

     Birinci Süper Lig'de bugün oynanan Büyükşehir Belediyesi Ankaragücü karşılaşmasından sonra Ankaragücülü taraftarlar olduğu iddia edilen bir grup, karşılaşmayı izleyen Gençlerbirliği Kulübü Başkanı İlhan Cavcav'ın arabasına taşlı saldırıda bulundu. 
     Büyükşehir Belediyesi Ankaraspor'un, Ankaragücü'nü 2-0 yendiği maçtan sonra 19 Mayıs Stadı dışında arabasına saldırıda bulunulduğunu gören Cavcav, yaptığı açıklamada, böyle bir taraftarlığı kabul etmediğini ve böyle bir sportmenlik anlayışının olamayacağını belirterek, bu olayı yapan kişilere lanet okuduğunu söyledi. 
     Bu arada, Cavcav'ın yanına gelen Ankaragücü Başkanı Cemal Aydın da, bu tür olayların tasvip edilemeyeceğini ifade etti. 
     Ayrıca, Ankaragücü taraftarları olduğu iddia edilen bir grubun az sayıdaki Büyükşehir Belediyesi Ankaraspor taraftarlarına saldırısına ise güvenlik güçleri müdahale etti. Emniyet kuvvetleri daha sonra stat çevresinde geniş güvenlik önlemleri aldı. 
     
</TEXT>
</DOC>
