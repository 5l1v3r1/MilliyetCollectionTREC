<DOC>
<DOCNO> 276378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/magazin/mag03.html </URL>
<DATE> 2004/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İnanır'dan geç ama sert tepki 
</HEADLINE>
<TEXT>


Avanos'taki heykelinin yıkılıp yerine otopark yapılmasını önce önemsemeyen İnanır, bu kez "Belediyecilik bilmiyorlar" dedi 

BİRSEN ALTUNTAŞ 

Avanos Belediye Başkanı Mustafa Körükçü'nün, üzerinde kabartmasının olduğu heykeli kaldırıp yerine otopark yaptırmasına önce "Umurumda değil" diyen Kadir İnanır, bu kez sert tepki verdi. 
İnanır, "Orayı vali açtı, sen nasıl yok sayıyorsun, 'izinsiz yapıldı' diyorsun" dedi. 
Önceki gün, Kanal D'nin ilgiyle izlenen dizisi "Bütün Çocuklarım"ın setinden Körükçü'ye seslenen İnanır, şunları söyledi "Sen belediyecilik de bilmiyorsun. Şehrin merkezinden anıtı kaldırıp yerine otopark yapmak belediyecilik anlayışına sığar mı Halkın o belediye başkanını cezalandıracağını adım gibi biliyorum." 
Konuyla ilgilenmesi için Kültür ve Turizm Bakanı Mumcu'ya da çağrıda bulunan İnanır, "Bu durum bakanımızı da ilgilendirir" diye konuştu. İnanır, Avanos halkının çoğunun "Bütün Çocuklarım" adlı diziyi izlediğini savunarak "Hatta belediye başkanının evine bir baksınlar. Başka programı mı, yoksa 'Bütün Çocuklarım'ı mı seyrediyor" şeklinde konuştu. 



</TEXT>
</DOC>
