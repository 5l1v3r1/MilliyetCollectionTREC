<DOC>
<DOCNO> 299547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sonspo12.html </URL>
<DATE> 2004/12/21/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Sezonun ilk yarısında hakemler arasında kart rekortmeni Erol Ersoy 
</HEADLINE>
<TEXT>

     Birinci Süper Futbol Ligi'nde 2004-2005 sezonunun ilk yarısında yapılan 1 maçta, 26 orta hakem görev yaptı. En fazla görev verilen hakem, 10 maçla Cem Deda oldu. 
     A.A muhabirinin belirlemelerine göre, 17 hafta süren ilk devrede Antalya Bölgesi'nden Cem Deda'yı, 9'ar maçla Ankara Bölgesi'nden Cem Papila, İstanbul Bölgesi'nden Fırat Aydınus ve Antalya Bölgesi'nden Kuddusi Müftüoğlu izledi. 
     İlk yarıda en az görev alan hakemler ise 2'şer kezle Aytekin Durmaz ve Hamza Mısır'dı. 
     Hakemler arasında kart rekortmeni, Erol Ersoy oldu. Ersoy, yönettiği 7 maçta, 49 sarı ve 2 kırmızı olmak üzere toplam 51 kartla başı çekti. 
     İlk yarıda 8 maçta düdük çalan Cüneyt Çakır, 7 kırmızı kartla en fazla futbolcuyu oyundan çıkaran, 10 maç yöneten Cem Deda da 7 penaltıyla en fazla beyaz yuvarlağı gösteren hakemler oldu. 
     7. haftadaki Beşiktaş-Ankaragücü maçında 13 sarı ve 1 kırmızı kart gösteren Metin Aydoğan ile 16. haftadaki İstanbulspor-Büyükşehir Belediyesi Ankaraspor maçında 12 sarı kart gösteren Erol Ersoy, bir maçta cebinden en fazla kart çıkaran hakemler olarak dikkati çekti. 
     Bu arada 4. haftadaki Diyarbakırspor-Malatyaspor maçını yöneten Cüneyt Çakır ile 17. haftadaki Denizlispor-Galatasaray maçında düdük çalan Kuddusi Müftüoğlu, bu karşılaşmalarda kartlarını hiç kullanmadılar ve penaltı kararları vermediler. 
     Ligde bu devrede yönettiği maçlarda en fazla gol olan hakem ise Cem Deda ile Cem Papila'ydı. Bu 2 hakemin yönettiği maçlarda fileler 29'ar kez havalandı. 
     Birinci Süper Futbol Ligi'nde 2004-2005 sezonunun ilk yarısındaki 1 maçta görev alan 26 orta hakemin, yönettikleri maç, gösterdikleri kart, verdikleri penaltı ile görev aldıkları maçlarda atılan gol sayıları şöyle 
     Cem Deda 10 46 sarı, 1 kırmızı kart, 7 penaltı, 29 gol. 
     Cem Papila 9 35 sarı, 1 kırmızı kart, 3 penaltı, 29 gol. 
     Fırat Aydınus 9 40 sarı, 3 kırmızı kart, 3 penaltı 27 gol. 
     Kuddusi Müftüoğlu 9 35 sarı, 5 kırmızı kart, 3 penaltı, 22 gol. 
     Cüneyt Çakır 8 27 sarı, 7 kırmızı kart, 5 penaltı, 27 gol. 
     Serdar Tatlı 8 30 sarı, 2 kırmızı kart, 4 penaltı, 17 gol. 
     Yunus Yıldırım 8 22 sarı, 1 kırmızı kart, 2 penaltı, 20 gol. 
     Erol Ersoy 7 49 sarı, 2 kırmızı kart, 2 penaltı, 24 gol. 
     Metin Aydoğan 7 41 sarı, 6 kırmızı kart, 2 penaltı, 28 gol. 
     Mustafa Çulcu 7 24 sarı, 4 kırmızı kart, 6 penaltı, 17 gol. 
     İsmet Arzuman 6 23 sarı kart, 1 penaltı, 17 gol. 
     Orhan Erdemir 6 26 sarı, 1 kırmızı kart, 1 penaltı, 18 gol. 
     Vedat Yüksel 6 29 sarı kart, 3 penaltı, 18 gol. 
     Bülent Demirlek 5 24 sarı, 3 kırmızı kart, 2 penaltı, 11 gol. 
     Hüseyin Göcek 5 17 sarı, 1 kırmızı kart, 1 penaltı, 17 gol. 
     M.Selçuk Dereli 5 15 sarı, 1 kırmızı kart, 4 penaltı, 14 gol. 
     Özgüç Türkalp 5 31 sarı, 2 kırmızı kart, 3 penaltı, 17 gol. 
     Tolga Özkalfa 5 21 sarı kart, 1 penaltı, 8 gol. 
     Yılnur Önen 5 29 sarı, 2 kırmızı kart, 2 penaltı, 22 gol. 
     Zafer Önder İpek 5 18 sarı, 1 kırmızı kart, 2 penaltı, 12 gol. 
     Hakan Sivriselvi 4 18 sarı, 2 kırmızı kart, 2 penaltı, 13 gol. 
     Oktay Demiray 4 13 sarı kart, 3 penaltı, 12 gol. 
     Bülent Yıldırım 3 21 sarı kart, 2 penaltı, 8 gol. 
     Süleyman Abay 3 22 sarı, 1 kırmızı kart, 3 penaltı, 8 gol. 
     Aytekin Durmaz 2 9 sarı kart, 4 gol. 
     Hamza Mısır 2 10 sarı kart, 7 gol. 
     
</TEXT>
</DOC>
