<DOC>
<DOCNO> 260600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/04/son/sontur23.html </URL>
<DATE> 2004/08/04/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
2 ay önce kaçırılan Mustafa Bal Çok iyi Türkçe konuşuyorlardı 
</HEADLINE>
<TEXT>

     Irak'ta 2 ay önce kaçırılan işçilerden Mustafa Bal, kendilerini kaçıranlar arasında çok iyi Türkçe konuşan 2 kişinin bulunduğunu söyledi. 
     Bal, çalıştığı bir klima şirketi adına Irak'a gittiği sırada kaçırıldığını, yaklaşık bir hafta rehin tutulduktan sonra arkadaşıyla beraber serbest bırakıldıklarını hatırlattı. 
     Irak'ta 2 ay önce de kendilerini kaçıranlar arasında çok iyi Türkçe konuşan iki kişinin bulunduğunu belirten Bal, şöyle dedi 
     ''Bizi kaçıranlar arasında çok iyi Türkçe konuşan 2 kişi vardı. Bize soruları onlar soruyordu. Aldıkları cevapları da etrafındakilere aktarıyorlardı. Bize Neden geldiniz , Türkiye Müslüman mı Türkiye'de şeriat var mı Din konusunda ne düşünüyorsunuz Abdullah Öcalan'ı seviyor musunuz gibi sorular sordular. Hepsinin yüzü açıktı. Sadece çekim yapıldığı sırada yüzlerini kapattılar. Benim tahminime göre, bizimle Türkçe konuşanlar Doğu ve Güneydoğu Anadolu bölgelerinden olabilirler.'' Bal, 30 Haziran'da serbest bırakıldıklarını, bu sırada kaçıranların kendilerine, Türkiye'de fazla konuşursanız sizi tekrar buluruz. Türkiye'de ajanlarımız var dediklerini söyledi. 
     Türkiye'ye döndüğü için çok mutlu olduğunu ifade eden Bal, ''Ancak işsiz kaldığım için tekrar Irak'ta çalışmayı düşünüyorum. Eğer bir şirketten teklif gelirse, her şeye rağmen tekrar Irak'ta çalışmaya başlayacağım'' dedi. 
     Bal, Irak'ta 23 Haziran'da, Mehmet Bakır ve Abdulselam Bakır ile bulundukları aracın Bağdat-Tikrit arasındaki Samara Kasabası'nda bozulmasıyla durmuş, buradan kaçırılmışlardı. 
     
</TEXT>
</DOC>
