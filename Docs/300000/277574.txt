<DOC>
<DOCNO> 277574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/son/sonyas12.html </URL>
<DATE> 2004/10/05/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Aydın Doğan karikatür yarışması sergisi Pakistan'da... 
</HEADLINE>
<TEXT>

     ''Aydın Doğan Uluslararası Karikatür Yarışması Sergisi'', Moldova, Japonya, Çin Halk Cumhuriyeti, Yunanistan ve KKTC'nin ardından Pakistan'da da açılacak. 
     Aydın Doğan Vakfı'ndan yapılan yazılı açıklamada, Türkiye'nin İslamabad Büyükelçiliği, İslamabad Belediyesi, Gogi Stüdyosu ve Pakistan Ulusal Sanat Konseyi işbirliğiyle düzenlenen serginin, İslamabad'daki Pakistan Ulusal Kütüphanesi'nde bugün açılacağı belirtildi. 
     Açıklamada, serginin açılışına, Pakistan'ın kadından sorumlu Devlet Bakanı Nilüfer Bahtiyar, Türkiye'nin İslamabad Büyükelçisi Kemal Gür ve İslamabad Belediye Başkanı Kamran Lashari'nin yanı sıra, Aydın Doğan Uluslararası Karikatür Yarışması'nın Türk jüri üyeleri Tan Oral, Gürbüz Doğan Ekşioğlu ve Latif Demirci'nin katılacağı kaydedildi. 
     
</TEXT>
</DOC>
