<DOC>
<DOCNO> 261127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/son/sonsiy03.html </URL>
<DATE> 2004/08/06/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
FT ''MGK'nın başına bir sivil getiriliyor'' 
</HEADLINE>
<TEXT>

     Financial Times gazetesi, MGK Genel Sekreteri Orgeneral Şükrü Sarıışık'ın 2'nci Ordu Komutanlığı'na atanmasıyla boş kalan MGK Genel Sekreterliği'ne bir sivilin getirilmesi için hazırlıklar yapıldığına dikkat çekti. 
     MGK'dan, "yıllardır askerler tarafından yönetilen, ülkenin en yüksek politika üreten yapısı" diye söz edilirken, kurumun başına bir sivilin atanacak olması da, Türkiye'nin AB'ye katılma çabaları açısından önemli bir adım olarak değerlendirildi. 
     Habere göre MGK, üyelerinin büyük kısmını generallerin oluşturduğu anayasal bir yapı durumunda bulunuyor. Haberde, Adalet ve Kalkınma Partisi tarafından uygulanmakta olan reformlarla MGK'nin etkisi azalırken, Parlamentonun etkisinin artmasının beklendiği de savunuldu. 
     Gazeteye göre bu gelişmeler, bazı üst düzey yöneticilerce, Türkiye'nin demokratikleşmesinin kaçınılmaz bir parçası olarak değerlendirilirirken, diplomatlar, Aralık ayında Türkiye'ye AB tarafından istenen takvim verilmediği taktirde gelişmelerin tersine dönebileceğine dikkat çekiyorlar. 
     
ANKA 
     
</TEXT>
</DOC>
