<DOC>
<DOCNO> 261638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/astro/index.html </URL>
<DATE> 2004/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkatli olunmalı 
</HEADLINE>
<TEXT>


Küçük kazalar, aksilikler ve ani değişiklikler bugün bizi fazlasıyla huzursuz edebilir. İletişimde, yolculuklarda aksamalara hazır olmak gerekecek. Çok sayıda fikir değiştirebiliriz. Koç'lar iletişim, hareket konularında hayli yoğun olacaklar. Yakın çevreleriyle ilişkilerinde sözlerine dikkat etmeleri gerekebilir. Boğa'lar para konusunda becerikli olmak zorundalar. Aksi halde onları zorlayıcı koşullar ortaya çıkabilir. İkizler öne çıkabilecekleri bir gündeler. Kendilerini ifade ederken tartışmalardan uzak kalmaya gayret edilmeli. Kişisel girişimler için uygun koşullar bulunuyor. Yengeç'ler geçmişte yaşanan olayların etkisinden kurtulmalılar. Bugünlerde ileriye dönük planlarını uygulamak için fırsatlar bulunuyor. Aslan'lar yapıcı olmaları gereken bir gündeler. Bu sayede girişimleri olumlu sonuçlanabilir. Arkadaşlıklar onlara canlılık katıyor. Başak'lar bugün yüklü bir gündeme sahipler. İşleriyle ilgili ani değişiklikler olsa da dikkat çekecekleri fırsatlar doğabilir. Terazi'ler için iyimserliklerini artıracak koşullar söz konusu. Özellikle iş hayatında onlara önemli şeyler katacak yeni gelişmeler dikkat çekiyor. Akrep'ler başkalarının duygularına önem vermek zorunda. Aksi halde yanlış anlaşılabilirler. Borç alacak konularında risklerden uzak kalınmalı. Yay'lar hassasiyet yaşayacakları olaylar karşısında sakin olmalılar. Ortaklaşa konularda daha toleranslı davranmak yapıcı sonuçlar getirecektir. Oğlak'lar için bugün yapılacak çok iş var. Dağınık olmaktan şikayet etmek yerine dikkat gereken konulara ağırlık vermeleri gerekir. Kova'lar üstlerindeki gerginlikten kurtulmalılar. Yeni girişimleri ve sosyal hayata zaman ayırmak onları mutlu edecek. Balık'lar pek huzurlu sayılmazlar. Planlarındaki ani değişiklikler olsa da eve ait konular ihmal edilmemeli. 



</TEXT>
</DOC>
