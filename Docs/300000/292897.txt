<DOC>
<DOCNO> 292897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sontur26.html </URL>
<DATE> 2004/11/28/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
14 yaşındaki sürücü, minibüs bekleyen gence çarptı... 
</HEADLINE>
<TEXT>

     Burdur'da yol kenarında minibüs bekleyen bir kişi, babasından izinsiz aldığı otomobille aşırı hız yapan 14 yaşındaki gencin kullandığı otomobilin altında kalarak hayatını kaybetti. 
     M.T'nin 14 , kullandığı 15 DE 140 plakalı otomobil, Burdur-Isparta yolunda, sürücüsünün aşırı hız yapması sonucu yoldan çıkarak, yol kenarında minibüs bekleyen Yavuz Özceylan'a 27 çarptıktan sonra takla attı. 
     Kazada, Özceylan ile otomobilde bulunan Necip Şimşek 16 adlı genç yaralanarak Burdur Devlet Hastanesi'nde tedavi altına alındı. 
     Evlilik hazırlığı yaptığı belirtilen Yavuz Özceylan, tüm müdahalelere rağmen hayatını kaybetti. 
     Gözaltına alınan M.T'nin ifadesinde, otomobili babasından izinsiz aldığını, amacının arkadaşıyla birlikte gezmek olduğunu söylediği öğrenildi. 
     M.T, ifadesi alındıktan sonra Emniyet Müdürlüğü Çocuk Şubesi'ne teslim edildi. 
     
</TEXT>
</DOC>
