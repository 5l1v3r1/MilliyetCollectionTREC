<DOC>
<DOCNO> 284675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sontur05.html </URL>
<DATE> 2004/10/30/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Hayat kadınını eve kapatıp tecavüz ettiler 
</HEADLINE>
<TEXT>

     
     Salih GÜNER KIRŞEHİR, DHA 
     

KIRŞEHİR'de, hayat kadınını eve kapatarak tecavüz ettikleri iddia edilen 4 kişi yapılan baskınla gözaltına alındı. 
     Kırşehir Emniyet Müdürlüğü Asayiş Şubesi ekipleri, bir kadının zorla eve kapatıldığı ve içeriden kadının bağırma sesleri geldiği ihbarı üzerine Kayabaşı Mahallesi'nde bildirilen adrese gitti. 
     Kapının açılması üzerine eve giren polisler, 20 yaşındaki S.A.'nın "Beni buradan kurtarın. Beni zorla alıkoyup, tecavüz ediyorlar. Paramı da gasp ettiler'' sözleri üzerine evde bulunan 23 yaşındaki Serkan Bayar, 20 yaşındaki Cahit Tekin, 21 yaşındaki Ferhat Yılmaz ile 16 yaşındaki G.C. gözaltına alındı. 
     Emniyet'teki ifadesinde hayat kadını olduğunu söyleyen S.A., Özkan Yurdakul'un yanında kaldığını ve kazandığı paranın bir bölümünü ona verdiğini söyledi. Kadın pazarladığı iddia edilen Özkan Yurdakul ile Rıza Çelik de 55 NK 131 plakalı otomobille kaçarken yakaladı. 
     Zorla alıkoymak, zorla ırza geçmek ve gasp' suçlarından gözaltına alınan 4 zanlı ile kadın ticareti yapmak' suçundan gözaltına alınan 2 zanlının sorguları devam ediyor. 
     
</TEXT>
</DOC>
