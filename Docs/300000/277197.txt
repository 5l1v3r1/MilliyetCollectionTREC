<DOC>
<DOCNO> 277197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sonspo05.html </URL>
<DATE> 2004/10/04/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Barcelona zirvede, Real Madrid sürünüyor, Nihat nihayet güldü 
</HEADLINE>
<TEXT>

     İspanya La Liga'da 5. haftada yine Real Madrid konuşuluyor... 'Rüya takım' kendi evinde Deportivo'ya boyun eğdi, 6 haftada üçüncü yenilgisini aldı. Barcelona tutulmuyor, Nihat'ın takımı Real Sociedad 3 puanla tanıştı. 
     Zidane, Figo, Raul, Beckham, Owen... Yıldızlarla dolu kadrosuyla gözkamaştıran Real Madrid, İspanya La Liga'da sefilleri oynuyor. 6. haftada Bernabeu'da Deportivo'yu konuk eden Beyaz-şimşekler, A. Luque'nin attığı golle rakibine boyun eğdi. Puan cetvelinde liderin 7 puan gerisinde kalarak 10. sıraya düşen Real Madrid, 6 haftada üç mağlubiyet alarak taraftarlarını şoke etmeyi sürdürdü. 
     
     Barcelona zirveye çıktı 

     Sezon öncesi yaptığı flaş transferlerle adından söz ettiren Barcelona, Numancia'yı 1-0 yenerek Valencia'nın iki puan önünde lider oldu. Maçın tek golü İsveçli golcü Henrik Larsson'dan geldi. Bu sonuçla Katalan ekibi averajla ikinci olduğu ligde Valencia'nın iki puan önünde zirveye oturdu. 
     Geçen hafta averajla Barcelona'nın önünde lider olan Valencia, Real Betis deplasmanından 1-1 beraberlikle dönünce 14 puanda kaldı ve ikinci sıraya yerleşti. 
     
     Sociedad nihayet 

     Nihat Kahveci'nin takımı Real Sociedad ise, kötü gidişe son verdi. İlk 5 haftada galibiyet alamayan Sociedad, Koveceviç'in golüyle Atletico Madrid'i yenmeyi başardı ve rahat bir nefes aldı. Mavi-beyazlılar bu sonuçla 16. sıraya yükseldi. 
     La Liga'da diğer sonuçlar 
     

Albacete 1 0 Espanyol Getafe 3 1 Athletic Bilbao Levante 2 0 Mallorca Malaga 2 0 Osasuna Racing Santander 0 0 Sevilla Villarreal 2 0 Zaragoza      
</TEXT>
</DOC>
