<DOC>
<DOCNO> 261483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/08/siyaset/siy01.html </URL>
<DATE> 2004/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem AB'de üç noktaya dikkat... 
</HEADLINE>
<TEXT>


1 Hadise bitmiş değil. 2 Aralık son değil. 3 Değerlerimize dikkat 

İSTANBUL Milliyet 


THY'ye ait uçakla eşi Elçin Cem ile birlikte dün New York'tan İstanbul Atatürk Havalimanı'na gelen İsmail Cem tedavisine ilişkin "Hem Türkiye'deki hem ABD'deki hekimlerin dostluğuyla, gayretiyle, zannediyorum büyük ölçüde çözüm yoluna girdi" dedi. 
YTP Genel Başkanı İsmail Cem, Türkiye'nin AB konusunda üç noktaya dikkat etmesi gerektiğini belirterek şöyle dedi 
"Birincisi AB konusunda bazılarının sunduğu ve zannettiği gibi hadise bitmiş değil. Almanya Başbakanı bizi çok seviyor. İtalyan Başbakanı dostumuzla bu iş olmaz. Aralık ayında bizim beklentimizi karşılamayan bir sonuç çıkabilir. İkinci nokta iyi sonuç almak için hepimiz elimizden gelen her şeyi yapalım. Fakat bilelim ki AB ile bir müzakere süreci bu dönem başlamazsa, bu Türkiye açısından dünyanın sonu, tarihin sonu değildir. Üçüncü olarak AB ile bizim geçmişten çıkardığımız ders şudur Malum AB, bizi 1999'da aday ilan etti. Çok ciddi bir çalışmanın sonucunda bunu başarmıştık. Bu başarıya giden yolda hep kendi değerlerimizi hatırlattık. Kendi değerimizi önde tuttuk. Şu sıralarda bu noktaya daha fazla önem verilmesi gerektiği düşüncesindeyim." 


</TEXT>
</DOC>
