<DOC>
<DOCNO> 260667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/guncel/axgun01.html </URL>
<DATE> 2004/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bana Apo'yu Türkçe sordular' 
</HEADLINE>
<TEXT>


Irak'ta kaçırılıp kurtarılan Bal, 'Bizi kaçıranlar da Türkçe konuşuyordu. Abdullah Öcalan'ı sevip sevmediğimi sordular' dedi 

YÜKSEL EKER Adana DHA 

Irak'ta bir süre önce rehin alınan Türk işçi Mustafa Bal, kendisini kaçıran direnişçiler arasında çok iyi Türkçe konuşan iki kişinin "Türkiye'de şeriat var mı Abdullah Öcalan'ı seviyor musunuz" gibi sorular sorduklarını söyledi. 
Bir klima şirketinde çalışmak için Irak'a gittiğini belirten Bal, 23 Haziran'da, iki arkadaşıyla birlikte direnişçiler tarafından rehin alınmıştı. Direnişçiler arasındaki iki kişinin kendileriyle Türkçe konuştuğunu anlatan Bal, "Bize, 'Türkiye Müslüman mı Türkiye'de şeriat var mı Din konusunda ne düşünüyorsunuz ' gibi sorular sordular" dedi. 

'Türkiye'de ajanımız var' 
Türkçe konuşan direnişçilerin aldıkları cevapları, arkadaşlarına aktardığını belirten Bal, "Hepsinin yüzü açıktı. Sadece video çekimi yapıldığı sırada yüzlerini kapattılar. Tahminime göre, Türkçe konuşanlar Doğu ve Güneydoğu Anadolu bölgelerinden olabilirler" diye konuştu. Bal, direnişçilerin kendilerine "Türkiye'de fazla konuşursanız sizi tekrar buluruz, ajanlarımız var" dediklerini de kaydetti. 

Kurtuldular, yine Irak'talar 
Adana'daki Ser-Ka Şirketi'nde çalışırken mayısta Felluce yakınlarında kaçırılıp bir ay rehin tutulan yedi Türk işçi de, Türkiye'de iş bulamayınca yeniden Irak'a gitti. Şu anda Musul'da çalışan işçilerin aileleri endişeli. 


</TEXT>
</DOC>
