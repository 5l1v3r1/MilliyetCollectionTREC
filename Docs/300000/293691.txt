<DOC>
<DOCNO> 293691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/yasam/yas05.html </URL>
<DATE> 2004/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekliye para için işkence 
</HEADLINE>
<TEXT>


MUHAMMET KAÇAR Rize DHA 

Rize'de, parası için kaçırdıkları emekli Bayram Çelik'i 45 işkence yaparak öldürdükleri belirtilen 3 kişi İstanbul'da yakalandı. Almanya'da emekli olduktan sonra memleketine yerleşen Çelik'in cesedi 2 ay önce ağaca asılı ve elleri bağlı halde bulundu. Çelik'in, son olarak, aynı mahalledeki bir bekar evinde oturan ve işsiz oldukları belirtilen Ertan Sancaktutaroğlu, 29 yaşındaki Aziz Akif Şahin, Tufan Bostan ve Ali T.'yle birlikte görüldüğü saptandı. İstanbul'a kaçtıkları belirlenen Bostan, Sancaktutaroğlu ve Şahin, yakalanarak Rize'ye getirildi. Zanlılar, Çelik'i öldürdüklerini itiraf etti. Bostan, ifadesinde şunları söyledi 
"Çıplak fotoğraflarını çektik. Yüklü miktarda para istedik. Kabul etmezse fotoğrafları yakınlarına vereceğimizi söyledik. ATM kartlarını aldık. Şifrelerini öğrenmek için uzun süre dövdük. Şifresini yanlış söylediği için, elektrik verdik." 
Çelik'i mezarlığa götürdüklerini kaydeden Bostan, şöyle konuştu "Ayaklarını çelik telle bağlayıp, başını ağaca astığımız tele geçirdik. 'Sana son bir şans. Ya paranı, ya canını' dedik. 'Bende para yok ki, nasıl vereyim' karşılığını verdi. Bunun üzerine kendisini itip boşluğa bıraktık. Sallanmaya başladı." 



</TEXT>
</DOC>
