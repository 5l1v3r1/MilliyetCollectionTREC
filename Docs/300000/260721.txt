<DOC>
<DOCNO> 260721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/05/yasam/yas05.html </URL>
<DATE> 2004/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yıkılmak üzere olan 17 okul var' 
</HEADLINE>
<TEXT>


Eskişehir Valisi Marmara depreminde hasar gören 11 bin öğrencinin devam ettiği 17 okulda hiç çalışma yapılmamış 


Eskişehir Valisi Kadir Çalışıcı, 1999'da meydana gelen Marmara depreminde kentte hasar gören ve toplam 11 bin öğrencinin öğrenim gördüğü 17 okulda 5 yıldır hiçbir çalışma yapılmadığını açıkladı. 
Vali Çalışıcı, bu hasarlı okulların durumunlarının raporlara geçtiğini ve yıkılma tehlikesiyle karşı karşıya olduklarını kaydetti. 
Göreve geldiği günden beri konuyu takip ettiğini ifade eden Çalışıcı, şunları söyledi "Okulların bu durumda olduğunu öğrendiğimden beri uyuyamıyorum. Hasarlı okullarda öğrenim gören 11 bin 200 öğrenci rüyalarıma giriyor. Depremde hasar gören okullar için 5 yıldır hiçbir çalışma yapılmamış. İşin tuhaf yanı da para var. Demek ki para depoda duruyor. Okullar açılmadan güçlendirme çalışmalarını bitirelim diye kolları sıvadık." 




</TEXT>
</DOC>
