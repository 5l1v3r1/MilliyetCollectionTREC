<DOC>
<DOCNO> 297784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/yazar/guclu.html </URL>
<DATE> 2004/12/15/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Kapkaç, terör, şiddet ve uyuşturucu 
</HEADLINE>
<TEXT>


AKP Milletvekili Doç. Dr. Ömer Özyılmaz, ilginç bir incelemeye imza atmış. Son yıllarda gençler arasında hızla yayılan kapkaç, şiddet, terör ve uyuşturucu kullanımına yönelik tespitlerde bulunmuş, bununla da yetinmeyip çözümüne yönelik öneriler geliştirmiş. 
TBMM Milli Eğitim Komisyonu'nda da çok uzun yıllardır görev yapan Özyılmaz, çeteleşmeye varan sürecin sosyoekonomik nedenlerden kaynaklandığını ve böyle devam etmesi halinde daha derin toplumsal sorunlar yaratacağı görüşünde. 
Özyılmaz'ın kapkaç terörü, şiddet ve uyuşturucu kullanımındaki artışa yönelik tespitleri şöyle 
Kişilik zaafıİnanç ve dünya görüşü eksikliğiKimlik sorunuKendine güven ve saygı yoksunluğuAile ve toplum kontrolünün zayıflamasıYoksullukİç göçlerHukukun yetersizliğiHızlı nüfus artışı 
Doç. Özyılmaz, çözüm önerilerini de şöyle sıralıyor 
Okullarda öğrencilere özgüven kazandırılmalıHer çocuğa, kimlik kazandırılmalıMilli, manevi değerlerle donatılmalıHedefler konulmalıSaygı duyan, saygı gören ortam yaratılmalıÜlke ekonomisi, yatırım ve istihdama göre yeniden düzenlenmeliBölgeler arası ekonomik dengesizlik giderilmeliMetropollerde daha sık kontrollerin yanı sıra rehberlik ve rehabilitasyon merkezleri kurulmalıBoşanmış aile çocukları, büyük sorunlar yaşıyor ve yaşatıyorlar. Bu yüzden aile sorunlarının çözümü için ülke genelinde çalışmalar yapılmalıNüfus artış hızı, ailelerin bakıp besleyebilecekleri ve eğitip topluma yararlı kılabilecekleri kadar çocuk sahibi olmalarına göre ayarlanmalıToplumun huzurlu olabilmesi, gelişmesi ve hukukun üstün kılınabilmesi için "toplumsal ur"a dönüşen çetelerden kurtulmak şarttır. Bu çalışmayı yapacak olan güç de, devlet gücüdür. 
Erzurum Milletvekili Ömer Özyılmaz da Başbakan Erdoğan ve yakın arkadaşları gibi Erbakan ocağında yetişen politikacılardan biri. Eğitim kökenli olması nedeniyle eğitimin hep içinde oldu. Çoğu zaman konulara bakanlardan çok daha fazla vakıf oldu. Eski dönemdeki sivriliklerini törpüledi. Kendi içinde de büyük değişim ve gelişim gösterdi. Milli Eğitim Komisyonu üyesi olarak temel yasaların hazırlanmasında aktif rol oynadı. Muhalefetteyken eğitim konusunda en çok soru önergesi veren milletvekili özelliğini, partisi iktidara gelince CHP'den Mustafa Gazalcı'ya kaptırdı. Özellikle kültürel yozlaşmaya karşı hep tavır aldı. Olaylara eskisi gibi tek bir pencereden değil çok yönlü bakması, görüşlerine zenginlik kattı. 
Özetin özeti Hemen herkes aylardır AB gibi büyük meselelerle uğraşırken, aslında çok daha önemli güncel sorunlar, hep göz ardı edilip rafa kaldırıldı. Özyılmaz'ın sokak çeteleri konusundaki duyarlılığı işte bu yüzden çok daha anlamlı... 



</TEXT>
</DOC>
