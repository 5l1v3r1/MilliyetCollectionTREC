<DOC>
<DOCNO> 273918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/22/son/sondun47.html </URL>
<DATE> 2004/09/22/ </DATE>
<TIME> 22.25 </TIME>
<AUTHOR>  </AUTHOR>
<HEADLINE>
Schröder'den Türkiye'nin AB üyeliğine destek 
</HEADLINE>
<TEXT>

     Almanya Başbakanı Gerhard Schröder, ekonomik ve siyasi güvenliği artıracağı için Türkiye'nin AB üyeliğinden yana olduğunu söyledi. 
     Schröder, Frankfurter Allgemeine Zeitung gazetesine verdiği demeçte, Türkiye'nin reformlara devam edeceğine ve zinayı suç haline getirme ihtimali olmadığına inandığını söyledi. 
     Schröder, gazetenin yarınki sayısında yayınlanacak demecinde, ''Türkiye'de reform sürecinin devam edeceğini düşünüyorum. Türkiye zinayı suç haline getirme veya bizde 2. Dünya Savaşı'ndan sonra olduğu gibi, zinaya yardımcı olma ile ilgili bir maddeyi kabul etme hatasını işlemeyecektir. Benim Türkiye'ye tavsiyem, mevcut durumu korumasıdır'' dedi. 
     AB Komisyonu'nun olumlu bir rapor yayınlaması durumunda Türkiye ile AB üyelik müzakerelerinin başlamasını destekleyeceğini belirten Schröder, ekonomik ve siyasi güvenliği artıracağı için Türkiye'nin AB üyeliğinden yana olduğunu söyledi. 
     Herkesin sabırlı olmasını isteyen Schröder, ''Hiç kimse, Türkiye bile, sürecin 5 yılda tamamlanmasını bekleyemez. Müzakereler çok uzun bir zaman alacak. 10 ila 15 senelik bir takvimin gerçekçi olacağını düşünüyorum'' dedi. 
     
</TEXT>
</DOC>
