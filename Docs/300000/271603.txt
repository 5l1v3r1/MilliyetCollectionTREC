<DOC>
<DOCNO> 271603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/yazar/guclu.html </URL>
<DATE> 2004/09/14/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Eğitimin sorunları nasıl çözülür 
</HEADLINE>
<TEXT>


Yeni bir öğretim yılına daha başladık. Hayırlı, uğurlu olsun. Umarız sorunların değil, güzelliklerin konuşulduğu bir öğretim yılı olur. 
Milli Eğitim Bakanı Hüseyin Çelik, bir hayli değişmişe benziyor. Sanki, artık polemiklerin çok uzağında. Konuşma zamanı bitti, şimdi icraat zamanı, dercesine başlattığı projeleri bitirme gayreti içerisinde. 
Milli Eğitim'in böylesine bir değişime ihtiyacı vardı. Ya bakan değişecekti ya da Çelik. Şimdilik değişen Çelik oldu. Bu değişiklik kalıcı mı, yoksa günü kurtarmak için mi Bekleyip göreceğiz. 
Başbakan Erdoğan'ın ve eşi Emine Hanım'ın da eğitim sorunlarının çözümüne soyunmaları, fevkalade sevindirici bir durum. Ama yine umarız'la başlayan bir cümle kurmak zorundayım 
Umarız, Erdoğanlar'ın eğitime olan bu ilgi ve sevgisi, okulların açıldığı günle sınırlı kalmaz. Çünkü, şu an için eğitimin her şeyden çok ilgiye ve desteğe ihtiyacı var. Bu konuda en etkili olacak isim de Başbakan Erdoğan. Ama Emine Hanım bu işe el atarsa, Tayyip Bey'den daha da etkili olabilir. Bir yandan eğitimin önemini her unuttuğunda Tayyip Bey'e hatırlatır, öte yandan da bir anne şefkatiyle eğitimde eksik olan sevgi boşluğunu doldurur... 
Eğitimin biriken sorunlarından hiçbirisi çözümsüz değil. Yeter ki doğru teşhis konulsun. Yeter ki arkasında güçlü bir irade olsun... 

Kalıcı çözümler 
İsterseniz gelin önce, hiçbir şekilde karamsarlığa kapılmadan sorunları bir kez daha hatırlayalım 
Hızlı nüfus artışı Eğitimin en önemli sorunu bu. Bir şekilde kontrol altına alınması gerekiyor.Duyarsızlık Bu konuda duyarsız ve vurdumduymaz olan sadece devlet ve iktidarlar değil anne babalar, eğitimciler, sivil toplum örgütleri ve gençler de maalesef eğitimin önemini yeterince kavrayabilmiş değiller.Kaynak yetersizliği Hortumculara 70 milyar dolar savuran Türkiye, o paranın onda biriyle eğitimin temel sorunlarını rahatlıkla çözerdi. Ama eğitimin önceliği olmadığı için hiç akla gelmedi. Kaynak yetersizliği kadar, israfı da en önemli sorunlardan biri.Öğretmen yetiştirilmesi İyi öğretmen yetiştirmeden eğitimde kaliteyi yakalamak mümkün değil. Ama nedense öğretmen yetiştirme sistemi sürekli değişiyor. Kalite de giderek düşüyor.Müfredat programları Değişimden çok, sürekli geliştirilmelidir. İdeolojik takıntıların uzağında, çağımızın koşullarına uygun olmalıdır.ÖSS ve LGS Türk eğitim sisteminin yozlaşmasının, temel hedeflerinden uzaklaşmasının, tartışmasız en önemli gerekçesi, giriş sınavlarıdır. Umut tacirliğine son verecek bir düzenleme, bir an önce gerçekleşmelidir.Mesleki eğitim Son 50 yıldır iktidarların en önemli hedeflerinden biri de mesleki eğitime ağırlık vermekti. Ama hiçbiri etkili olamadı. İstihdama ve üretkenliğe yönelik bir mesleki eğitim, bu okullara olan ilgiyi artırmayacak, ekonomiye de canlılık kazandıracaktır.Yetişkin eğitimi Eğitimde yeni trend, ömür boyu eğitim. Okuma çağındaki çocuklar kadar yetişkinlerin eğitimi de çok önem kazandı. Sürekli kendini yenileyen anne babaların, çocuklarının eğitimine verdiği destek diğerlerine göre çok daha yüksek. Okuma yazma bilmeyenlere yönelik programlar da bu çerçevede ele alınmalı, okuma yazmanın yanı sıra bir meslek de öğretilmelidir.Okulöncesi eğitim Okulu sevmek, okulöncesi eğitimle başlıyor. Bu yüzden bir an önce zorunlu eğitim kapsamına alınmalıdır.Akreditasyon 100 bin öğrenci sınavlarda sıfır aldı. Ne soran oldu ne de sorgulayan. Oysa bunun faturası, mutlaka birilerine çıkmalıydı. Eğitim verenle, değerlendiren mutlaka farklı olmalı. Çıtamızın yüksekliği de AB standartlarına göre belirlenmelidir. 


</TEXT>
</DOC>
