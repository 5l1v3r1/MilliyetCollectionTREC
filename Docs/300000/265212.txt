<DOC>
<DOCNO> 265212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/yasam/ayas.html </URL>
<DATE> 2004/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Duble 'katliam' 
</HEADLINE>
<TEXT>


Marmaris - Dalaman duble yol inşaatı, 'yeşil katliamı' ile başladı. Gökova - Fethiye arasında 'rüya yolu' denilen bölgede tam 1500 ağaç kesildi 

MUSTAFA SARIİPEK Muğla DHA 

Turizmcilerin, Marmaris - Dalaman arasındaki 8 metre genişliğindeki yolun genişletilmesi için yıllardır sürdürdüğü girişimlerin sonucu 'katliam' oldu. 
Karayolları, Muğla Orman Bölge Müdürlüğü'nden, güzerg htaki ağaçların kesilmesini istedi. Bunun üzerine, 1974'te kamulaştırılan, Gökova - Dalaman yolunun sağ ve solundaki 20'şer metrelik koridorda kesim başladı. 15 kilometrelik güzerg hta, 1.5 ayda, 30 - 40 yaşlarında 1500 kızılçam ve okaliptüs ağacı kesildi. Çevreciler, toplam 4 bin ağacın kesilecek olmasına tepki gösterdi. 
Çevrecilere destek veren 8. Cumhurbaşkanı Turgut Özal'ın danışmanı Can Pulak, Çevre ve Orman Bakanlığı'na başvurarak katliamın durdurulmasını istedi. Pulak, "Milletin sokağa atılacak parası yok. Bu yol mevcut haliyle ihtiyacı uzun yıllar karşılayacak durumda" dedi. 

'Okaliptüs kesiyorlar' 
AKP Muğla İl Başkanı Dr. Mehmet Nil Hıdır ise, ağaç katliamına şöyle sahip çıktı 
"Gökova'da su baskınlarını önlemek ve bataklıkları kurutmak için Mısır'dan getirilmiş okaliptüs ağaçları var. Yeraltındaki tatlı suyu emiyor. Bunların kesilmesinde zarar görülmedi. Zaten genelde kesilenlerin çoğu okaliptüs. Bu arada çam ve meyve ağacı da oluyor. Ancak kamu yararı gözetilerek yapılacak bu yol bitince coğrafyamıza uygun başka ağaçlar da dikilecek." 



</TEXT>
</DOC>
