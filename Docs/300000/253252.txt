<DOC>
<DOCNO> 253252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/06/son/sondun25.html </URL>
<DATE> 2004/07/06/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
İran'da PKK çatışması, 8 terörist öldürüldü 
</HEADLINE>
<TEXT>

     İran'da terör örgütü PKK Kongre-Gel yanlılarıyla İran güvenlik güçleri arasında çıkan çatışmada 10 kişi öldü. 
     Tosee gazetesinin Baztab adlı internet sitesine dayanarak verdiği habere göre, terör örgütünün İran'daki uzantısı olduğu iddia edilen Pejak örgütü üyeleri, Batı Azerbaycan eyaletinin başkenti Urumiye kentine bağlı Ceremi bölgesinde güvenlik güçleriyle çatışmaya girdi. Çatışmada, 8 örgüt üyesi ve 2 güvenlik görevlisi öldü. 
     Haberde, örgüt üyelerinden yararlananların da olduğu belirtilirken, sayı verilmedi. Çatışmanın zamanıyla ilgili de bilgi verilmedi. 
     Gazete, Pejak örgütü üyelerinin içinde bulunduğu mali ve siyasi sıkıntı nedeniyle Irak sınırı üzerinden İran'a girdiğini, kaçakçılık, köylüleri tehdit etmek ve İran güvenlik güçlerine saldırı eylemlerine giriştiğini yazdı. 
     Pejak örgütü üyeleri, geçen ay da batıdaki Kürdistan eyaletinin Piranşehir bölgesinde bir, Batı Azerbaycan eyaletinin Toran köyünün dağlık kesiminde bir olmak üzere 2 güvenlik görevlisini öldürmüştü. 
     
</TEXT>
</DOC>
