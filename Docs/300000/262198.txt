<DOC>
<DOCNO> 262198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/10/son/sontur53.html </URL>
<DATE> 2004/08/10/ </DATE>
<TIME> 19.38 </TIME>
<AUTHOR>  </AUTHOR>
<HEADLINE>
İstanbul'da sağnak yağmurdan 14 ilçede 373 su baskını oldu 
</HEADLINE>
<TEXT>

     İstanbul'da öğle saatlerinde başlayan sağanak yağış nedeniyle 14 ilçedeki ev, işyeri, köprü altı ve geçitlerden oluşan toplam 373 noktada su baskını yaşandı. 
     İstanbul Büyükşehir Belediyesi'nden yapılan açıklamaya göre, sağanak yağış Fatih'te 22, Eminönü'nde 29, Zeytinburnu'nda 4, Gaziosmanpaşa'da 9, Eyüp'te 6, Bayrampaşa'da 7, Esenler'de 17, Bakırköy'de 9, Bahçelievler'de 36, Bağcılar'da 32, Güngören'de 55, Küçükçekmece'de 13, Üsküdar'da 30 ve Kadıköy'de 104 noktada su baskınına yol açtı. 
     Su baskınları, özellikle bodrum katlardaki ev ve işyerlerinde etkili oldu. 
     Büyükşehir Belediyesi Afet Koordinasyon Merkezi'nin koordinasyonunda görev yapan İSKİ, İtfaiye Daire Başkanlığı, Yol Bakım ve Onarım Müdürlüğü, Park ve Bahçeler Müdürlüğü, İşletmeler Müdürlüğü ve İSTON, 250 araç ve 500 personelle mobil kontroller ve gelen ihbarlar doğrultusunda su baskınlarına müdahale etti. 
     Yol Bakım ve Onarım Müdürlüğü ekipleri, daha önceden belirlenen deniz seviyesinin altındaki geçit ve köprü altlarında motopomplarla su tahliyesi yapıyor. 
     Yol üzerlerinde bulunan ve atık maddeler tarafından tıkanan baca ve ızgaralar temizlenerek yağmur suyu birikimi engelleniyor. 
     Büyükşehir Belediyesi Trafik Müdürlüğü ekipleri de kritik noktalardaki trafik akışının sağlanmasında trafik polisleriyle koordineli olarak çalışıyor. 
     
</TEXT>
</DOC>
