<DOC>
<DOCNO> 252420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/02/son/soneko08.html </URL>
<DATE> 2004/07/02/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
TMSF'den işadamlarına son 2 hafta uyarısı... 
</HEADLINE>
<TEXT>

     Tasarruf Mevduatı Sigorta Fonu TMSF , Fon ve Fon'a devredilen bankalara borcu olan işadamlarına, geri ödemelerini yapmak üzere en kısa zamanda başvuruda bulunmaları için çağrı yaptı. 
     15 Temmuz tarihine kadar geri ödeme için TMSF'ye dilekçeyle başvuruda bulunan ticari ve kurumsal nitelikli kredi borçlularının ödemesi gereken miktarlar, indirimli faiz oranları üzerinden kampanya çerçevesinde yeniden hesaplanacak. 
     Ekonomik krizlerden etkilenen işadamlarının borçları, indirimli faiz hesaplamasıyla ödenebilir bir hal alması için yeniden yapılandırılacak. 
     Banka hakim ortaklarını kapsamayan kampanya için son tarihe kadar başvuruda bulunmayan borçlular ve kefiller hakkında ise haciz ve yurtdışı yasağı başta olmak üzere, borçların tahsil edilmesi için kanunların TMSF'ye tanıdığı haklar dahilinde işlemler başlatılacak. 
     Borcunu tamamen kapatabilmesi için peşin olarak ödemeyi isteyen borçlu ve kefillere indirimli faizle hesaplanan yeni borç tutarı üzerinden yüzde 50 oranında peşin ödeme indirimi sağlanacak. 
     Borcunu vadeli olarak ödemek isteyenler ise hesaplanan yeni borç tutarının yüzde 20'sini peşin ödemek koşuluyla kalan borcu üzerinden yüzde 30 indirime ve borcunu faizsiz olarak 24 ay vadede ödeme şansına sahip olacaklar. 
     Fon'a devredilmiş olan Birleşik Sümerbank Sümerbank, Bank Kapital, Yaşarbank, Yurtbank, Egebank ve Ulusalbank , Birleşik Etibank Etibank, Interbank ve Esbank , Kentbank, İktisat Bankası, EGSBank, SiteBank, Bank Ekspres, Türk Ticaret Bankası, Bayındırbank, Tarişbank, Pamukbank, Toprakbank ve Demirbank bankalarına borcu olan ve kampanyadan yararlanmak için dilekçe veren şirket ve kurumların talepleri, 30 Eylül 2004'e kadar değerlendirilecek ve borçluların peşinatlarını bu tarihe kadar ödemeleri gerekecek. 
     Geçtiğimiz aylarda başlatılan kampanya kapsamında başta holdingler, grup firmaları, KOBİ'ler, fabrika sahipleri veya kefilleri olmak üzere, 300'e yakın firma borcunu yapılandırmak üzere TMSF'ye başvurdu. 
     Geçen bir aylık sürede indirimli faiz uygulanarak yapılandırılan alacak miktarı ise 250 milyon doları aştı. 
     Konuyla ilgili, TMSF'nin İstanbul Esentepe Büyükdere Caddesi 143 numaradaki merkezi ile 0.2123401409 3402476 no'lu telefonlarından bilgi alınabilecek. 
     
</TEXT>
</DOC>
