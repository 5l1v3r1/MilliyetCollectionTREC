<DOC>
<DOCNO> 285979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/04/yazar/yilmaz.html </URL>
<DATE> 2004/11/04/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
İstanbul en büyük şantiye olacak 
</HEADLINE>
<TEXT>


İstanbul Büyükşehir Belediye Başkanı Kadir Topbaş ile tam bir yıl aradan sonra yeniden bir araya geldik. Topbaş, ilk görüşmemizde henüz AKP aday adayları arasında anılıyordu, hedeflerini anlatıyordu şimdi yapılanları dinliyorum. 
Son 7 ayda yapılan yatırımların tutarı 1 katrilyonu geçmiş. Belediyenin 2004 yılı bütcesinin 6.7 katrilyon lira olduğunu göz önüne alırsak, hızlı adımlar atıldığını söyleyemeyiz. 

Sosyal projeler Belediye sosyal sorumluluk projelerine ve eğitim yatırımlarına ağırlık veriyor. Hayırseverlerin de destekleriyle ilk ve ortaöğrenim düzeyinde okullaşma oranının artmasına öncelik veriliyor. 
300 bin aileye gıda ve giyecek yardımı, 36 bin 250 öğrenciye burs, ayrıca 35 bin ilköğretim ve lise öğrencesine bir defaya mahsus nakdi yardım ile 100 bin öğrenciye kırtasiye yardımı yapılıyor. 
Kültür projeleri de yürüyor. Tuzla'da bir tane açıldı. Hacı Hüsrev'de konservatuvar çalışmaları sürüyor. Kartal, Dudullu ve Sütlüce'de süren kültür merkezleri inşaatları bir yıl içinde tamamlanacak. Topbaş, geçmiş dönemlerde siyasi nedenlerle kapatılan halkevleri uygulamasına geri dönüşü arzu ediyor. Topbaş'ın kadın sığınmaevleri projesi de olgunlaşmayı bekliyor. 

Konut ve metro Topbaş dönemi nasıl anılacak 
İstanbul, "kentsel dönüşüm projeleri" kapsamında konut ve raylı ulaşım sisteminde yapılan yatırımlarla öne çıkacak. 
TOKİ Toplu Konut İdaresi ile yapılan anlaşmalar çerçevesinde üç aşamada İstanbul deprem olasılığını da hesaba katan yeni yerleşim birimlerine kavuşacak. Bunlardan ilki Bahçeşehir - İkitelli arasında 1 milyon aileyi barındıracak yeni yerleşim alanı olacak. Topbaş döneminde hedef 100 bin yeni konut. 
Konut yapmakla iş bitmiyor. Bir de buralara ulaşım imk nlarını götürmek gerekiyor. Onun için de raylı taşımacılık sistemleri için ihale hazırlıkları sürüyor. Anadolu yakasında da Kadıköy - Tuzla arasında yeraltı raylı sistem onayı verildi. 
Deniz İşletmeleri şehiriçi deniz taşımacılığını belediyeye devretti. Böylece deniz taşımacılığı, raylı sistem ve kara yolu birbirine entegre projelere dönüşüyor. 

Dinamit patladı Topbaş, geçmiş dönemden sorunlu projeler devraldı. Topbaş, bu projeleri ıslah etme yolunu arıyor. 
Çok iyi bildiğim bir konuyu anlatacağım Kandilli'deki arıtma ve tünel inşaaatı. 
2003 yılında Ali Müfit Gürtuna'nın adaylığının tartışıldığı sırada 7 kilometrelik tünele kazma vuruldu. Seçimlere yetişsin diye gece - gündüz çalışan ağır iş makineleriyle mahalle şantiyeye döndü. Sabancı Karakolu ile neredeyse mahalle sakinleri arasında direkt hat kurdu. Acelesi olan inşaat şirketi nedense Gürtuna aday olmayınca, işi durdurdu. 
Topbaş yönetime geldi, yeniden bir hareket başladı. Ama ne hareket... İnanılması güç gibi gelecek ama, günde en az iki kez mahallenin ortasında dinamit patlatıldı. Elinde megafonlu bir inşaat görevlisi, patlamadan 15 - 20 dakika önce "Saat 6 ile 6 buçuk arasında bu saatler değişebildi dinamit patlatılacak, tüm pencerelerinizi açık tutun" anonsları yapabildi .. 
Dinamit patlatılmasından habersiz evine gelenler, camlarının kırıldığını gördüler. 
Şik yetler sonuçsuz kaldı. İnşaat görevli leri emniyetten dinamit patlatabilme izni almışlardı. Nihayet İSKİ müteahhidi uyardı ve tünel inşaatında çevreyi rahatsız etmeyecek bir teknoloji seçimine zorladı. Müteahhit bunun için ya kimyasal veya plastik patlayıcı, ya da makine kullanacaktı. Yapmadı, çünkü hakediş tutarında revizyon istedi. Yetmedi, avans istedi. Verilmedi, inşaat yeniden durdu. 
Yüklenici firma Atılım Yapı ve Ata Yapı, 10.9 trilyon liralık ihaleyi makine veya elle kırma yöntemini seçme özgürlüğü içinde aldı. 
Dağ başında tünel kazıyorlar sanki. 
İnşaatın bitiş tarihi 11 Kasım 2005'i gösteriyor. Bitmeyecek. İSKİ Genel Müdürü Dursun Ali Çodur, "Yasal sürenin dolmasını bekliyorum" diyor. Topbaş, "Dinamit patlatılmasına izin vermem" diye tutturuyor. Devreye hatırlı insanlar girmiyor değil. Topbaş, direniyor. 
İstanbul konut ve ulaşım alanında dev yatırımlara hazırlanıyor, çevresel etkilerini daha çok tartışacağız... 



</TEXT>
</DOC>
