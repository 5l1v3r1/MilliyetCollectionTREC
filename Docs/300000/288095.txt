<DOC>
<DOCNO> 288095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sonspo12.html </URL>
<DATE> 2004/11/11/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Sakaryaspor'da son sıradan kurtulma mücadelesi... 
</HEADLINE>
<TEXT>

     Sakaryaspor Teknik Sorumlusu Şaban Yıldırım, ligin son sırasından kurtulmak için bütün riskleri göze alacaklarını söyledi. 
     Yıldırım, AA muhabirine yaptığı açıklamada, Samsunspor maçının hazırlıklarını sürdürdüklerini belirtti. Ligin son sırasında yer aldıklarını ve kaybedecek bir şeyin kalmadığını kaydeden Yıldırım, ''Kazanmak için bütün riskleri alacağız. Eğer bunu yapmazsak başarılı olamayız'' dedi. 
     Takımın iyi futbol oynamasına rağmen kazanamadıklarını ifade eden Yıldırım, şöyle konuştu 
     ''İkinci yarı umutlu olabilmemiz için artık yapacağımız maçları kazanmamız gerekiyor. Her geçen gün biraz daha iyiye gidiyoruz. Artık bunun sonuçlarını alacağız. Ayrıca sezon başındaki kadro planlamasındaki sorun nedeniyle devre arası transfer için çalışıyoruz. Gol bölgesinde etkili olabilecek futbolcuya ihtiyacımız var.'' 
     
</TEXT>
</DOC>
