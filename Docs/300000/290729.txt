<DOC>
<DOCNO> 290729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/16/dunya/dun02.html </URL>
<DATE> 2004/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir haftada oyların yüzde 1'i sayıldı 
</HEADLINE>
<TEXT>



Afganistan'ın başkenti K bil'deki seçim merkezinde, içi tasnif edilmeyi bekleyen oylarla dolu sandıkların önünde oy saymaya çalışan seçim görevlileri... Geçtiğimiz cumartesi günü yapılan devlet başkanlığı seçimlerinden sonra oyların ancak yüzde 1'i sayılabildi. 18 adayın yarıştığı seçimin en büyük favorisi olan Devlet Başkanı Hamid Karzai, sayılan oyların yüzde 57.9'unu aldı. Açıklanan rakamlara göre, seçimden önce de Karzai'nin en büyük rakibi olarak görülen Yunus Kanuni oyların yüzde 15.7'sini, Afganistan'ın kuzeyinde popüler olan Özbek Raşid Dostum ise yüzde 15.5'ini aldı. 
Seçimi kazananın bir hafta içinde belli olacağını söyleyen Afgan yetkililer, ancak kesin sonuçların en erken ekimin sonunda açıklanabileceğini belirtti. Oy sayımına, uluslararası gözlemcilerin yolsuzluk iddialarını soruşturmalarının ardından, seçimden 5 gün sonra başlanabilmişti. 


</TEXT>
</DOC>
