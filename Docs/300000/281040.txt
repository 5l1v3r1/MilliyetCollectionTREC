<DOC>
<DOCNO> 281040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/17/son/sontur18.html </URL>
<DATE> 2004/10/17/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Beyoğlu'nda Yunan turistin çantası kapkaççılar tarafından çalındı... 
</HEADLINE>
<TEXT>

     Beyoğlu'nda Yunanistan uyruklu bir kadının çantası, 2 kapkaççı tarafından çalındı. 
     Abdülhakhamit Caddesi'ndeki bir otelden annesiyle birlikte çıkan ve şehir turu yapmak üzere otobüse gitmekte olan Konstantina Mpousbora'nın 27 yanına yaklaşan 2 kişi, kolundaki çantayı alarak kaçtı. 
     Olaydan sonra emniyete giderek şikayette bulunan Mpousbora'nın, ''kapkaççıların bıçaklı olduğunu'' söylediği öğrenildi. 
     Çantasının içerisinde 700 Euro, annesi ve kendisine ait pasaport ile kimlikler bulunduğunu belirten Mpousbora, daha sonra Asayiş Şube Müdürlüğü'ne götürülerek fotoğraflardan zanlıları teşhis etmesi istendi. 
     Mpousbora, şubede, kapkaççılardan birinin aynı suçtan sabıkalı Hasan D. olabileceğini fotoğraflarından gösterdi. 
     Bunun üzerine polis, kapkaççıları yakalamak amacıyla çalışma başlattı. 
     
</TEXT>
</DOC>
