<DOC>
<DOCNO> 268736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/soneko15.html </URL>
<DATE> 2004/09/03/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Tarım ve hayvancılığı desteklemek üzere KDV'de indirim yapıldı... 
</HEADLINE>
<TEXT>

     Tarım ve hayvancılığı desteklemek üzere, daha önce yüzde 18'lik genel KDV oranı uygulanan bazı mal ve hizmetlerin bir bölümünde KDV yüzde 8, bir bölümünde de yüzde 1'e indirildi. 
     Resmi Gazete'nin bugünkü sayısında yayımlanan konuya ilişkin Bakanlar Kurulu kararı ile listelerde yer almayan ve yüzde 18'lik genel KDV oranı uygulanan bazı mal ve hizmetler, Mal ve Hizmetlere Uygulanacak Katma Değer Vergisi Oranlarının Tespiti Hakkında Karara eklendi. 
     KDV'si yüzde 18'den yüzde 1'e çekilen ürünler arasında buğday, arpa, mısır, çeltik ve sertifikalı meyve fidanları bulunurken, bu grupta yer alan diğer ürünler ise şöyle 
     ''Suni döllenme için dondurulmuş hayvan spermaları, fasulye, yer fıstığı, ayçiçeği, soya, şeker pancarı, patates, pamuk, nohut, yonca, korunga, adi ve diğer fiğler, sorgum, sudan otu ve sorgum-sudan melezinin sertifikalı tohumlulukları.'' Ayrıca, kararnamenin Temel Gıda Maddeleri bölümüne daha önce yüzde 18'lik KDV oranı uygulanan ''peynir altı suyu ve hamur mayası'' da eklendi ve bu ürünlerin KDV oranı yüzde 8 indirildi. 
     Aralarında küspe, kepek, balık unu, fenni karma yemlerinde bulunduğu ve KDV oranı yüzde 8'e çekilen, diğer ürünler de şöyle 
     ''Tam yağlı soya fullfat , razmol, et unu, kemik unu, kan unu, tapiyoka manyok , sorgum ve her türlü fenni karma yemler kedi-köpek mamaları hariç saman, yem şalgamı, hayvan pancarı, kök yemler, kuru ot, yonca, korunga, hasıl ve slajbalık mısır, üçgül, yemlik lahana, yem bezelyesi ve benzeri hayvan yemleri yeşil ve kuru kaba yemler ve bunların pellet şeklinde veya mevsimsel ihtiyaçlara göre bir bağlayıcı kullanılarak veya kullanılmadan işlem görmüş olanlar dahil .'' Karar, bugünden itibaren yürürlüğe girdi. 
     
</TEXT>
</DOC>
