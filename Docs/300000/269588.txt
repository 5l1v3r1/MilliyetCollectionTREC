<DOC>
<DOCNO> 269588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/07/ekonomi/aeko.html </URL>
<DATE> 2004/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'2007 sonuna kadar hedef 5.5 milyar dolar tahsilat' 
</HEADLINE>
<TEXT>


TMSF Başkanı Ahmet Ertürk, 2007 yılı sonuna kadar alacak tasfiyesini bitirmeyi öngördükleri tahsilat miktarının 5.5 milyar dolar olduğunu bildirdi 

ANKARA Milliyet 

Tasarruf Mevduatı Sigorta Fonu TMSF Başkanı Ahmet Ertürk, 2007 yılı sonuna kadar alacak tasfiyesini bitirmeye kararlı olduklarını ve toplam 5.5 milyar dolarlık tahsilat öngördüklerini söyledi. 
TMSF Başkanı Ertürk, Ankara Sanayi Odası yönetim kurulu toplantısına katıldıktan sonra gazetecilerin sorularını yanıtladı. 
Üzerinde çalışılmakta olan orta vadeli ekonomik program kapsamında TMSF'nin de Hazine'ye bir program sunduğunu belirten Ertürk, bu program çerçevesinde 2007 sonuna kadar alacak tasfiyesini bitirmeye kararlı olduklarını ve bugünkü değerle toplam 5.5 milyar dolar tahsilat öngördüklerini söyledi. Programda tahsil edebilecekleri tutarı 6.2 milyar dolar olarak öngördüklerini belirten Ertürk, "2007 dahil biz bunun 5.5 milyar dolarının tahsilini planlıyoruz. Kalan tutarı varlık yönetim ya da alacak tahsil şirketlerine devredeceğiz ve 2007'de TMSF kendi gerçek fonksiyonu olan mevduat sigortası sistemine dönecek" dedi. 

'Fatura üzerimize yıkıldı' 
TMSF'nin Hazine'ye olan borcunun nasıl ödeneceği sorusuna Ertürk, "Borcun yeniden yapılandırılması lazım. Bir bölümünü ödeyemeyeceğimiz açık. Tahsil potansiyelini ortaya koyduk" yanıtını verdi. 
Ertürk, bankacılık krizinden kaynaklanan yükün aşağıya indirilmesi için herşeyi yaptıklarını söyledi. Tahsilatlar başladığında 37 milyar dolarlık faturanın aşağıya çekilebileceğini iddia eden Ertürk, bu konuda kamuoyunun desteğini beklediklerini vurguladı. 
Ertürk şöyle devam etti 
"Bu bir özeleştiri ise herkes bu özeleştiriyi yapmak zorunda. Ama bugün aynı zamanda üzüntü verici bir gelişme, biz tüm çıplaklığı ve samimiyetimizle konuyu kamuoyu ile paylaşırken 37 milyar doların faturası bize kesilmeye çalışıldı. Bu faturayı bize kesmeye çalışanlar veya onları alkışlayanlar aynı insanlar." 
Ertürk'ün, ağustosta, batıkların kamuya maliyetinin 46 milyar dolar olduğunu, bunun ancak 9 milyar dolarının tahsil edilebileceğini ve 37 milyar doları da unutmak gerekeceğini açıklaması kamuoyunda büyük tepki çekmişti. CHP, açıklama sonrası 37 milyar doları takip için 'Karadelik Komisyonu' kurdu. 

Batık bankalara 45.6 milyar dolar kaynak aktarıldı milyon dolar Aktarılan kaynak Gerçekleşen tahsilat Beklenen tahsilat Net fon maliyeti Banka adı Devir zararı Tarihli Faizli Tarihli Faizli Bugünkü değer Tarihli Faizli Türkbank 778 756 1.538 8 9 11 737 1.518 Bank Ekspres 435 261 494 23 27 11 227 456 İnterbank 1.269 2.860 4.655 12 14 224 2.624 4.417 Egebank 1.220 733 1.291 68 78 50 615 1.163 Yurtbank 656 307 563 21 23 23 263 517 Yaşarbank 1.149 857 1.536 101 115 146 610 1.275 Esbank 1.113 1.750 3.108 30 34 92 1.628 2.982 Sümerbank 470 2.663 4.817 91 155 233 2.339 4.429 Bank Kapital 393 60 149 91 103 188 -219 -142 Etibank 698 1.571 2.961 176 240 603 792 2.118 Demirbank 648 1.913 4.115 174 211 125 1.614 3.779 Ulusal Bank 524 481 930 0 0 0 481 930 İktisat Bankası 1.954 1.992 3.632 122 140 254 1.616 3.238 Kentbank 681 1.126 1.952 99 131 134 893 1.687 EGS Bank 545 335 663 22 27 55 258 581 Sitebank 53 31 73 4 5 7 20 61 Tarişbank 74 65 141 6 7 19 40 115 Bayındırbank 116 765 1.284 23 26 117 625 1.141 Toprakbank 880 498 790 56 64 227 215 499 Pamukbank 3.706 2.814 5.112 413 414 2.082 319 2.616 İmar Bankası 5.933 5.933 5.833 0 0 1.648 4.285 4.185 Toplam 23.295 27.771 45.637 1.540 1.823 6.250 19.981 37.564 
Kaynak TMSF 
Tabloda banka satış gelirleri, bankalara aktarılan kaynaklardan indirildiği için tahsilatlara 350 milyon ve 384 milyon dolar eklenmesi gerekiyor. 

</TEXT>
</DOC>
