<DOC>
<DOCNO> 294227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/02/son/sontur31.html </URL>
<DATE> 2004/12/02/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Televizyon haberlerinden etkilenip gasp yapmış... 
</HEADLINE>
<TEXT>

     Antalya'da gasp suçundan gözaltına alınan sanık, televizyonda izlediği gasp haberlerinden etkilenerek, gasp yapmaya karar verdiğini iddia etti. 
     Deniz Mahallesi'nde 3 gün önce, Türkan Mumcuoğlu'nu adlı kadını bıçaklayarak, içerisinde kredi kartları ve bir miktar para bulunan çantayı gasp eden H.G. 19 , Mumcuoğlu'nun verdiği ifade doğrultusunda, çizilen robot resim sayesinde yakalandı. H.G.'nin Tahılpazarı Mahallesi'ndeki evinde yapılan aramada cep telefonu ve iki adet bıçak ele geçirildi. 
     H.G.'nin, daha önce 2 kadını daha gasp ettiği sanılıyor. Ancak, gasp edilen kadınlar, ''psikolojilerinin bozulacağı endişesiyle'', H.G.'ye teşhis etmek üzere çağrıldıkları Emniyet Müdürlüğü'ne gelmediler. 
     Gözaltına alınan H.G.'nin ifadesinde, ''Param yoktu. Televizyonlarda gasp haberlerini izledim ve gasp yapmaya karar verdim'' dediği bildirildi. 
     Asayiş Şube Müdürlüğü Gasp Büro Amirliği'nde sorgusu tamamlanan H.G., Adliye'ye sevk edildi. 
     
</TEXT>
</DOC>
