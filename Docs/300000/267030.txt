<DOC>
<DOCNO> 267030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/guncel/gun01.html </URL>
<DATE> 2004/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kursa gel, yeşil kartı al' 
</HEADLINE>
<TEXT>


Antalya Valiliği, okuma yazma kurslarına katılacak vatandaşlara ilaç, gıda ve kömür yardımında bulunacak 

İBRAHİM OKUMAMIŞ Antalya DHA 

Antalya'da, okuma yazma bilmeyenlerin kurslara katılımını artırmak için promosyona başlanacak. Kursiyerlere ilk etapta yeşil kart verilecek. Her ay gıda ve kömür yardımı yapılacak, ayrıca otobüslerden ücretsiz olacak. 
Ulusal Eğitime Destek Kampanyası çerçevesinde başlatılan okuma yazma seferberliği sürüyor. Antalya'da okuma yazma bilmeyen 98 bin kişi olduğunu belirten Vali Yüksel, 8 Eylül 2003'te başlatılan "Okuma Yazma Bilmeyen Kalmasın Projesi" kapsamında açılan 445 kursta, 6436 kişinin eğitim gördüğünü kaydetti. Bu yıl kurslara 10 bin dolayında katılım beklediklerini, ancak istedikleri rakama ulaşamadıklarını vurgulayan Yüksel, bunun için promosyona karar verdiklerini söyledi. 
8 Eylül 2006'ya kadar okuma yazma bilmeyen kimse kalmamasını hedeflediklerini anlatan Yüksel, kurslara katılanlara ilk etapta yeşil kart verileceğini belirterek, şöyle konuştu 
"Promosyonlarımız arasında gıda yardımı da var. Her ay kursiyerlerin evlerine gıda paketi teslim edeceğiz. Anneler kursa giderken çocuklarını da biz kreşe göndereceğiz." 


</TEXT>
</DOC>
