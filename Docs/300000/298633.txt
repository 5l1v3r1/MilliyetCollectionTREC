<DOC>
<DOCNO> 298633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/magazin/mag04.html </URL>
<DATE> 2004/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Aranan gelin bulundu Şale 
</HEADLINE>
<TEXT>


İLKNUR GÜLMEZ 

Özel bir televizyon kanalında yayımlanan ve büyük ilgi çeken "Gelinim olur musun " adlı yarışma programında Ahmet, Şale'ye evlenme teklif etti. Türkiye'nin en sevilen kaynanası unvanını da Ahmet'in annesi Süheyla Hanım aldı. İzleyicilerin oyları sonucu gelin adayları arasında da Sinem birincilik kazandı. Final gecesi, evlenmelerine karşı çıkan Ata'nın annesi Semra Hanım'ın evden gitmesini isteyen Sinem, 400 Cumhuriyet altınının sahibi oldu. Yarışmaya veda eden Semra Hanım, topladığı yüzlerce altını Şale ve Sinem'e verecek. Süheyla Hanım, yarışmaya girdikten sonra 900'lü hatlarda çalıştığı ortaya çıkan Şale'ye "Gelinim olur musun " teklifinde bulundu. Teklifi kabul eden Şale ve Ahmet, yüzlerce altın, bir ev, bir araba, düğün töreni, balayı kazandılar. Yayında, Semra Hanım'la Sinem'in ailesi arasında da gerginlik yaşandı. 


</TEXT>
</DOC>
