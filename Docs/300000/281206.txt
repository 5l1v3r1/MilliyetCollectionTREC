<DOC>
<DOCNO> 281206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/18/son/soneko15.html </URL>
<DATE> 2004/10/18/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Unakıtan Faiz giderlerinin gelecek yıl düşmesi gekleniyor 
</HEADLINE>
<TEXT>

     Maliye Bakanı Kemal Unakıtan, bu yıl 33 katrilyon 987 trilyon lira olacağı hesaplanan bütçe açığının, gelecek yıl 29 katrilyon 137 trilyon liraya gerileyeceğinin öngörüldüğünü açıkladı. 
     Bakan Unakıtan, düzenlediği basın toplantısında, 2005 bütçe tasarısı hakkında bilgi verdi. 
     Buna göre, 100 katrilyon 479 trilyon lira olarak tahmin edilen vergi gelirlerinin, 2005 yılında yüzde 18.4'lük artışla 118 katrilyon 950 trilyon liraya çıkacağı öngörüldü. 
     Bu yıl 18 katrilyon 603 trilyon liralık gelir beklenen vergi dışı gelirler kaleminde ise gelecek yıl 19.9 katrilyon liralık gelir bekleniyor. Buradaki artış da yaklaşık yüzde 7 olarak hesaplanıyor. 
     Konsolide bütçe gelirlerinin bu yıl 119 katrilyon 82 trilyon lira olacağı öngörülürken, gelecek yıl bu rakamın 138 katrilyon 850 trilyon lira olacağı hesaplanıyor. Konsolide bütçe gelirlerindeki artışın yüzde 16.6 olması bekleniyor. 
     Vergi iadelerinin ise 10 katrilyon 452 trilyon liradan 12 katrilyon 515 trilyon liraya, konsolide bütçe gelirlerinin ise vergi iadeleri hariç 108 katrilyon 630 trilyon liradan 126 katrilyon 335 trilyon liraya çıkacağı öngörülüyor. Buradaki artış ise yüzde 16.3 olacak. 
     
     TRANSFERLER 
     Sosyal güvenlik kurumları için önümüzdeki 22 katrilyon 25 trilyon liralık transfer öngörüldüğünü açıklayan Maliye Bakanı, bunun 2004 yılındaki 19 katrilyon 420 trilyon liralık rakama göre yüzde 13.4 artış anlamına geldiğini kaydetti. 
     Unakıtan, 2005 yılında tarımsal destekleme için 3 katrilyon 461 trilyon lira, emeklilere vergi iadesi için 1 katrilyon 295 trilyon lira, kredi-yurtlar kurumu için de 1 katrilyon 176 trilyon liralık transfer öngörüldüğünü kaydetti. 
     Unakıtan, görev zararları için 559, KİT sermaye transferleri için 895, Destekleme Fiyat İstikrar Fonu DFİF için 350 trilyon lira, özerk kuruluşlar için ise 1 katrilyon 158 trilyon liralık transfer öngörüldüğünü açıkladı. 
     
     KURULUŞLARIN BÜTÇE ÖDENEKLERİ 
     Unakıtan'ın verdiği bilgiye göre, kuruluş bazında ödenek dağılımına bakıldığında ise bu yıla göre, 2005 bütçe ödenek telifi en fazla gerileyen kuruluş yüzde 17.5 azalış ile Hazine oldu. Hazine'nin bu yıl 74 katrilyon 1 trilyon lira olana bütçe ödeneği gelecek yıl 61 katrilyon 162 trilyon liraya gerileyecek. 
     Tarım Bakanlığı'nın bütçe ödeneği ise 877 trilyon liradan 4 katrilyon 410 trilyon liraya çıkacak. 
     Hazine'nin bütçe ödeneğindeki azalış ile Tarım Bakanlığı bütçesindeki yüksek oranlı artış doğrudan gelir desteği ödemelerinin kaydırılmasından kaynaklandı. 
     2005 yılında, Adalet Bakanlığı'na 1 katrilyon 593 trilyon, Milli Savunma Bakanlığı'na 10 katrilyon 977 trilyon lira, İçişleri Bakanlığı'na 783 trilyon lira, Maliye Bakanlığı'na 27 katrilyon 487 trilyon lira, Milli Eğitim Bakanlığı'na da 14 katrilyon 882 trilyon lira ödenek teklif edildi. 
     Ödenekler, 2005 yılında Bayındırlık Bakanlığı için 677 trilyon, Ulaştırma Bakanlığı için 687 trilyon, Enerji Bakanlığı için 249 trilyon, Kültür Bakanlığı'nın 632 trilyon, Sağlık Bakanlığı için ise 5 katrilyon 448 trilyon,olarak belirlendi. 
     
     BÜTÇE BÜYÜKLÜĞÜ 155 KATRİLYON 472 TRİLYON LİRA 
     Bakan Unakıtan, konsolide bütçe giderlerinin bu yılki 142 katrilyon 617 trilyon liralık seviyesinden, gelecek yıl 155 katrilyon 472 trilyon liraya çıkmasının öngörüldüğünü açıkladı. 
     Faiz dışı giderlerin 84 katrilyon 80 trilyon liradan 99 katrilyon 32 trilyon liraya, personel giderlerinin de 29 katrilyon 290 trilyon liradan 32 katrilyon 444 trilyon liraya çıkacağını anlatan Maliye Bakanı, bu yıl 58 katrilyon 7 trilyon lira olarak gerçekleşeceği tahmin edilen faiz giderlerinin ise gelecek yıl 56 katrilyon 440 trilyon liraya gerilemesinin öngörüldüğünü açıkladı. 
     Unakıtan, cari transferler için 32 katrilyon 495 trilyon lira, sermaye giderleri için 10 katrilyon 144 trilyon lira, yedek ödenekler için de 1 katrilyon 106 trilyon liralık gider öngörüldüğünü ifade etti. 
     
     BÜTÇE DENGESİ 
     Unakıtan, bütçe harcamalarının 142.6 katrilyon liradan, 155.5 katrilyon liraya çıkacağını ifade ederken, bütçe gelirlerinin ise 108.6 katrilyon liradan 126.3 katrilyon liraya yükseleceğini ifade etti. 
     Bütçe açığının 33 katrilyon 987 trilyon liradan 29 katrilyon 137 trilyon liraya gerilemesinin öngörüldüğünü söyleyen Maliye Bakanı, IMF tanımlı faiz dışı fazlanın da 21 katrilyon 219 trilyon liradan, 24 katrilyon 48 trilyon liraya çıkacağını ifade etti. 
     
</TEXT>
</DOC>
