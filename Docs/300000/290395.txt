<DOC>
<DOCNO> 290395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sondun13.html </URL>
<DATE> 2004/11/20/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Filistin seçimleri için başvurular başladı... 
</HEADLINE>
<TEXT>

     Filistin'de başkanlık seçimi için adayların başvuru süresi bugün başladı. 
     Merkez seçim kurulu, 9 Ocak'ta yapılacak seçime katılacak adayların 1 Aralık'a kadar Ramallah ve Gazze kentleriyle Batı Şeria'daki muhtelif seçim merkezlerine başvurabileceklerini açıkladı. 
     Başvuru formlarının, merkezlerden ya da internetten edinilebileceği belirtildi. 
     Başkan adayı olmak isteyenlerin 35 yaşını doldurmuş ve 3 bin dolar yatırmış olması gerekiyor. Bağımsız adayların, kendilerini destekleyen en az 5 bin seçmenden oluşan liste sunmaları da gerekiyor. Siyasi parti adaylarının böyle bir zorunluluğu yok. 
     Filistin lideri Yaser Arafat, Paris'te tedavi gördüğü hastanede hayatını kaybedince Filistin liderlik koltuğu boşalmış, Meclis Başkanı Ruhi Fettuh geçici başkan seçilmişti. 
     
</TEXT>
</DOC>
