<DOC>
<DOCNO> 265201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/21/spor/spo09.html </URL>
<DATE> 2004/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevik'i anıyoruz 
</HEADLINE>
<TEXT>



TÜRK spor basınının duayeni ve Milliyet Spor Servisi'nin unutulmaz müdürü Namık Sevik'i, ölümünün 18. yıldönümünde bugün anacağız. Gazetelere spor sayfası kavramını getiren ilk yönetici olan Sevik için, Ümraniye Çakaldağı Kabristanı'nda saat 11.00'de anma töreni düzenlenecek. Sevenleri ve öğrencileri Namık Sevik için bir araya gelip, büyük ustaya karşı görevlerini yerine getirecek. 

TSYD'den sağduyuya davet 


Sevik ilkeleri hatırlatıldı 
TÜRKİYE Spor Yazarları Derneği TSYD , büyük ustanın ölüm yıldönümünde Namık Sevik ilkelerini bir kez daha anımsatarak, sağduyu davetinde bulundu. Yapılan açıklamada, "Ülkemizi yöneten siyaset erk'inin futbolun yücelmesi konusundaki çabalarından hiçbir şüphemiz olmadan, özerk futbola özel zamanlar ayırmasında bundan böyle gerek kalmamasını ümit etmekteyiz" ifadeleri yer aldı. 

Yöneticilerin dikkatine 
TSYD, yöneticilere de şu mesajı gönderdi "Değerli futbol kulüplerimize basın mensuplarının hasımları olmadığını, tam tersine bu dev endüstrinin vazgeçilmez unsuru olduğunu hatırlatmak isteriz. Kulüp iktidarlarının kişisel tatmin yeri olmadığı, hizmet makamı anlamına geldiğini ve bu hizmetlerin duyurulmasında en büyük yardımcılarının basın olduğunu lütfen aklınızdan çıkarmayın". 


</TEXT>
</DOC>
