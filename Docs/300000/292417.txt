<DOC>
<DOCNO> 292417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sonspo20.html </URL>
<DATE> 2004/11/26/ </DATE>
<TIME> 22.01 </TIME>
<AUTHOR>  </AUTHOR>
<HEADLINE>
Ankaragücü 0 - Galatasaray 1 maç skoru 
</HEADLINE>
<TEXT>

     Birinci Süper Futbol Ligi'nde Galatarasay, Ankaragücü'nü deplasmanda 1-0 yendi. 
     Karşılaşmanın ikinci yarısına hızlı başlayan Galatasaray, Hakan ve Necati ile yakaladığı pozisyonları gole çeviremedi. Maçın son yarım saatlik bölümünde oyunun kontrolünü eline geçiren Ankaragücü, rakip kalede etkili ataklar geliştirdi. 
     
     İLK YARI 

     14. dakikada ceza sahasında topla bulaşan Orhan Ak, Adem tarafından düşürülünce, hakem İsmet Arzuman, penaltı noktasını gösterdi. Penaltı atışını kullanan Hakan Şükür, takımını 1-0 öne geçiren golü attı. 
     21. dakikada Hakan Şükür'ün orta sahadan attığı pasla buluşan Necati, Ankaragücü savunmasını çalımladıktan sonra kaleciyle karşı karşıya kaldı. Bu futbolcunun vuruşunda top, kaleci Zafer'de kaldı. 
     26. dakikada Niyazi'nin sağ taraftan ortasında, müsait durumdaki Umut topa vurmakta geç kalınca sarı-kırmızılı savunma tehlikeyi uzaklaştırdı. 
     31. dakikada Cihan, Conçeiçao ile girdiği verkaç sonrasında kaleci Zafer ile karşı karşıya kaldı. Bu futbolcunun sert şutunu Zafer, kornere çeldi. 
     43. dakikada Cihan'ın ortasında kaleci Zafer, topu kontrol edemeyince Hakan Şükür, bomboş durumda meşin yuvarlağı ağlara gönderemedi. 
     44. dakikada Conceiçao'nun Ankaragücü defansının arkasına gönderdiği topla buluşan Necati'nin şutunda top, az farkla auta çıktı. 
     
     İKİNCİ YARI 

     62. dakikada savunmanın arkasına atılan uzun topla buluşan Umut'un sert şutunda, kaleci Mondragon, meşin yuvarlağı kornere gönderdi. Yılmaz'ın kullandığı köşe atışında, Umut'un yakın mesafeden kafa vuruşu üst ağlarda kaldı. 
     76. dakikada Yılmaz'ın ortasında Baidoo'nun kafa vuruşu, az farkla auta çıktı. 
     80. dakikada Ayhan'ın cezaalanının sağ çaprazından şutunda top, direğin yanından auta gitti. 
     KÜNYE 
     

ANKARAGÜCÜ 0 - GALATASARAY 1 Stat 19 Mayıs Hakemler İsmet Arzuman xx, Baki Tuncay Akın xx, Muhittin Gürses xx Ankaragücü Zafer xx, Adem xx, Hakan xx, Baidoo x, Niyazi x Dk. 60 Ayhan x , Evren x, Onur x Dk. 36 Yılmaz xx , Zengue x, Guel x, Özgür x Dk. 55 Birol xx , Umut xx Galatasaray Mondragon xx, Cihan xx, Song xx, Tomas xx, Orhan xxx, Sabri xx, Conçeiçao xx, Volkan xx Dk. 81 Bülent x , Ergün x Dk. 46 Ayhan x , Necati xx, Hakan Şükür xx Dk. 81 Petre x Gol Dk. 14 Hakan Şükür Penaltıdan Sarı Kartlar Dk. 57 Umut Ankaragücü , Dk. 68 Orhan, Dk. 70 Sabri, Dk. 80 Mondragon, Dk. 83 Conçeiçao Galatasaray      
</TEXT>
</DOC>
