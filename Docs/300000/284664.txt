<DOC>
<DOCNO> 284664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/son/sonspo25.html </URL>
<DATE> 2004/10/30/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
Denizlispor 2 - Samsunspor 0 ilk yarı skoru 
</HEADLINE>
<TEXT>

     Karşılaşmanın ilk devresi, Denizlispor'un 2-0'lık üstünlüğü ile tamamlandı. 
     Birinci Süper Futbol Ligi'nde Denizlispor, Samsunspor'u 2-0 yendi. 
     Konuk ekip Samsunspor, ikinci yarıda daha etkili olmasına karşın, gol bulamadı. 
     
     İLK YARI 

     19. dakikada, korner direği yakınında topla buluşan Mustafa Keçeli, rakibini güzel bir hareketle geçerek Ersen'e ortaladı. Ersen'in kafa vuruşunda top, az farkla auta çıktı. 
     20. dakikada, Ersen orta sahada rakibiyle girdiği mücadelede topu, Güven'e aktardı. Güven'in pasında hareketlenen Timuçin topun gelişine vurdu. Kaleci Kerem, tehlikeyi son anda önledi. 
     33. dakikada Denizlispor'un golü geldi. Timuçin'in kullandığı taç atışında gelen topu alan Güven iyi ortaladı. Topa iyi yükselen Ersen Martin, topu kafayla ağlarla buluşturdu 1-0. 
     43. dakikada Denizlispor farkı 2'ye çıkardı. Güven orta alandan aldığı topla rakiplerini geçerek ceza alanına girdi. Bu oyuncunun düzgün vuruşuyla yeşil-siyahlı ekip, 2-0 öne geçti. 
     
     İKİNCİ YARI 

     60. dakikada Samsunspor, mutlak bir gol pozisyonundan yararlanamadı. Celil'in kullandığı korner atışında, Şenol kafa vuruşuyla topu kaleye gönderdi. Kaleye yönelen topu Mustafa Keçeli son anda kafayla çizgiden çıkardı. 
     72. dakikada Samsunspor'da rakiplerini geçen Serkan ceza alanı girişinde yerden vurdu. Kaleci Souleymanou'nun çeldiği top, yan direğe çarparak kornere çıktı. 
     86. dakikada Denizlisporlu Mustafa Keçeli, ceza alanına sağ çaprazdan girerek, Güven'e pasını aktardı. Güven, müsait pozisyonda vuruşu yapamayınca, kaleci Kerem topa iki hamlede sahip oldu. 
     KÜNYE 
     

DENİZLİSPOR 2 - SAMSUNSPOR 0 Stat Atatürk Hakemler Cüneyt Çakır xxx, Bülent Gökçü xxx, Aleks Taşçıoğlu xxx Denizlispor Souleymanou xx, Mikka xx Dk. 89 Serdal , Özgür xx, Kratochvill xx, Burak xxx, Güven xxxx, Abraham xx Dk. 89 Alp , Serhat xx, Mustafa Keçeli xxx, Timuçin xxx Dk. 75 Bülent x , Ersen Martin xxx Samsunspor Kerem x, Ali Akdeniz xx, Şenol xx, Musa x Dk. 46 Caner x , Tamer x, Celil xxx, Kirita xx, Kaies xx, Kenan xx, Aleksandrov x, Cenk x Dk. 68 Serkan x Goller Dk. 33 Ersan Martin, 43 Güven Sarı Kartlar Dk. 7 Celil, Dk. 45 Musa Samsunspor      
</TEXT>
</DOC>
