<DOC>
<DOCNO> 299880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/22/son/soneko44.html </URL>
<DATE> 2004/12/22/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa rekorla kapandı 24.525 puan 
</HEADLINE>
<TEXT>

     İMKB Bileşik Endeksi, 2. seansı 287.52 puan artarak 24,525.29 puandan TL bazında yeni bir rekorla tamamladı. 
     Hisse senetleri 2. seansta ortalama yüzde 1.19 oranında değer kazandı. 
     Borsa Bileşik Endeksi bundan önceki en yüksek kapanışı 24,360.63 puanla 17 Aralık 2004 Cuma günü gerçekleştirmişti. 
     İlk seanstaki 193.21 puanlık artış dikkate alındığında, Borsa endeksi günün tamamında 480.73 puan yükseldi. Hisse senetlerinin günlük ortalama değer artışı yüzde 2.00 oldu. 
     Endeks 2. seansa, 4.03 puan azalarak 24.233.74 puan seviyesinde başladı. Seansın ilk yarısını 24,370.56 puandan geçen endeks, seans içinde 24,140.91 puana kadar gerilerken, en yüksek 24,548.01 puanı gördü. 
     2. seans kapanışında, mali endeks 634.68 puan artarak 34.904.48 puana, sanayi endeksi 115.10 puan artarak 20.527.12 puana yükselirken, hizmetler endeksi 47.65 puan azalarak 13,561.92 puana geriledi. 
     Böylece ilk seansa göre, mali grup hisseler ortalama yüzde 1.85, sanayi grubu hisseler ortalama yüzde 0.56 oranında değer kazanırken, hizmet grubu hisseler ise ortalama yüzde 0.35 oranında değer kaybetti. 
     2. seansta işlem gören toplam 303 hisse senedinden 140'ı değer kazandı, 96'sı değer yitirdi, 67 hisse senedinin fiyatında değişiklik olmadı. 
     2. seansta, 604 trilyon 486 milyar 881 milyon liralık işlem hacmi kaydedildi. Günlük işlem hacmi, 1 katrilyon 103 trilyon 703 milyar 783 milyon lira olarak hesaplandı. 
     2. seansta İş Bankası C , Doğan Hoding, Sabancı Holding, Koç Holding ve Yapı ve Kredi Bankası en çok işlem gören hisse senetleri oldu. 
     
</TEXT>
</DOC>
