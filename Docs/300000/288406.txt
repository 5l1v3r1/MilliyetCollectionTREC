<DOC>
<DOCNO> 288406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/12/son/sontur11.html </URL>
<DATE> 2004/11/12/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
CMUK, bayramdan sonra değişiyor... 
</HEADLINE>
<TEXT>

     Hükümet'in 17 Aralık AB Zirvesi'ne yetiştirmeyi amaçladığı Ceza Muhakemeleri Usulü Kanunu CMUK Tasarısı üzerindeki çalışmalarda sona gelindi. 
     TBMM Adalet Alt Komisyonu, Bayramdan sonra toplanarak tasarıya son şeklini verecek. 
     TBMM Adalet Komisyonu Başkanı Köksal Toptan, AA muhabirine, CMUK Tasarısı'nın 17 Aralık'a yetişebilmesi için gayret gösterdiklerini söyledi. 
     Alt Komisyon'un gelecek hafta toplanarak tasarıyı son kez gözden geçireceğini belirten Toptan, raporun kendilerine teslim edilmesi halinde 22 ya da 23 Kasım'dan itibaren Komisyon'un da tasarı üzerindeki görüşmelerine başlayacağını bildirdi. Komisyon'un aralıksız her gün toplanarak tasarıyı bir haftada görüşebileceğini anlatan Toptan, Aralık ayı başında ise TBMM Genel Kurulu'na inebileceğini hatırlattı. 
     
     ADLİ KOLLUK 
     Toptan, kamuoyunda tartışmalara neden olan adli kolluk ile ilgili düzenlemenin tasarıda yer alıp almayacağı sorusuna, AB üyesi ülkelerde adli kolluk uygulaması olmadığını belirterek, bunun tasarıdan çıkarılabileceğini söyledi. 
     
</TEXT>
</DOC>
