<DOC>
<DOCNO> 257751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/sonyas08.html </URL>
<DATE> 2004/07/23/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
İşte araştırma Erkekler ve kadınlar neden birlikte tatil yapmamalı 
</HEADLINE>
<TEXT>

     Almanya'da yapılan bir araştırma, erkeklerle kadınların birlikte tatil yapmaması gerektiğini ortaya koydu. 
     Hamburg kentinde yayımlanan ''Men's Health'' adlı derginin araştırmasına göre, kadınlarla erkeklerin birlikte tatil yapmaları daha fazla strese yol açıyor. 
     Araştırmada, kadınların yaklaşık üçte birinin birlikte oldukları erkeğin başka kadınlara bakmasına çok sinirlendiği, eşlerinin başka erkeklere bakmasına öfkelenen erkeklerin oranının ise sadece yüzde 14 olduğu belirtildi. 
     Çiftlerin kavga etmesine neden olan diğer bir konu da tatile giderken götürülen eşyanın miktarı. Araştırmaya göre, kadınların çok fazla eşya almalarına sinirlenen erkeklerin oranı yaklaşık yüzde 50. Bu konuda erkeklere kızan kadınların oranı ise sadece yüzde 8. 
     Kadınların yüzde 31'i erkeklerin kültürel faaliyetlerle ilgilenmemesine, yüzde 29'u erkeklerin başka kişilerle tanışmak istememesine, yüzde 23'ü de erkeklerin sadece barda oturup içki içmesine kızıyor. 
     Erkeklerin yüzde 32'si kadınların sadece kumsalda yatıp güneşlenmesine ve diğer kişilerle konuşmaya çalışmasına sinirleniyor. 
     Araştırmada, gerçek anlamda rahat ve huzurlu bir tatil yapabilmeleri için erkeklerin erkek arkadaşlarıyla, kadınların da kadın arkadaşlarıyla tatil yapmaları önerildi. 
     
</TEXT>
</DOC>
