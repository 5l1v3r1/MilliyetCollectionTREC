<DOC>
<DOCNO> 267017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/ekonomi/eko03.html </URL>
<DATE> 2004/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Emeklilik yatırım fonları Hazine'yi rahatlatacak 
</HEADLINE>
<TEXT>


Bireysel emeklilik fonlarında biriken 114 trilyon liralık kaynağın, 44 trilyonu yüksek getiri nedeniyle tahvil ve bono yatırımlarına yöneldi. İkinci sırada ise dengeli fonlar yer alıyor 

Ayfer Yıldız 

Bireysel emeklilik sektöründe kamu iç borçlanma araçları emeklilik fonu 44 trilyon ve yüzde 38.56 oranı ile en fazla büyüklüğe sahip. Bireysel emeklilik mevzuatı yatırımcıyı korumak amacıyla, emeklilik fonlarına yüzde 30 oranında devlet iç borçlanma senetlerine yatırım yapma zorunluluğu getirmiş durumda. Sisteme üye olan katılımcıların da garantili getiri tercihi nedeniyle fonlardaki yatırımlar ağırlıklı olarak Hazine'nin ihraç ettiği bono ve tahvilden oluşuyor. 
Uzmanlar, yatırımcıların bu enstrümanları seçmesinin en önemli sebebinin bono ve tahvilin yüksek getiri sağlaması olduğunu söylüyor. Türlerine göre fonlara bakıldığında, kamu iç borçlanma fonlarından sonra dengeli fonlar yüzde 22 oranıyla 25 trilyon 220 milyar, likit fonlar 20 trilyon 571 milyar lira ile yüzde 18 paya ulaştı. 
Uzmanlar, likit fonların yüzde 18 paya sahip olmasının yatırımcının h l kısa vadeli düşündüğünü gösterdiğine dikkat çekiyorlar. Çünkü, likit fonlar ağırlıklı olarak kısa vadede nakite dönmek isteyen yatırımcılar tarafından tercih ediliyor. Oysa, emeklilik fonları uzun vadeli bir tasarruf sistemi. 
Ağırlıklı olarak O N repoya yatırım yapan likit fonların getirileri de sınırlı kalıyor. Uzmanlar, emeklilik fonlarının getirilerinin izlenmesine bağlı olarak yatırımların likit fonlardan dengeli ve hisse fonlara kayacağını söylüyor. Hisse fonlardaki yüzde 6.5 olan yatırım payının 2 yıl içinde yüzde 15'lere yükselmesi bekleniyor. 

Vadeler uzadı 
Uzmanlar, emeklilik fonlarının yatırım yaptığı tahvil ve bonodaki vadelerin yaklaşık 200 günden 400 - 500 güne kadar çıktığını belirtiyor. Emeklilik fonlarının ağırlıklı olarak devlet iç borçlanma senetlerine yatırım yapmasının, devletin kısa vadeli yüksek faizle borçlanmasının önüne geçerek, dış borç ihtiyacının azalacağı ifade ediliyor. 
Sektördeki 114 trilyonluk fon pazarı henüz sermaye piyasalarını ve ekonomiyi etkileyecek büyüklükte değil. Emeklilik fon pazarı şu andaki hızıyla büyümeye devam ederse, 5. yıldan itibaren ekonomide etkilerinin görülmeye başlanacağı belirtiliyor. 

Yapı Kredi ilk sırada 
Şirketlerdeki katkı payı oranlarına bakıldığında, Yapı Kredi Emeklilik 22 trilyon katkı payı oranı ile ilk sırada yer alıyor. 19 trilyon ile Ak Emeklilik ikinci, 15.5 trilyon ile Garanti Emeklilik üçüncü sırada yer alıyor. Bu şirketleri sırasıyla 13.5 trilyon ile Anadolu, 12.5 trilyon ile Commercial, 9 trilyon ile Oyak, 7 trilyon ile Vakıf, 6 trilyon ile Koç Allianz, 4 trilyon ile Doğan, 3 trilyon ile Başak, 2 trilyon ile Ankara Emeklilik izliyor. 

Türlerine göre emeklilik fon büyüklüğü Fon adı Fon büyüklüğü Kamu iç borçlanma araçları TL 44.000 38.56 Dengeli emeklilik fonları Esnek Karma 25.220 22.10 Likit emeklilik fonları 20.571 18.03 Kamu dış borçlanma araçları Eurobond 10.270 9 Hisse senedi emeklilik fonları 7.524 6.5 Kamu iç borçlanma fonları Yabancı para 4.231 3.71 Uluslararası borçlanma araçları fonları 2.302 2.02 Toplam 114.118 100 

Vakıf'ın üyeleri 21 bin oldu Vakıf Emeklilik'in 27 Ağustos itibariyle sözleşme sayısı 20 bin 452'ye ulaştı. Şirketin Esnek Emeklilik Fonu'nun yüzde 40.38'i tahvilde, yüzde 19.43'ü ters repoda ve yüzde 40.19'u hissede, Büyüme Amaçlı Hisse Senedi Fonu'nun yüzde 16.75'i ters repoda ve yüzde 83.25 hissede, Gelir Amaçlı Kamu Borçlanma Araçlar Fonu'nun yüzde 83.53'ü Tahvilde, yüzde 10.92'si bonoda, yüzde 5.55'i repoda, Para Piyasası Likit - Kamu Fonu'nun yüzde 41.63'ü tahvilde, yüzde 20.61'i bonoda, yüzde 37.76'sı ters repoda bulunuyor. 

Vakıf Emeklilik Yatırım Fonlarının Portföy Büyüklüğü Emeklilik Yatırım Fonu Fon Tutarı Milyar TL Hazır Değ. Fon Port. Değ. Tedav. Pay Say. Esnek Emeklilik Yatırım Fonu 600 415.475.375 736.316.322.184 59.899.204 Gelir Amaçlı Ulus. Karma Emek. Fonu 100 1.372.595.823 103.608.355.151 9.988.587 Büyüme Amaçlı Hisse Emeklilik Fonu 100 252.123.217 549.674.103.305 39.222.950 Gelir Amaçlı Kamu Borç. Araç. Emek. Fonu 600 333.139.737 2.491.464.060.833 204.305.672 Para Piy. Likit - Kamu Emeklilik Fonu 600 978.440.894 2.816.273.660.063 242.516.668 Gelir Amaçlı Türk Eurobond Emek. Fonu 100 1.887.902.234 669.818.228.472 59.887.678 Gelir Amaçlı Ulus. Borç. Araçları Fonu 100 3.568.101.139 100.805.106.715 9.956.347 

Vakıf Emeklilik Fonlarının Yatırım Yaptığı Enstrümanlar Fon ünvanı Devlet Tahvili Hazine Bonosu Ters Repo Hisse Senedi Esnek Emeklilik Yatırım Fonu 40,38 0 19,43 40,19 Gelir Amaçlı Ulus. Karma Emek. Yat. Fonu 0 0 13,44 0 Büyüme Amaçlı Hisse Senedi Emek. Fonu 0 0 16,75 83,25 Gelir Amaçlı Kamu Borç. Araç. Emek. Fonu 83,53 10,92 5,55 0 Para Piy. Likit - Kamu Emeklilik Yat. Fonu 41,63 20,61 37,76 0 Gelir Amaçlı Türk Eurobond Emek. Yatırım Fonu 86,99 0 12,83 0 Gelir Amaçlı Ulus. Borç. Araçları Emek. Fonu 0 0 10,61 0 

Tablolarda yer alan veriler, www.fonbul.com'dan alınıp analiz edilmiştir. Emeklilik fonları ile ilgili detaylı analizler şirket harf sırasına göre bireysel emeklilik sayfasında yer alacaktır. 


</TEXT>
</DOC>
