<DOC>
<DOCNO> 285406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/soneko14.html </URL>
<DATE> 2004/11/02/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Celal Metin'den ÖTV yorumu Her Türk desteklemeli 
</HEADLINE>
<TEXT>

     Sabancı Holding CEO'su Celal Metin, otomobilde Özel Tüketim Vergisi ÖTV oranların artırılmasıyla ilgili olarak, ''bizim cari açığımızı mutlaka kontrol altına almamız lazım, o bakımdan herşeyi, her Türk desteklemelidir, doğru buluyorum'' dedi. 
     Metin, Sabancı Grubu'nun ''Saka'' markalı doğal kaynak suyuyla tekrar su sektörüne girmesi nedeniyle düzenlenen basın toplantısının ardından, gazetecilerin sorularını yanıtladı. 
     Binek otomobillerdeki ÖTV oranlarının artışına ilişkin soru üzerine Metin, şunları söyledi 
     ''ÖTV'lerin geleceği daha önceden belliydi. ÖTV, devletin belli gelirlerinin belli bir parçası. Belli motor hacminin altındaki arabalarda ithalat miktarları çok yüksek. ÖTV artışıyla hükümet herhalde bir tedbir almaya çalışıyor. Bizim cari açığımızı mutlaka kontrol altına almamız lazım. O bakımdan herşeyi, her Türk desteklemelidir.'' Metin, ''ÖTV artışını doğru buluyor musunuz '' sorusuna, ''Doğru buluyorum, doğru diye düşünüyorum'' yanıtını verdi. 
     
</TEXT>
</DOC>
