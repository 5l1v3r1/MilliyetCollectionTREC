<DOC>
<DOCNO> 274167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/yasam/yas02.html </URL>
<DATE> 2004/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kusursuz cinayet' önlendi 
</HEADLINE>
<TEXT>


Film gerçek oluyordu. Fidye için rehin alındığı açıklanan kadını, kocası öldürtmek için kaçırtmış... 


Gaziantep'te, Michael Douglas'ın başrolünü oynadığı "Kusursuz Cinayet" filminin gerçeği yaşandı. 17 Eylül'de, Mustafa Dağlarkıran'a ait eve giren silahlı beş kişi, Günay Dağlarkıran'ı 40 kaçırdı. Mustafa Dağlarkıran 'Karını rehin olarak götürüyoruz. Yarın 50 milyar lira hazırla, geri getireceğiz' dediler" dedi. Jandarma, Günay Dağlarkıran'ın kaçırıldığı otomobili, Nurdağı ilçesinde terk edilmiş halde buldu. Zanlılardan dördünün Kasım K., Mehmet Emin K., Rıza D. ve Ahmet Ç. olduğu belirlendi. Zanlılar kadını serbest bırakarak firar etti. Bir süre sonra olayın zanlısı iddiasıyla gözaltına alınan Şıho A., Günay Dağlarkıran'ı, Mustafa Dağlarkıran'ın para karşılığı kaçırttığını itiraf etti. Gözaltına alınan Mustafa Dağlarkıran da, "Eşim beni sürekli başka erkeklerle aldatıyordu. Namusumu temizlemek için onu kaçırtarak öldürtmek istedim" dedi. Dağlarkıran tutuklandı. 


</TEXT>
</DOC>
