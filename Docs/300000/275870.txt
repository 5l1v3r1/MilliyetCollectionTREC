<DOC>
<DOCNO> 275870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sondun24.html </URL>
<DATE> 2004/09/29/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Havada panik Kokpite lazer ışını girdi, pilot yaralandı... 
</HEADLINE>
<TEXT>

     ABD'de iç hat seferi yapmakta olan bir yolcu uçağının pilotu, kokpite giren lazer ışını nedeniyle yaralandı. 
     Amerikalı yetkililer, Delta Havayolları'na ait bir Boeing 737 tipi yolcu uçağının geçen hafta Salt Lake City havaalanına yaklaştığı sırada güçlü bir lazer ışınının kokpitin içine dolduğunu ve pilotlardan birinin gözünün zarar görmesine neden olduğunu belirttiler. 
     Uçağın sağ salim inmesinden sonra yapılan muayene sonucu, ismi açıklanmayan pilotun retinasında hasar tespit edildiği kaydedildi. 
     Tedavisi süren pilotun gözündeki hasarın kalıcı olmadığı açıklandı. 
     Amerikan Federal Ulaştırma Güvenliği Yönetimi'nin TSA durumdan haberdar olduğu ve havayolu şirketiyle birlikte lazer ışığının kaynağını belirlemek için soruşturmayı sürdürdüğü belirtildi. 
     
</TEXT>
</DOC>
