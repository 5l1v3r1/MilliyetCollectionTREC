<DOC>
<DOCNO> 290269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/son/sontur57.html </URL>
<DATE> 2004/11/19/ </DATE>
<TIME> 22.01 </TIME>
<AUTHOR>  </AUTHOR>
<HEADLINE>
Samatya'da karaya oturan tanker kurtarıldı 
</HEADLINE>
<TEXT>

     Samatya'da karaya oturan Türkiye Denizcilik İşletmeleri'ne TDİ ait tanker kurtarıldı. 
     TDİ'ye ait gemilere yakıt taşıyan ''Yakıt 1'' adlı tanker, Samatya açıklarında şiddetli rüzgarın da etkisiyle sürüklenerek, kıyıya yakın yerde karaya oturdu. 
     Boş olduğu ve bir miktar su aldığı belirtilen tanker, olay yerine gönderilen TDİ'ye ait römorkörün yardımıyla kurtarıldı. 
     
     KURTARILAN TANKER YAN YATTI 

     Samatya'da karaya oturduktan sonra kurtarılan tankerin su aldığı için yan yattığı bildirildi. 
     Kıyı Emniyeti ve Gemi Kurtarma İşletmeleri KEGKİ Genel Müdürlüğü yetkililerinden alınan bilgiye göre, karaya oturmasının ardından römorkör yardımıyla kurtarılarak açığa çekilen Türkiye Denizcilik İşletmeleri'ne TDİ ait ''Yakıt 1'' adlı tanker, makine dairesinden su aldı. 
     Tankerde bulunan 6 kişi, KEGKİ ekipleri tarafından buradan çıkartılırken, tanker kıyıya yakın yere çekildi. 
     İçinde bir miktar yakıt bulunduğu belirtilen tanker, su alması nedeniyle yan yattı. 
     KEGKİ ekiplerinin, batma tehlikesine karşı operasyon için hazır beklediği bildirildi. 
     
</TEXT>
</DOC>
