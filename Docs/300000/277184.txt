<DOC>
<DOCNO> 277184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sonsiy12.html </URL>
<DATE> 2004/10/04/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
AKP'de seçim heyecanı... 
</HEADLINE>
<TEXT>

     AK Parti Grubu'nda bu hafta seçim heyecanı yaşanacak. 
     Alınan bilgiye göre, AK Parti, Meclis Başkanlığı seçiminin ardından TBMM Başkanlık Divanı'nda kendisine düşen 3 başkanvekili, 4 katip üye ve 2 idare amiri, grup başkanvekillikleri ve grup yönetim kurulu için seçim yapacak. 
     AK Parti, Genel Başkan ve Başbakan Recep Tayyip Erdoğan'ın Türkiye'ye dönmesinin ardından 7 Ekim Perşembe günü grup toplantısı yapmayı planlıyor. Bu amaçla, hem Meclis başkanlığı hem de grup için yapılacak seçimler nedeniyle milletvekillerinin 6-8 Ekim tarihleri arasında Ankara'da olması ve seçimlere katılmaları istendi. 
     AK Parti Grup İç Yönetmeliği'ne göre grup başkanvekilleri, Grup genel kurulunda üye tamsayısının salt çoğunluğu ile seçilecek. İlk 2 oylamada sonuç alınamaması halinde üçüncü oylamada en çok oyu alan 5 aday, başkanvekili olacak. 
     
</TEXT>
</DOC>
