<DOC>
<DOCNO> 296501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/10/son/sondun19.html </URL>
<DATE> 2004/12/10/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Iraklı sivili öldüren asker suçlu bulundu .. 
</HEADLINE>
<TEXT>

     Irak'ta, Amerikalı bir astsubayın Iraklı bir sivili öldürmekten suçlu bulunduğu bildirildi. 
     Irak'taki Amerikan sıkıyönetim mahkemesinde görülen davada, Johnny Horne adlı astsubayın, Bağdat'ın Sadr Kenti mahallesinde ağır yaralı ve silahsız olan Iraklı bir sivili 18 Ağustos'ta öldürmekten suçlu bulunduğu açıklandı. 
     Bu arada, Pentagon'un yayımladığı son istatistiklere göre, ABD'nin Irak operasyonunun başlangıcından bu yana çatışmalarda ölen Amerikan askerlerinin sayısının 1003'e ulaştığı, ayrıca 275 askerin çatışma dışı olaylarda hayatını kaybettiği belirtildi. 
     AFP'nin verilerine göre ise geçen ay içinde 134 Amerikan askeri öldürüldü. 
     Öte yandan Bakuba'da, Irak ulusal muhafız birliği konvoyunu hedef alan bombalı saldırıda 3 Iraklı sivilin yaralandığı, konvoydaki görevlilerin zarar görmediği bildirildi. 
     
</TEXT>
</DOC>
