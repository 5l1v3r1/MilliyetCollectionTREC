<DOC>
<DOCNO> 287416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/soneko12.html </URL>
<DATE> 2004/11/09/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Gurbetçiler, Türkiye'ye son 20 yılda 58.1 milyar dolar gönderdi... 
</HEADLINE>
<TEXT>

     Gurbetçilerin Türkiye'ye gönderdiği döviz son 3 yıldır gerilemesine rağmen, son 20 yılda 58.1 milyar doları buldu. 
     Bu yılın Ocak-Eylül döneminde Türkiye'ye gönderilen döviz ise 2 milyon dolar oldu. 
     Merkez Bankası verilerinden yapılan hesaplamalara göre, gurbetçiler Türkiye'ye 1984 yılında 1 milyar 807 milyon dolar döviz gönderirken, 1990 yılında 3 milyar 246 milyon dolar döviz gönderdi. 
     1994 yılında bu rakam 2 milyar 627 milyon dolar olurken, 2000 yılında gurbetçilerin Türk ekonomisine katkısı 4 milyar 560 milyon dolar oldu. 
     2000 yılından itibaren gurbetçilerin Türkiye'ye gönderdiği döviz miktarı gerileme trendine girdi. 
     Gurbetçiler 2001 yılında Türkiye'ye 2 milyar 786 milyon dolar, 2002 yılında 1 milyar 936 milyon dolar, 2003 yılında da 729 milyon dolar gönderdi. 
     Bu yılın Ocak-Eylül döneminde ise gurbetçiler Türkiye'ye 2 milyon dolar döviz gönderdi. Gurbetçiler, geçen yıl aynı dönemde 524 milyon dolar döviz göndermişlerdi. 
     
</TEXT>
</DOC>
