<DOC>
<DOCNO> 259959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/soneko29.html </URL>
<DATE> 2004/08/02/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
IMF Türkiye Masası Şefi Moghadam, Ankara'da... 
</HEADLINE>
<TEXT>

     Uluslararası Para Fonu IMF Türkiye Masası Şefi Rıza Moghadam Ankara'ya geldi. 
     Devlet Bakanı Ali Babacan'ın daveti üzerine Türkiye'ye gelen Moghadam'ı taşıyan uçak saat 15.30'da Esenboğa Havalimanı'na indi. 
     Havaalanında bir süre bekleyen Moghadam, herhangi bir açıklama yapmadan buradan ayrıldı. 
     IMF heyetinin diğer görevlilerinin de gün içinde Ankara'ya gelmeleri bekleniyor. 
     IMF heyeti ile Hazine Müsteşarlığı'nda bu akşam ön görüşmelerin yapılacağı, resmi görüşmelere ise Devlet Bakanı Ali Babacan'ın Afyon'dan Ankara'ya dönmesinin ardından, yarın sabahtan itibaren başlanmasının beklendiği belirtildi. 
     Devlet Bakanı Ali Babacan, IMF heyetini, 2005-2007 dönemini kapsayan orta vadeli programa ilişkin teknik seviyede bilgi alışverişinde bulunmak amacıyla Türkiye'ye davet etmişti. 
     
</TEXT>
</DOC>
