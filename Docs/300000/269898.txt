<DOC>
<DOCNO> 269898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/08/guncel/gunz1.html </URL>
<DATE> 2004/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>



PKK'lı teröristler 3 kişiyi kaçırdı 

Son günlerde ayrılıklarla gündeme gelen PKK KONGRA - GEL, Lice'de fidye amacıyla üç kişiyi kaçırdı. Celal Yıldırım, Şahin Turgut ve Yılmaz Kaymak'ın, 28 Ağustos akşamı, 5 ya da 6 kişi oldukları belirtilen teröristlerce kaçırıldığı kaydedildi. Teröristlerin, fidye istediğini kaydeden yetkililer, "Üç vatandaşımızın özgürlüklerini elinden alarak geride gözü yaşlı aileler bıraktı" dedi. Teröristlerin yakalanması için operasyonlar devam ediyor. 

Hollanda Kesbir'i iade ediyor 

Hollanda Adalet Bakanlığı, terör örgütü PKK üyesi Nuriye Kesbir'in Türkiye'ye iade edilmesine karar verdi. Lahey Yüksek Mahkemesi mayısta, Kesbir'in, terörist faaliyetlerinden dolayı yargılanmak üzere Türkiye'ye iade edilmesini kararlaştırmıştı. Kesbir, 2001 sonbaharında yasadışı yollardan Hollanda'ya giriş yaparken yakalanmış, Türkiye'nin iade istemine rağmen, 2002 Aralık ayında serbest bırakılmıştı. 

Yazar Başkaya'ya destek toplantısı 

İnsan Hakları Derneği İHD , Mazlum - Der ve İnsan Hakları Vakfı TİHV , yazar Fikret Başkaya için ortak basın toplantısı düzenledi. Bilgen, Başkaya'nın yargılanacağı TCK'nın 159. maddesinde yer alan, "Devletin manevi şahsiyeti" ibaresinin, yoruma açık ve hukuk değerleriyle bağdaşmayacak bir nitelik taşıdığını iddia ederken, TİHV Başkanı Yavuz Önen de davanın AB üyelik sürecine ve demokrasiye yakışmadığını kaydetti. 

170 promil alkollü 'trafik' müşaviri 

ERZURUM DHA 
Erzurum'da aşırı alkol alarak direksiyon başına geçen trafik müşaviri Hulusi Modoğlu dün trafik denetimine girmemek için polislere, "Müsait yere park edip, geleceğim" diyerek kaçmaya çalıştı. Ekiplerin takibi sonucu yakalanan Modoğlu, alkol muayenesinde 170 promil alkollü çıktı. Kendisine ceza yazmak isteyen polislerle tartışan Modoğlu, otomobili kendisinin kullanmadığını iddia etti. Gözaltına alınan Modoğlu'nun, evraklarının da eksik olduğu belirtildi. 

Okula gidemeyince babasını şik yet etti 

Van Bahçesaray'da 8 yaşındaki Şaziye Bazuk, kendisini okula göndermeyen babasını Sağlık İl Müdürü Muhammet Güzel Kurtoğlu'na şik yet ederek, yardım istedi. Küçük kızın isteği üzerine baba Cumali Bazuk ile görüşen Dr. Kurtoğlu, babaya kızını neden okula göndermediğini sordu. Baba Bazuk ise maddi imk nsızlıklar nedeniyle kızını okutamadığını söyledi. Kurtoğlu, küçük kızın okula gönderilmesi halinde bir yıllık okul masraflarını karşılayacağını ve konunun takipçisi olacağını ifade etti. 

RTÜK'ten TV'lere 'Fotomaç' uyarısı 

ANKARA Milliyet 
Radyo ve Televizyon Üst Kurulu RTÜK , ATV, NTV ve CNBC - e'yi "Fotomaç" gazetesinin son reklamı nedeniyle uyardı. Üst Kurul, reklamı, RTÜK Yasası'nın "Yayınların şiddet kullanımını özendirici veya ırkçı nefret duygularını kışkırtıcı nitelikte olmamasına" ilişkin bendine aykırı buldu. Reklamda, hastanenin yoğun bakım servisinde bulunan yaşlı bir hasta, son anlarında maç skorunu sorup, hemen ardından ölüyor ve "Futbol bir oyun değil, ölüm kalım meselesidir" sloganı kullanılıyor. 

Van baskınında bir tutuklama daha 

VAN DHA 
Van'da uyuşturucu kaçakçılığından gözaltında tutulduğu Bölge Trafik Denetleme Şube Müdürlüğü'nde adamlarının yaptığı silahlı baskınla kaçırılan Hamit Bayram'ın kaçışıyla ilgili bir kişi tutuklandı. Baskına karıştığı belirlenen ve gıyabi tutuklama kararıyla aranan Suphi Durmaz'ı takip sonucu yakalandı ve hakkındaki karar vicahiye çevrilerek tutuklandı. Bayram'ın şoförü Hüsnü Özbuz ile Özbuz'a yardım ve yataklık ettikleri iddia edilen İbrahim ve Yakup Gültepe de, 5 Eylül'de tutuklanmıştı. 


</TEXT>
</DOC>
