<DOC>
<DOCNO> 259328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/son/sonsiy13.html </URL>
<DATE> 2004/07/30/ </DATE>
<TIME> 21.13 </TIME>
<AUTHOR>  </AUTHOR>
<HEADLINE>
Erbakan "Türk halkı AB konusunda aldatılıyor" 
</HEADLINE>
<TEXT>

     Kapatılan Refah Partisi'nin Genel Başkanı Necmettin Erbakan, Türk halkının AB konusunda aldatıldığını öne sürdü. 
     Erbakan, tatilini geçirdiği Balıkesir'in Edremit İlçesi'ne bağlı Altınoluk Beldesi'nde gazetecilere yaptığı açıklamada, Avrupa ülkelerinin ''göründüğü gibi çağdaş olmadığını'' söyledi. 
     AB'ye girmekle Türkiye'nin zenginleşeceğini savunanların halkı aldattığını iddia eden Erbakan, ''Avrupa'da yaşayan Türkler, zor şartlarda çalışıyor. Türk halkı, AB konusunda aldatılıyor'' dedi. 
     Erbakan, bir gazetecinin, ''Ecevit, bir gazetede yayınlanan hatıralarında sizinle bir sanatçının evinde buluştuklarını söyledi. O sanatçı kimdir '' sorusuna ''O yazıda, 'liderler arasında tek Erbakan ile anlaşmışımdır' diyor. Neden onu sormuyorsunuz '' diye yanıt verdi. 
     Erbakan, hatıralarını yazmak isteyip istemediğine ilişkin soruya ise ''Önce insanlık bir kurtulsun. Bizim anılarımıza sonra sıra gelir'' karşılığını verdi. 
     
</TEXT>
</DOC>
