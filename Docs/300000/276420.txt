<DOC>
<DOCNO> 276420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/yazar/asik.html </URL>
<DATE> 2004/10/01/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kandil mesajı 
</HEADLINE>
<TEXT>


Sanatla başımız pek hoş olmasa da... Her dört kişiden beşi şair olan... Kafiyeyi seven bir milletiz. Böyle milletin "Kandil Mesajları" da şairane ve kafiyeli olacak elbet... "Berat Kandili" dolayısıyla bir milletvekilinin önceki gün cep telefonuna gelen mesajlardan birkaçını örnek olarak sunuyoruz... 

Bugün ellerinizi her zamankinden daha çok açın. Avuçlarınıza melekler gül koysun. Gülleri koklayın, yüreğiniz mutluluk, umut ve sevgiyle dolsun. Hayırlı kandiller. 

Fedak r olan gönülden sevendir, 
Yürekli olan kendini bilendir, 
Sizin gibi unutulmayan dost, 
Bir ömre bedeldir. 

Rabbim'den din istedik İslam'ı verdi. 
Yar istedik Resul'ü verdi. 
Can istedik Kuran'ı verdi. 
Dost istedik bu numarayı verdi. 
Kandiliniz mübarek olsun. 

Demokrasi, insan hakları ve özgürlükler konusunda çok hassas olan AB, nedense bazı konularda küt... Orhan Erinç anımsattı dün... 
Mesela AB'den hiç, "Toplusözleşmesiz ve grevsiz memur sendikacılığı bizim kriterlere uymuyor" şeklinde bir uyarı gelmedi bugüne kadar... 
Nasıl demokrat bunlar 

10 milyarlık çizgi Evrensel gazetesinde, Sefer Selvi'nin Başbakan Recep Tayyip Erdoğan'ı hicveden bir karikatürü yüzünden gazete 10 milyar lira tazminata mahk m edildi... 
Gazete avukatları duruşmalarda başka ülke liderleri için çizilmiş ama şik yet konusu olmamış daha ağır karikatürleri gösterdiler. Yararı olmadı... 
Okuduğu bir şiirden ötürü ceza alan ve sürekli bundan yakınan Tayyip Erdoğan'ın, Başbakan olunca bir karikatüre bile tahammül edememesi bir ibret vesikası, aynı zamanda da demokratlığının ve hoşgörüsünün ölçüsü... 

AB'de hayvanlara pasaport mecburiyeti geliyormuş. 
Görüldüğü gibi adamlar hayvanları da adam yerine koyuyor... 
Haldun Ertem 

Pepe'den pepepe Çevre ve Orman Bakanı Osman Pepe, çevre suçlarına verilen hapis cezalarının yürürlüğe girmesinin iki yıl ertelemesini, "Aksi halde 3 bin 300 belediye başkanının 3 bini hapse girerdi" diye savunuyor. Aslı var mı Yasayı hazırlayanlardan biri olan CHP Niğde Milletvekili Orhan Eraslan'a kulak veriyoruz. 
"Aslı yoktur. Çünkü suçun oluşması için ya kasıt ya kusur olması gerekir. Yani suçu ya bilerek, isteyerek, kasten... Ya da örneğin dikkatsizlik gibi bir kusurla işleyeceksiniz. Bunlar olmazsa suçun unsurları oluşmayacağı için suç da oluşmaz. Bir de mücbir sebep diye bir kavram var. Örneğin, bir belediyenin arıtma tesisi kurması için parası yoksa bu mücbir sebeptir. Bu nedenle değil yasa yürürlüğe girdiği anda, iki yıl sonra bile bir belediye başkanı parasızlıktan dolayı arıtma tesisi kuramamışsa ona yine hapis cezası verilmez. 
Ayrıca böyle bir tehlike söz konusu idiyse şimdi mi akılları başlarına geldi Gerek Komisyon'da gerekse Genel Kurul'da hukukçu Adalet Bakanı ile hukukçu Adalet Komisyonu Başkanı niye bunu dile getirmediler " 

Peki nedir iki yıl ertelemenin gerçek sebebi 
Çevreyi kirleten sanayici, turistik tesis sahibi ve benzeri para babalarına iki yıl nefes aldırmak. Genel kanaat budur... 

Motor yağının gizi Çevre Bakanlığı Müsteşar Yardımcısı Mustafa Öztürk anlatıyor 
- Ülkemizde kullanılmış motor ve makine yağlarını yeniden işleyen 42 tane tesis var. Avrupa'da bu türden sadece 6, Amerika'da ise 3 tesis var. Bizdeki tesis sayısı neden bu kadar çok Bu tesisler, ne ürettikleri sorulduğu zaman, kullanılmış yağları yeniden, yağa dönüştürdüklerini söylüyorlar. Ama kendilerinden ürettikleri mamulün standardını istiyorum, veremiyorlar... 
- Peki sizce ne yapıyor bu tesisler 
- Bence kullanılmış yağı bir miktar temizleyip mazota karıştırıyorlar... 



Die Welt gazetesi, "Erdoğan kuzu postuna bürünmüş kurt mu yoksa reformcu mu " diye yazmıştı. 
84 yaşındaki okurumuz Zehra Zeyneloğlu cevap göndermiş 
"Şayet çağdaşlığın, laikliğin, demokrasinin, kadın haklarının yerine şeriat düzenini getirmek reform sayılıyorsa elbette reformcudur." 

İstanbul Büyükşehir Belediye Başkanı 
Kadir Topbaş, kandil gecesi açıklama yapıyor... 
"Şu mübarek gecede büyük felaketler 
olmasın diye dua ediyorum..." 
Gazeteci Tarık Erdem mesaj göndermiş 
"Onu herkes yapıyor Kadir Bey... 
Siz bizden farklı olarak ne yapıyorsunuz, onu anlatın..." 



</TEXT>
</DOC>
