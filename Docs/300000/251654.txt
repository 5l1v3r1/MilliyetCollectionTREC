<DOC>
<DOCNO> 251654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/29/son/soneko21.html </URL>
<DATE> 2004/06/29/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Türkiye AB'nin ucuzu... 
</HEADLINE>
<TEXT>

     Devlet İstatistik Enstitüsü DİE , Avrupa Birliği AB üyesi 25 ülkede fiyat seviyesi 100 olarak kabul edildiğinde, Türkiye'deki fiyat seviyesinin 27 düzeyinde bulunduğunu bildirdi. 
     DİE, 'Satınalma Gücü Paritesiyle SAGP Kişi Başına Gayrisafi Yurtiçi Hasıla GSYİH ' ile 'Avrupa Karşılaştırma Programı Gıda, İçki ve Tütün Grubu 2003 Yılı Fiyat Düzeylerine' ilişkin iki bülteni yayınladı. 
     2003 yılı geçici tahminlerini içeren SAGP ile kişi başına GSYİH bülteninde, AB üyesi 25 ülke için endeks değeri 100 olarak tespit edildiğinde, bu rakam Lüksemburg'da 205'i, Norveç'te 149'u buluyor. 
     Buna karşılık Türkiye'de bu rakam 27 olarak tespit edildirken, AB üyesi 15 ülke esas alındığında ise 25'e kadar düşüyor. 
     Bu oran bir anlamda, aynı miktarda parayla hangi ülkede ne kadarlık bir satın alma gücü olduğuna işaret ediyor ve ülkeler arasındaki fiyat seviyesinin karşılaştırılmasına imkan sağlıyor. 
     
     GIDA, İÇKİ TÜTÜNDE FİYAT DÜZEYİ DAHA YUKARIDA 
     Öte yandan 2003 yılı gıda içki ve tütün grubu fiyat düzeyi açısından ise Türkiye, 70 endeks rakamı ile ortalarda yer alıyor. 
     25 AB üyesi 100 kabul edildiğinde, bu grupta fiyatlar Norveç'te 172 olarak tespit edilirken, Bulgaristan'da 49 olarak hesaplanıyor. 
     Avrupa Karşılaştırma Programı'nda, 25'i AB üyesi, 3 AB'ye aday ülke ile 3 EFTA üyesi ülke olmak üzere toplam 31 ülke yer alıyor. 
     
</TEXT>
</DOC>
