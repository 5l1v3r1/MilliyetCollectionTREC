<DOC>
<DOCNO> 255619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/15/son/soneko01.html </URL>
<DATE> 2004/07/15/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Renault üretimde 100 bin barajını geçti 
</HEADLINE>
<TEXT>

     Otomobil üretim ve ihracatında son 6 yıldır liderliği elinde tutan Oyak Renault, yılın ilk yarısında, toplam 103 bin 475 otomobil üreterek 100 bin bariyerini aşan ilk üretici oldu. 
     OYAK Renault'tan yapılan açıklamada, fabrikanın ocak-haziran döneminde ürettiği 103 bin 475 otomobilin 60 bin 744'ünün Megane II Sedan, 42 bin 731'inin ise Clio Symbol'den oluştuğu kaydedildi. 
     
     Otomobil ihracatının yarısına yakınını Renault gerçekleştiriyor 
     Renault'un bu dönemde ihraç ettiği toplam 65 bin 928 otomobilden, yüzde 61'inin Megane II Sedan, yüzde 39'unun da Clio Symbol olduğu belirtilen açıklamada, sektörün toplam 147 bin 222 adet olan otomobil ihracatının yaklaşık yarısının Renault tarafından gerçekleştirildiği belirtildi. 
     Açıklamada, 2003 yılın Ekim ayından itibaren tam kapasiteyle çalışan fabrikada çift vardiya ile günde 730 araç üretildiği belirtilirken, 5 kıtada Avustralya'dan Yeni Zelanda'ya, Fransa'dan İngiltere'ye, Tayland'dan Mısır'a, Fas'tan Gine'ye, Kolombiya'dan Martinik'e tam 100 ülkeye Clio Symbol ve Megane II Sedane ihraç edildiğine de değinildi. 
     
</TEXT>
</DOC>
