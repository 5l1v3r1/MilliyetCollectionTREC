<DOC>
<DOCNO> 291600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/guncel/gun03.html </URL>
<DATE> 2004/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Başöğretmen'in anısına... 
</HEADLINE>
<TEXT>


ANKARA Milliyet 

Atatürk'ün 100. doğum yıldönümü olan 1981'de alınan, 24 Kasım'ın her yıl Öğretmenler Günü olarak kutlanması kararının üzerinden 24 yıl geçti. Öğretmenler Günü, bugün tüm yurtta 24. kez kutlanacak. 
Bakanlar Kurulu, Millet Mektepleri'nde yazı tahtasının başına geçerek pek çok kez ders veren Atatürk'e 11 Kasım 1928'de "başöğretmenlik" ünvanının verilmesini kararlaştırdı. 24 Kasım'da Bakanlar Kurulu'nun kararını kabul eden Atatürk, 24 Kasım'ın Öğretmenler Günü olarak kutlanmasının da yolunu açmış oldu. 

Erkek öğretmen fazla 
Milli Eğitim Bakanlığı'na bağlı okullarda bugün toplam 723 bin 249 öğretmen, Öğretmenler Günü'nü kutlayacak. 
MEB verilerine göre, Türkiye'de 402 bin 724 erkek öğretmen eğitim verirken, 320 bin 525 de kadın öğretmen görev yapıyor. 
ÖSYM'nin hazırladığı 'ÖSYS Yükseköğretim Programlarının Merkezi Yerleştirmelerdeki En Küçük ve En Büyük Puanları' kitabına göre, gençlerin mesleki tercihlerinde de öğretmenlik h l gözde meslek. 
Verilere göre, gençler en çok İngilizce öğretmenliğini tercih ediyor. Sayısal, sözel ve dil alanında öğrencilerin öğretmenlik programlarına gösterdiği ilgi, bu mesleği yapanların yaşadıkları sorunlara karşın azalmıyor. 


</TEXT>
</DOC>
