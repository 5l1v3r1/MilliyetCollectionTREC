<DOC>
<DOCNO> 257008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/21/spor/spo15.html </URL>
<DATE> 2004/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Güneş dosyası 

ŞENOL Güneş'in Futbol Federasyonu ile olan sözleşmesinin feshedilmesi konusunda Tahkim Kurulu'nun verdiği karar incelenecek. Adalet Bakanı Cemil Çiçek adına Hakim Daire Başkanı Ömer Çerkez imzalı bir yazıyla 4 Mayıs 2004 tarihinde, Tahkim Kurulu'nun Güneş'in tazminatıyla ilgili verdiği nihai karar dosyası, kanun yararına temyiz edilmesi ve temyiz incelemesi yapılacağı gerekçesiyle, kuruldan istendi. 

Ata'nın sporcuları 

HENÜZ 7 yıldır faaliyette olmasına rağmen yüzme, sualtı ve triatlon branşlarında Türkiye şampiyonları ve rekortmenleri yetiştiren, en son Bahar Saygılı ile de triatlonda Balkan üçüncülüğü yaşayan Bakırköy Ataspor Kulübü, bu başarılarını daha da ileriye taşımak istiyor. Başkan Abdullah Coşkun, hepsiyle gurur duyduklarını belirterek, " Atatürk'e yakışan sporcular yetiştiriyoruz" diye konuştu. n SAİM BOZER 

Yelkenler fora 

KARABİGA İÇDAŞ Spor Kulübü yelken okulunun açılışında yapılan yarışlar nefesleri kesti. Laser sınıfında Özgün Demir, optimist bayanlarda Gülşah Aktaş ve optimist erkeklerde de Semih Berberoğlu birinci oldu. Yarışmanın genel klasman değerlendirmesinde de Çanakkale Gençlik Spor Kulübü'nden Semih Berberoğlu kürsüye çıktı. 

Veteran heyecanı 

TENİS sporuna katkı vermeyi sürdüren Akbank Private Banking tarafından, bu yıl dördüncü kez düzenlenen düzenlenen Veteran Tenis Turnuvası'nda heyecan tırmanıyor. Kemer Golf Country Club'da 14 Temmuz'da 17 kategoride yaklaşık 350 tenisçinin katılımıyla başlayan turnuvanın finali ve ödül töreni ise 25 Temmuz Pazar günü gerçekleştirilecek. 

Vize harek tı 

DÜNYA Gençler Şampiyonası'nda 800 metrede yaptığı 1.47.71'lik derecesi ile bronz madalya kazanan Selahattin Çobanoğlu'nun Atina vizesi alabilmesi için federasyon harekete geçti. Koştuğu derece ile B barajına çok yaklaşan Selahattin Çobanoğlu için çeşitli ülkelerle temasa geçen federasyon, Olimpiyat Oyunları'na kadar olan süre içindeki yarışların listesini istedi. 

Hazırlık maçları 

Malatyaspor - Denizlispor 3 - 1 
Konyaspor - Ankaragücü 0 - 0 
Ç.Rizespor - Rad Belgrad 1 - 2 
Gaziantepspor - De Graafschap 1 - 0 

ANADOLU TURU 

KONYASPOR 
TEKNİK Direktör Sakıp Özberk, transfer konusunda Petranoviç ve Çoluboviç arasında henüz karar vermediğini dile getirerek, "Hazırlık maçlarında netleşir" dedi. 

DENİZLİSPOR 
KIZILCAHAMAM kampına, denenmek üzere Rumen golcü Cloudi, Avustralyalı orta saha oyuncusu Tantalis ve Roda'da oynayan gurbetçi oyuncu Taylan Aydoğdu da katıldı. 

SAMSUNSPOR 
SERKAN Aykut, futbol kariyerini 200 golle noktalamak istediğini açıkladı, "Şu ana kadar 171 kez rakip fileleri havalandırdım. Önemli bir hatıra istiyorum" dedi. 

MALATYASPOR 
TEKNİK Direktör Aykut Kocaman, İranlı sol kanat Mehdi ve Fransız Metz'den Shumanbah hakkında henüz karar veremediğini, hazırlık maçlarında şans tanıyacağını söyledi. 

RİZESPOR 
İSTANBUL'A getirilen, Mısırlı Amir Azmy ve Tabai ile yapılan ilk görüşmelerden sonuç çıkmadı. Başkan Ekrem Cengiz "İki futbolcuyu da istiyoruz ve işlerini bitireceğiz" dedi. 

DİYARBAKIRSPOR 
TEKNİK Direktör Ümit Kayıhan, takıma bir orta saha, bir de forvet oyuncu takviyesi yapılması gerektiğini söyledi. Kayıhan, bu konuda futbolcu arayışlarının sürdüğünü söyledi. 


</TEXT>
</DOC>
