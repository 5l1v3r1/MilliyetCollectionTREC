<DOC>
<DOCNO> 266783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/yazar/pulur.html </URL>
<DATE> 2004/08/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yine aynı konu ve çöpteki silah... 
</HEADLINE>
<TEXT>


HA gayret, neredeyse bizim gibi düşünenleri ya "yargı düşmanı" ya "Yargıtay düşmanı" ilan edecekler, ya da Yargıtay Başkanı'nın hasm - ı biamanı 
Yargıtay Başkanı'nın bir mahkumun adının geçtiği sohbetlerde bulunması olağan mıdır 
Cevabınız "Hayır" ise, bizim yaptığımız da bu "Yargıtay Başkanı gibi yüce bir makamın sahibinin, dosyası Yargıtay da olan biri için, ne evini yapan müteahhit, ne de, devletin, sıfatı ne olursa olsun, bir görevlisiyle konuşması doğru değildir " diyoruz. Bunun yargı düşmanlığıyla, Yargıtay düşmanlığıyla ne ilgisi var 
Sanki Çakıcı'yı mahkum eden kararı onaylayan Yargıtay değil, sanki Çakıcı'yı yurtdışına kaçıran Yargıtay 

YALNIZ burada bir parantez açalım Yargıtay Başkanı'nın Çakıcı'yla ilgili telefon konuşmalarını nefes sektirmeden kayda geçirenler, acaba onun kaçışını neden önleyememişler .. 

KAPATALIM parantezi Yargıtay Başkanı'nı bu konuda eleştirmek bize göre, Yargıtay'ı suçlamak değil, savunmaktır. 
Herkesin bizim gibi düşünmesi elbette düşünülemez, lakin Yargıtay Cumhuriyet Başsavcısı Nuri Ok da böyle diyorsa... 
Sayın Başsavcı, Fikret Bila'ya şöyle diyor 
"Yargıtay Başkanı'yla ilgili olarak ortaya atılan iddialar kişisel niteliktedir. Yargıyı etkileme çabalarının ise sonuç vermediği ortadadır." Milliyet, 24.08.2004 
Sayın Başsavcı böyle diyor da, Yargıtay Başkanı'nı eleştirenler başka şeyler mi söylüyor 

YA telefon dinlenmesinde "aleyhte delil" kararı.. 
Diyelim bir hakim, bir savcı, bir müsteşar, bir genel müdür, bir gazeteci, hakkında telefon dinleme kararı olan biriyle konuşuyor. Bu konuşmada hakkında dinleme kararı olmayan müsteşar, genel müdür suç izlenimi veren sözler ediyor, şimdi bu sözler "Onun hakkında dinleme kararı yok, aleyhte delil olamaz " diye hasır altı mı edilecek 
Biz "Hayır " diyoruz "Delil delildir, delil hakkındaki kararı bağımsız mahkemeler verir " 

YARGITAY Başsavcısı Nuri Ok ne diyor 
"Hukukta, hukuk dışı elde edilen delil konusu çok önemlidir. Bir delilin hukuk dışılığını mahkemenin takdir etmesi gerekir. Yargıtay 1. Başkanlar Kurulu bir yargı mercii değildir. Bu nedenle böyle bir karar vermiş olmasını ben yanlış buluyorum. Bu kararı mahkemelerin vermesi gerekir, kurulun böyle yetkisi yoktur, orası mahkeme değildir." 
Buna ne buyurulur 

HUKUKU öyle ya da böyle zorlarsanız, birtakım tepkilere de ortam hazırlamış olursunuz. 
Geçenlerde bir örnek vermiştik, Amerika'da polis silahlı soyguncuyu kovalıyor, adam bir apartmana dalarken tabancasını kapıda çöp kutusuna atıyor, polis de çöpü karıştırıyor, tabancayı buluyor, mahkemeye delil olarak veriyor. 
Mahkeme "aleyhte"ki bu delili kabul etmiyor. 
Çünkü polis çöp kutusunu aramak için, apartman yöneticisinden izin almamıştır 
Bu ve buna benzer kararlar, poliste tepki yaratıyor, emekli polislerle birlikte bir örgüt kuruyorlar, suçlu olduklarına inandıkları adamların cezasını kendileri veriyorlar. 
Bunun ne kadar sakıncalı olduğunu düşünebiliyor musunuz 
Anlatmak istediğimiz buydu 



</TEXT>
</DOC>
