<DOC>
<DOCNO> 262291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/11/spor/spo03.html </URL>
<DATE> 2004/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan'a kötü haber 
</HEADLINE>
<TEXT>


1- Futbol Federasyonu, iki stadı birden kullanmak isteyen Galatasaray'a sert bir mesaj gönderdi "Haksız rekabet yok. Tek tercih yapacaksınız." 2- Eski açığa seyirci alınması durumunda, hakeme maçı başlatmama yetkisi tanınacağı bildirildi. Derbilerin Sami Yen'e alınması da riske girdi 

CEMAL ERSEN 


Sakıncalı girişim 
GALATASARAY için sıkıntı yaratan bir diğer gelişme ise eski açık tribün ve derbi maçlarının Ali Sami Yen Stadı'nda oynanmasıyla ilgili yaşandı. Futbol Federasyonu, kapasitesi 17 bin kişi olarak bildirilen Ali Sami Yen'in, derbi maçlarının oynanması açısından sakıncalı olduğunu bildirdi. Galatasaray'dan bu konuda yeni bir rapor alınması da gündeme geldi. 

Tekrar görüşülür 
FUTBOL Federasyonu, gerekli raporların sağlanması, kale arkası tribünün iskana uygun hale getirilmesi halinde durumun tekrar gözden geçirileceğini bildirdi. Yetkililer, Galatasaray'ın 11 Aralık'ta sahasında Fenerbahçe ile oynayacağı derbiye kadar gerekli düzenlemelerin yapılmasının beklendiğini, aksi durumda derbi maçının bu stada verilmesinin zor olduğunu vurguladı. 

Maçı başlatmaz 
KONYASPOR maçında ilk dört sırası kullanılan eski açık tribün yüzünden de son bir uyarı geldi. Futbol Federasyonu yönetimi, "Kale arkası tribüne bir daha kesinlikle seyirci alma. Aksi takdirde cezai işlem yapılacak" mesajı gönderdi. Bundan sonraki haftalarda aynı tribüne seyirci alınması durumunda hakeme "Maçı başlatmama" yetkisinin tanınacağı iddia edildi. 

Planlar bozuldu 
HALİL ÖZER 

2004 - 2005 sezonunu Ali Sami Yen Stadı'nda 3 - 1'lik Konyaspor galibiyetiyle açan Galatasaray'a, Futbol Federasyonu rest çekti. Levent Bıçakçı yönetimi, sezon içinde Olimpiyat Stadı'nı da kullanmak isteyen Sarı - Kırmızılılar'dan tek bir tercih yapmasını istedi. İki stadı birden kullanmanın, diğer takımlar açısından haksız rekabet olacağı vurgulandı. 

'Seçiminizi yapın' 
FUTBOL Federasyonu yönetiminin, Galatasaray cephesinden gelen haberler doğrultusunda asıl stadı Ali Sami Yen olarak kabul ettiği öğrenildi. Bu kararın kulübe tebliğ edilmesinin ardından Sarı - Kırmızılı yönetimin son bir tercih yapma hakkının daha olacağı açıklandı. Galatasaray yönetiminin, bu gelişme doğrultusunda iki stat arasında bir seçim yapması gerecek. 

Hasan Şaş korkuttu 

RAŞİT ALTUN 

GALATASARAY, Gaziantepspor ile deplasmanda oynayacağı zorlu maçın hazırlıklarına eksik başladı. Bülent Korkmaz takımdan ayrı çalışırken, yüzüne darbe alan Ergün, Saidou ve ağrısı olan Ümit Karan antrenmana çıkmadı. Çalışma sırasında sakatlanan Hasas Şaş ise teknik kadronun yüreğini ağzına getirdi. 
YARIM sahada tek pas çalışması sırasında Orhan Ak'ın darbesiyle yerde kalan Hasan Şaş, acılar içinde kıvrandı. Saha içinde tedavisi gerçekleştirilen yıldız futbolcu, çalışmaya güçlükle devam edebildi. Bu arada antrenmanda Teknik Direktör Hagi'nin neşeli tavırları gözlerden kaçmadı. 

İndirimli imza 

ERHAN TELLİ 

Mondi nikah tazeledi 
GALATASARAY, Mondragon ile üç yıllık sözleşme imzaladı. Kolombiyalı eldiven eski sözleşmesinin 2 yıllık daha opsiyonunun bulunmasına rağmen, yönetimin isteği üzerine, fiyatında indirim yaparak, mukavele yeniledi. Geçtiğimiz sezon yıllık 1 milyon 100 bin dolar alan Mondragon, 900 bin dolara "Evet" dedi. 

Güvence verdiler 
YÖNETİMİN, Mondragon'a futbol kariyerine nokta koyduktan sonra kaleci antrenörlüğü garantisi verdiği de öğrenildi. Yönetici Fatih Gökşen, tecrübeli kaleciyi överek, "Mondragon opsiyon seçeneğini kullanmadı ve fiyatta fedak rlık yapıp, Galatasaray sevgisini gösterdi" diye konuştu. 

Buzlar eridi 

GALATASARAY'DA İkinci Başkan Ergun Gürsoy ile Teknik Direktör Hagi arasında sezon başında yaşanan tatsızlık son buldu. Gürsoy önceki gece Rumen hoca ve yardımcılarına Reina'da akşam yemeği düzenledi ve destek sözünü tekrarladı. Bu arada aynı saatlerde Hakan Şükür'ün de evinde futbolcu arkadaşları ve eşlerine özel bir yemek organize ettiği öğrenildi. 


</TEXT>
</DOC>
