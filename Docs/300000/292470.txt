<DOC>
<DOCNO> 292470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sontur47.html </URL>
<DATE> 2004/11/26/ </DATE>
<TIME> 20.12 </TIME>
<AUTHOR>  </AUTHOR>
<HEADLINE>
Kar ve tipi nedeniyle bazı yollar ulaşıma kapandı 
</HEADLINE>
<TEXT>

     Kar ve tipi nedeniyle bazı yolların ulaşıma kapalı olduğu bildirildi. 
     Karayolları Genel Müdürlüğü'nden yapılan açıklamaya göre, kar ve tipi nedeniyle ulaşıma kapalı yollar şunlar 
     Aksaray-Ulukışla-Pozantı, Kayseri-Malatya, Kayseri-Sivas, Sivas-Erzincan yolunun Kızıldağ geçidi, Seydişehir-Antalya yolunun Alacabel geçidi mevkii, Karaman-Mut yolunun Sertavul geçidi mevkii, Mardin-Diyarbakır yolunun 12-25. kilometreleri arası, Kırşehir-Kayseri Ayrımı-Hacıbektaş-Nevşehir, Aksaray Ayrımı-Ortaköy, Diyarbakır-Silvan, Diyarbakır-Siverek, Mardin-Midyat-Ömerli, Midyat-Cizre, Eruh-Şırnak, Kozluk-Baykan, Gercüş-Midyat, Sivas Ayrımı-Şarkışla-Gemerek, Şarkışla-Pınarbaşı, Kangal-Divriği, Arapgir-Divriği, Erzincan-Refahiye Ayrımı-Kelkit, Dereli-Şebinkarahisar yolunun Eğribel mevkii, Suşehri-Şebinkarahisar, Yerköy-Kırşehir, Hadim-Bozkır, Taşkent-Sarıveliler. 
     Antalya-Alanya yolunun 45-142 kilometreleri arasında muhtelif kesimlerde sürdürülen yol yapım çalışmaları nedeniyle ulaşım yer yer servis yolundan sağlanıyor. 
     Muğla-Marmaris yolunun Dervant mevkiindeki bölünmüş yol çalışmaları nedeniyle trafik kontrollü veriliyor. 
     Karayollarının yapım, bakım ve onarım çalışmaları sürdürülen kesimlerde yavaş gidilmesi, trafik işaret ve işaretçilerine uyulması, araçlarda zincir, takoz ve çekme bulundurulması, aşırı yağış alan yörelerde ani heyelan ve çökme olaylarına karşı dikkatli olunması istendi. 
     
</TEXT>
</DOC>
