<DOC>
<DOCNO> 259921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/son/sondun29.html </URL>
<DATE> 2004/08/02/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Irak'ta Lübnanlı rehine operasyonla kurtarılmış... 
</HEADLINE>
<TEXT>

     Irak'ta, dün serbest kaldığı açıklanan Lübnanlı rehine Vladimir Damaa'nın polis operasyonuyla kurtarıldığı belirtildi. 
     Irak İçişleri Bakanlığı Kriminal İstihbarat Bürosu'ndan Yarbay Muhammed Salman, dün Bağdat'ın batısındaki Ebu Garib'de Damaa'yı kaçıranların saklandığı yere baskın düzenlendiğini açıkladı. 
     Salman, yaklaşık 2 saat kadar süren bir çatışma olduğunu, can kaybı olmayan çatışmanın ardından rehinenin kurtarıldığını, 3 kişinin de tutuklandığını söyledi. Salman, operasyonu Iraklı polislerin düzenlediğini, çokuluslu güçten yardım almadıklarını kaydetti. 
     Kasım ayında kurulan Kriminal İstihbarat Bürosu, terör, yağma ve kaçırma gibi suç alanlarında görev yapıyor. 
     Damaa gibi cumartesi günü kaçırılan diğer Lübnanlı rehine Antoine Antun'un akıbeti ise henüz bilinmiyor. 
     
</TEXT>
</DOC>
