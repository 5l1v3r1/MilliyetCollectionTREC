<DOC>
<DOCNO> 254085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sondun36.html </URL>
<DATE> 2004/07/09/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
İsrail mahkum oldu Uluslararası hukuku çiğniyor 
</HEADLINE>
<TEXT>

     Hollanda'daki Lahey Uluslararası Adalet Divanı, İsrail'in Batı Şeria'da inşa ettiği ''güvenlik duvarı''nın, uluslararası hukuk bakımından yasadışı olduğunu hükmetti. 
     Mahkeme kararında, ''duvar tamamlandığında, Filistin toprağının ilhakıyla eşdeğer olacağı ve bunun Filistin'in özerklik hakkına engel olacağı'' bildirildi. 
     Çinli hakim Shi Jiuyong tarafından okunun kararda, ''İsrail'in güvenlik endişelerinin duvar inşasını haklı çıkarmadığı'' belirtilerek, ''Duvar, askeri tedbir veya ulusal güvenlik ya da kamu düzeni ihtiyaçlarıyla haklı çıkarılamaz. Bu tür bir duvarın inşası, İsrail'in uluslararası hukuk yükümlülerine uymamaktadır'' denildi. 
     Kararda, İsrail'in duvarın inşasına derhal son vermesi, işgal edilen bölgelerde duvarı yıkması ve zarar gören kişilere tazminat ödemesi gerektiği bildirildi. 
     Mahkeme ayrıca, BM Güvenlik Konseyi'ni duvarın inşasının durdurulması için göreve davet etti ve BM'ye İsrail-Filistin çatışmasının önlenmesi yönündeki çabalarını artırması çağrısında bulundu. 
     
</TEXT>
</DOC>
