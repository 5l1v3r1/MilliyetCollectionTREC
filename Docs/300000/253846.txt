<DOC>
<DOCNO> 253846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/08/son/soneko48.html </URL>
<DATE> 2004/07/08/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Haziran ayı nakit gerçekleşmeleri... 
</HEADLINE>
<TEXT>

     Hazine nakit gerçekleşmelerine ilişkin geçici sonuçlara göre, nakit dengesi Haziran ayında 4,5 katrilyon lira açık verdi. 
     Hazine, Haziran ayında, nakit bazda toplam 5 katrilyon 653,5 trilyon lira gelir elde etti. Haziran'da faiz giderleri 3 katrilyon 369,9 trilyon lira faiz gideri yapılırken, faiz dışı giderler 6 katrilyon 763,3 trilyon lirayı buldu. Toplam giderler ise 10 katrilyon 133,2 trilyon lira oldu. 
     Nakit dengesi Haziran ayında 4 katrilyon 479,7 trilyon lira açık verirken, faiz dışı nakit dengesindeki açık 1 katrilyon 109,8 trilyon lirada kaldı. 
     Hazine Müsteşarlığı'ndan yapılan yazılı açıklamaya göre, 5035 sayılı Kanun'un bazı vergilerin ödeme tarihlerini değiştirmesi, bu vergilerin Hazine hesaplarına girişini de paralel şekilde ötelediği, bu nedenle, Haziran 2004 dönemine ait Katma Değer Vergisi ve Gelir Vergisi Stopajı'na ilişkin 2 katrilyon lira tutarındaki vergi gelirinin Hazine hesaplarına girişinin 1 Temmuz 2004 tarihinde gerçekleştiği kaydedildi. 
     
     12 KATRİLYON 

     Hazine nakit gerçekleşmelerine ilişkin geçici sonuçlara göre, nakit bazlı faiz dışı fazla, Ocak-Haziran döneminde 12 katrilyon lira oldu. 
     Hazine Müsteşarlığı'ndan yapılan açıklamaya göre, yılın ilk altı aylık döneminde nakit bazda toplam 48,4 katrilyon lira gelir elde edilirken, 36.4 katrilyon liralık faiz dışı harcama yapıldı ve 12 katrilyon liralık da faiz dışı fazla gerçekleşti. 
     Toplam 27.8 katrilyon liralık faiz ödemesinden sonra Hazine nakit dengesi 15.8 katrilyon lira açık verdi. 
     Verilen nakit açığının, net borçlanma ve kasa kullanımı ile finanse edildiği, Hazine'nin kasa banka hesaplarında 3.4 katrilyon liralık değişimin meydana geldiği bildirildi. 
     
</TEXT>
</DOC>
