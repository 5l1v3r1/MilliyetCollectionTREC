<DOC>
<DOCNO> 276732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/02/son/sondun01.html </URL>
<DATE> 2004/10/02/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Fransız milletvekillerinden ABD askerlerine ağır suçlama... 
</HEADLINE>
<TEXT>

     Irak'ta rehin tutulan iki Fransız gazetecinin serbest kalması için arabuluculuk girişiminde bulunan bir Fransız milletvekili, rehineleri Suriye'ye getiren konvoya Amerikan askerlerince ateş açıldığını ileri sürdü. 
     Didier Julia adlı milletvekili Şam'da düzenlediği basın toplantısında, Amerikan ateşi sonucu 6 Iraklı ölürken, Christian Chesnot ve Georges Malbrunot adlı Fransızların yara almadıkların belirtti. 
     Julia, Amerikan askerlerinin ateşi yüzünden Fransızların Suriye'ye geçemediklerini ve Irak'ta kaldıklarını iddia ederken, Irak'taki Amerikan güçlerinin komutanlarından Tümamiral Greg Slavoniç, iddiaları yalanladı ve Fransız milletvekilinin anlattıklarından haberdar olmadığını bildirdi. 
     Fransa Dışişleri Bakanlığı da, Julia'nın iddiaları konusunda yorum yapmaktan kaçındı. 
     Bağdat'taki Iraklı yetkililer de, milletvekilinin iddialarından habersiz olduklarını söylediler. 
     Fransız rehinelerin serbest bırakılabileceklerinin belli olmasından sonra Amerikan askerlerinin bombardımanı arttırdıklarını ileri süren Fransız milletvekili, ayrıca bir yardımcısının şu an Fransız rehinelerin yanında bulunduğunu bildirdi. 
     
</TEXT>
</DOC>
