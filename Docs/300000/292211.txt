<DOC>
<DOCNO> 292211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/guncel/gun01.html </URL>
<DATE> 2004/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette 'örgüt' cezası 
</HEADLINE>
<TEXT>


PKK'nın mesajlarını internette yayımlayan inşaat mühendisi, 10 ay hapis cezasına mahk m edildi 

ANKARA Milliyet 

İnternet üzerindeki yazışmaları ile terör örgütü PKK KADEK'in propagandasını yaparak, "örgüte yardım ve yataklık" ettiği iddiasıyla yargılanan inşaat mühendisi H.E., 10 ay hapis, 416 milyon 666 bin lira ağır para cezasına çarptırıldı. Ankara 11. Ağır Ceza Mahkemesi'ndeki duruşmada, H.E.'nin avukatı Suna Coşkun müvekkilinin terör örgütüyle hiçbir ilgisinin bulunmadığını, "örgüte sempati bile duymadığını" ifade etti. Coşkun, H.E.'nin Fırat Üniversitesi'nde okuduğu dönemde, "www.dmoz.org" isimli web sitesinde yer alan "etnik gruplar" bölümünün "Kürtler" alt başlıklı kısmının editörlüğünü gönüllü olarak yaptığını, başkalarından gelen mailleri sıraya koyduğunu, sorumlu tutulamayacağını ifade etti. Mahkeme, H.E.'ye silahlı terör örgütünün şiddet yollarına başvurmasını özendirici yönde propaganda yaptığı gerekçesiyle 10 ay hapis, 416 milyon 666 bin lira da ağır para cezası verdi. 


</TEXT>
</DOC>
