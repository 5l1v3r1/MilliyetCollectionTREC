<DOC>
<DOCNO> 299454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sondun52.html </URL>
<DATE> 2004/12/21/ </DATE>
<TIME> 22.41 </TIME>
<AUTHOR>  </AUTHOR>
<HEADLINE>
Putin ile Schröder, özel trenle Schleswig'e gittiler 
</HEADLINE>
<TEXT>

     Rusya-Almanya hükümet görüşmelerine katılmak amacıyla dün Almanya'ya gelen Rusya Devlet Başkanı Vladimir Putin, Başbakan Gerhard Schröder ile birlikte özel trenle Hamburg'dan Schleswig kentine gitti. 
     ''Almanya-Rusya Ekspresi'' adı verilen hızlı trenle, Danimarka'nın güneyindeki Schleswig'e giden Putin ve Schröder, Gottorf Sarayı'nda yapacakları görüşmelerde ağırlıklı olarak ikili ekonomik ilişkilerin geliştirilmesi ve öğrenci değişimi konuları üzerinde duracaklar. 
     Görüşmede Çeçenistan sorununun da ele alınması bekleniyor. 
     Putin ile Schröder'in yarın TSİ 13.00'de ortak basın toplantısı düzenlemeleri öngörülüyor. 
     Alman hükümet çevrelerinden alınan bilgiye göre, Putin dün Hamburg'da Schröder ile yaptığı görüşmede, ülkesinin Almanya'ya olan borçlarını zamanında ödeyeceği vaadinde bulundu. 
     Rusya'nın 2005-2007 yılları arasında Almanya'ya her yıl 2 ila 2,5 milyar euro ödeyeceği bildirildi. 
     
</TEXT>
</DOC>
