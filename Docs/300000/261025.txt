<DOC>
<DOCNO> 261025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/06/yasam/axyas02.html </URL>
<DATE> 2004/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Simitçi üniformasını İpekçi hazırlasın 
</HEADLINE>
<TEXT>


İstanbul'da turizmi geliştirmek için ilginç öneriler sunuldu. İşte bazıları Fetih günü kutlanmasın. İçki yasağı kalksın. Simitçileri Cemil İpekçi giydirsin... 

MEHMET DEMİRKAYA İstanbul 

AKP'li İstanbul Büyükşehir Belediye Başkanı Kadir Topbaş'ın başkanlığında toplanan Turizm Geliştirme Platformu'nun hazırladığı raporda, turizmi geliştirmek için ilginç öneriler getiriliyor. Raporda, simitçi ve piyangoculara modacı Cemil İpekçi'nin kıyafet hazırlamasından, Taksim ve Sultanahmet'te içki kısıtlamasının kaldırılmasına kadar birçok öneri yer alıyor. 

Topbaş ve İpekçi arkadaş 
Geçen hafta Topbaş başkanlığında toplanan platformun hazırladığı raporun İstanbul'un turizmini geliştirmek için kısa vadede yapılacak işler bölümünde, simitçi ve piyangocuların kıyafetlerinin çağdaş bir görüntüye kavuşturulması da yer alıyor. 10. maddede, "Simitçiler, piyangocular için kıyafet tasarımı. Cemil İpekçi ile görüşülecek" deniyor. Kıyafetler için öneri götürülecek olan modacı Cemil İpekçi ile Belediye Başkanı Kadir Topbaş yakın arkadaşlar. 
Topbaş'ın danışmanı Tülin Ersöz'ün proje direktörlüğünü yaptığı "Turizm Geliştirme Platformu"nun dikkat çekici önerilerinden biri de, İstanbul'un fethinin yıldönümlerinde düzenlenen "Fetih Günleri"nin kaldırılması. 

Platformun bazı önerileri şunlar 

Hoş geldin İstanbul Ofisi oluşturulmalı.Ramazan aylarında Sultanahmet'te düzenlenen eğlenceler Direklerarası veya Şehzadebaşı'nda yapılmalı.Sultanahmet ve Beyoğlu'nda içki yasağı kaldırılmalı.Eminönü'nde caz festivali düzenlenmeli.İstanbul festivalleri varoşlara taşınmalı.Boğaziçi Köprüsü ışıklandırılmalı.Beyazıt'ta Yeniçeri Müzesi kurulmalı.Uluslararası Osmanlı Sempozyumu düzenlenmeli.Beyazıt Meydanı'ndan otobüs durakları kaldırılmalı.Turistik mek nlarda plastik masa ve sandalyeler yasaklanmalı.Kola reklamları, plastik tenteler, buzdolapları kapalı mek nlara alınmalı.Boğaziçi Köprüsü'ne yaya tüp geçit yapılmalı.Avrasya Maratonu, Fatih Sultan Mehmet Köprüsü'ne alınmalı.Sokak isimleri artık değiştirilmemeli.İstiklal Caddesi'ndeki ağaçlar kaldırılmalı. 


</TEXT>
</DOC>
