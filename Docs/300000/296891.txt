<DOC>
<DOCNO> 296891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/11/son/sontur23.html </URL>
<DATE> 2004/12/11/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Telefonla tacize 32 bıçak darbesi .. 
</HEADLINE>
<TEXT>

     Kastamonu'nun Tosya İlçesi'nde 3 çocuk annesi kadın, uzun süredir kendisini telefonla taciz ettiğini iddia ettiği ve evine zorla giren kişiyi 32 yerinden bıçaklayarak öldürdü. 
     AA muhabirinin aldığı bilgiye göre, Tosya İlçesi'ne bağlı Orta Berçin Köyü'nde 3 çocuğu ve kayınvalidesiyle birlikte yaşayan Hatice G'yi 29 , uzun süredir aynı köyde oturan Erol Özkan'ın 24 telefonla arayarak taciz ettiği bildirildi. 
     Özkan, telefonla taciz ettiği Hatice G'nin evine zorla girerek kendisiyle ilişkiye girmek istediğini söyledi. Bunun üzerine Hatice G, odaya aldığı Özkan'ın arkasını dönmesini ve bir süre kendisini beklemesini istedi. Mutfaktan bıçağı alan Hatice G, Özkan'ı vücudunun 32 yerinden bıçaklayarak öldürdü. 
     Evdeki gürültü üzerine uyanan Hatice G'nin kayınvalidesi Emine G. 70 cinayetin ardından, durumu köydeki akrabalarına bildirdi. 
     Hatice G'nin, köye gelen jandarma ekipleri tarafından gözaltına alındığı ve olayla ilgili soruşturmanın devam ettiği kaydedildi. 
     Yetkililer, eşi İstanbul'da çalışan Hatice G'nin, kendisini uzun süredir telefonla taciz eden Erol Özkan'ı, ''kendisiyle birlikte olmaması halinde, çeşitli iftiralar atacağı yönündeki'' sözleri üzerine öldürmek zorunda kaldığı yönünde ifade verdiğini kaydettiler. 
     
</TEXT>
</DOC>
