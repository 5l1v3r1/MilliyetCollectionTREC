<DOC>
<DOCNO> 281776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/yazar/tamer.html </URL>
<DATE> 2004/10/20/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Akçay Gevşek mali politikayla büyümek hayal 
</HEADLINE>
<TEXT>

2005 bütçesinde kamu harcamalarının artırılması, ilk kez yakaladığımız özel sektör kaynaklı büyümeyi nasıl etkiler 

Türk Genç İşadamları Derneği TÜGİAD'ın, Türkiye'ye gelen IMF heyetine sunulmak üzere üyeleri arasında yaptırdığı ilginç anketin sonuçlarına, 3 ekim günkü köşemde geniş olarak yer vermiştim. Bu yazıya gelen onlarca e - postanın sonuncusu, görüşlerine çok değer verdiğim önemli bir ekonomistten. Aynen aktarıyorum 
"Ben Cevdet Akçay, Koç Üniversitesi'nden ve Koçbank - Koç Yatırım'dan. Köşenizde yer alan TÜGİAD anketinden bir soruya dikkatinizi çekmek istiyorum 
"Soru Neyi tercih edersiniz Daha gevşek bir mali politika ile büyüme ve istihdamın artmasını mı, yoksa sıkı mali politikayla borç stoğunun azaltılmasını mı 
Borç stoğunun azalması 60.5 Büyüme ve istihdam 39.5Sonuç Kamu borç stoğu düşürülmeden, büyüme ve istihdamdaki artış sürdürülebilir olamaz". 

Neden bu kadar büyüdük 
Sorulan soru, aslında çok sakıncalı, çünkü bir yanlış varsayımdan kaynaklanıyor ve olmayan bir ödünleşimden trade off hareketle anlamsız bir soru yöneltiyor. Gevşek bir mali politika ile Türkiye'nin veri koşullarda kısa vadede bile yüksek büyüme yakalaması mümkün değil. 
Yaşadığımız yüksek büyüme süreci, tamamen kamunun nisbi borçlanma ihtiyacının azalması ve fonların özel kesimin kullanımına açılabilmiş olmasından kaynaklanmakta. Gevşek mali politika bunu tersine çevireceği gibi, bozulan enflasyon beklentileri - artan faizler - azalan yatırım harcamaları yoluyla bir darbe daha vurur büyümeye. 

Yeni makro teori 
Development Macroeconomics diye son derece sofistike, teknik düzeyi yüksek, yeni bir makro teori var gelişmekte olan ülkeler için Borç yükü yüksek ekonomilerde mali daralmaya dayalı büyüme süreçleri geçerli. Gevşek mali politikalar, her vadede "crowding out"tan başka bir sonuç yaratmıyor. 
TÜGİAD gibi donanımının yüksek olmasını beklediğimiz bir grup bile, böyle bir ödünleşimin olduğuna dair bir inanç gösteriyorsa, "Biraz daha kamu harcaması yapalım, daha hızlı büyürüz" diyen siyasetçiye ne diyebiliriz " 

2005 bütçesi 
Koçbank ve Koç Yatırım'ın baş ekonomisti Doç. Dr. Cevdet Akçay'ın işaret ettiği tehlikenin ilk ayak izleri, Maliye Bakanı Kemal Unakıtan'ın önceki gün açıkladığı 2005 yılı bütçe rakamlarında görülüyor. Milli Savunma Bakanlığı hariç tüm bakanlıkların ödeneklerinde ciddi artışlar var. Tarım Bakanlığı'nın bütçesi 402, Ulaştırma Bakanlığı'nınki 81, Bayındırlık Bakanlığı'nınki 55, Enerji Bakanlığı'nınki 48, Adalet Bakanlığı'nınki 23, İçişleri Bakanlığı'nınki 26 arttırılmış. 
Bakanlıkların ödeneklerindeki yüksek oranlı bu artışlar ve mali politikalardaki gevşeme eğilimi, petrol fiyatlarının da füze gibi arttığı şu dönemde umarız enflasyonu körüklemez, dengeleri altüst etmez. 

Özel sektörle büyümek 
Türkiye'ne büyümenin ilk kez tümüyle özel sektör kaynaklı olduğu tespitinden yola çıkan Prof. Dr. Seyfettin Gürsel ise Vatan'da pazar günkü yazısında kamu harcamalarıyla büyüme arasındaki bağı tümüyle kopartıyor 
"Kamu harcamalarının büyümede önemli bir payı olsaydı, faiz dışı fazlayı yüksek tutarak iç talep kontrol edilebilirdi. Ama aksine kamu küçülüyor. Büyümenin itici gücü, özel yatırımlarla dayanıklı - yarı dayanıklı tüketim malları. Kamu harcamalarını kısarak, özel yatırımları düşüremezsiniz. 
Tüketim talebinin ise önemli ölçüde krizde oluşturulan "tampon tasarrufların" çözülmesinden kaynaklandığı anlaşılıyor. Döviz hesapları dahil Finansal Varlık Tabanı'nın GSMH içindeki payı, son bir yılda dramatik bir düşüşle tam 20 puan gerilemiş. Haneler finansal varlıklarının "artık gereksiz" buldukları kısmını harcıyorlar. Bu koşullarda, kamu harcamalarını kısarak, dayanıklı - yarı dayanıklı tüketim malı talebini de kontrol edemezsiniz." 
TÜGİAD'ın geniş ufuklu, zengin birikimli yeni başkanı Murat Saraylı'nın değerlendirmesini merakla bekliyorum. 



</TEXT>
</DOC>
