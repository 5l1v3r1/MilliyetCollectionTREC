<DOC>
<DOCNO> 293745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/son/sondun34.html </URL>
<DATE> 2004/12/01/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Giscard d'Estaing Türkiye'nin AB üyeliği Gümrük Birliği ile bitmiştir 
</HEADLINE>
<TEXT>

     AB Anayasa Komisyonu Başkanı Valery Giscard d'Estaing, La Repubblica gazetesine bir tam sayfa makale yazıp, "Gümrük birliğiyle Türkiye'nin Ortak Pazar'a girme hedefinin sonuçlandığını" öne sürdü. 
     Valery Giscard d'Estaing, Bosna Hersek'in AB'ye alınacağını, Türkiye'nin önünde ise yaşam standartlarının düşük olması, coğrafi konum ve nüfus engelleri bulunduğunu bildirdi Avrupa Birliği Anayasa Komisyonu Başkanı Valery Giscard d'Estaing, İtalyan La Repubblica gazetesine 1 tam sayfalık makale yazarak Türkiye'nin neden AB üyesi olmaması gerektiği konusundaki düşüncelerini aktardı. 
     Valery Giscard d'Estaing "Türkiye Ne Kadar Uzak " başlıklı makalesinde 1960'li yillarda Ortak Pazar'a girmesi öngörülen Türkiye'yle gümrük birliği anlaşmasının bu hedefi gerçekleştirdiğini öne sürdü Türkiye'nin Müslüman olduğu için reddedilmediğini savunan d'Estaing, "Barış ve demokratik özgürlükler hüküm sürmeye başlayınca Müslüman bir kültüre sahip olan Bosna Hersek de AB'ye alınacaktır" dedi. 
     Türkiye'nin cografi konumu, nüfusu, yaşam standartlarının Avrupa'nın 10 yeni üyesinin ortalamasından da kötü durumda olduğunu belirten Giscard d'Estaing, Avrupa ülkelerindeki kamuoyunun da Türkiye'nin AB'ye katılımına olumsuz baktığını savundu. 
     d'Estaing tüm bunların Türkiye'nin AB'ye katılımı önündeki engeller olduğunu iddia etti d'Estaing, "Avrupa Konseyi'nin kararı bir gelişme alanı olusturacak, sürekli politik isbirliği sağlayacak ve AB ile Türkiye arasında imtiyazlı bir ortaklığa olanak verecek şekilde düzenlenmelidir" dedi. 
     
</TEXT>
</DOC>
