<DOC>
<DOCNO> 267324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/29/son/sondun07.html </URL>
<DATE> 2004/08/29/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Afganistan'da okul binası yakınında patlama... 
</HEADLINE>
<TEXT>

     Afganistan'da bir okulun yakınında meydana gelen patlama sonucu can kayıplarının olduğu bildirildi. 
     Afganistan'da, Paktia Eyalet Valisi Asadullah Vafa, dün akşam bir okulun yakınında meydana gelen patlamanın kaynağının bomba olduğunu söyledi. 
     Vafa, açıklamasında, patlamaya ''ülke dışındaki patronlarının sözlerini dinleyen kuklaların'' yerleştirdiği bir bombanın neden olduğunu söyledi, ancak başka ayrıntı vermedi. 
     Vali Vafa, patlamada 7 ile 15 yaş arasında 8 çocuğun öldüğünü, 3'ü ağır olmak üzere 15 kişinin yaralandığını açıkladı. 
     Afganistan'daki Amerikan ordusundan yapılan yeni bir açıklamada ise patlamada 9 çocuk ile 1 yetişkinin öldüğü, patlamanın nedeninin halen bilinmediği belirtildi. 
     Amerikan ordusundan yapılan ilk açıklamada 30 çocuğun yaralandığı duyurulmuş, Afgan İslami Ajansı ise 7 çocuğun öldüğünü bildirmişti. 
     Paktia eyaletindeki Zormat'ta, Molla Hel okulu yakınlarında dün gece patlama meydana geldiği sırada, okulda akşam derslerine giden öğrenciler olduğu belirtildi. 
     
</TEXT>
</DOC>
