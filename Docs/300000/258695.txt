<DOC>
<DOCNO> 258695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/28/yasam/yas13.html </URL>
<DATE> 2004/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Şüpheli 'çöp kovası' 
</HEADLINE>
<TEXT>



Galata Köprüsü'nde dün bulunan iki şüpheli paket, korku ve panik yarattı. Fünye ile patlatılan paketlerden 2 çöp kovası çıktı. 
Köprünün Eminönü çıkışında dün 12.00 sıralarında siyah 2 poşet içinde bırakılmış 2 paketi gören vatandaşlar, bomba şüphesiyle durumu polise bildirdi. Olay yerine gelen polis ekipleri, paketlerin çevresinde güvenlik önlemi aldı. Köprünün Eminönü istikametine gidiş yönü araç ve yaya trafiğine kapatılırken, paketin bulunduğu yer emniyet şeridiyle çevrildi ve bomba imha ekibine haber verildi. 

Sahibi ortaya çıkmadı 
Bomba imha ekibi, özel zırhlı kıyafeti giydikten sonra inceleme yaptı. Paketlerin şüpheli görülmesi üzerine uzaktan fünye yardımıyla patlatıldı. Paketlerden yeni alınmış 2 çöp kovası çıktı. Poşetlerin unutulmuş olabileceği belirtilirken, sahipleri ortaya çıkmadı. 


</TEXT>
</DOC>
