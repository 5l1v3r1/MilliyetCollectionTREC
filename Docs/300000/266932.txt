<DOC>
<DOCNO> 266932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/27/son/sonspo30.html </URL>
<DATE> 2004/08/27/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Kıvanç Oktay İlk maçı deplasmanda oynamamız bizim için avantaj 
</HEADLINE>
<TEXT>

     Beşiktaş Kulübü Asbaşkanı ve Futbol Şubesi Sorumlusu Kıvanç Oktay, UEFA Kupası 1. turunda Norveç'in FK Bodo Glimt takımıyla ilk maçı deplasmanda yapmalarının kendileri için avantaj olduğunu söyledi. 
     Kıvanç Oktay, A.A muhabirine yaptığı açıklamada, FK Bodo Glimt takımının geçen sezon ligi 2. sırada bitirdiğini, bu sezon ise ligde 8. durumda bulunduğunu ifade ederek, ''Bize göre tek avantajları ligde 18. hafta maçlarını yapmaları ve daha hazır durumda olmaları. İlk maçı deplasmanda yapmamız da bizim için avantaj'' dedi. 
     Beşiktaş olarak hedeflerinin ilk etapta grup maçlarına katılmak olduğunu belirten Oktay, ''Ancak bizim daha büyük hedeflerimiz var, bunun için hangi takım çıksayadı farketmezdi. Rakipler aşağı yukarı aynı değerdeydi. İnşallah bu karşılaşmalardan iyi neticelerle ayrılıp, yolumuza devam etmek istiyoruz'' diye konuştu. 
     
     ''İŞİMİZİ ŞANSA BIRAKMAYACAĞIZ'' 
     Oktay, daha önce Norveç takımlarıyla yaptıkları maçlarda elenmelerini düşünmediklerini kaydederek, işlerini şansa bırakmayacaklarını dile getirdi. 
     Ligde aldıkları sonuçların kendileri üzdüğünü belirten Oktay, ''Bu sonuçlara üzüldük. Ancak bu haftadan sonra herşey değişecek. Hem ligde, hem de UEFA Kupası'nda alacağımız iyi neticelerle moralli bir şekilde maçlarımıza çıkacağız'' dedi. 
     
     FUTBOLCULARIN GÖRÜŞLERİ 
     Beşiktaşlı futbolculardan Ahmet Yıldırım, hedeflerinin UEFA Kupası'nda final oynamak olduğunu söyledi. 
     Bu sezon kupadaki statünün Avrupa Şampiyonlar Ligi'ne benzer olmasının kendileri için bir avantaj olduğunu kaydeden Ahmet, ''Rakip kim olursa olsun istediğimiz oyunu sahaya yansıttığımızda turu geçeriz. Hedeflerimiz büyük'' şeklinde konuştu. 
     Okan Buruk ise Norveçli takım arkadaşları Carew'in, rakipleri hakkında vereceği bilgilerin takıma yararlı olacağını kaydetti. 
     Okan, ''Çok fazla konuşmak yalnış olur. Çünkü tanımadığımız bir ekip. Bizim gücümüzdeki bir takımın rahat rahat elemesi gerekiyor. Maçtan önce ne kadar konuşsakta sahada yapacaklarımız önemli. İlk maçın deplasmanda olması bizim için ajantaj'' diye konuştu. 
     
</TEXT>
</DOC>
