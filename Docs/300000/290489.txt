<DOC>
<DOCNO> 290489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sontur18.html </URL>
<DATE> 2004/11/20/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Batman'da yeraltında 2 bin ton civarında benzin bulunduğu tahmin ediliyor 
</HEADLINE>
<TEXT>

     Batman Valisi Haluk İmga, yeraltında 2 bin ton benzin bulunduğunu tahmin ettiklerini söyledi. 
     İmga, AA muhabirine yaptığı açıklamada, Toptancılar Sitesi'nde 3 Mayıs 2004 tarihinde meydana gelen patlama sonrasında yapılan çalışmalarla bugüne kadar 280 ton benzinin yeraltından çekildiğini belirtti. 
     Toptancılar Sitesi'nde meydana gelen patlama sonrasında çeşitli kurulların oluşturulduğunu ve çalışmaların sürdürüldüğünü anlatan İmga, Cumhuriyet Mahallesi 1506 Sokak'taki kanalizasyon şebekesindeki petrol türevinin de temizlendiğini bildirdi. 
     İlk başta yapılan ölçümlerde 500 PPM çıkan petrol türevi oranının temizleme sonrasında sıfır düzeye indiği için güvenliği kaldırdıklarını ifade eden İmga, şöyle dedi 
     ''Bölgede risk azaldı ama tamamen giderilmedi. Batman'da yeraltında toplam 2 bin ton civarında benzin bulunduğunu tahmin ediyoruz. Benzin çekme işlemi devam ediyor. Günde 1 litre benzin çekilmektedir. Bölgedeki yeraltı kirliliğinin temizlenmesi için yaklaşık 1 milyon dolar gerekiyor. Şu ana kadar Cumhuriyet ve Şirinevler Mahallelerinde 280 ton benzin çıkarıldı.'' 
     
</TEXT>
</DOC>
