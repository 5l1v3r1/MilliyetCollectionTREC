<DOC>
<DOCNO> 273282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/yasam/yas14.html </URL>
<DATE> 2004/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>



İSTANBUL 

Adliye önünde hesaplaşma 
MUSA KESLER 
Şişli Adliyesi'ne "Bıçakla adam yaralama" suçundan sevk edilen Varol Ataç'ı 46 adliyeye girerken, yaraladığı Ahmet Aydoğdu'nun oğlu Kenan Aydoğdu kurşun yağmuruna tutup yaraladı. Seken kurşunlar olay yerinden geçen Ünsal Rodoslu, Yaşar Kuş ve Pembe Kılıç'a da isabet etti. Saldırgan yakalanırken, yaralılar hastaneye kaldırıldı. 

İZMİR 

Denizde eğlence ölüm getirdi 
DHA 
Dikili'de Murat Kaya, Ali Kurban, Özcan Yılmaz, Ali Avcı ve Birol Eryılmaz eğlenmek amacıyla önceki gece tekneyle denize açıldı. Bir süre sonra çıkan rüzg r, tekneyi alabora etti. Denize düşen gençlerden Eryılmaz ve Avcı kıyıya yüzerken, Kaya, Kurban ve Yılmaz sulara gömüldü. Kurban ve Yılmaz'ın cesedi bulunurken, Kaya'yı arama çalışmaları sürüyor. 

SAMSUN 

Kocasından milyarlık fatura miras kaldı 
DHA 
Havva Dağ 72 , ölen eşi Halil Dağ'a 73 ait telefona 3 milyar 745 milyon lira fatura gelince şaşkına döndü. Faturayı 7 gün içinde ödemezse cezaevine girecek Dağ, resmen boşanamadığı halde 5 yıldır ayrı yaşadığı eşi Halil Dağ'ın, ölmeden önce telefonu komşusu Kenan Yıldırım'a verdiğini iddia etti. 

İZMİR 

Bisikletliye çarpıp kaçan 'canavar', polis çıktı 
DHA 
Karşıyaka'dan cumartesi gecesi saat 02.00'de Çiğli yönüne giden bir otomobil, Anadolu Caddesi'nde bisikletli Ahmet Güze'ye 16 çarptı. 15 metre fırlayan Güze kaza yerinde can verdi. Kaçan sürücü, Gümüşpala Polis Karakolu'nda görevli polis Ferit Huş çıktı. Önceki akşam Çiğli Merkez Karakolu'na teslim olan ve kazayı görevde olmadığı sırada yaptığı anlaşılan Huş, tutuklandı. 

AMERİKA BİRLEŞİK DEVLETLERİ 

İvan gitti, timsah geldi 
DIŞ HABERLER 
ABD'nin doğusunu vuran İvan kasırgası Alabama'daki bir hayvanat bahçesindeki çitleri yıkınca, 9 timsah kaçtı. 8 timsah yakalanırken, 4.2 metrelik ve yarım ton ağırlığındaki 'Chucky' kayıplara karıştı. Kaçak timsahın aç olduğu ve insanlara zarar verebileceği söylendi. 

MALAVİ 

Hamileden bebek çaldılar 
DIŞ HABERLER 
AFRİKA ülkelerinden Malavi'de çocuk sahibi olamayan bir çift, özlemlerini giderebilmek için cinayet işledi. Adı açıklanmayan çift, Blantyre kentinde yaşayan 9 aylık hamile olan Agatha Efremu adlı kadını öldürdükten sonra karnını keserek bebeğini kaçırdı. Bebeğin durumunun iyi olduğu kaydedildi. Olayla ilgili 4 kişi tutuklandı 

AMERİKA BİRLEŞİK DEVLETLERİ 

Böyle kazaya böyle ceza 
DIŞ HABERLER 
DALLAS'ta başka bir araçla yarış yaparken kaza yapan ve 16 yaşında bir gencin ölümüne neden olan Frank Dorsett'e yargıç şu cezaları verdi Bir yıl hapis cezası, 130 beygir gücünün üzerinde araç kullanmama, çarptığı aracın kaza sonrası fotoğrafını taşıma, içki içtiği takdirde hastalanmasına yol açacak ilaçlar kullanma. 


</TEXT>
</DOC>
