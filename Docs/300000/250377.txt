<DOC>
<DOCNO> 250377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/23/son/sonyas17.html </URL>
<DATE> 2004/06/23/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
İnternette kolayca sahte kimlik... 
</HEADLINE>
<TEXT>

     İngiltere'de sahte kimlik, diploma gibi her türlü belgenin internet kanalıyla kolayca bulunabildiği açıklandı. 
     Herkesin istediği anda kimlik değiştirebileceğine dikkat çeken uzmanlar, sahte pasaportun yanı sıra sahte öğrenci kimliği, işyeri tanıtma kartı, diploma, sağlık raporu ve benzeri belgeye de ulaşılabildiğine işaret etti. 
     Cumbria ve Kuzey Yorkshire bölgesinde bir soruşturma yapan ticaret standartları uzmanlarının ulaştıkları belge ve bilgiler sonucunda başlatılan soruşturmanın, sahte belge fiyatlarının, belgenin niteliğine göre 25 ile 250 sterlin arasında değiştiğini ortaya koyduğu bildirildi. 
     Uzmanların soruşturma sırasında kendileri ve aile fertleri için çeşitli belgeler elde etmeye çalıştıkları, 14 yaşındaki bir çocuk için kısa sürede sahte kimlik alabildiklerine dikkat çekildi. 
     Sahte diploma, kimlik ve benzeri belgeler düzenlediği belirlenen kişi ve kuruluşlar aleyhine davalar açılmaya başlandığına dikkat çeken Ticaret Standartları Ofisi Başkanı Ron Gainsford, ellerindeki bütün bilgileri içeren raporu İçişleri Bakanlığına sunduklarını söyledi. 
     
</TEXT>
</DOC>
