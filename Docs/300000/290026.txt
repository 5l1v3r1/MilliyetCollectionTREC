<DOC>
<DOCNO> 290026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/19/siyaset/siy01.html </URL>
<DATE> 2004/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Eurlings, koşuldan vazgeçmiyor 
</HEADLINE>
<TEXT>


GÜVEN ÖZALP Brüksel 


Avrupa Parlamentosu AP , Hollandalı Parlamenter Camiel Eurlings tarafından hazırlanan Türkiye Raporu konusunda uzlaşmaya çalışıyor. Raporuna 483 değişiklik önergesi verilen Eurlings'in temasları sonucunda, 12 uzlaşı önergesi ortaya çıktı. Bu önergelerde müzakerelerin başlaması koşullara bağlı olarak öneriliyor. 
Raporun ilk halinde müzakerelere başlama konusunda net bir ifade kullanmayan Eurlings, raporun onay almama ihtimalinin giderek güçlenmesi nedeniyle bazı uzlaşı metinlerinde "müzakerelerin başlaması" önerisinin yer almasını kabul etti. Eurlings, raporunu değiştirdiği ya da yeniden yazdığı iddialarını da reddetti. Önergeler arasında öne çıkan unsurlar ve gündeme getirilen şartlar, şöyle belirginleşiyor 
İlk aşamada siyasi kriterlerin tamamlanmasının gözetilmesi.Müzakerelerin başlaması öncesinde Türkiye'nin halen eksik olan 6 yasayı çıkarması.Müzakerelerin ucunun açık olduğu ve bunun uzun soluklu bir sürecin başlangıcı olacağı.Müzakereleri askıya alma sistemlerinin korunması.Müzakerelerin nihai hedefinin üyelik olmakla birlikte bunun tarafların çabalarına bağlı olacağı. 
Dışişleri Bakanlığı'nın, Eurlings'e gönderdiği 7 sayfalık mektupta ise, üyelik dışında alternatif çözüm yöntemleri aramanın kabul edilemez olduğu vurgulanarak, "Müzakerelerin nihai hedefi sadece ve sadece Türkiye'nin AB'ye üyeliğidir denildi. 



</TEXT>
</DOC>
