<DOC>
<DOCNO> 271268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/13/siyaset/siy01.html </URL>
<DATE> 2004/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan tek suçlu olacak 
</HEADLINE>
<TEXT>


SEMA EMİROĞLU New York 


ABD'nin önde gelen gazetesi New York Times, AKP hükümetinin zinayı suç sayan yeni ceza kanunu teklifinin "tehlikeli bir geriye gidiş" olduğunu belirterek, hükümeti, bu tasarıyı TBMM'ye göndermeyi ertelemeye ve yeniden gözden geçirmeye çağırdı. Aksi halde Başbakan Erdoğan'ın, AB'nin aralıkta Türkiye'ye "hayır" demesi için kendi eliyle büyük bir neden yarattığını vurgulayan gazete, "O zaman Erdoğan'ın kendisinden başka suçlayacağı hiç kimse olmayacak" dedi. 
Bu görüşler, gazetenin dünkü sayısında "Türk Usulü Kadın Hakları" başlığıyla yayımlanan imzasız başyazıda yer aldı. Yazıda, "Maalesef kadınları etkileyen bazı hükümler, tehlikeli biçimde geriye gidiyor. AB'nin modern insan hakları vizyonu yerine, partinin muhafazak r İslamcı köklerini yansıtan inanç ve uygulamaları kanunlaştırmayı amaçlıyor" denildi. 
Başyazıda, en çok itiraz edilen yeni yasaların, zinayı suç hale getiren, namus cinayeti işleyen erkeklerin hafifletilmiş ceza almalarına imk n veren, 15 - 18 yaş arasındakilerin karşılıklı rızayla cinsel ilişkiye girmelerini cezalandıran ve bek ret testini açıkça yasaklamayı ihmal eden yasalar olduğu vurgulandı. Bu düzenlemeler tehlikeli biçimde işleyebileceğine dikkat çekildi. Gazete, "Kadınlara yönelik suiistimalleri sona erdirecek siyasi irade gösterilmeli" dedi. 



</TEXT>
</DOC>
