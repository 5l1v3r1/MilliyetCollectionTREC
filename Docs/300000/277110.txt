<DOC>
<DOCNO> 277110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/04/son/sondun25.html </URL>
<DATE> 2004/10/04/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Rusya'da yine rehine faciası Rehine ve yakınları öldü, fidyeciler kaçtı 
</HEADLINE>
<TEXT>

     Rusya'da polisin fidye için kaçırılan bir kişiyi kurtarma operasyonu fiyaskoyla sonuçlandı Rehine ile ağabeyi ve onun koruması hayatını kaybederken, fidyeciler parayı alarak kaçmayı başardı. 
     Saratov bölgesinde görevli bir savcı, İtar-Tass'a yaptığı açıklamada, Yugtransgaz gaz şirketinde bölüm başkanı olan Yevgeni Bandorin'in iki hafta önce fidye için kaçırıldığını ve fidyecilerin Bandorin'in Gazneftbank'ın Yönetim Kurulu Başkanı olan ağabeyinden bir milyon dolar para istediğini belirtti. 
     Moskova polisinin Saratov'daki yerel polisle hazırladığı plana göre, Bandorin'in ağabeyinin fidye teslim ettiği sırada operasyon yapılacak ve fidyeciler yakalanacaktı. Ancak operasyon başarısız oldu. Rehine ile ağabeyi ve onun koruması hayatını kaybederken, fidyeciler aldıkları parayla kayıplara karıştı. 
     
</TEXT>
</DOC>
