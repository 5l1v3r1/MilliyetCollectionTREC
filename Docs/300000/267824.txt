<DOC>
<DOCNO> 267824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/31/son/soneko20.html </URL>
<DATE> 2004/08/31/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Japonlar ortak panel televizyon üretecek... 
</HEADLINE>
<TEXT>

     Japon elektronik şirketleri Hitachi, Matsushita ve Toshiba'nın büyük boyutlu sıvı kristal ekran LCD üretiminde yaklaşık 1 milyar dolarlık ortaklığa gideceği bildirildi. 
     Japonya'nın önde gelen ekonomi gazetelerinden Nihon Keizai'ın haberine göre, üç dev elektronik şirketi, 100 milyar yenlik 910 milyon dolar ortak yatırımla başkent Tokyo yakınlarında LCD panel ekran üretim tesisi kuracak. 
     Daha önce düz ekran televizyon üretimi konusunda büyük yatırımlara girişen Japon Sharp ile Güney Koreli Samsung ve LG'nin, söz konusu üçlü ortaklık ile ciddi bir rekabete girmesi bekleniyor. 
     2006 yılında faaliyete başlaması planlanan ortak tesisle 1.5-1.8 metre boyutlarında ''6'ncı nesil'' panel ekran üretimi hedefleniyor. 
     Tüplü televizyonlar yerini alan yeni nesil plazma ve LCD ekranlı televizyonlara talep artarak sürüyor. Pazar araştırma şirketi DisplaySearch, 2003'te dünyada 3.9 milyona ulaşan yeni nesil televizyon satışlarının bu yıl 9.5 milyonu bulacağını, 2008'de ise 56 milyonu aşacağını tahmin ediyor. 

     
</TEXT>
</DOC>
