<DOC>
<DOCNO> 281431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/19/spor/spo06.html </URL>
<DATE> 2004/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İnönü'ye Kartal kondu 
</HEADLINE>
<TEXT>


Cordoba, Ronaldo, Çağdaş, Ali Güneş, İbrahim Toraman ve Tayfun yoktu, ancak Kartal vardı bu hafta Dolmabahçe'de. Siyah - Beyazlılar sadece üç puan değil, huzur, moral, umut ve zaman da kazandı 

TAMER BAĞLAN 


Bir kez daha kendini zorlamadan, kalesinde fazla tehlike yaşamadan, görsel yönden beğeni toplamadan bilinçli, disiplinli ve yeterli oynayarak kazandı Fenerbahçe. Üstelik Alex de yoktu bu kez. Ancak, Hooijdonk vardı. Yılların tecrübesiyle futbolun her yönünü oynayabilen Hollandalı'nın önderliğinde, Servet, Ümit, Serkan ve Aurelio işbirliğiyle "en zor" olarak kabul gören deplasmanlardan birinde daha üç puanı kaptı. Deplasmanda 6'da 5 yapan Sarı - Lacivertliler, ilk 9 maçın 8'ini kazanarak, tarihinin en iyi başlangıcını da yaptı... 
Sezon başındaki yüksek temposunu bir iki haftadır yitirmişti Trabzonspor. Bu nedenle ortadaydı Ankaraspor maçı. Samet Aybaba'nın, önce orta alanı ele geçirmeyi hedefleyip, bu uğurda Tita, Jaba gibilerini kulübede tutma tercihi de yerinde ve Trabzonspor'u hiç ummadığı bir rakiple karşı karşıya bırakan bir gelişmeydi. Yusuf ve Molnar'ın geliştirdiği ataklar eğer ceza sahası çevresinde etkisini yitirmese, Bordo - Mavililer'in namağlup unvanı bile elden gidebilirdi. Birara geri düştüler, ancak hak geçmemesi için karşılaşma en azından berabere bitmeliydi... 
Ligin en az pozisyon veren takımı, en zor pozisyona giren takımını yenmeliydi elbette.. Ve sonuç farklı olmalıydı. Galatasaray'ın 100. yıl kutlamalarına başlangıç olarak seçtiği gün ve rakip son derece doğruydu. Hakan Ünsal ve Hasan Şaş sezonun en iyi oyunlarını oynarken, maça damgasını yine yükselen değer Necati Ateş vurdu. Herkes Hakan Şükür'den gol beklerken, oluşan baskı altında kral belki de ilk kez, "şu maç bitse de evime gitsem" diyebilecek kadar sıkıntı çekiyordu... 
Giray Bulak'ın Konyaspor galibiyetinden sonra belirttiği gibi, Denizlispor gibi orta alandan çıkardığı süratli oyuncularla rakip savunmaları delen bir takım için önemli eksiklikler vardı. Timuçin, Bota ve Ömer Rıza'nın yokluğuna rağmen, üstelik oyunun büyük bölümünde üstün oynayan bir rakibe karşı kazanmak, Yeşil - Siyahlılar için önemli bir olaydı. Konyasporlular'ın son vuruş beceriksizliğinden de yararlanan Horozlar, üç puanla birlikte dördüncülüğü de geri aldı... 
Üst sıraların iddialı takımlarından Malatyaspor'un kendi sahasındaki yenilgisini 'Sürpriz' olarak değerlendirmek, Samsunspor'a karşı yapılan büyük bir haksızlık olur. İlk üç haftada çoğu şanssızlıktan 7 puan kaybeden Ertuğrul Sağlam'ın ekibi ligin en organize takımlarından biri. Savunma ve orta alandaki direnci bir kenara, Serkan ve Cenk gibi iki büyük golcüye sahip olması Kırmızı - Beyazlılar'ın en önemli özelliği... 
Bu hafta, sonuç için tahmin yürütmenin en zor olduğu karşılaşmalarda ilkler yaşandı. Cordoba, Ronaldo, Çağdaş, İbrahim Toraman, Ali Güneş ve Tayfun'un yokluğunda, Kartal sahasında ilk kez kazandı. Sakaryaspor ligdeki ilk galibiyetini, ligin en iyi savunma yapan takımlarından Ankaragücü'ne karşı aldı. "Beni Boliç yaktı" diyen Erdoğan Arıca'nın ardından göreve gelen Oğuz Çetin'in ilk maçında, yaklaşık 80 dakika 10 kişi oynayan Gençler'in Boliç'in golüyle kazanması oldukça anlamlıydı... 

HAFTANIN PORTRESİ 
OKAN BURUK Beşiktaş 
Galatasaray'ı UEFA Kupası'na taşıyan yıldızların başında geldi, İtalya'daki Inter macerası tatmin edici değildi, kendisini yeniden göstermesi için Kartal kol kanat gerdi. Ciğeri körük gibi çalışan, beyni ile ayaklarına aynı anda söz geçirmeyi başaran bu müthiş yetenek, ligin ilk haftalarında bizden bu meziyetlerini esirgedi. Danimarka maçının yorgunluğuna rağmen çıktığı Diyarbakırspor önünde resital sunarak, "İşte görmek istediğimiz Okan bu" dedirtti. İki harika asist yaptı, sahada basmadık yer bırakmadı, uzun süredir buruk kalan yürekleri ferahlattı. Okan, İnönü'yü aydınlattı. 

HAFTANIN KARMASI 
Recep Sakarya 
İ.Güldüren Ankara 
El Saka G.Birliği 
Şenol Samsun 
Okan Beşiktaş 
Ümit F.Bahçe 
Hasan G.Saray 
Aurelio F.Bahçe 
Ersen Denizli 
Serkan Samsun 
Necati G.Saray 

HAFTANIN TAKIMI 
SAMSUNSPOR Sessiz ve derinden ilerliyorlar, her geçen gün daha sağlam temeller üzerinde yükseliyorlar. Takım futboluna olan sadakatleri ve oyun disiplinleriyle göz kamaştırıyorlar. Ligin önde gelen takımlarından Malatyaspor'u evinde dize getirip, üst üste dördüncü zaferlerini kazanarak, ayak seslerini daha çok hissettirmeye başladılar. 

HAFTANIN HOCASI 
ERTUĞRUL SAĞLAM Yıllarca birlikte forma giydiği arkadaşlarının kabiliyetlerini yakından biliyor, sistemini bu doğrular üstüne kuruyor. Türk futbolunun beyefendi kişiliği, tutarlı yaklaşımı ile oyuncularına güven aşılıyor. Takımdaşlık duygusu onun mütevazı kimliği doğrultusunda büyüdü, Malatya'dan da davul zurnalarla dönüldü. 

HAFTANIN HAKEMİ 
YILNUR ÖNEN A.Sebat - İst.Spor Yılların usta düdüğü, Fatih Stadı'nda tecrübesine yakışır bir yönetim gösterdi. Mesleği doktor olan Yılnur Önen, tehlikeli pozisyonların teşhisini anında yaptı, penaltı pozisyonlarını iyi yorumladı. Kararlarında adaletten şaşmadı, kartlarını yerinde kullandı. İki takım için de büyük şanstı. 

GOL KRALLIĞI Futbolcu Takım Maç Gol Necati Ateş Galatasaray 9 8 Fatih Tekke Trabzonspor 9 8 Van Hooijdonk Fenerbahçe 9 6 Hakan Şükür Galatasaray 9 6 Cenk İşler Samsunspor 9 6 Gökdeniz K. Trabzonspor 9 6 

GOL PASI Futbolcu Takım Maç Gol Pası Fatih Tekke Trabzonspor 9 5 Lee Eul Yong Trabzonspor 8 4 Celil Sağır Samsunspor 9 4 

ALTIN ELDİVEN Futbolcu Takım Maç Gol Michael Petkovic Trabzonspor 9 5 Aly Mondragon Galatasaray 9 7 Zdravko Zdravkov Ç.Rizespor 9 8 Kenan Hasegic Gaziantepspor 8 9 

KART CEZALILARI 
Kırmızı Youla Gençlerbirliği , Gökhan Kök Sakaryaspor 
Sarı Sedat Akçaabat Sebatspor , Okan Beşiktaş , Skoko, Sedat Gençlerbirliği 

HAFTANIN SONUÇLARI 
Galatasaray - Kayserispor 5 - 1 
Necati Dk.6 ve 31 , Hasan Dk.51 , 
Alper Dk.68 Ken.kal. , Ergün Dk.72 , Fazlı Dk.85 
Akçaabat Sebat - İstanbulspor 2 - 2 
Serhat Dk.2 , Yordanov Dk.21 Pen. , Sedat Dk.45 , Erman Özgür Dk.78 
Malatyaspor - Samsunspor 1 - 2 
Serkan Dk.39 , Cenk Dk.60 , 
Bilal Dk.68 Pen. 
Denizlispor - Konyaspor 2 - 1 
Ömer Dk.10 Ken.kal. , Tayfun Dk.51 , Ersen Dk.79 
B.B.Ankaraspor - Trabzonspor 1 - 1 
Mehmet Yılmaz Dk.67 , Jaba Dk.71 
Gaziantepspor - Fenerbahçe 0 - 1 
Van Hooijdonk Dk.63 
Sakaryaspor - Ankaragücü 1 - 0 
Serdal Dk.41 
Gençlerbirliği - Çaykur Rizespor 2 - 1 
El Saka Dk.9 , Boliç Dk.44 , 
Zafer Dk.67 
Beşiktaş - Diyarbakırspor 4 - 0 
Sergen Dk.29 , Emre Aşık Dk.34 , 
İbrahim Akın Dk.72 ve 78 

HAFTANIN MAÇLARI 
CUMARTESİ İst.Spor - Malatya, 
Konya - G.Antep, Samsun - G.Birliği, Trabzon - G.Saray, 
PAZAR D.Bakır, Ankaraspor, 
Kayseri - A.Sebat, Ç.Rize - Denizli, F.Bahçe - Sakarya, A.Gücü - Beşiktaş 


</TEXT>
</DOC>
