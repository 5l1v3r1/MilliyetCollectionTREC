<DOC>
<DOCNO> 264805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/19/son/sontur28.html </URL>
<DATE> 2004/08/19/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Zabıta memuruna bıçaklı saldırı .. 
</HEADLINE>
<TEXT>

     Mersin'in altbirim Akdeniz Belediyesi'nde görevli bir zabıta, denetim yaptığı sırada, bir seyyar satıcı tarafından bıçaklanarak yaralandı. 
     AA muhabirinin edindiği bilgiye göre, Zabıta Memuru Ramazan Bölükbaşı 41 , Karaduvar Mahallesi'nde at arabasıyla satış yapan Şemsettin Oğuz ve Hacı E'nin 19 tartılarını denetlemek isterken tartışma çıktı. Çıkan tartışmada, Hacı E, zabıta Ramazan Bölükbaşı'nı sol kolundan bıçaklayarak yaraladı. 
     Mersin Devlet Hastanesi'ne kaldırılan ve tedavi altına alınan Ramazan Bölükbaşı'nın koluna 6 dikiş atıldı. 
     Akdeniz Belediye Başkanı Kenan Yücesoy, zabıta Ramazan Bölükbaşı'nı hastanede ziyaret ederek ''geçmiş olsun'' dileğinde bulundu. Yücesoy, zabıtaların görevlerini yaptığını belirterek, ''Standartlara uygun çalışmayan hiçbir esnafa taviz vermeyeceğiz'' dedi. 
     Zabıtaların denetimlerini sürdüreceğini belirten Yücesoy, ''Böyle olaylar bizi yıldıramaz. Zabıtanın görevini yapmasını kimse engelleyemez. Görevde olduğumuz sürece devletin kolluk güçleri, görevini yerine getirecek. Buna kimse engel olamayacak'' diye konuştu. 
     Bu arada, saldırgan Hasan E'nin yakalanarak gözaltına alındığı belirtildi. 
     
</TEXT>
</DOC>
