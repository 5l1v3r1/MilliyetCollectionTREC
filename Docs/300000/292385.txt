<DOC>
<DOCNO> 292385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/26/son/sonsiy08.html </URL>
<DATE> 2004/11/26/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Sarıgül raporunu yazan CHP'liler Şişli Belediyesi sorumlu 
</HEADLINE>
<TEXT>

     Şişli Belediye Başkanı Mustafa Sarıgül hakkında rapor hazırlayan CHP milletvekillerinden Mehmet Ali Özpolat ve İsmet Atalay, Büyükdere Caddesi'nde devam eden inşaatla ilgili olarak firmaların yaptığı açıklamanın Şişli Belediyesi'nin sorumluluğunu ortadan kaldırmayacağını belirttiler. 
     Özpolat ve Atalay, yaptıkları ortak yazılı açıklamada, Şişli'de Büyükdere Caddesi'nde süren inşaatla ilgili olarak Eczacıbaşı İlaç Sanayi ve İş Gayrimenkul Yatırım Ortaklığı tarafından basın açıklaması yapıldığı anımsatıldı. 
     Özpolat ve Atalay, hazırladıkları raporda, Şişli Belediyesi'nce verilen ruhsatın ve daha sonra aynı ruhsatnamede ''defalarca üstü çizilerek yapılan tadilatların'' imar mevzuatına aykırı olduğunu ifade ettiklerini kaydettiler. 
     Açıklamada, şöyle devam edildi 
     ''İstanbul Mimarlar Odası Başkanı Eyüp Muhçu'nun basında yer alan demecinde belirtildiği gibi, emsal değerlerde açık ihlal vardır, emsal değerler artırılarak 2.5'tan 8'e çıkarılmıştır. 
     Meri imar planında inşaatın öngörülen kullanım şekli ve alanının ilçe belediyesince değiştirilmesi suretiyle mevzuata aykırı davranıldığı açıktır. 
     Mevzuatın istediği çerçeveye uymak, hiyerarşik izinleri almak inşaatın maliklerinin değil, ilgili belediyenin sorumluluğundadır. Şişli Belediyesi söz konusu inşaat ile ilgili ruhsat tadilatlarında hireyarşik izinleri almamıştır. Firmaların açıklaması Şişli Belediyesi'nin sorumluluğunu ortadan kaldırmaz.'' 
     
</TEXT>
</DOC>
