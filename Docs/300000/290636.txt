<DOC>
<DOCNO> 290636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/son/sondun26.html </URL>
<DATE> 2004/11/21/ </DATE>
<TIME> 22.05 </TIME>
<AUTHOR>  </AUTHOR>
<HEADLINE>
Ukrayna seçimlerinde oy verme sona erdi... 
</HEADLINE>
<TEXT>

     Ukrayna'da bugün yapılan Devlet Başkanlığı seçimleri ikinci turunda sandık çıkış anketleri, Batı yanlısı liberal eğilimli muhalefet lideri Viktor Yuşçenko'un kazandığını gösteriyor. 
     Oy verme işleminin TSİ 20 00'de sona ermesinden sonra açıklanan sandık çıkış anketlerine göre Yuşçenko, Rusya ile daha yakın ilişkileri savunan, Kremlin Sarayı'nın da desteklediği rakibi başbakan Viktor Yanukoviç karşısında yüzde 54 oy aldı. 
     Anketlere göre Yanukoviç ise yüzde 42'de kaldı. 
     Anket, Kiev Uluslararası Enstitüsü tarafından 460 seçim istasyonunda, toplam 30 bin seçmen üzerinde yapıldı. 
     
     YUŞÇENKO, YÜZDE 80,57 İLE ÖNDE GİDİYOR 

     Ukrayna'da yaplan devlet başkanlığı seçiminde muhalefetin lideri olan Viktor Yuşçenko, yarışı açık farkla önde götürüyor. 
     Seçim komisyonu, oyların sayımına ilişkin ilk sonuçları açıkladı. Buna göre, kullanılan oyların yüzde 6,5'luk kesiminde Yuşçenko, oyların yüzde 80,57'sini aldı. 
     Çeşitli kuruluşların sandık çıkış anketleri de Yuşçenko'yu yüzde 54-58 arasında gösterdi. 
     
</TEXT>
</DOC>
