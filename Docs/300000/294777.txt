<DOC>
<DOCNO> 294777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sonspo16.html </URL>
<DATE> 2004/12/04/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Fener'in rakibi Manchester United Salı günü geliyor... 
</HEADLINE>
<TEXT>

     Fenerbahçe'nin Avrupa Şampiyonlar Ligi'ne D grubundaki son maçında 8 Aralık Çarşamba günü karşılaşacağı İngiltere'nin Manchester United takımı, maçtan bir gün önce İstanbul'a gelecek. 
     Olympique Lyon ile birlikte gruptan çıkmayı garantileyen İngiliz ekibin, 7 Aralık Salı günü öğleden sonra İstanbul'da olacağı bildirildi. 
     Ritz Carlton Oteli'nde konaklayacak Manchester United'in teknik direktörü Sir Alex Ferguson, aynı gün saat 16.00'da otelde maçla ilgili basın toplantısı düzenleyecek. 
     Manchester United, Fenerbahçe maçı öncesi son çalışmasını saat 19.30'da Fenerbahçe Şükrü Saracoğlu Stadı'nda gerçekleştirecek. 
     Fenerbahçe Teknik Direktörü Christoph Daum ise maçla ilgili değerlendirme toplantısını, 7 Aralık Salı günü saat 14.00'da Fenerbahçe Şükrü Saracoğlu Stadı'nda yapacak. Sarı-lacivertli ekip son çalışmasını aynı gün akşam Samandıra Tesisleri'nde gerçekleştirerek kampa girecek. 
     
</TEXT>
</DOC>
