<DOC>
<DOCNO> 280465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sontur50.html </URL>
<DATE> 2004/10/15/ </DATE>
<TIME> 22.42 </TIME>
<AUTHOR>  </AUTHOR>
<HEADLINE>
Ukraynalı kadında AIDS virüsü... 
</HEADLINE>
<TEXT>

     Antalya'nın Alanya İlçesi'nde erkeklerle para karşılığı birlikte olan Ukrayna uyruklu kadının, AIDS virüsü taşıdığı belirlendi. 
     Jandarma ekipleri, Alanya İlçesi'ne bağlı Avsallar Beldesi'nde bir eve baskın düzenledi. Operasyonda, adı açıklanmayan bir kişiyle birlikte yakalanan Ukrayna uyruklu O.S. 30 , gözaltına alındı. Vize süresinin geçtiği belirlenen O.S'nin sağlık kontrolünde AIDS virüsü taşıdığı tespit edildi. 
     Yaklaşık 1 yıldır Alanya'da yaşadığını ve çok sayıda erkekle birlikte olduğunu belirten O.S, ''AIDS hastası olduğumu biliyordum. Ancak para kazanabilmek için fuhuş yapmaya devam ettim. Başka çarem yoktu'' dedi. 
     Sorgusu tamamlanan O.S, sınır dışı edildi. 
     Alanya Sağlık Grup Başkanı Erbaş Tercan, O.S. ile birlikte olan kişilerin bir an önce tahlil yaptırması gerektiğini duyurdu. 
     
</TEXT>
</DOC>
