<DOC>
<DOCNO> 272402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sonspo32.html </URL>
<DATE> 2004/09/16/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
Trabzonspor avantajını koruyamadı 3-2 
</HEADLINE>
<TEXT>

     UEFA Kupası 1. turunda İspanyol Athletic Bilbao'yu konuk eden Trabzonspor, ilk yarısını 2-0 önde geçtiği maçta 3-0'ı da yakaladı, ancak arka arkaya 2 gol birden yiyerek sahadan 3-2 galibiyetle ayrıldı. 
     13. dakikada Celaleddin'in serbest vuruştan ceza alanı içinde gönderdiği topa, Hüseyin iyi yükselerek kafayı vurdu. Meşin yuvarlak kaleci Aranzubia'da kaldı. 
     23. dakikada taç atışından gelen topla ceza alanı içinde buluşan Ezquerro'nun çapraz pozisyondaki vuruşunda, top direğin üstünden auta gitti. 
     26. dakikada, Gökdeniz'in sağdan ceza alanına ortasında kaleci Aranzubia boşa çıktı. Javi Gonzalez'in ters vuruşunda top filelere gitti 1-0. 
     28. dakikada Fatih'in ceza alanı dışından sert şutunda, kaleci Aranzubia'dan seken topu iyi takip eden Mehmet Yılmaz topu filelere gönderdi 2-0. 
     45. dakikada, Ezquerro'nun Trabzonspor defansının arkasına kale çizgisine paralel gönderdiği pasta, top Athletic Bilbaolu oyuncuya gelmeden kalesini terk eden Petkoviç, meşin yuvarlağı ayağıyla uzaklaştırarak tehlikeyi önledi. 
     Karşılaşmanın ilk yarısı Trabzonspor'un 2-0'lık üstünlüğüyle sona erdi. 
     
     İKİNCİ YARI 

     47. dakikada Mehmet Yılmaz'ın ceza alanına gönderdiği pasta, Athletic Bilbao savunması Fatih'ten önce davranarak topu uzaklaştırdı. 
     53. dakikada Ezquerro'nun ceza alanı dışından sert şutunda kaleci Petkoviç topu kontrol etti. 
     63. dakikada Erdinç'in ceza alanında düşmesiyle topu önünde bulan Urzaiz'in sert şutunda, Petkoviç meşin yuvarlağı çeldi. Sonrasında Trabzonspor defans oyuncuları topu uzaklaştırdı. 
     68. dakikada Fatih'in pasında Athletic Bilbao defansının arkasında topla buluşan Gökdeniz, kaleci Aranzubia'nın öne çıktığını görünce aşırtma bir vuruş yaptı. Top kalenin üstünden auta gitti. 
     69. dakikada ceza alanı içine gönderilen uzun pasta topla buluşan Gökdeniz, karşı karşıya kaldığı kaleci Aranzubia'dan güzel bir bilek hareketiyle sıyrılarak topu filelere gönderdi 3-0. 
     72. dakikada Yeste'nin çektiği sert şutta top kale direğinin yanından auta gitti. 
     73. dakikada Athletic Bilbao forvetine çarpan top Gurpegi'nin önünde kaldı. Bu oyuncunun sert şutunda meşin yuvarlak filelere gitti 3-1. 
     80. dakikada ceza alanına gönderilen topu iyi takip eden Del Horno'nun kafa vuruşunda, meşin yuvarlak ikinci kez Trabzonspor filelerine gitti 3-2. 
     90. Gökdeniz'in ceza alanı içinde yerden gönderdiği topa uygun pozisyondaki Mehmet Yılmaz dokunamadı. Top kaleci Aranzubia'da kaldı. 
     Aynı dakikada Fatih'in ceza alanı içinde havalandırdığı topu Mehmet Yılmaz kafayla auta gönderdi. 
     Karşılaşma Trabzonspor'un 3-2'lik galibiyetiyle sona erdi. 
     MAÇIN KARNESİ 
     

TRABZONSPOR 3 - ATHLETIC BILBAO 2 Stat Hüseyin Avni Aker Hakemler Stuart Dougal xx, Martin Cryans xx, Tomy Murphy xx İskoçya Trabzonspor Petkoviç xxx, Emrah xxx, D'Haene xxx, Erdinç xxx, Celaleddin xx, Thijs xx Dk. 79 Hasan x , Hüseyin xxx, Yong Lee xx Dk. 84 Augustine , Gökdeniz xxx, Mehmet Yılmaz xxx, Fatih xxx Athletic Bilbao Aranzubia x, Del Horno xx, Ezquerro x Dk. 72 Arriaga x , Yeste x, Javi Gonzalez x, Luis Prieto x, Iraola x Dk. 52 Urzaiz xx , Etxeberria xxx, Gurpegi xx, Murillo xx, Tiko x Dk. 65 Orbaiz x Goller Dk. 26 Javi Gonzalez kendi kalesine , Dk. 28 Mehmet Yılmaz, Dk. 69 Gökdeniz, Dk. 73 Gurpegi, Dk. 80 Del Horno Sarı kartlar Dk. 30 Murillo, Dk. 42 Tiko Athletic Bilbao      
</TEXT>
</DOC>
