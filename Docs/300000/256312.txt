<DOC>
<DOCNO> 256312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/son/sonsiy04.html </URL>
<DATE> 2004/07/18/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Unakıtan Memleketimizin depoları doldu 
</HEADLINE>
<TEXT>

     Erdinç Aksoy 

Devlet Bakanı ve Başbakan Yardımcısı Mehmet Ali Şahin, Türkiye'nin kendini toparladığını ve ileriye doğru da koşacağını belirtti. 
     Başbakan Yardımcısı Şahin, Karabük'ün Ovacık İlçesi'nde düzenlenen ''7. Boduroğlu Yayla Şenlikleri''nde yaptığı konuşmada, eksiklerin kapatılması için Maliye Bakanlığı'na sürekli işlerinin düştüğünü, Ovacık'a yerleşmeyi düşünen Maliye Bakanı Kemal Unakıtan'ın ise ''fahri hemşehrileri'' sayılabileceğini söyledi. 
     Unakıtan'ın Ovacık'ın problemlerinin çözülmesi konusunda taleplerini reddetmeyeceğini söyleyen Şahin, şöyle dedi 
     ''Türkiye her gün biraz daha iyiye gidiyor. Dün, Karabük Demir ve Çelik Fabrikaları'nda KARDEMİR iki üniteyi devreye aldık. Batma noktasındaki KARDEMİR, şimdi yeni bir ivme ve heyecan yakaladı. Artık, işçiler dört ay maaşsız izne ayrılmıyor ve fabrika kendini toparladı. Nasıl ki Karabük kendini toparladı, ileriye doğru koşuyor, Türkiye'de kendini toparladı ileriye doğru da koşacak. Partimizi tek başına iktidara taşıyanlara hizmet borcumuz var. Bunu mutlaka yerine getireceğiz.'' 
     
     UNAKITAN'IN SÖZLERİ 

     Maliye Bakanı Kemal Unakıtan da memleketin depoları dolduğundan artık milletin sesinin kısılmayacağını belirterek, ''Ekonomimiz ve sosyal hayatımız daha iyi, milletimiz de güzel günler görecek. Buralardan İstanbul'a göç etmiş olan Ovacıklılar memleketlerine ev yapsınlar ve yazlarını burada geçirsinler. Çünkü, bu havayı hiç bir yerde bulamazlar. İlçeniz oksijen çadırı gibi bir yer. Ben de buraya yerleşmeyi düşünüyorum'' diye konuştu. 
     
</TEXT>
</DOC>
