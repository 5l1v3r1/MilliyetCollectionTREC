<DOC>
<DOCNO> 291289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/guncel/gun02.html </URL>
<DATE> 2004/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Futbolun hiçbir anlamı kalmadı' 
</HEADLINE>
<TEXT>


İspanyol gazeteleri başta olmak üzere dünya basını, 'İnönü'deki cinayet'e geniş yer ayırdı... 

MEHMET ÇİFTÇİ, İRFAN KURTULMUŞ 

İspanyol gazeteleri, Cihat Aktaş'ın bıçaklanarak öldürülmesine geniş yer ayırdı. Marca gazetesi, "Beşiktaş'ta 16 yaşındaki bir taraftarı öldürdüler" başlıklı haberinde, futboldaki şiddetin önüne geçebilmek için tüm dünyanın ortak hareket etmesi gerektiğini vurguladı. "Taraftara ölüm, ilk yarının bitiminde geldi" diyen Diario As, Türkiye'nin acilen harekete geçmesi çağrısında bulundu. El Mundo ve El Periodico da, Türk futbolunda şiddetin tırmandığını kaydetti. Danimarka'daki Ekstra Bladet gazetesi, "Carew sarsıldı" başlıklarıyla verdiği haberde, Carew'in "Sadece öldürülen 16 yaşındaki genci düşünüyorum. Futbolun hiçbir anlamı yok" sözlerine yer verdi. 

Del Bosque şoka girdi Lanet olsun 

Cinayeti maç sonrası öğrenen Beşiktaş Teknik Direktörü Vicente Del Bosque, uzun süre kendine gelemedi. Del Bosque, "Lanet olsun. İspanya'dan arayıp olayını soruyorlar. 'Bağdat'ta mısın ' diyorlar. Büyük üzüntü ve şaşkınlık içindeyim. Oyuncularımı bundan sonra nasıl motive edeceğimi bilemiyorum" dedi. 


</TEXT>
</DOC>
