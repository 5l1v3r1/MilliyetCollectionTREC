<DOC>
<DOCNO> 287517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sontur07.html </URL>
<DATE> 2004/11/09/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Böylesi görülmedi.... "Kiralık katil", ilan verince yakalandı 
</HEADLINE>
<TEXT>

     Bir internet sitesine ''kiralık katil'' ilanı verdiği belirtilen bir kişi, polis tarafından yakalandı. 
     Alınan bilgiye göre, bir internet sitesinde ''5 bin dolara adam öldürülür'' şeklinde ilan yayınlanması üzerine hareket geçen polis, ilanı veren S.E 27 ile bağlantı kurdu. 
     Polis ekibinden bir kişinin, kocasını öldürtmek isteyen bir kadın gibi davranarak internet ortamında yaptığı görüşmede, S.E, pazarlık için Gaziosmanpaşa'daki bir pastanede buluşmak istedi. 
     ''Müşteri'' gibi buluşma yerine gelen polislerle yaptığı pazarlıkta, istedikleri kişiyi 100 milyar lira karşılığında öldürebileceğini belirterek, araba kiralamak ve silah almak için 2 milyar lira avans isteyen S.E, polis tarafından gözaltına alındı. 
     Sorgulanmak üzere Asayiş Şube Müdürlüğü'ne götürülen S.E'nin sabıkasının bulunduğu belirlendi. 
     Polis yetkilileri, S.E'nin akli dengesinin yerinde olmadığını, soruşturmanın sürdüğünü kaydettiler. 
     
</TEXT>
</DOC>
