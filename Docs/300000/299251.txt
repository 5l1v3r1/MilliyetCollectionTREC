<DOC>
<DOCNO> 299251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/sontur15.html </URL>
<DATE> 2004/12/20/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Kayınpeder cinneti Kızını ve damadını öldürdü 
</HEADLINE>
<TEXT>

     ERCAN VARDAR Bursa DHA 

Bursa'da Hüsnü Günebakan 75 , para karşılığı erkeklerle ilişkiye girdiğini iddia ettiği kızını ve damadını öldürdü. 
     Torununu da rehin alan Günebakan dört saat süren pazarlık sonucu polise teslim oldu. Kızyakup Mahallesi Alan Sokak'ta kızı ve damadıyla aynı binada oturan Günebakan, kızınının para karşılığı erkeklerle yattığı söylentilerini duyunca dün cinnet getirdi. 
     Öfkeli baba silahını da alarak, üst katta oturan damadı Oktay 33 ve kızı Ayşe Demir'in 33 evine gitti. Kızını fuhuşa zorladığı iddiasıyla damadıyla tartışan Günebakan, hakaretler yağdırarak belindeki tabancasını çekti. Babasına engel olmaya çalışan genç kadın ve kocası silahtan çıkan kurşunlarla olay yerinde hayatını kaybetti. 
     Mahalle sakinlerin haber vermesi üzerine olay yerine gelen polise de direnen Günebakan, torununun başına silah dayayarak, polislerin uzaklaşmasını, aksi takdirde torununu öldüreceğini söyledi. Dört saat süren pazarlığını ardından ikna edilen Günebakan, teslim oldu. 
     
</TEXT>
</DOC>
