<DOC>
<DOCNO> 294622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/ekonomi/eko08.html </URL>
<DATE> 2004/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom 'barışı' üç ay uzattı 
</HEADLINE>
<TEXT>


Gülçin Üstün Ankara 

Toplam 1 milyon 340 bin borçlu telefon abonesinden alacaklarını tahsil etmek için borç yapılandırmasına başlayan Türk Telekom TT , başvuru sayısı beklenenin altında kalınca süreyi üç ay uzattı. TT'nin 30 Eylül'de başlattığı yapılandırmaya bugüne kadar 168 bin 857 abone başvurdu. Telekom, 717 trilyonluk alacağının 66 trilyon 589 milyar 134 milyon liralık bölümünü taksite bağlayarak tahsil etmeye başladı. 
Özelleştirme süreci öncesi borç ve alacak sorununu çözmek isteyen TT, yargıya intikal eden 550, etmeyen 167 trilyon olmak üzere toplam 717 trilyon liralık alacağı için abonelerle 'sulhen uzlaşma' yoluna gitti. TT'nin kamu, özel sektör ve vatandaşlara sunulan farklı taksit olanağından yararlanmak için üç ay süre tanındı. Ancak TT daha fazla aboneyle uzlaşabilmek için bölge müdürlüklerine yazı göndererek başvuru süresini 1 Mart'a kadar uzattı. 

Kasaya 16 trilyon girdi 
TT, 240 milyona kadar borcu olanlara dört, 240 - 600 milyon arası borcu olanlara altı, 600 milyon - 1 milyar arası borcu olanlara sekiz, 1 milyar liranın üzerinde borcu olanlara 10 taksitle ödeme imk nı sundu. Uzlaşmaya varılan abonelerin peşin ödediği ilk taksitlerle TT kasasına 16 trilyon 489 milyar 2 milyon 822 bin 462 lira girdi. 


</TEXT>
</DOC>
