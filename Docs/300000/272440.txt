<DOC>
<DOCNO> 272440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/16/son/sontur33.html </URL>
<DATE> 2004/09/16/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Genç kız, üvey annesine sarkıntılık eden komşusunu öldürdü 
</HEADLINE>
<TEXT>

     İzmir'in Kadifekale semtinde, bir genç kız, üvey annesine sarkıntılıkta bulunduğunu iddia ettiği komşusunu bıçaklayarak öldürdü. 
     Alınan bilgiye göre, Münevver M. 24 , üvey annesi L.B'ye sarkıntılıkta bulunduğunu öne sürdüğü komşusu Mehmet Ton 48 ile 676 sokakta karşılaşınca tartışmaya başladı. 
     Tartışma sırasında Münevver M., Mehmet Ton'u 2 bıçak darbesiyle öldürdü. Sonra da üzerinde taşıdığı 2 adet bıçakla Anafartalar Polis Karakolu'na giderek, teslim oldu. 
     Asayiş Şube Müdürlüğü Cinayet Büro Amirliği'ne götürülen genç kız, ifadesinde, cinayeti, komşusunu ''üvey annesine sarkıntılıkta bulunması'' nedeniyle işlediğini itiraf etti. 
     Emniyette ifade veren L.B'nin ise iddiayı doğruladığı öğrenildi. 
     Zanlı, emniyetteki işlemlerinin ardından adliyeye sevk edilecek. 
     
</TEXT>
</DOC>
