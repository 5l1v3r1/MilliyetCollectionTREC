<DOC>
<DOCNO> 253094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/05/son/sontur10.html </URL>
<DATE> 2004/07/05/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Kaybolan çocuğu bulunan anne ''Sabah alsak olmaz mı '' 
</HEADLINE>
<TEXT>

     ŞENOL AYDIN Kocaeli DHA 

Kocaeli'nin Gebze İlçesi Nenehatun Mahallesi'ndeki evlerinin önünde önceki gün oynarken kaybolan 3 yaşındaki Zeynep Körükçü, vatandaşlar tarafından ağlarken bulundu ve karakola teslim edildi. Aileye telefonla haber veren polisler, anneden, "Şimdi geç oldu, yarın sabah alsak olmaz mı " yanıtıyla şaşırdı. 
     Kapının önünde oynayan kızının kaybolması üzerine çevreyi araştıran Reyhan Körükçü 34 , karakola başvurup yardım istedi. Bu arada Zeynep'i, akşam karanlığında Turgut Reis Caddesi'nde ağlarken bulan vatandaşlar Gebze Polis Karakolu'na götürüp teslim etti. Polisler, Zeynep'in Körükçü'nün kızı olduğunu anladı. Anneye telefonla ulaşan polisler, "Çocuğun karakolda, gelip alabilirsin" dedi. Ancak anne Körükçü polisten şaşırtan bir istekte bulunarak, "Saat çok geç oldu, çocuğum bugün karakolda kalsa yarın sabah gelip alsam olur mu " dedi. 
     Polislerin böyle bir şeyin mümkün olmayacağını söylemesi üzerine Körükçü, 24.00 sıralarında karakola gelip çocuğunu teslim almak zorunda kaldı. 
     
</TEXT>
</DOC>
