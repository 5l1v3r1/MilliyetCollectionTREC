<DOC>
<DOCNO> 266402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/dunya/axdun02.html </URL>
<DATE> 2004/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gündüz cezaevi geceleri 'ahır' 
</HEADLINE>
<TEXT>


ABD'deki yeni raporlarda, Ebu Gıreyb 'ahır'a benzetilirken, generaller ve Savunma Bakanı ihmalk rlıkla suçlandı 

YASEMİN ÇONGAR Washington 


Irak'taki Ebu Gıreyb Cezaevi'nden belleklere kazınan işkence görüntülerinin dolaylı sorumluları arasında, ABD Genelkurmayı'nın üst düzey generalleri ile Savunma Bakanı Donald Rumsfeld'in de bulunduğu bildirildi. 
Pentagon'un sivil ve askeri liderlerinin olaydaki "ihmalk r" ve "kafa karıştırıcı" tavrını eleştiren 2 ayrı rapor, buna karşın, Ebu Gıreyb ihlallerinin hiçbir şekilde siyasi ya da askeri talimata dayanmadığını ve işkencenin "tutukluları konuşturma amaçlı bir sorgu yöntemi olarak kesinlikle kullanılmadığını" saptadı. 
Söz konusu raporlardan ilki, Pentagon'un girişimiyle oluşturulan bağımsız bir panel tarafından önceki gün açıklandı. ABD Kara Kuvvetleri bünyesinde yazılan ikinci rapor ise dün duyuruldu. İlk raporu hazırlayan panele başkanlık eden eski savunma bakanlarından James Schlesinger, Rumsfeld'in ofisinin, olaya müdahalede yavaş davrandığı eleştirisinde bulundu, Irak'taki en üst düzey ABD'li komutan olan Tuğgeneral Ricardo Sanchez'i de doğrudan suçladı. 
Schlesinger Raporu, ABD askerlerinin, Ebu Gıreyb'i gece vardiyası sırasında "ahıra çevirdiklerini" ifade etmekle birlikte, sorumluluğun "birkaç bireyde ya da disiplin uygulamayan birkaç yöneticide olmadığını" vurguladı. 


</TEXT>
</DOC>
