<DOC>
<DOCNO> 263350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/14/yasam/yas10.html </URL>
<DATE> 2004/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Meteoroloji Yine 'sel' geliyor 
</HEADLINE>
<TEXT>


ANKARA Milliyet, Ordu DHA 

Meteoroloji Genel Müdürlüğü'ne göre, Türkiye'nin kuzeybatı kesimleri bu akşam Balkanlar ve Orta Akdeniz'den gelen yeni bir yağışlı havanın etkisine girecek. Trakya'da başlayacak sağanak ve gök gürültülü sağanak yağış yarın Marmara'yı etkisi altına alacak, pazartesi Marmara'nın doğusu ve Batı Karadeniz bölgelerinde etkili olmak üzere, yurdun kuzey ve batı kesimlerinde sürecek. Su baskınları ve yıldırım tehlikesine karşı tedbirli olması istenirken, sağanak ve gök gürültülü sağanak yağışın yurdun kuzey ve iç kesimlerinde cuma gününe kadar aralıklarla devam edeceği tahmin ediliyor. Bu arada Ordu'dan sağanak yağışın etkisiyle meydana gelen heyelan, Karadeniz sahil yolunu beş saat ulaşıma kapadı. Kentte önceki gece başlayan yağmur nedeniyle bazı evleri su bastı, ağaçlar devrildi. 



</TEXT>
</DOC>
