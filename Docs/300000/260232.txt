<DOC>
<DOCNO> 260232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/soneko35.html </URL>
<DATE> 2004/08/03/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Fiyatların en fazla arttığı il Denizli oldu... 
</HEADLINE>
<TEXT>

     Türkiye genelinde Temmuz ayında tüketici fiyatlarında ortalama yüzde 0.2 oranında artış kaydedilirken, İstanbul'da tüketici fiyatları aylık bazda yüzde 0.4 oranında düştü. 
     Yıllık bazda en düşük fiyat artışı ise yüzde 5.4 ile Kayseri'de görüldü. 
     Devlet İstatistik Enstitüsü'nün DİE seçilmiş bazı iller itibariyle belirlediği tüketici fiyatları endeksine göre, İstanbul'un ardından fiyatlarda en düşük artış kaydedilen iller yüzde 0.1 ile İzmir, yüzde 0.2 ile Adana ve Gaziantep, yüzde 0.3 ile Bursa ve Kayseri oldu. 
     Aynı dönemde, fiyatların en fazla arttığı il ise yüzde 3.4 ile Denizli oldu. Bu ili, yüzde 1.1 ile Trabzon, yüzde 1.0 ile de Konya ve Erzurum takip etti. 
     Temmuz ayı itibariyle son bir yılda tüketici fiyatlarında yüzde 5.4 ile en düşük artış da Kayseri'de yaşandı. Kayseri'yi yüzde 6.5 ile Mersin, yüzde 6.7 ile de Samsun izledi. 
     Yıllık fiyat artışlarının en yüksek gerçekleştiği il ise yüzde 14.9 ile Denizli oldu. 
     
     BÖLGELER 
     Bu arada Temmuz'da aylık bazda, bölgeler itibariyle tüketici fiyatları Marmara'da yüzde 0.2 oranında gerilerken, Ege'de yüzde 0.3, Akdeniz'de 0.6, İç Anadolu Bölgesi, Karadeniz, Güneydoğu Anadolu ve Doğu Anadolu'da 0.8 oranında arttı. 
     Temmuz ayı itibariyle yıllık enflasyon, Marmara'da yüzde 10.6, Ege'de yüzde 10.8, Akdeniz'de yüzde 8.4, İç Anadolu'da yüzde 7.8, Karadeniz'de yüzde 10.2, Doğu Anadolu'da yüzde 7.5 ve Güneydoğu'da yüzde 7.8 olarak belirlendi. 
     
</TEXT>
</DOC>
