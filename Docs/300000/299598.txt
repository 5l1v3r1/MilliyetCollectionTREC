<DOC>
<DOCNO> 299598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/21/son/sontur10.html </URL>
<DATE> 2004/12/21/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Hatırlamadığı cinayetten 30 yıl ceza aldı 
</HEADLINE>
<TEXT>

     İsmail AKDUMAN DHA 

SAMSUN'da alkollü sürücü 45 yaşındaki Matan Eren, çarptığı önündeki aracın sürücüsüyle tartışırken, kendisini ayırmak isteyen 48 yaşındaki Kenan Anapal'ı tabancasıyla öldürdüğü iddiasıyla yargılandığı davadan, 30 yıl 2 ay hapse mahkum oldu. Eren duruşmada, "O gece alkollüydüm. Hiçbir şey hatırlamıyorum'' dedi. 
     2'nci Ağır Ceza Mahkemesi'nde adam öldürmek suçundan son kez hakim karşısına çıkan Matan Eren ifadesinde, "O akşam bir şeyler oldu. Ama hatırlamıyorum. Öldürmüşte olabilirim, öldürmemiş de olabilirim. Çünkü çok alkollü idim'' dedi. Mahkeme, görgü tanıklarının ifadeleri ve toplanan deliller doğrultusunda cinayeti Maten Eren'in işlediğine kanaat getirerek, sanığa 30 yıl 2 ay hapis cezası verdi. 
     Atatürk Bulvarı üzerinde 10 ay önce meydana gelen olayda, gece geç saatte arkadaşına ait otomobille giderken önde giden özel otomobile çarpan Matan Eren, kaza sonrası çıkan tartışmada kendilerini ayırmak isteyen Kenan Anapal'ı tabancayla öldürdüğü iddiasıyla tutuklanmıştı. 
     
</TEXT>
</DOC>
