<DOC>
<DOCNO> 270259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/09/siyaset/siy06.html </URL>
<DATE> 2004/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Podyum dünyası zinada bölündü 
</HEADLINE>
<TEXT>


YAVUZ ÖZDEN Ankara 


Zinaya ceza getirecek olan TCK'daki düzenlemeye podyumlardan eleştiri ve destek geldi. Bilkent Otel'de bir defileye katılan Çağla Şikel, düzenlemenin Türkiye'ye yakışmadığını vurgulayarak, "Yasaklama yerine, daha medeni kararlar alınabilir. Boşanmak zaten iyi bir ceza" dedi. Doğa Bekleriz de, "Kültürel değerlerimizden, adetlerimizden çok koptuk. Zinayla ilgili düzenlemeleri doğru buluyor ve destekliyorum" diye konuştu. TBMM Başkanı Bülent Arınç'ın eşi Münevver Arınç, kızı Ayşenur Arınç, Adalet Bakanı Cemil Çiçek'in eşi Gülten Çiçek, Sağlık Bakanı Recep Akdağ'ın eşi Şeyma Akdağ ile AKP milletvekillerinin eşleri, defileyi izleyenler arasındaydı. Kuzey Osetya'daki okul baskınında hayatını kaybeden çocuklar için, ellerinde mumla podyuma çıkan mankenler büyük alkış aldı. 



</TEXT>
</DOC>
