<DOC>
<DOCNO> 276614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sontur47.html </URL>
<DATE> 2004/10/01/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Dar gelirli vatandaşlar için konut imkanı... 
</HEADLINE>
<TEXT>

     İstanbul Konut İmar Plan Sanayi A.Ş KİPTAŞ Genel Müdürü İsmet Yıldırım, Başakşehir'de 4 ve 5'inci etap arasında yeni toplu konut yapılacağını, bu konutlardan bir bölümünün dar gelirli aileler için inşa edileceğini bildirdi. 
     Yıldırım, yaptığı yazılı açıklamada, inşaat sektörünün en önemli sorunlarından birinin maliyet olduğuna dikkati çekerek, ucuz konut üretmek istediklerini, ancak bunun ucuz maliyetle olacağını vurguladı. 
     Türkiye'de sağlam ekonomik temellere oturtulmadığı ve borç vadeleri uzun dönemli olmadığı sürece ucuz konut üretilemeyeceğini savunan Yıldırım, şunları kaydetti 
     ''Başakşehir 4 ve 5. etap arasında yeni toplu konut yapılacak. Bu konutlardan bir bölümü dar gelirli aileler için inşa edilecek. Maliyeti çok pahalı olmasına rağmen, Başakşehir'de 95 metrekarelik konutlar üreteceğiz. 685 adet inşa edilecek bu daireler, yüzde 20 peşinatla ve 60 ay vadeyle satışa sunulacak.'' 
     
</TEXT>
</DOC>
