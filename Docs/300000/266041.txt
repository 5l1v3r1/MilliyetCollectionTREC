<DOC>
<DOCNO> 266041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/son/sonspo17.html </URL>
<DATE> 2004/08/24/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Bakan Şahin Elvan'ın tehdit edilmesini yüksek sesle düşündüm 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, atletizmde bugünkü bayanlar 1500 metre seçmelerinde yarışmayacağı açıklanan Elvan Abeylegesse ile ilgili olarak, ''Elvan'ın bu kendi takdiridir, spor bakanı olarak buna müdahil olamam'' dedi. 
     Alınan kararın Elvan Abeylegessi, antrenör ve federasyon başkanının almış olduğu bir karar olduğuna dikkati çeken Mehmet Ali Şahin, ''Psikolojik olarak hazır olmadığını söylediler. Olimpiyatlardan sonra tüm olayları değerlendirip, sağlıklı bir şekilde kararımızı veririz. Elvan başarılı bir sporcumuz. Ondan daha çok başarılar bekliyorum'' diye konuştu. 
     Öte yandan Şahin, Etiyopya'da Elvan'ın aleyhine kampanya başladığına dair duyumlar geldiğini vurgulayarak, şöyle konuştu 
     ''Dışişleri Bakanlığı aracılığıyla konuyu incelettirdim. Gazete küpürlerini istedim. Dün Elvan'ın koşuda başarısız olması sonrasında bunun nedenlerini yüksek bir sesle düşünmeye başladık. Bu tehdit olayı da yüksek sesle düşündüğümüz olaylar arasındaydı. Hemen ENKA Başkanı Şarık Tara'yı arayarak, bu konuyu sordum. Şarık Tara da bana 'kesinlikle böyle bir şeyin sözkonusu olmadığını' söyledi. Ama kendi derecesinden 48 saniye daha kötü bir derece yapan Elvan'ın bu durumunu iyi irdelemek gerekiyor. Bunun sebeplerini ve tüm ihtimalleri araştırmamız lazım. Kendisine güvenimiz her zaman tamdır. Sporcu kişiliğiyle Elvan bu moral bozukluğunu atarak, ülkemiz adına daha çok başarılara imza aktacaktır.'' 

     
</TEXT>
</DOC>
