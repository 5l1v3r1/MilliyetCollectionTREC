<DOC>
<DOCNO> 289620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/sontur37.html </URL>
<DATE> 2004/11/17/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Genç hemşire, böbrek yetmezliği yüzünden öldü 
</HEADLINE>
<TEXT>

     İzmir SSK Yenişehir Hastanesi'nde görevli 23 yaşındaki hemşire Beyhan Alev Görgülü, böbrek yetmezliği nedeniyle kaldırıldığı hastanede öldü. 
     Alınan bilgiye göre, böbrek yetmezliği rahatsızlığı bulunan Görgülü, Bornova 204 sokaktaki evinde aniden fenalaştı. Birlikte yaşadığı doktor arkadaşı Muharrem Karacaer, Görgülü'ye, böbrek rahatsızlığı tedavisinde kullanıldığı öğrenilen ''Avil'' ve ''Decort'' adlı iğneleri yaptıktan sonra Ege Üniversitesi Tıp Fakültesi Hastanesi'ne götürdü. Acil Servis'te tedavi altına alınan Görgülü, kurtarılamadı. 
     Polis tarafından ifadesi alınan SSK Yenişehir Hastanesi'nde görevli doktor Karacaer'in, uzun süredir böbrek yetmezliği çeken Görgülü'nün aniden rahatsızlanması sonucu, bu hastalığın tedavisinde kullanılan iğneleri yaptıktan sonra hastaneye götürdüğünü söylediği öğrenildi. 
     Adli Tıp Kurumu'nda yapılan otopside, Görgülü'nün, böbrek yetmezliği sonucu öldüğünün belirlendiği bildirildi. 
     
</TEXT>
</DOC>
