<DOC>
<DOCNO> 266403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/26/dunya/dun01.html </URL>
<DATE> 2004/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta 2 Türk kaçırıldı 
</HEADLINE>
<TEXT>


ANKARA Milliyet 


Irak'ta 2 Türk mühendisin, kaçırılarak ölümle tehdit edildiği bildirildi. Edinilen bilgiye göre, militanlar, Irak'taki bir şantiyeden kaçırıldığı öğrenilen Abdullah Özdemir ve Ali Daşkın adlı mühendisleri, bağlı bulundukları şirketin ülkeden 3 gün içinde çekilmemesi halinde öldürmekle tehdit ettiler. Türk rehineleri gösteren video görüntülerinde, Özdemir ve Daşkın, ellerinde pasaportlarıyla, 2 silahlı militanın önünde diz çökmüş halde gösteriliyor. Özdemir ve Daşkın'ın ne zaman kaçırıldığı ve videonun ne zaman yayımlandığı bilinmiyor. Görüntülerde, Arapça konuşan bir kişi, Türk rehinelerin çalıştıkları şirketin 72 saat içinde ülkeden çekilmesini isteyerek, aksi halde rehinelerin öldürüleceği tehdidinde bulunuyor. 


</TEXT>
</DOC>
