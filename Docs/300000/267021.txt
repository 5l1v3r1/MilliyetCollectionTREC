<DOC>
<DOCNO> 267021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/28/ekonomi/eko07.html </URL>
<DATE> 2004/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Turist sayısı temmuzda yüzde 22.3 arttı 
</HEADLINE>
<TEXT>



Devlet İstatistik Enstitüsü DİE , cari işlemler açığının en önemli finansman kalemlerinden olan turizm gelirlerinin öncü göstergesini oluşturan yabancı ziyaretçi sayısı, temmuzda geçen yılın aynı ayına göre yüzde 22.3 artışla 2.123 milyona ulaştığını açıkladı. DİE rakamlarına göre, turist sayısı haziran ayında da geçen yılın aynı ayına göre yüzde 26.2 artışla 1.901 milyona yükselmişti. 
Turizm Bakanlığı ise temmuz'da turist sayısının yüzde 21.82 artışla 2.596 milyona yükseldiğini açıklamıştı. 
Böylece ocak - temmuz döneminde önceki yılın aynı dönemine göre turist sayısı artışı yüzde 37.7 oranında gerçekleşti ve gelen toplam yabancı ziyaretçi sayısı 9.324 milyon oldu. Ekonomik programda 2004 yılı turizm geliri hedefini 9.8 milyar dolar olarak belirleyen hükümet, ilk aylardaki rakamların ardından bu alanda bir rekor kırılacağını umuyor. 
DİE'nin verilerine göre ilk yarıda Türkiye'nin turizm geliri 4.9 milyar dolar olmuştu. 


</TEXT>
</DOC>
