<DOC>
<DOCNO> 268716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/03/son/sondun29.html </URL>
<DATE> 2004/09/03/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Clinton, hastaneye kaldırıldı 
</HEADLINE>
<TEXT>

     New York Times gazetesi, eski ABD Başkanı Bill Clinton'ın, bu akşam geçirdiği kalp krizi sonucu hastaneye kaldırıldığını öne sürdü. 
     Fox News, 58 yaşındaki eski başkanın kalp damarlarından biri tıkandığı için, kontroller yapılmak üzere New York Presbytarian Hastanesi'ne kaldırıldığını, CNN ise göğsündeki ağrılardan şikayetçi olan Clinton'ın by-pass ameliyatı olabileceğini belirtti. 
     Clinton'ın Harlem'deki ofisinden yapılan açıklamada ise eski başkanın by-pass ameliyatı geçireceği doğrulandı. Açıklamada, Clinton'ın önce perşembe günü doktor kontrolünden geçtiği, bugün yapılan test sonuçlarına göre de ameliyata karar verildiği kaydedildi. 
     İki dönem 8 yıl başkanlık yapan Bill Clinton, Beyaz Saray'dan 2001 yılında ayrılmıştı. Eski başkanın anılarını yazdığı ''Hayatım'' adlı kitap, dünyanın birçok ülkesinde yok satıyor. 
     
</TEXT>
</DOC>
