<DOC>
<DOCNO> 277328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/05/siyaset/axsiy02.html </URL>
<DATE> 2004/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yeniliğe açık olun' 
</HEADLINE>
<TEXT>


"Asker-savaşçı yerini 'asker-devlet adamına', 'asker-diplomata' bırakıyor" diyen Org. Özkök, orduda dikey hiyerarşinin sınırlayıcı etkilerinin azaltılmasını istedi 

SERHAT OĞUZ İstanbul 


Harp Akademileri'nin yeni eğitim-öğretim yılının açılış töreninde öğrenci subaylara seslenen Genelkurmay Başkanı Orgeneral Hilmi Özkök, dikey hiyerarşinin yenilikçi fikirlere engel olmasına izin verilmemesini istedi. Özkök, "asker-savaşçı" kavramınının yerini günümüzde, "asker-devlet adamı", "asker-diplomat" tanımlamalarına bıraktığını vurguladı. 

Yeni açılımlar 
Harp Akademileri Komutanlığı'ndaki törende konuşan Özkök, Türk Silahlı Kuvvetleri'ne yönelik yeni açılımlara yer verdiği konuşmasını yaptı. Özkök'ün konuşmasından bazı bölümler şunlar 
ASKER DEVLET ADAMI "Gelişmiş ülkelerde asker-devlet adamı, asker-bilim adamı, asker- diplomat profilleri ön plana çıkmaktadır. Bu hususlar, daha önce sizlere çeşitli vesilelerle ifade ettiğim personelimize kazandırılması gereken fikri entelektüel temelle yakından ilgilidir." 
YATAY KOORDİNASYON "Çalışmalarda yenilikçi çalışma ve araştırmaların fikirlerin ve düşüncelerin sıralı komuta kademelerine aktarılmasında klasik hiyerarşik yapının engel oluşturmasına müsaade edilmemeli. Dikey hiyerarşinin sınırlayıcı etkileri azaltılmalı, yatay koordinasyonun gerektirdiği danışma ve işbirliği geliştirilmelidir." 
ÖNYARGI YOK Fransızların bir sözü, 'Büyük zek lar birlikte düşünür' der. Belirli bir konunun tartışılıp karara ulaşılmasında beyin fırtınası teknikleri kullanılmalı, yaratıcı düşünceyi geliştirmek için her türlü düşünce, önyargıdan uzak olarak dillendirilmelidir." 


</TEXT>
</DOC>
