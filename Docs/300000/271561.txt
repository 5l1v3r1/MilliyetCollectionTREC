<DOC>
<DOCNO> 271561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/14/siyaset/siy03.html </URL>
<DATE> 2004/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk'ün hayatını okudu 
</HEADLINE>
<TEXT>


Boş zamanlarında akademik içerikli olmayan biyografiler okuyan İngiltere Başbakanı Blair 11 Eylül öncesinde, yaz tatili sırasında Mustafa Kemal Atatürk'ün hayat hik yesini okudu 

DIŞ HABERLER SERVİSİ 


İngiltere Başbakanı Tony Blair'in ekonomi konusunda son derece bilgisiz olduğu, bu nedenle danışmanlarının kendisine temel ekonomi bilgilerini içeren kitaplar okumasını tavsiye ettiği iddia edildi. 
Başbakan Tony Blair'ın 11 Eylül saldırıları öncesi de Atatürk'ün hayatını okuduğu belirtildi. Başbakanlığın eski ekonomi danışmanı Derek Scott, "Off Whitehall" adlı kitabında, son derece basit terimleri bile anlamakta güçlük çeken Blair'e, ekonomi bilgisini güçlendirmesi için bazı kitaplar verdiğini kaydetti. 
Scott'ın kitabında, Tony Blair'ın boş zamanlarında akademik içerikli olmayan biyografiler okumaktan hoşlandığı belirtiliyor. 
Derek Scott, Tony Blair'in 11 Eylül öncesinde, yaz tatili sırasında Mustafa Kemal Atatürk'ün hayatını okuduğunu da vurguluyor. 

Ekonomiden konuşmuyordu 
Oxford Üniversitesi'nde hukuk eğitimi alan Tony Blair, 1980'li yıllarda Hazine Bakanlığı Sözcülüğü yapmasına rağmen, başkanlığı boyunca ekonomi konularında fazla konuşmamasıyla dikkat çekiyordu. Scott, Blair'ın mali işlerin kontrolünü bir süre sonra tamamen Maliye Bakanı Gordon Brown'a teslim ettiğini söylüyor. 
Blair'in iktidardaki en büyük rakibi olarak görülen Brown'u ise "zorluk çıkaran ve hilek r biri" olarak nitelendiriyor. Scott, Brown'un 1998'deki bütçe görüşmeleri sırasında Blair'a bütçeye ilişkin hiçbir şey açıklamadığını, bunun üzerine Başbakan'ın da "Bize bir ipucu ver Gordon" diyerek, bakanın ağzından bilgi almaya çalıştığını belirtti. 
İddialara ilişkin açıklama yapmayan başbakanlık sözcülüğü, konuyu tartışarak, kitabın reklamını yapmak istemediklerini kaydetti. 


</TEXT>
</DOC>
