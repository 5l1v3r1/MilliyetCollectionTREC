<DOC>
<DOCNO> 273571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/21/yazar/tamer.html </URL>
<DATE> 2004/09/21/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Genel müdür hapishaneye, makinist dışarı 
</HEADLINE>
<TEXT>


Geçen hafta görevinden alınan hızlandırılmış tren katliamının baş mimarı TCDD Genel Müdürü Süleyman Karaman'ın, dün Vatan'da Devrim Sevimay'la yaptığı söyleşiyi okumalısınız. Görevden alınmasıyla ilgili kararnamenin henüz imzalanmadığını özellikle belirten Karaman, anlaşılan karardan geri dönüş olur mu umuduyla konuşmuş. Ancak söyleşinin her satırı, Karaman'ın neden eski görevine dönmemesi gerektiğini bizlere tekrar tekrar hatırlatıyor. 
"Soru Olay yerine suçluluk duygusuyla falan mı gittiniz 
KARAMAN Yok, öyle bir duygum yoktu. Ben keşke bu treni yapmasaydım noktasına hiç gelmedim. Bundan sonra Ankara - İstanbul arası 5 saattir. Kimse bunu 6 saat yapamaz. Bu proje yanlış değil. Hata, 80'lik yere 132 km hızla girilmesinde. 
Soru Üzerinizdeki bakışlar nasıldı Bakan'dan, basından..."Sen bittin" gibi miydi 

Hiç hatası yokmuş KARAMAN Hayır, hayır. Bakan beni teselli ediyordu, ben de Bakan'ı...Keşke olmasaydı, ama bir hata bulamıyorduk. Arıyorum, ama vallahi bulamıyorum. Neyi hatalı yaptım Nerede hata yaptım Bulamıyorum. Yok böyle bir hata. 
Soru Ama Başbakan çok sinirliydi. 
KARAMAN O benim için üzülüyordu. Ben de onun için üzülüyordum." 
TCDD Genel Müdürü'nün bu sözleri, hızlandırılmış tren faciasından bile daha vahim. Genel müdür h l , hatalı olduğu tek bir noktayı tespit edebilmiş değil Hatta yakın arkadaşı Ulaştırma Bakanı Binali Yıldırım ile Başbakan Erdoğan'ın da kendisini kesinlikle hatalı bulmadıklarından emin. 

'Beni de hapse atın' Karaman'ın en çarpıcı sözleri ise, makinistlere sahip çıkan kamuoyuna ve medyaya tepkisini dile getirdiği şu cümleler 
"Müracaat etmeyi düşünüyorum. Makinistin yattığı yere beni de koyun diye... Bunu gerçekten istiyorum. Bırakın görevden falan alınmayı. O daha rahat. Treni aşağıya atanı bütün Türkiye koruyor, Genel Müdür'e vuruyor. Orada daha rahat ederim. Çoluk - çocuk arada sırada ziyaret eder, görüşürüz." 
Ne demiş Karaman "Treni aşağı atanı bütün Türkiye koruyor, genel müdüre vuruyor " 
Evet, aynen öyle. Çünkü bütün Türkiye, "treni aşağı atanın" acemi makinist değil, genel müdürün hızlandırılmış tren hevesi olduğunu biliyor. Kendisi unutmuş olabilir, ancak biz bazı hatırlatmalar yapalım 

Hatalar dizisi Almanya Başbakanı Schröder'in şubattaki Türkiye ziyaretine katılan resmi heyette yer alan Alman Demiryolları Yönetim Kurulu Başkanı Hartmut Mehdorn, Çırağan'daki yemekte aynı masada oturduğu TCDD Genel Müdürü Süleyman Karaman'a "Hızlı trende aceleci davranmayın. Bir yıl deneme yapmadan seferleri başlatmayın," diyor. Muhatabının Türkçe bilmediğini düşünen Karaman, "Bunlar bir b.k bilmiyorlar. Biz aylardır bu işle uğraşıyoruz. Anlattıkları hikaye " deyince, Türkiye'yi çok iyi tanıyan, hatta Türkçe bilen Alman yetkili çok bozuluyor ve temaslar başlamadan bitiyor.Hepsi deneyimli 20 kadar makinist, riskli olduğu için hızlandırılmış trende görev yapmayı reddediyorlar. Bunun üzerine görev, nöbetleşe olarak daha az deneyimli hatta hiç deneyimsiz 65 makiniste veriliyor. Kazadan bu yana hapiste olan talihsiz 2 makinistten Recep Sönmez, aslında banliyö treninde makinist. Eleman yetersizliği nedeniyle facia günü ilk kez hızlandırılmış sefere çıkıyor ve kaza yapıyor.TCDD treni hızlandırabilmek için lokomotifin 120 km s olan hız limitini bir vites değişikliğiyle 160 km s'ye çıkartıyor.TCDD'nin makinistlere verdiği hız cetvelinin hatalı olduğu iddiaları var.TCDD'de pasifize edilen uzmanlar, kışın hava sıcaklığı eksi 10 dereceyken rayın hissettiği sıcaklığın eksi 30, yazın da sıcaklık artı 30'ken rayların hissettiği sıcaklığın artı 50 olduğuna dikkat çekerek, dondurucu soğukta raylarla oynanmasının büyük hata olduğunu işaret ediyor. 
Daha onlarcasını sayabiliriz. 
Sefere çıkmazsa işsiz kalabilecek acemi makinistin "hayır" deme şansı yoktu, ama Karaman'ın vardı. Öyleyse Karaman içeri, makinistler dışarı 



</TEXT>
</DOC>
