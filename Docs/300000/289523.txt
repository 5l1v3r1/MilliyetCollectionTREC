<DOC>
<DOCNO> 289523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/17/son/soneko17.html </URL>
<DATE> 2004/11/17/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
ABD Hazine Bakanı Öncelik bütçe açığının düşürülmesine verilecek 
</HEADLINE>
<TEXT>

     ABD Hazine Bakanı John Snow, Bush'un ikinci başkanlık döneminde önceliğin rekor bütçe açığının düşürülmesine verileceğini bildirdi. 
     Snow, ABD'li düşünce kuruluşu Dış İlişkiler Konseyi'nin CFR İngiltere birimi olan Kraliyet Uluslararası İlişkiler Enstitüsü için hazırlanan konuşma metninde, yüksek cari açığındaki sorumluluğun sadece ABD'ye yüklenemeyeceğini söyledi. 
     ''Bu sorumluluk paylaşılmalıdır. Avrupalılar vergi indirimi gibi reformlarla ekonomilerini daha rekabetçi hale getirerek yatırım çekmeyi hızlandırmalılar. Tıpkı ABD'nin daha fazla tasarrufa ihtiyaç duyduğu gibi'' diyen Snow, Avrupa'nın büyümesini hızlandırmasıyla ABD'nin dış ticaret açığının daralacağını savundu. 
     ABD'nin ticari ortaklarının ''değer kaybeden dolardan yakınmak yerine büyümelerini hızlandırmaya odaklanmalarını'' isteyen Snow, ülkesinin ''güçlü dolar'' politikasından yana olduğunu belirterek, ''ABD'nin ve dünyanın çıkarı bunu gerektiriyor'' dedi. 

     
</TEXT>
</DOC>
