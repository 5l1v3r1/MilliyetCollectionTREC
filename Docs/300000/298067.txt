<DOC>
<DOCNO> 298067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/16/dunya/dun04.html </URL>
<DATE> 2004/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısıtlamalar kalıcı değil 
</HEADLINE>
<TEXT>



AB karar taslağında yer alan ve Türkiye'nin üyeliği sonrasında serbest dolaşım, yapısal politikalar ve tarım alanında, "kalıcı sınırlama" getirileceği yönündeki ifadelerin yanlış anlaşıldığını belirten Dönem Başkanı Hollanda, Ankara'ya, "kalıcı önlem" ifadesinin AB açısından ne anlama geldiğini yazılı olarak sundu. 
Hollanda'nın Ankara Büyükelçisi Sjöerd Gosses'in Dışişleri Bakanlığı'na ilettiği, "kısıtlamalar değil, mekanizma kalıcı olacak" diye özetlenen izahatına göre, AB, bir alanda ihtiyaç dolayısıyla kısıtlama koyma hakkına sürekli olarak sahip olacak ancak bu kısıtlamalar belirli dönemleri kapsayacak. 
Hollanda'nın açıklamasıyla rahatlayan Gül ve Erdoğan'ın, "Siz yine de 'kalıcı' kelimesini metinden çıkarın" talebinde bulundukları kaydedildi. 


</TEXT>
</DOC>
