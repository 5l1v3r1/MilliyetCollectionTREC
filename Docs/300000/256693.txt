<DOC>
<DOCNO> 256693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/20/siyaset/siy07.html </URL>
<DATE> 2004/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Destek devam etsin 
</HEADLINE>
<TEXT>


Fransa Başbakanı'yla görüştü 


Başbakan Recep Tayyip Erdoğan, görüştüğü Başbakanı Jean - Pierre Raffarin'den Fransa'nın Türkiye'nin AB üyeliği için verdiği desteği devam ettirmesini istedi. 
Raffarin, dün akşam Erdoğan'ı Başbakanlık Sarayı'nda kabul etti. Görüşmenin ardından düzenlenen ortak basın toplantısında, Türkiye - AB ilişkilerini de konuştuklarını ifade eden Raffarin, "AB Komisyonu'nun ekimde Türkiye konusunda yayımlayacağı raporu dikkatle inceledikten sonra aralık ayında yapılacak zirvede kararımızı vereceğiz" dedi. Avrupa'yı ilgilendiren birçok konuda Türkiye ile benzer fikirlere sahip olduklarını anlatan Raffarin, enerji, havacılık, ulaştırma konularında yapılacak işbirliğinin gözden geçirildiğini bildirdi. "Fransa'dan AB sürecinde verdiği desteğin devamını istedik" diyen Erdoğan da Türkiye'deki reformlar ve bu reformların uygulanması konularında görüşlerini açıkladığını kaydetti. 
Bu arada Erdoğan, Raffarin'le görüşmesinde Airbus uçak alımıyla ilgili pazarlık da yaptı. Erdoğan, fiyat indirimi isterken, Raffarin teknik heyetlerin konuyu görüşmesini önerdi. 



</TEXT>
</DOC>
