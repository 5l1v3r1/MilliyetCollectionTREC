<DOC>
<DOCNO> 259004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/29/son/soneko14.html </URL>
<DATE> 2004/07/29/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Erhan Tunçay "600 milyon lira maaş alan bir kişi nasıl geçinir " 
</HEADLINE>
<TEXT>

     Garanti Emeklilik ve Hayat Genel Müdürü Erhan Tunçay, Sosyal Sigortalar Kurumu'ndan en üst düzeyde emekli olan bir kişinin 600 milyon lira maaş aldığını, belirterek, ''Bu kişi nasıl geçinir '' dedi. 
     Tunçay, KalDer'in yayın organı Önce Kalite dergisinin Temmuz sayısına yaptığı değerlendirmede, geçmişteki kandırmaya kadar giden satışlar ve yanlış uygulamaların sigortacılıkta olumsuz bir algı yarattığını ileri sürdü. 
     Sosyal güvenlik sisteminin değişebilmesinin, 600 milyon liralık maaşın iki, üç katına çıkmasının yakın vadede mümkün görülmediğini vurgulayan Tunçay, ancak finansal açıkların orta vadede bir reform hareketiyle kapatılmasının mümkün olduğunu kaydetti. Bireysel emeklilik sisteminin hem devletin üstündeki yükü alacağını hem de ufak yatırımlar yaparak kendileri için fon yaratmalarını sağlayacağını anlatan Tunçay, bireysel emeklilik sisteminde ve hayat sigortacılığında, reel ekonominin büyümesi ve güven ortamının olmasıyla birlikte büyüyecek bir alan olduğunu ifade etti. 
     
     FON'A GİRECEK 140 BİN SÖZLEŞME VAR 
     İşverenlerin de bireysel emeklilik sistemine katkı yapması gerektiğini vurgulayan Tunçay, fona girecek 140 bin sözleşme bulunduğunu ifade etti. 
     Tunçay, bireysel emekliliği, henüz bir ''bebek'' olarak nitelendirerek, bu bebeği büyütmeye çalıştıklarını kaydetti. 
     Bireysel emekliliğin dünyada, enflasyonun düştüğü ekonomi ve siyasi ortamın istikrara kavuştuğu ülkelerde geliştiğine dikkati çeken Tunçay, bu sistemin Kıta Avrupası Amerika ve Japonya gibi ülkelerde geliştiğini bildirdi. 
     İnsan kaynaklarının da bir risk yönetimi olduğunu anlatan Tunçay, şu görüşlere yer verdi 
     ''Kriz yönetimi kavramı Türkiye'de yeterince anlaşılmış olsaydı. krizler olmazdı, bu kadar firma bocalamazdı. Türkiye bu kadar krize rağmen dinamik büyüyen bir ülkedir. 1994 yılı krizinde moratoryum ilan edilecek, büyük firmalar batacak durumda gibi yorumlar olmasına rağmen Türkiye, dinamizmi ve kayıt dışı ekonomisiyle ayakta kalabilmeyi başardı.'' 
     
</TEXT>
</DOC>
