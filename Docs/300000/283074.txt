<DOC>
<DOCNO> 283074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/25/yazar/temelkuran.html </URL>
<DATE> 2004/10/25/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Aristo'nun eteklerinde bir öğleden sonra 
</HEADLINE>
<TEXT>
İnsanlığın büyük uykusu 
"Desem ki, 'Aristo'cuğum nedir bu hayatın oluru ' Şöyle der miydi acaba 'Bak şaşkın kız çocuğu, bir hayatın var, bir kerelik bir hik ye bu. Neden kahramanca olmasın '" 

Ancak sahipsizler düşünebilirler. Düşünmek, yıkıcıdır. Soru, parçalayıcıdır. Yanında birileri olanlar o yanındakileri yok etmemek için düşünmemek, soru sormamak mecburiyetindedirler. Çünkü onaylamak zorundadır insan kendi gerçeğini, hayatını, yaşadığını. Bu, insanın tedavi edilemeyecek bayağılığı... Ancak yalnız olanlar gidebilirler bir sorunun sonuna kadar. Ancak yalnız olanlar yola çıkabilirler hakikaten. Nereye döneceği belli olan yol, yol değildir çünkü. Bir banliyö treni kadar maceraperesttir nereye, ne zaman, nasıl döneceğini bilenler. 
En merhametsiz seçimidir bu hayatın Ya kendi kederin ve serüveninle kalacaksın bir başına ve özgür ya da sorularla kurcalamadan yaşadığını, yanındakini, huzurlu. Yalnız başına ölmek korkusu azaltır hepimizin hayatını. 
Kendi korkularını kendi elleriyle üretebilen bir canlıdır insan. Budur insanı hayvandan ayıran. 

Selaniko Aristo'nun dizinde Bir haftadır Gümülcine, Kavala, Selanik yollarda idim. "Türk - Yunan Sivil Diyalogu" diye bir proje var. Yunanistan'da Pancalos, Türkiye'de TÜRSAK Vakfı'nın birlikte yürüttüğü, Avrupa Birliği'nin desteklediği bir proje. Yunanistan'dan ve Türkiye'den birer 'genç' gazeteci bir belgesel yapıyoruz. Kemal Öner yönetiyor. Bu işlerin mutfağından pek söz etmez kimse ama belgeseli Cafer çekiyor, Alpay da ses alıyor, arabayı kullanıyor, gülüyor... Neyse. Yollardaydık yani. Bir yol belgeseli bu. Ben Selanik'e gidiyorum Yunanistan'dan da Andreas İstanbul'a geliyor, aynı yol üzerinden. Olaylar gelişiyor velhasıl. Nihayet ben Selanik'e vardığımda benim bölümüm bitiyor. Biterken oturuyorum Selanik'teki Aristoteles heykelinin dizinin dibine. Büyük Soru Dede Üstelik memleketlim de 
Desem ki "Aristaki mu Aristo'cuğum , nedir yani Nedir bu hayatın oluru " Şöyle der miydi acaba 
"Bak şaşkın kız çocuğu, bir hayatın var, bir kerelik bir hik ye bu. E, o zaman niye kahramanca olmasın Kahramanca dediysem çılgınlıktan söz etmiyorum. Çılgınlık ucuz bir meşgale. Korkmadan yaşa be çocuğum. Ne olacak korksan En sonunda 'Çok korktum, hiçbir şey yaşayamadım' mı diyeceksin " 
Başımı dizine yaslasam, içlensem. Desem ki Aristo'ya, "Biz niye korkuyoruz emmi Nedir bizi hayatlarımızdan, tek hayattan ibaret kılan " 
Dese ki, gülse tabii, alay etse hatta 
"Çocuğum, önce makineleri yaptılar. Sonra o makineler çalışsın diye başlarına insanlar diktiler. O makinelerin önünde günlerce, aylarca, yıllarca durabilmeleri, durdurulabilmeleri için korkuları olmalıydı o insanların. Yoksa nasıl durabilirdi insanlar bu tatsız hayatların çitleri içinde İnsanlar düzeni sürdürmek için korkutulmalıydılar. Savaşlar etsinler, yollara düşmesinler, gülmesinler, hep uyusunlar diye insanlar, makinelerle birlikte korkular ürettiler. Makinelerden önce bu kadar çok korkmuyordu insan çocuklar." 
Ben yine sorsam o zaman "Ne zaman anlayacak bunları insanlar " 
O bu sefer iç geçirse, dertlense 
"İnsanlık yavrum, bazen uyuyan bir dev canlıdır. Şimdi yine bir uykuya daldı. Tıpkı Orta Çağ'daki gibi bir uyku bu. Ne ki bu kez huzursuz ve gürültülü bir uyku uyuyor k buslar görüyor durmadan. Korkarım bu kez uyandığında dinlenmiş olmayacak. Diri ve canlı olmayacak sabahı. Yeni buluşlar ve iyilikli cümlelerle olmayacak günaydını. Ama belki, yollara çıkarsa çocuklar... Bilirsin, yol, mülkiyeti yük edip önce, ağırlaştırıp sonra lime lime eder. Belki ancak... Kim bilir " 
Olimpos'un hafifmeşrep tanrıları hepimize daha çok yollar nasip etsin Daha çok sorular... İnsan olmanın neşesi ve kederiyle daha çok hayatlar 



</TEXT>
</DOC>
