<DOC>
<DOCNO> 282900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/son/sondun12.html </URL>
<DATE> 2004/10/24/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
"Avrupa Halk Partileri Birliği, AKP'yi üye olarak kabul etmek istemiyor" 
</HEADLINE>
<TEXT>

     Avrupa Halk Partileri Birliği'nin EVP , Türkiye ile üyelik müzakerelerine başlanmasıyla birlikte AK Parti'yi üye olarak kabul etmek istediği bildirildi. 
     Alman Der Spiegel dergisi, Avrupa Parlamentosu'ndaki Hıristiyan Demokrat Birlik Partili CDU EVP grubu Başkanı Hans-Gert Pöttering'in, AK Parti'nin, önce ''gözlemci'' statüsüyle oy hakkı olmadan EVP kongrelerine katılmasını istediğini yazdı. 
     Türkiye'nin AB'ye üye olması durumunda AK Parti'nin EVP'ye önceden girmiş olmasının avantaj sağlayacağını ifade eden Pöttering, EVP'nin parlamenter ağırlığının AK Parti ile daha da güçleneceğini söyledi. 
     AK Parti'nin ise EVP'ye girmeyi artık istemeyebileceği görüşüne yer verilen haberde, AK Parti'nin Avrupalı liberallerle de görüşmeler yaptığı kaydedildi. 
     
</TEXT>
</DOC>
