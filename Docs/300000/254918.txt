<DOC>
<DOCNO> 254918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/astro/index.html </URL>
<DATE> 2004/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çifte kontrol şart 
</HEADLINE>
<TEXT>


GÜN içinde yanlış bilgiler, yanılma ve iletişim problemleri, aksamalara hatta zararlara da yol açabilir. Pek çok şeyi iki kere kontrol etmeliyiz. Kafamızın oldukça karışık olacağı bir gündeyiz. 

Koç'lar akıcı enerjiler altındalar. İletişim ve seyahatleri konusunda verimli kararları olacak. Bu arada düşüncelerini çok rahat aktarabilirler. 

Boğa'lar aşırı harcamalarını kontrol etmeye çalışmalı. Maddi durumları tedbirsizlikleri yüzünden sarsılabilir. 

İkizler burçlarındaki Ay sayesinde etkileyici olacaklar. Birçok konuda kendilerini öne çıkaracak fırsatlara yakınlar. 

Yengeç'ler bugün duygusal gerilime açıklar. Geçmişe ait konular kendilerini ifade etmelerini zorlaştırıyor. Sakin olmakta yarar var. 

Aslan'lar için hareketlilik öne çıkıyor. Arkadaşlarla beraber olmak ve düşüncelerini paylaşmak onları mutlu ediyor. 

Başak'lar iş hayatında yenilik arayışında. Bu konudaki kararlarını bir kez daha gözden geçirmeleri daha doğru olur. 

Terazi'ler oldukça iyimserler. Yeniliğe açık olmaları yabancılar konusunda onlara olumlu şeyler katabilir. 

Akrep'ler başkalarının duygularına karşı daha duyarlı olmaya çalışmalı. Aksi halde yanlış anlaşılabilirler. Borç - alacak konusunda ılımlı yaklaşımlar gerekebilir. 

Yay'lar ilişkilerinde ve evlilikte rahat diyaloglar kurmakta zorlanabilir. Bu alanda daha yapıcı yaklaşımlar gerekiyor. 

Oğlak'lar iş ortamında yaratıcı yanlarını da kullanmalı. Bu sayede verimli olmaları ve sonuç almaları mümkün. 

Kova'lar sosyal konularda yoğun olacakları bir gündeler. Balık'lar bugün organize olmakta güçlük yaşayabilir. Eve ait konularda artık daha toparlayıcı olmaları gerekiyor. 



</TEXT>
</DOC>
