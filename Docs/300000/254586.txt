<DOC>
<DOCNO> 254586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/11/son/soneko10.html </URL>
<DATE> 2004/07/11/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Doğan Holding kayıtlı sermayesini 2 katrilyona çıkarmak için başvurdu 
</HEADLINE>
<TEXT>

     Doğan Holding, kayıtlı sermaye tavanını 2 katrilyon liraya çıkarmaya hazırlanıyor. Turkcell'e sermayesini 1 katrilyon 475 trilyona, Hürriyet'e de 417 trilyona yükseltmesi için onay verildi. 
     Doğan Holding, kayıtlı sermayesini büyütmek için Sermaye Piyasası Kurulu'na SPK başvuruda bulundu. Holding, 735 trilyon 288 milyar lira düzeyinde bulunan kayıtlı 
     sermaye tavanını 2 katrilyon liraya çıkaracak. 
     Commercial Union Sigorta da sermaye tavanını 16 trilyon liradan 30 trilyon liraya yükseltmek için Kurul'a başvurdu. 
     SPK ise Selçuk Gıda'ya kayıtlı sermayesini 15 trilyon liradan 30 trilyon liraya çıkarması için izin verdi. 
     
     TURKCELL VE HÜRRİYET'E SERMAYE TAKVİYESİ 
     Turkcell ile Hürriyet'in sermaye artırım başvuruları ise kayda alındı. Turkcell, sermayesini 974 trilyon 639.4 milyar lira bedelsiz artırarak 500 trilyon liradan 1 katrilyon 474 trilyon 639.4 milyar liraya, Hürriyet 171 trilyon 599.9 milyar lira bedelsiz artırarak 245 trilyon 142.7 milyar liradan 416 trilyon 742.6 milyar liraya 
     çıkaracak. 
     Zorlu Enerji sermayesini 1 trilyon 665.3 milyarlık bedelsiz artırımla 81 trilyon 665.3 milyara, Yapı Kredi Finansal Kiralama da 54 trilyonluk bedelsiz artırımla 102 trilyona yükseltecek. 
     Öte yandan, Doğan Gazetecilik 56 trilyon 846 milyar, Işıklar Ambalaj 11 trilyon 614 milyar, Commercial Union Sigorta 6 trilyon 500 milyar, Cihankur İnşaat Sanayi ise 5 trilyon liralık bedelli artırım için Kurul'a başvuruda bulundu. 
     
</TEXT>
</DOC>
