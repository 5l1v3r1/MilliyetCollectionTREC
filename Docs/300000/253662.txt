<DOC>
<DOCNO> 253662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/07/son/sontur12.html </URL>
<DATE> 2004/07/07/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Fly Air'den açıklama İlgili pilota İsrail uçuşlarında görev verilmeyecek 
</HEADLINE>
<TEXT>

     Fly Hava Yolları A.Ş. Fly Air , Tel Aviv-Antalya seferini yapan uçağının pilotuna, ''İsrailli yetkililerle meydana gelen anlaşmazlık hakkında başlattığı inceleme sonuçlanıncaya kadar İsrail uçuşlarında görev verilmeyeceğini'' bildirdi. 
     Fly Air'den konuya ilişkin yapılan yazılı açıklamada, şöyle denildi 
     ''3 Temmuz 2004 tarihinde FLM 772 Tel Aviv-Antalya seferini gerçekleştiren uçağımız dönüşte de kalkışı problemsiz bir şekilde gerçekleştirmişse de kulenin İsrail Sivil Havacılığı'na anlaşmazlık durumunu bildirmesinden dolayı, İsrail Sivil Havacılığı konuyla ilgili şirketimiz Fly Hava Yolları'ndan inceleme talebinde bulunmuştur. 
     İnceleme sonucuna kadar İsrail uçuşlarımızda ilgili pilota görev verilmeyecektir.'' Açıklamada, söz konusu inceleme sonuçlandığında kamuoyuna bilgi verileceği de kaydedildi. 
     
</TEXT>
</DOC>
