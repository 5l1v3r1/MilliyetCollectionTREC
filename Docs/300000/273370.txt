<DOC>
<DOCNO> 273370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/20/son/sonsiy13.html </URL>
<DATE> 2004/09/20/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Başbakan Erdoğan bugün futbol oynayacak... 
</HEADLINE>
<TEXT>

     Başbakan Recep Tayyip Erdoğan'ın, Siirt'te Siirt Şöhretler Karaması ile Türkiye Şöhretler Karması arasında oynanacak maçta forma giymesi bekleniyor. 
     Siirt Belediyesi'nce birincisi düzenlenecek olan ''Siirt Kültür, Sanat, Fıstık ve Tillo Bilim Günü'' etkinlikleri kapsamında 22 Eylül'de Siirt'te, Siirt Şöhretler Karması-Türkiye Şöhretler Karması maçı oynanacak. 
     Maçta forma giymesi beklenen Başbakan Erdoğan için Siirtspor'un renkleri olan sarı-mavili 56 numaralı forma hazırlandı. Erdoğan'ın, Tanju Çolak, Rıdvan Dilmen, Hasan Vezir, Hami Mandıralı ve Cüneyt Tanman'ın da yer aldığı Türkiye Şöhretler Karması takımına karşı mücadele etmesi bekleniyor. 
     Hakemliğini Bülent Yavuz'un yapacağı maç saat 14.30'da başlayacak. Ücretsiz izlenilecek maçın ardından sanatçılar Murat Göğebakan ile Orhan Hakalmaz konser verecek. 
     
</TEXT>
</DOC>
