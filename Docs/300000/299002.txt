<DOC>
<DOCNO> 299002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/ekonomi/aeko.html </URL>
<DATE> 2004/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF anlaşmasına onay yeni yılın ilk haftasında 
</HEADLINE>
<TEXT>


IMF Direktörü Dawson, geçtiğimiz hafta ilan edilen anlaşmanın Türkiye ile yapılan üç yıllık bir stand -by anlaşması olduğuna dikkat çekerek, yılın ilk haftasında IMF yönetimince inceleneceğini söyledi 

WASHINGTON ANKA 

IMF Dış İlişkiler Direktörü Thomas C. Dawson, Brezilya ve Türkiye'nin uyguladığı ekonomik programların büyük başarı sağladığını, bu nedenle her iki ülkeyle işbirliği yapmaktan mutlu olduklarını ve gurur duyduklarını bildirdi. 
Thomas Dawson yılın son basın brifinginde 2004 yılının ekonomik olaylarını değerlendirdi. 
Dawson öncelikle geçen hafta tamamlanmış konular üzerinde konuşmak istediğini bildirdi. "Bu yıl çok hareketli bir yıl oldu, özellikle son haftayı da çok meşgul geçirdik" diyen Dawson, Türk yetkililer ve IMF heyetinin ulaştıkları yeni bir anlaşmayı ilan ettiklerini anımsattı. Dawson, ilan edilen adreferandum danışma koşullu anlaşmanın yeni bir üç yıllık stand-by anlaşması olduğunu anımsatırken, yeni yılın ilk haftalarında IMF yönetimi tarafından incelenip onay aşamasına geleceğini bildirdi. 

'Brezilya ve Türkiye ile iş yapmaktan gurur duyuyoruz' Thomas Dawson, IMF' nin 15 Aralık'ta da Brezilya ile yapılan stand-by anlaşmasında dokuzuncu gözden geçirmeyi tamamladığını belirterek, "Sanırım her iki ülke programlarıyla büyük bir başarı sahibi oldu. IMF bundan dolayı çok mutludur ve bu oldukça güçlü reform programlarıyla Türkiye ve Brezilya ile işbirliği yapmış olmaktan gurur duymaktadır" dedi. 


</TEXT>
</DOC>
