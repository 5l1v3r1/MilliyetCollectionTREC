<DOC>
<DOCNO> 275117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/26/son/sonspo29.html </URL>
<DATE> 2004/09/26/ </DATE>
<TIME> 21.46 </TIME>
<AUTHOR>  </AUTHOR>
<HEADLINE>
Birinci Futbol Ligi'nde son durum 
</HEADLINE>
<TEXT>

     Birinci Süper Futbol Ligi'nde 7. hafta karşılaşmaları sonunda, Fenerbahçe ile Trabzonspor liderlik koltuğuna birlikte oturdular. 
     Ligde bu hafta 31 gol atılırken, Fenerbahçe deplasmanda Gençlerbirliği'ni son dakikalarda attığı 2 golle 2-1 mağlup etmeyi başardı. Geçen hafta 2. sırada yer alan Trabzonspor da deplasmanda Sakaryaspor'u 3-1'lik skorla geçerek Fenerbahçe'yi puanın yanı sıra averaj olarak da yakaladı ve liderliğe ortak oldu. 
     Şampiyonluk mücadelesi veren takımlardan Galatasaray, İstanbulspor karşısında 4-1'lik skorla bu sezon en farklı galibiyetini aldı. Beşiktaş ise kendi sahasında Büyükşehir Belediyesi Ankaraspor'a da 3-2 yenilerek düşüşünü sürdürdü. 
     3 maçı ev sahibi, 4 maçı deplasman takımlarının kazandığı bu haftada 2 karşılaşma da beraberlikle sonuçlandı. 
     Gol krallığı yarışmasında Trabzonsporlu Fatih Tekke, Sakaryaspor'a attığı 2 golle toplam gol sayısını 8'e yükseltti ve ilk sıradaki yerini korudu. Bu futbolcuyu İstanbulspor maçında 1 gol atan Galatasaraylı Hakan Şükür 6 golle izliyor. Ligde, ayrıca Galatasaraylı Necati Ateş'in, Fenerbahçeli Van Hooijdonk'un ve Trabzonsporlu Gökdeniz Karadeniz'in 5'er golü bulunuyor. 
     Ligde 7. hafta maçlarında alınan sonuçlar ve 8. haftanın programı ile puan durumu şöyle 
     Denizlispor-Ankaragücü 2-0 Akçaabat Sebatspor-Çaykur Rizespor 0-0 Beşiktaş-Büyükşehir Belediyesi Ankaraspor 2-3 Gençlerbirliği-Fenerbahçe 1-2 Malatyaspor-Konyaspor 5-0 Kayserispor-Samsunspor 1-4 Sakaryaspor-Trabzonspor 1-3 Gaziantepspor-Diyarbakırspor 1-1 Galatasaray-İstanbulspor 4-1 8. Hafta 
     Konyaspor-Gençlerbirliği, Diyarbakırspor-Sakaryaspor, Çaykur Rizespor-Malatyaspor, Ankaragücü-Gaziantepspor, Trabzonspor-Beşiktaş, Büyükşehir Belediyesi Ankaraspor-Galatasaray, İstanbulspor-Kayserispor, Samsunspor-Akçaabat Sebatspor, Fenerbahçe-Denizlispor 
     

PUAN DURUMU TAKIMLAR O G B M A Y P 1- FENERBAHÇE 7 6 1 0 18 6 19 2- TRABZONSPOR 7 6 1 0 18 6 19 3- GALATASARAY 7 5 1 1 14 6 16 4- DENİZLİSPOR 7 5 0 2 12 8 15 5- GAZİANTEPSPOR 7 4 2 1 10 7 14 6- MALATYASPOR 7 4 1 2 16 10 13 7- ÇAYKUR RİZESPOR 7 3 3 1 10 5 12 8- B. B. ANKARASPOR 7 3 2 2 13 12 11 9- MKE ANKARAGÜCÜ 7 2 3 2 5 6 9 10- SAMSUNSPOR 7 2 2 3 10 11 8 11- GENÇLERBİRLİĞİ 7 2 2 3 7 8 8 12- KONYASPOR 7 1 4 2 9 15 7 13- BEŞİKTAŞ 7 1 3 3 12 13 6 14- DİYARBAKIRSPOR 7 1 3 3 7 10 6 15- AKÇAABAT SEBATSPOR 7 0 3 4 9 17 3 16- KAYSERİSPOR 7 0 2 5 6 16 2 17- İSTANBULSPOR 7 0 2 5 4 15 2 18- SAKARYASPOR 7 0 1 6 5 14 1      
''Birinci Süper Futbol Ligi'nde Görünüm'' başlıklı haberimizin 2. paragrafında yer alan, ''Trabzonspor da deplasmanda Sakaryaspor'u 4-1'lik skorla geçerek'' ibaresi, 'Trabzonspor da deplasmanda Sakaryaspor'u 3-1'lik skorla geçerek'' olarak düzeltilmiştir. 
     Haberimizi düzelterek yeniden yayınlıyoruz. 
     Saygılarımızla 
     
</TEXT>
</DOC>
