<DOC>
<DOCNO> 287229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/08/son/sontur34.html </URL>
<DATE> 2004/11/08/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Yeğenini fuhuşa teşvik eden kişiye 6.5 yıl hapis .. 
</HEADLINE>
<TEXT>

     Kahramanmaraş'ta 15 yaşındaki yeğenine fuhuş yaptırdığı gerekçesiyle tutuklu bulunan Mehmet Kabalcı, yaşı küçük yeğenini evlendirmek ve küçük yaşta fuhuş yapmaya zorlamaktan toplam 6.5 yıl hapis cezasına çarptırıldı. Kahramanmaraş Ağır Ceza Mahkemesi'ndeki davada, tutuklu Mehmet Kabalcı ile tutuksuz yargılanan sanıklardan Durdu Kenger, Zekeriye Dilbirliği, Emrullah Gök, Erdoğan Demir, Ömer Büyüktanır, Mali Göçer ve Rüstem Güler hazır bulundu. 
     Hakkındaki suçlamaları kabul etmeyen dayı Mehmet Kabalcı, ''Yeğenim G.K'ye babası olmadığı için kendim baktım. Böyle birşey yapmadım. Beraatımı istiyorum'' dedi. 
     Savcı tarafından mütalaanın okunmasının ardından mahkeme başkanı, kararını açıkladı. Buna göre Mehmet Kabalcı, küçük yaşta çocuğu fuhuşa teşvik ve küçük yaşta evlendirme suçundan TCK'nın ilgili maddeleri gereğince 6,5 yıl hapis cezasına çarptırıldı. 
     Aynı davada G.K ile ilişkiye girdiği öne sürülen Durdu Kenger, Zekeriye Dilbirliği, Emrullah Gök, Erdoğan Demir, Mali Göçer, Rüstem Güler, Ersin Ulukan, Remzi Özkan, Ahmet Ateş ve Musa Tekin 5'er ay 25'er gün hapis cezasına çarptırıldı. Musa Durak ise beraat etti. 
     G.K'nın yaşı konusunda ileri sürülen iddialarla ilgili olarak mahkeme heyeti G.K'nın gerçek doğum tarihinin 1988 olarak düzeltilmesine karar verdi. 
     
</TEXT>
</DOC>
