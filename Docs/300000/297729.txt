<DOC>
<DOCNO> 297729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/15/ekonomi/eko04.html </URL>
<DATE> 2004/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa, IMF'yi k r satışında kullandı 
</HEADLINE>
<TEXT>


24 bine yaklaşan endeks, gelen k r satışlarıyla 23.417'ye geriledi. IMF ile anlaşma detaylarının açıklanması, borsada k r satışlarına bahane edildi 

SONGÜL HATISARU Finans atölyesi 

İMKB 100 Endeksi hafta başında 691 puanlık yükselişle günü 23.634 puandan tamamlamıştı. 17 Aralık öncesinde açıklanan IMF ile üç yıllık stand - by anlaşmasının detayları ise dün birinci seansta borsayı adeta coşturdu. 
Devlet Bakanı Ali Babacan, IMF Türkiye Masası Şefi Rıza Moghadam, Hazine Müsteşarı İbrahim Çanakçı ve Merkez Bankası Başkanı Süreyya Serdengeçti'nin de katılımıyla düzenlenen toplantıda stand - by için yapılan görüşmelerde niyet mektubu üzerinde genel hatlarıyla mutabakat sağlandığını söyledi. Babacan, 2005 - 2007 dönemini kapsayacak yeni anlaşma çerçevesinde kullanılacak kaynak miktarının 10 milyar dolar olacağını açıkladı. 
Açıklama sonrasında İMKB 100 Endeksi 23.968 puanla tarihi zirvesini yaptı. IMF ile yeni stand - by görüşmelerinin tamamlandığı ve niyet mektubu taslağı üzerinde genel hatlarıyla uzlaşıldığının açıklanması ile gelen alımları ise k r satışları izledi. Borsa kapanışta 216 puanlık düşüşle 23.417 seviyesinden kapandı. Dün gün içinde yaşanan yükselişte Hollanda Bankası Rabobank'ın Şekerbank ile ilgilendiği haberi de etkiliydi. 
Bir süredir borsada yabancı alımları dikkat çekiyordu. 14 Aralık itibariyle yüzde 53.23 seviyesine yükselen yabancı payı aralık başından itibaren sürekli artıyor. Borsada bugün ve yarın gelecek k r satışlarına karşın yükselişin sürmesi sürpriz olmaz. AB tarafından gelecek olası olumlu haberlerle endeksin 25 bin seviyesine ulaşması beklenebilir. 
Öte yandan niyet mektubunun IMF İcra Direktörleri Kurulu'nda yeni yılın başında ele alınması bekleniyor. IMF İcra Kurulu bankacılık ve sosyal güvenlik tasarısının Meclis'e sevkinin ardından toplanacak. IMF ile anlaşma detaylarının 17 Aralık öncesinde açıklanması piyasaları rahatlattı. Önemli ölçüde fiyatlara yansıtılmış olan IMF anlaşmasına, Türkiye'nin önümüzdeki üç yıllık dönemde net borç ödeyicisi olması nedeniyle de piyasanın aşırı tepki vermediği görüldü. 

Yabancılar da aldı 
Hazine 224 günlük ihalede ortalama yüzde 23.69 faizle 873.2 trilyon, 567 günlük ihalede ise yüzde 23.36 faizle 2.7 katrilyon lira borçlandı. Hazine ihale öncesindeki ROT satışıyla birlikte toplam 6.8 katrilyon lira borçlanma gerçekleştirdi. İhaleye yabancı katılımının da olduğu gözlendi. 

Merkez Döviz alımına başlıyoruz Merkez Bankası Başkanı Süreyya Serdengeçti, "Kısa ve orta vadede döviz alımları devam edecektir. Ve en kısa zamanda da buna başlayacağız" dedi. Türkiye'nin yüksek düzeyde borç ödemelerinin olması nedeniyle Merkez Bankası'nın döviz rezervlerini artırma politikasını uygulamaya devam edeceğini belirten Serdengeçti, "Koşullar oluştukça bunu yapacağız. Bunu orta vadeli bir program olarak görüyoruz" diye konuştu. Döviz politikasının son 3 yıldır aynı olduğunu ve böyle devam edeceğini belirten Serdengeçti, "Merkez Bankası ya da hükümetin döviz hedefleri yok" dedi. Serdengeçti, bunun Merkez Bankası'nın piyasalara müdahale etmeyeceği anlamına gelmediğini ifade etti. 
IMF ile anlaşma haberinin etkisiyle 1.412.000 lira seviyesine kadar gevşeyen dolar kuru Merkez Bankası'nın alım ihalelerine başlayacağını açıklamasıyla 1.425.000 liraya yükseldi. 


</TEXT>
</DOC>
