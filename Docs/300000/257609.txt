<DOC>
<DOCNO> 257609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/23/son/soneko19.html </URL>
<DATE> 2004/07/23/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Şener Tren kazası üzerinde her türlü değerlendirme yapılmaktadır 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, Sakarya'da dün yaşanan tren kazasına ilişkin olarak ''Olay üzerinde her türlü değerlendirme yapılmaktadır, yapılacaktır'' dedi. 
     Şener, TÜBİTAK Feza Gürsey Salonu'nda düzenlenen ''e-TR Kongresi ve Ödülleri'' tanıtım toplantısının çıkışında gazetecilerin tren kazasına ilişkin soruları yanıtladı. 
     Bakan Şener'in, gazetecilere sorularının hepsini bir defada sormalarını istemesi üzerine, ''Hızlı tren sizce hata mıydı Ulaştırma Bakanı istifa etmeli mi Hazırlanacak raporların gerçekten doğruları yansıtacağına inanıyor musunuz Ölü ve yaralı sayısında çelişkili açıklamalar konusunda ne düşünüyorsunuz '' şeklindeki sorular soruldu. 
     Şener, sorulara şu yanıtı verdi 
     ''Gerçekten ülkemizi üzüntüye boğan bir kaza. Çok sayıda vatandaşımızın hayatını kaybetmesi ve yaralanması bizi üzmüştür. Allah'tan, ölenlere rahmet, yaralananlara acil şifalar diliyorum. Başbakan ve ilgili bakanlar olay mahalline gidip incelemelerde bulunmuşlardır. İlgili bakanların olay yerinde tedbirler aldıklarını biliyoruz. Kriz masası konuyu takip ediyor. 
     Ölü sayısındaki çelişkili haberlere ilişkin değerlendirme yapamam. sorduğunuz sorular da dahil olay üzerinde her türlü değerlendirme ciddiyetle yapılmaktadır, yapılacaktır.'' ''Sorumluluk kime ait '' şeklindeki soruya Şener, ''Bu konuda erken bir değerlendirme yapmak, hüküm verecek şekilde yorumlama yapmak istemiyorum. Soruduğunuz konularla ilgili tüm ayrıntılar zaman içinde ifade edilecek'' dedi. 
     ''Ulaştırma Bakanı istifa etmeli midir Siz olsaydınız istifa eder miydiniz '' sorularının yinelenmesi üzerine Şener, ''Şimdi sorduğunuz sorular peşin hüküm içermemeli, sükunetle değerlendirilmeli ondan sonra karar verilmelidir'' yanıtını verdi. 
     Şener, ''kusur olmadan kaza olma ihtimali var mıdır'' sorusunu ''Teşekkür ederim'' diyerek yanıtsız bıraktı. 
     
</TEXT>
</DOC>
