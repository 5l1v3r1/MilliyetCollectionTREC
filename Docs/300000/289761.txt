<DOC>
<DOCNO> 289761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/18/son/sondun09.html </URL>
<DATE> 2004/11/18/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Portekiz'den Fransa'daki Türkiye tartışmalarına eleştiri 
</HEADLINE>
<TEXT>

     
     Mehmet ÇİFTÇİ İSPANYA, DHA 
     

PORTEKİZ hükümetinden Türkiye'nin AB'ye girişine tam destek gelirken, Fransa'ya da eleştiri yapıldı. Portekiz Hükümet Sözcüsü Ant nio Carneiro Jacinto, "Türkiye'yi imtiyazlı ortaklık, B planı gibi geçerliliği olmayan alternatiflerle oyalamayın. Türkiye AB'nin bir parçasıdır ve kesinlikle üye olmalıdır. Fransa'da ki Türkiye tartışmalarına da bir anlam veremiyoruz''dedi. 
     Portekiz Hükümet Sözcüsü Ant nio Carneiro Jacinto, dün başkent Lizbon da düzenlediği basın toplantısında, Türkiye'nin Avrupa Birliği'ne AB girişinin gerek siyasi, gerekse stratejik olarak çok önemli olduğunu belirterek, bunu anlayamayanların Türkiye'ye imtiyazlı ortaklık gibi geçerliliği olmayan alternatifler sunmaya çalıştığını söyledi. Fransa'da ki Türkiye tartışmalarına katılmadıklarını da vurgulayan Jacinto, "Türkiye'ye B planı sunamazsınız, Türkiye sadece siyasi ve ekonomik olarak değil aynı zamanda kültürel olarakta bu kıtanın bir parçasıdır ve yükümlülüklerini yerine getiren her ülke gibi, Türkiye'de bu birliğe katılmayı hakkediyor'' dedi. 
     Hükümet sözcüsü Antonio Carneiro Jacinto, Portekiz'in Türkiye'nin AB'ye katılmasına tam destek verdiğini de vurgulayarak, bunun takipçisi olacaklarını da sözlerine ekledi. 
     
</TEXT>
</DOC>
