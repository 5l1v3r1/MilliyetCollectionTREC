<DOC>
<DOCNO> 272943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/18/son/sonspo23.html </URL>
<DATE> 2004/09/18/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Trabzon'da Tolga'ya 5 milyar ceza 
</HEADLINE>
<TEXT>

     Trabzonspor Kulübü Asbaşkanı Nevzat Şakar, Athletic Club Bilbao maçında yedek kulübesini terkeden Tolga Seyhan'a 5 milyar lira ceza verdiklerini söyledi. 
     Nevzat Şakar, yaptığı açıklamada, Tolga'nın, Athletic Club Bilbao maçında yenilen 2. golden sonra yedek kulübesini terketmesinin yanlış yorumlandığını bildirdi. 
     Şakar, şunları kaydetti 
     ''Tolga Seyhan, yediğimiz gollere çok üzülüp aşırı tepki verdi ve 2. golün ardından yedek kulübesini terketti. Olay bundan ibarettir. Bunun da cezası bellidir. Yönetim kurulu olarak kendisine 5 milyar lira ceza verdik. Kendisi de yaptığından pişman oldu ve özür diledi'' dedi. 
     Yarınki Gaziantepspor maçından 3 puan almak istediklerini ifade eden Şakar, taraftarların karşılaşmada kendilerini yanlız bırakmamasını istedi. 
     
</TEXT>
</DOC>
