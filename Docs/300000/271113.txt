<DOC>
<DOCNO> 271113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/12/yazar/asik.html </URL>
<DATE> 2004/09/12/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Büyük icraat 
</HEADLINE>
<TEXT>


Adalet Partisi döneminin ünlü siyasetçilerinden Ali Naili Erdem'in "Siyasetin Yollarında" adlı kitabından bir bölümü aynen aktaralım 
"Ankara'nın unutulmaz akşamlarından birinde, Golf Kulübü'ndeyiz... Başbakanın çağırması üzerine Maliye Bakanı Cihat Bilgehan ve İbrahim Tekin'le birlikte makamlarına gittik. S Demirel "İbrahim, seyahatimizde bizlere hediye edilen televizyonların gümrüksüz geçmesine müsaade etmemişler. Bunlar hediye... Gümrük vergisi ödenmesi doğru mu yoksa bir olay mı yaratılmak isteniyor " deyince İ. Tekin "Gümrük istenmesi doğrudur. Yasada hediye eşyanın gümrüğe tabi olmayacağına dair bir madde yok. Ama sizler ödemeyecekseniz ben öderim. Her ne kadar o kadar param şu anda yoksa da Adana'dan ağabeyimden isterim" şeklinde yanıt verince S. Demirel "Anlaşıldı. Ben yasanın gereğince işlem yapılmasını isterim" diyerek konuşmasını noktaladı." 
Evet.. Daha sonra Cumhurbaşkanlığı da yapacak olan Adalet Partisi lideri ve Başbakan Demirel, bakanlarını akşam vakti huzura çağırıyor. Konu çok önemli ve kritik 
Başbakan'a armağan edilen televizyondan gümrük istemişler... Başbakan'a vatandaş muamelesi yapmışlar. Olur şey mi Acaba bir olay mı yaratılmak isteniyor 
Neyse ki Bakan İbrahim Tekin yumuşatmış durumu... "Paranız yoksa vereyim" demiş açıkça... 
O kafayla idare edilen ülkenin bugünkü duruma gelmesi şaşılacak şey mi 

Sahillerimiz "balık - ekmeğe" kapalı ama "zehirli gemilere" açık. 
Akif Kökçe 

Marmaris festivali 12 Eylül'ün zulmünü birebir yaşamış olan 78'lilerin Marmaris'te düzenlemek istedikleri Netekim Festivali yasaklandı. Festivalde 12 Eylül'ün getirdikleri, hukuk ve insan hakları ihlalleri tartışılacaktı. 
Yasaklama gerekçesi "kamu düzeni" nin bozulacak olmasıydı. 
Nevzat Şenol dostum telefonda dedi ki 
- Kenan Evren ve arkadaşları darbe yaptılar kamu düzeni bozulmadı... Şimdi bir festival kamu düzenini bozuyor Netekim... 

Cin otelciler Amerika'da bazı otellerde cep telefonu çekmiyormuş... Ya da konuşulmayacak kadar cızırtılı... Bir müşteri yakınıyor 
Otelin hemen yakınında cep telefonuyla konuşuyorum, otele girince birden parazitler başlıyor... 
İsrail'de bir elektronik firmasının yetkilisi konuşuyor 
Cep telefonlarını karıştıran cihaz üretiyoruz. Bunu satın alanlar arasında Avrupa ve Amerika'daki kimi oteller de var... Durum anlaşıldı sanırız... Oteller telefondan büyük para kazanıyorlar. Son yıllarda müşteriler çoğunlukla cep telefonlarıyla konuştukları için otellerin telefon gelirinde ortalama yüzde 40 düşüş oldu. ABD'de kimi otellerin bu yüzden cep telefonu iletişimini bozucu cihazlar kullandıkları söyleniyor. Olur mu olur... Bilginize ve dikkatinize... 

Kınamıyoruz bile Amerika, Irak'ta şimdi de Türkmenlere bomba yağdırmaya başladı. Oysa Türkmenlerin Amerikalılarla alıp veremedikleri hiçbir şey yok. Bugüne dek Amerikan askerlerine karşı en küçük bir saldırı yapmış değiller. O halde bu saldırının sebebi ne Efendim, bir grup terörist Tel Afer'e sızmış da, onları bombalıyorlarmış 
Sözü CHP milletvekili Onur Öymen'e bırakıyoruz. 
- Türkmenlerden aldığımız bilgiler hiç de Amerika'nın iddia ettiği gibi değil. Söyledikleri şu biz, Kürtlerin bulundukları bölgeden güneye doğru yayılarak ağırlık kazanmalarına karşı çıkıyoruz. O yüzden aramızda gerginlik vardı. Amerika tam da bu sırada Kürtlerin yayılmasını kolaylaştıracak operasyona girişti. 
Sizin değerlendirmeniz 
-Birincisi birkaç terörist sızdı diye onbinlerce sivilin yaşadığı bir bölgenin bombalanması kabul edilecek şey değildir. İkincisi PKK da terörist örgüttür ve Amerika'nın kontrolü altındaki bu bölgenin çeşitli yerlerinde bürolar açıp durmakta ama Amerika bunu sadece seyretmektedir. Teröristler konusunda bu kadar duyarlıysalar aynı hassasiyeti PKK için niye göstermiyorlar ki 
O zaman bu operasyonun amacı ne olabilir 
- Operasyon hemen durdurulmazsa Türkmenler çeşitli yerlere dağılacak, halen ağırlıklı oldukları bölgelerdeki ağırlıklarını kaybedeceklerdir. Belki de bir kısmı Türkiye'ye göç edecektir. O zaman da bölgenin nüfus yapısı Kürtler lehine değişecek, bu da Kürt devletinin kurulması için yeni bir gerekçe olarak karşımıza çıkartılacaktır. 
Hükümetin bu saldırıya tepkisine ne diyorsunuz 
-Sözüm ona tepki gösteriyor. Amerika'dan o kadar çekiniyorlar ki, Türkmenlere, aman bu olaya fazla tepki göstermeyin diye baskı bile yapmışlar. ABD Dışişleri Bakanı Powell, kendisine telefon eden Abdullah Gül'e, adeta alay edercesine, operasyon bitince bitmiş olacaktır, diye yanıt veriyor. Dikkat edin, hükümet ABD'yi kınamaya bile cesaret edemiyor. 

Dünkü sütunumuzda Karlsruhe Başkonsolosu Erdoğan Kök'ün adı Erhan Gök olarak geçmiştir. 
Düzeltir, özür dileriz. 



</TEXT>
</DOC>
