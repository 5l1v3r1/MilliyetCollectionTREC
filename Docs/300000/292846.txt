<DOC>
<DOCNO> 292846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/28/son/sonspo05.html </URL>
<DATE> 2004/11/28/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Zehiroğlu Rizespor iyi bir takım olduğunu Ankaraspora karış gösterdi 
</HEADLINE>
<TEXT>

     Çaykur Rizespor Kulübü Genel Kaptanı Yılmaz Zehiroğlu, Çaykur Rizespor'un, iyi bir takım olduğunu Büyükşehir Belediyesi Ankaraspor maçında gösterdiğini söyledi. 
     Zehiroğlu, 2-1 kazandıkları Ankaraspor maçında görev yapan hakemlerin karşılaşmayı yönetecek kapasitede olmadıklarını savunarak, ''Üçüncü Lig'den Birinci Süper Lig'e terfi eden hakemi böyle önemli bir maça veriyorlar'' dedi. 
     İlk defa hakemler hakkında konuştuğunu ifade eden Zehiroğlu, ''Hakemler, bu maçın tansiyonunu kaldıracak hakemler değildi. Bunlara görev verenler de vebal altındadır. Onları Allah'a havale ediyorum. Deneme tahtası olduk'' diye konuştu. 
     Çaykur Rizespor'un iyi mücadele eden bir takım olduğunu belirten Zehiroğlu, şöyle devam etti 
     ''İyi bir takım olduğunu dünkü maçta da gösterdi. 90 dakika boyunca canla başla mücadele ettiler. Maçın başında mağlup duruma düşmemize rağmen oyunu bırakmadılar. Özveriyle mücadele ettiler. Futbolcuları, teknik heyeti ve taraftarların hepsini kutluyorum. Seyirciyi de tebrik etmek lazım. Hakemin galeyanına gelmediler.'' 
     
</TEXT>
</DOC>
