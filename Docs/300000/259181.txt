<DOC>
<DOCNO> 259181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/30/magazin/mag01.html </URL>
<DATE> 2004/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Pınar Altuğ Kimseyi ilgilendirmez... 
</HEADLINE>
<TEXT>


ABDULLAH MALKOÇ 

Pınar Altuğ, eski rol arkadaşı Tamer Karadağlı'yı savundu. Kanal D'de yayımlanan "Omuz Omuza"nın setinde soruları yanıtlayan Altuğ, "İnsanların özel ve iş hayatı birbirinden ayrıdır. Oyuncunun performansını etkilemediği sürece özel hayatı kimseyi ilgilendirmez. Tamer'inki belki de şanssızlıktı. Okuduğum kadarıyla eşiyle konuyu konuşmuş ve sorunlarını çözmüşler. Bundan sonrası kimseyi ilgilendirmez" dedi. Altuğ, "Geçen yıl ilişkiniz nedeniyle dizinin senaristi ve yapımcısı Birol Güven sizi ekipten çıkarmıştı. Güven, Karadağlı'yı kadrodan çıkarır mı " sorusuna ise "O dizide 78 bölüm oynadım ve emek harcadım. Birol beni ekipten çıkarmadan önce, bavulumu toplayıp çıktım. Çünkü bir çok şey söylendi. Ama Tamer'i diziden çıkarır mı, ne yapar Onu Birol Güven'e sormak lazım" yanıtını verdi. 

Güven Gelsin, konuşacağım 

Birçok televizyon dizisi gibi "yaz tatili"nde olan "Çocuklar Duymasın"ın senaristi Birol Güven ise "Taşfırın erkeği Haluk"un akibeti için Karadağlı'nın Türkiye'ye dönmesini beklediğini söyledi. Eşi Arzu Balkan'la birlikte Cannes'e giden Karadağlı ile oturup konuşacaklarını vurgulayan Güven, "Kararımı Tamer'le konuştuktan sonra vereceğim. Bu dizi zaten başından beri beni fena halde bunalttı" dedi. 



</TEXT>
</DOC>
