<DOC>
<DOCNO> 297318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/13/son/sonspo27.html </URL>
<DATE> 2004/12/13/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Bıçakcı Maçı ben başlattım... 
</HEADLINE>
<TEXT>

     Futbol Federasyonu Başkanı Dr.Levent Bıçakcı, Galatasaray-Fenerbahçe maçının başlatılması için temsilciye kendisinin talimatı verdiğini bildirdi. 
     Dr.Levent Bıçakcı, yaptığı yazılı açıklamada, maç öncesi başta emniyet olmak üzere, tüm birimlerin titiz bir çalışma gerçekleştirdiğini belirterek, şunları kaydetti 
     ''Tek eksiklik, bazı tribünlerdeki merdiven boşluklarında taraftar olmasıydı. Sürekli uyarı yapılmasına karşın, maçın önceden belirlenen saatinde merdivenler boşaltılmadı. Ardından yapılan uyarı anonsları sonucu merdivenler, görevlilerin de yerlerini almasıyla, güvenliği etkilemeyecek biçimde boşaltıldı. Bunun üzerine, oyuncuların konsantrasyonunun daha fazla azalmaması ve gerilimin yükselmemesi düşüncesiyle temsilci Yüksel Okçuoğlu ile görüştüm ve oyun 10 dakikalık gecikmeyle başlatıldı.'' 

     
</TEXT>
</DOC>
