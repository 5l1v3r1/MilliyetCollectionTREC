<DOC>
<DOCNO> 263532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/yasam/ayas.html </URL>
<DATE> 2004/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bir Türk asla evin hanımını ayartmaz' 
</HEADLINE>
<TEXT>


"Troyalılar Türk müydü " kitabını yazan Haluk Şahin'e itiraz edenler arasında, "Troyalı Paris Türk olsaydı, Helen'i kaçırmazdı" diyenler de var 

Ümran Avcı 

GAZETECİ Haluk Şahin, "Troyalılar Türk müydü " adlı kitabında "Günümüz Türklerinde Troya kanı vardır" diye yazınca ilginç tepkiler aldı. Yaklaşık 10 yıldır konuyla ilgili yazılar yazıp araştırmalar yapan Şahin, insanların ırksal bir iddiada bulunduğunu sanmalarından çekindiğini ifade ederek, "Korktuğum da başıma geldi" dedi. 

Paris orada misafirdi 
ŞAHİN, yeni çıkan kitabı nedeniyle aldığı tepkileri şöyle anlattı "Troya Truva Prensi Paris'in, Akha Kralı Menelaus'un güzel eşi Helen'i kaçırması nedeniyle Truvalıların Türk olamayacağı bile söylendi. 'Çünkü bir Türk misafir gittiği evin hanımını asla ayartmaz' diye tepki gösterenler oldu." 

'Çok tanrılı din' itirazı 
ŞAHİN, şöyle devam etti "Türk olamazlar, çünkü çok tanrılı dine inanıyorlardı, Türkler İslama geçmeden önce bile hiçbir zaman çok tanrılı dine inanmadılar dediler. 'Troyalılar Türk müdür ' sorumu, 'Troyalılar Türktür' gibi algılayıp eski Yunan uygarlığının parıltılarından Türklere pay çıkarmaya çalıştığımı ima edenler de oldu." 

TÜRKLERİN Troyalı olduğu iddiasının bizzat Avrupalılardan geldiğini söyleyen Şahin, "Türkler, Troyalı general Priamos'un torunlarıdır. Troya'daki yenilgiden sonra 'Tuna boylarında bir yere yerleşmişlerdir' diyen versiyonları var. Troyalılar her ne nedenle kentlerini terk etmiş olurlarsa olsunlar, orada birtakım insanlarla evlendiler, karıştılar. Genleri h l bizde devam etmekte. Günümüz Türklerinin Troyalı olduğu konusunda hiçbir şüphem yok" dedi. 

Katoliklerin Troya ve AB savları aynı 

KİTABINDA "Troya Savaşı bazıları için h l devam ediyor" diyen Şahin, bunun nedenlerini şöyle anlattı "15. yüzyılda Katolik Avrupa'nın Türklerin niye Troyalı olamayacakları yönünde öne sürdükleri savlarla, 21. yüzyılda Katolik Avrupalıların Türklerin niye AB'ye giremeyecekleri savları arasında inanılmaz paralellikler var. H l Troya'nın ya da Türkiye'nin nereye ait olduğu tartışması devam ediyor." 


</TEXT>
</DOC>
