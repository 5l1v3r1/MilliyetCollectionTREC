<DOC>
<DOCNO> 270749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/10/son/sontur15.html </URL>
<DATE> 2004/09/10/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Tecavüz davasında hakim kızdı 'Kızım doğru söyle ' 
</HEADLINE>
<TEXT>

     Recep İSTEK DHA 
KAYSERİ'de fuhuş yaptırmak amacıyla kendisini önce Mersin'e kaçırıp sonra Kayseri'ye getiren 3 kadının elinden kurtulan, ancak parkta karşılaştığı bir kişinin tecavüzüne uğrayan 13 yaşındaki S.A.'nın duruşmada çelişkili ifade vermesi hakimi kızdırdı. Kendisine daha önce Levent Çolak'ın tecavüz ettiğini söyleyen S.A.'nın, şimdi de Seyit Çay adlı gencin tecavüzüne uğradığını söylediğini hatırlatan hakim, "Kızım neden doğruyu söylemiyorsun Bir şey mi gizliyorsun '' diye çıkıştı. 
     Kentin Gültepe mahallesinde oturan S.A., hayat kadını oldukları ileri sürülen Kader Tüzer, Halime Tüzer ve Bilgen Yılmaz geçen nisan ayında ididaya göre fuhuş yaptırılmak üzere Mersin'e kaçırıldı. Bir fırsatını bulup kadınların elinden kurtulan S.A. Kayseri'ye döndü, ancak ailesinden korktuğu için evine gidemedi. Parkta otururken aynı mahalleden tanıdığı Seyit Çay, Ümit Kaygısız ve Yusuf Doğan'la karşılaşan S.A., onlardan yardım istedi. İddiaya göre Seyit Çay, S.A.'yı erkeklere pazarladığı için götürdüğü Gül Demir adlı kadının evinde tecavüz etti. Erkeklere pazarlanmak isteyen S.A., kaçıp polise sığındı. 
     Kendisine kaçırılma olayından önce Levent Çolak adlı gencin tecavüz ettiğini, ancak bu kişinin yargılama sonucunda ceza almadığını öyleyen Ş.A., bu kez kendisini kaçıranlardan şikayetçi oldu. Polis 19 yaşındaki Seyit Çay, 23 yaşındaki Yusuf Doğan yakalarken, S.A.'yı Mersin'e kaçırdığı ileri sürülen Kader Tüzer, Halime Tüzer ve Bilgen Yılmaz'la birlikte parkta karşılaştığı Ümit Kaygısız ise tüm aramalara karşın yakalanamadı. 
     Kayseri 1'inci Ağır Ceza Mahkemesi'nde tecavüz ve fuhuşa teşvik suçlamasıyla açılan davada tutuklu yargılanan Seyit Çay ve Gül Demir'le, tutuksuz yargılanan Yusuf Doğan, dünkü duruşmada hazır bulundu. Babası Halil A.'nın da izlediği duruşmada S.A., ifadesinde olayı şöyle anlattı 
     "Evde annem ve babam yokken Halime Tüzer, Kader Tüzer ve Bilgen Yılmaz beni otomobile bindirip Mersin'e götürdü, sonra Kayseri'ye getirdi. Bilmediğimim bir evde saçıma fön çekip makyaj yaptılar. Tanımadığım bir erkek geldi ve beni başka erkeklere pazarlayacağını söyledi. Ben kabul etmeyince üzerimde sigara söndürüp kollarımı jiletle kestiler. Sonra tanımadığım başka bir erkek daha geldi, "Bunu niye getirdiniz başımız belaya girer'' diyerek beni bir parka bıraktılar. Babamdan korktuğum için eve gidemedim. Parkta gezerken mahalleden tanıdığım Yusuf Doğan, Seyit Çay ve Ümit Kaygısız'ın yanına gittim, yardımcı olmalarını istedim. Seyit Çay, sonradan kadın pazarladığını öğrendiğim Gül Demir'in yanına getirdi. O gece Seyit Çay ırzıma geçti''. 
     Hakim, S.A.'ya daha önce kendisine tecavüz ettiğini ileri sürdüğü Levent Çolak'ın beraat ettiğini hatırlatarak, "Şimdi de Seyit Çay'ın tecavüz ettiğini söylüyorsun. Kızım doğruyu söyle. İfadelerin birbiriyle çelişiyor, bir şeyler mi gizliyorsun '' diye çıkıştı. 
     Duruşma eksik evrakın tamamlanması için ertelendi. 
     
</TEXT>
</DOC>
