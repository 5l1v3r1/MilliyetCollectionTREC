<DOC>
<DOCNO> 293463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/son/sonsiy36.html </URL>
<DATE> 2004/11/30/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Arhavi Belediyesi, şehir içi geçiş inşaatını 4.kez mühürledi 
</HEADLINE>
<TEXT>

     Artvin'in Arhavi İlçesi Belediyesi, Karadeniz Sahil Yolu Arhavi Şehir İçi Geçişi inşaatını 4. kez mühürledi. 
     Arhavi Belediye Başkan Vekili Coşkun Güler, Karadeniz Sahil Yolu Arhavi Şehir İçi Geçişi'yle ilgili olarak Erzurum Bölge İdare Mahkemesi'nin yürütmeyi durdurma kararı verdiğini anımsattı. 
     Mahkeme kararının ardından yasal haklarını kullanarak yol inşaatını mühürlediklerini ifade eden Ulutaş, ''Yol inşaatını bugüne kadar 3 kez mühürlememize rağmen üçünde de mühür kırılarak inşaata devam edilmiştir'' dedi. 
     Mühürleme işleminin tamamen hukuka ve yasalara uygun olduğunu kaydeden Ulutaş, ''Sahillerimizi koruma amacıyla yol inşaatını 3 farklı noktada 4. kez mühürlüyoruz. Herkesin bundan sonra yasalara uyarak hukuk tanımazlığa son vermesini bekliyoruz. Yasaların üzerinde bir güç tanımıyoruz ve herkesin bu yasalara uyması gerekiyor'' diye konuştu. 
     Ulutaş, ''mühürlenen 3 noktada zabıta görevlilerinin nöbet tutarak yeni bir hukuksuzluğa meydan vermeyeceklerini'' kaydetti. 

     
</TEXT>
</DOC>
