<DOC>
<DOCNO> 258329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/26/son/sontur29.html </URL>
<DATE> 2004/07/26/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Hayvan hakları savunucularının simge ismi Pako bu sabah öldü 
</HEADLINE>
<TEXT>

     Hürriyet gazetesi yazarı Bekir Coşkun'un terrier cinsi köpeği, hayvan hakları savunucularının simge ismi Pako bu sabah öldü. 
     Hayvan severlerin gözünde yaşayan ve 'yazan' ilk köpek olan Pako, Hürriyet gazetesi yazarı Bekir Coşkun'un terrier cinsi köpeğiydi. 
     Pako'nun beyninde bulunan tümörün çok seveni olması nedeniyle okuyuculardan saklandığını anlatan Bekir Coşkun, bir köpeğin ancak Pako kadar mutlu yaşayabileceğini söyledi. 
     
     Simge haline gelmişti 

     Hayvan haklarının simgesi haline gelmesinden sonra Pako'ya 35 bin ileti gönderildi. Gönderilen mektuplar kitaplaştırıldı. 'Pako'ya Mektuplar'ın, TRT, TRT-INT, BBC ve yedi Avrupa ülkesinde yayınlanan 12 dizilik filmi yayınlandı. 
     
     Bestseller oldu 

     Gazeteci Bekir Coşkun'un kaleme aldığı ve duyarlı hayvan öykülerine yer verilen 'Pako'ya Mektuplar' kitabı bestseller olurken, kitapçılardan büyük alışveriş merkezlerinin kitap köşelerine kadar satışa sunulduğu her yerde vatandaşların büyük ilgisiyle karşılandı. 

     
</TEXT>
</DOC>
