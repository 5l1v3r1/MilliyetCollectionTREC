<DOC>
<DOCNO> 298621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/guncel/gun03.html </URL>
<DATE> 2004/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayatımıza AB ile giren kavramlar 
</HEADLINE>
<TEXT>



Türkiye'nin AB hedefine yaklaşmasıyla birlikte, hayatımıza onlarca yeni kelime ve kavram girdi. İşte bunlardan bazıları 
Derogasyon Bu kelime, Avrupa Birliği'nin hukuki mevzuatından, bazı temel ilkelerinden yapılan istisnaları ve özel durumlarda devreye giren kısıtlamaları ifade etmek için kullanılıyor. Örnek olarak, Danimarka'nın 10 yıllığına Alman vatandaşlarına mal - mülk satmayı reddetmesini gösterebiliriz. Yapısal fonlar Bölgeler arası ekonomik ve sosyal farkları azaltmayı amaçlar. 4 fon vardır Bölgesel Kalkınma Fonu, Sosyal Fon, Tarımsal Yönlendirme ve Garanti Fonu ve Balıkçılığı Yönlendirme Finansman Aracı.AB Kurumları Avrupa Parlamentosu, Konsey, Komisyon, Adalet Divanı, ve Sayıştay. Birliğin temel karar alma organı, AB Konseyi'dir.COREPER Daimi Temsilciler Komitesi Üyelerin AB nezdindeki üst düzey temsilcilerinden oluşan, AB Konseyi'ndeki müzakerelerin ön hazırlıklarıyla görevli komite. AB müktesebatı Üye olmak isteyen ülkelerin üstlenmesi zorunludur. Kurucu anlaşmalar, ikincil mevzuat, ilke kararları ve bildiriler, Ortak Dış ve Güvenlik Politikası, polis ve adli işbirliği alanlarında kabul edilen tedbirler, uluslararası anlaşmalar, müktesebata dahildir. Avrupa Anayasası Avrupa Konvansiyonu tarafından hazırlanan Anayasa, Ekim 2004'te imzalandı. 2006'da yürürlüğe girmesi beklenen anayasayı içeren Nihai Senet'i, Başbakan Recep Tayyip Erdoğan da Roma'daki törende imzalamıştı. 

</TEXT>
</DOC>
