<DOC>
<DOCNO> 288021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/son/sondun61.html </URL>
<DATE> 2004/11/11/ </DATE>
<TIME> 22.09 </TIME>
<AUTHOR>  </AUTHOR>
<HEADLINE>
Ramallah'ta gösteri... 
</HEADLINE>
<TEXT>

     Filistin Devlet Başkanı Yaser Arafat'ın ölümüyle sarsılan Ramallah'ta akşam saatlerinde gösteri düzenlendi. 
     Ramallah'ın merkezindeki Aslanlı meydanda akşam saatlerinden itibaren toplanmaya başlayan çoğunluğu genç 5 binden fazla Filistinli ''Ebu Ammar'' diye bağırarak Arafat'ın karargahına yürüdü. 
     Bu arada yüzleri örtülerle kapalı Filistinli bir grup çocuk marşlar söyledi. 
     Gösteri boyunca yüzleri sımsıkı kapanmış birkaç ''Şehit Yaser Arafat Tugayları'' militanı ise duvarlara örgütlerinin ve Arafat'ın adını yazarak, ellerindeki kalaşnikoflarla havaya ateş açtı. 
     Bu arada Filistinli yetkili Tayyib Abdürrahim, Mukata'nın duvarına çıkarak göstericilere kısa süre hitap etti. 
     Gösteri olaysız dağıldı. 
     
</TEXT>
</DOC>
