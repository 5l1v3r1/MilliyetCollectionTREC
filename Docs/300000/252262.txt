<DOC>
<DOCNO> 252262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/01/son/sontur25.html </URL>
<DATE> 2004/07/01/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Hizmetliden, okul müdür yardımcısına tecavüz girişimi .. 
</HEADLINE>
<TEXT>

     Balıkesir'in Bandırma İlçesi'nde bir ilköğretim okulunda hizmetli olarak çalışan kişi, müdür yardımcısına tecavüz girişiminde bulunduğu ve darp ettiği iddiasıyla gözaltına alındı. 
     Balıkesir Emniyet Müdürlüğü'nden alınan bilgiye göre, bir ilköğretim okulunda hizmetli olarak çalışan İ.Ç, yıllık izinde olan okul müdürüne vekalet eden ve bazı evrakı imzalamak üzere okula gelen Müdür Yardımcısı S.Y'ye tecavüz girişiminde bulundu. 
     S.Y'yi karşı koyması üzerine saçlarından tutarak sürüklediği, demir sandalyeyle başına vurduğu iddia edilen zanlı, olay sırasında müdür yardımcısının kolundan düşen bileziği alarak kaçtı. 
     Müdür yardımcısının şikayeti üzerine gözaltına alınan ve Bandırma Emniyet Müdürlüğü'ndeki sorgulamasında ifade vermeyeceğini söylediği öğrenilen İ.Ç, ''görevli okul müdür yardımcısına sarkıntılık, tecavüze yeltenme, darp, gasp'' iddiasıyla adliyeye sevk edildi. 
     S.Y'nin, Bandırma Devlet Hastanesi'nde tedavi altına alındığı bildirildi. 
     
</TEXT>
</DOC>
