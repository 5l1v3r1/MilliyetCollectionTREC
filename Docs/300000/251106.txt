<DOC>
<DOCNO> 251106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/26/son/sontur03.html </URL>
<DATE> 2004/06/26/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
İstanbul Valiliği tarafından hafta sonu sağnak yağmur uyarısı yapıldı 
</HEADLINE>
<TEXT>

     İstanbul Valiliği, kentte 27 Haziran Pazar ve 28 Haziran Pazartesi günleri sağanak yağış beklendiğini duyurarak, vatandaşları su baskınlarına karşı uyardı. 
     Valilik Afet Yönetim Merkezi'nden yapılan yazılı açıklamada, Meteoroloji Bölge Müdürlüğü'nün hava tahmin raporuna göre, İstanbul'da 27 Haziran Pazar gününün parçalı çok bulutlu ve gök gürültülü sağanak yağışlı, 28 Haziran Pazartesi gününün ise parçalı bulutlu, aralıklı mevzi sağanak yağışlı geçeceğinin tahmin edildiği bildirildi. 
     Açıklamada, meteorolojik uyarıda, özellikle pazar günü yağışın yer yer etkili olacağı, şehir içinde su birikintilerine ve kritik noktalarda su baskınlarına sebep olabileceğinin belirtildiği kaydedildi. 
     Olası su baskınlarına karşı ilgili kamu kurum ve kuruluşlarının, bilhassa tehlike arz eden derelerin kontrol edilmesi, altyapı tesislerinin lagar ve mazgallarının temizlenmesi gibi konularda uyarıldığı ifade edilen açıklamada, şöyle denildi 
     ''Daha önce bu problemlerle karşılaşılan bölgelerde yaşayan vatandaşlarımızın dikkatli ve tedbirli olmaları, bulundukları bölgede sorun teşkil edebilecek durumları en yakın sorumlu kamu kuruluşlarına bildirmeleri büyük önem arz etmektedir.'' 

     
</TEXT>
</DOC>
