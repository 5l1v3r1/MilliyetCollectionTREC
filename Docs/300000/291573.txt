<DOC>
<DOCNO> 291573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sonyas10.html </URL>
<DATE> 2004/11/23/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Kış gitmiyor İstanbul'da 2 gün daha kar var... 
</HEADLINE>
<TEXT>

     Yeni bir soğuk ve yağışlı hava geliyor. Yağışlar yarın akşam yurdun batısından giriş yapıyor, Perşembe ve Cuma günü etkili kar yağışı bekleniyor. Kar yağışları ile karayel ve poyraz fırtınaları hayatı felç edebilir... 
     Sibirya üzerinden Balkanlar'a ilerleyen soğuk hava, yarın akşamdan itibaren Marmara'da yağışları tekrar karla karışık yağmur ve kara çevirecek. Bütün bölgeleri etkileyen yağışlar, Türkiye'yi terketmiyor. Hafta sonuna kadar bütün bölgelerimiz kar ve yağmur alacak. İstanbul ve Ankara'da Perşembe ve Cuma günleri kar yağışı görülecek... 
     Yarın artacak hava sıcaklığı akşam saatlerinden sonra batı bölgelerimizden başlayarak tekrar azalacak. İstanbul ve İzmir'de gece sıcaklıkları 0'ın altına düşerken, Ankara'da -8, Erzurum'da -13 dereceye kadar inecek. 
     Bugün akşama kadar Batı ve Orta Karadeniz'in kıyı kesiminde karla karışık yağmur, Doğu Karadeniz'in kıyısında yağmur, iç kesimlerinde ise kar yağışı var. Doğu Anadolu'da da kar yağışı sürecek. Marmara ve Ege'de ise öğleden sonra esecek lodosla birlikte hava sıcaklıkları artacak. Yağış almayan bölgelerimiz çok bulutlu... 
     Yarın Marmara ve Ege'de etkili olacak lodosun ardından, akşam saatlerinde yağışların da başlaması bekleniyor. Türkiye'nin büyük kısmında etkili olacak sağanak yağışlar, özellikle güney Ege ve Akdeniz'de kendini gösterecek. Marmara'da karla karışık yağmur, Bolu-Kastamonu çevresinde kar, Batı ve Orta Karadeniz ile İç Anadolu'da yağmur ve Ege İle Akdeniz'de sağanak yağış görülecek. 
     Perşembe günü Trakya dışında bütün bölgeler yağışlı... Doğu İstanbul ve Batı Marmara, Batı Karadeniz, İç Anadolu'nun büyük bölümü ile İç Ege'de etkili kar yağacak. Akdeniz ve Kıyı Ege'de sağanak yağmur beklenirken, diğer yerler yağmur alacak. Mamara ve Batı Karadeniz'de yıldız, Akdeniz'de ise şiddetli lodos esecek. 
     Cuma günü de yağışlar devam ediyor... Kar Doğu Marmara İstanbul , Batı ve Orta Karadeniz ile İç Anadolu'da etkili yağarken, Doğu Akdeniz sağanak yağmur, doğu bölgelerimiz ise etkili yağmur ve karla karışık yağmurlu bir gün geçirecek. Trakya, Ege ve Akdeniz ise çok bulutlu. Yıldız yine Marmara ve Karadeniz'de şiddetli esiyor... 
     
     Su baskını ihtimaline karşı uyarı 

     Şiddetli yağış alan bölgelerimizde sel ve su baskınları görülebilir, kar yağışı görülen yerlerde ise buzlanmaya dikkat 
     

     
</TEXT>
</DOC>
