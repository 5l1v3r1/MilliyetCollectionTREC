<DOC>
<DOCNO> 290510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/20/son/sontur40.html </URL>
<DATE> 2004/11/20/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Bu adam Kızılay'ın genel başkanı 
</HEADLINE>
<TEXT>

     ANKARA Milliyet 

Kızılay olağanüstü genel kongresinde genel başkanlığa yeniden seçilen Talat Yılmaz, eski Başkan Ertan Gönen'i ve medyayı küfürlü bir üslupla eleştirdi. Talat konuşmasında, "ahlaksızlar, düdükler, sahte demokratlar, tetikçiler, yüzüne tükürdükçe amin diyenler, mübtezelller değersizler " gibi suçlamalarda bulundu. 
     Yılmaz, bugün Karayolları Genel Müdürlüğü Konferans Salonu'nda gerçekleştirilen kongrede, oy kullanan 332 delegenin tamamının desteğini alarak seçimi kazandı. 
     Sonucun açıklanmasının ardından yaptığı konuşmada Gönen'i isim vermeden eleştiren Yılmaz, "7 Ağustos'ta yaptığımız kongre ile ilgili spekülasyon peşinde koşan, Kızılay'a zarar vermekten başka işi olmayan mübtezeller değersiz , ahlaksız davranış sahipleri maalesef Kızılay'ın bu kongresini de gölgelemeye çalıştılar" dedi. "Gönüllü hizmet adı altında çıkar peşinde konuşan, demokratik haklarını arayan sahte demokrat mübtezeller, 7 Ağustos'taki kongreyi kabul etmiyorlar" diyen Yılmaz, Gönen'in kongreyi de iptal ettirmek için mahkemeye başvurduğunu kaydetti. 
     Gönen'i kongreye davet ettiklerini ancak gelmediğini açıklayan, Yılmaz şöyle konuştu 
     
     Allah belanı versin 

     "Dışarıdan düdük gibi konuşmasınlar diye davet ettik. Mübtezel laftan anlamayan, utanmayanlar için söylenir. Bunların yüzüne tükürseniz amin' diyor. Kapıdan kovsanız bacadan girmeye uğraşıyorlar. Kızılay'ın bazı yöneticileri minnetle anılıyor. Bazılarının adı da Allah belasını versin' diye lanetle okunuyor. Ben okuyorum." 
     
     AKP yönetmiyor 

     Kızılay'ı AKP'nin yönetmediğini savunan Yılmaz, delgelere, "Size hükümet tarafından AKP'nin bir bakanı veya milletvekili Talat Yılmaz ve ekibini destekleyin dedi mi AKP hükümeti ve siyaset Kızılay'a karışmıyor" diye seslendi. Daha önceki olaysız kongre için "şipşak" yapıldı şeklindeki yorumları anımsatan Yılmaz, "Ne yani kan mı dökecektik burada Birbirimizi mi öldürseydik İstiyorlar ki biz birbirimizi öldürelim daha mutlu olacaklar" dedi. 
     
     Medyaya çattı 

     Konuşmasında bazı gazetecileri de eleştiren Yılmaz, "Kendilerini yazar zanneden, kendilerine entelektüel etiketi yakıştıran yazar müsveddeleri, hukuk arıyoruz diye Kızılay'ı polemik konusu yapacak yazı yazdılar. Bunların yazdıkları ile amel eden bir tek Allah'ın kulu yok Türkiye'de" dedi. Gönen ve bazı medya mensuplarını azınlık tartışmalarının tetikçileri olarak nitelendiren Yılmaz, şunları söyledi 
     "Olmayan yerde Türkiye'de bir azınlık rüzgarı estirmeye çalışıyorlar, insanları birbirine düşürmek, ülkeyi bölmek, milleti bölmek bunların işi. Kızılay'a zarar vermek de bunların işi. Bunlar bu mübtezellerle işbirliği yaparak mütemadiyen Kızılay'a zarar veriyorlar." Konuşmasının ardından bazı gazetecilerin, "Bu konuşma bir Kızılay Başkanı'na yakışmadı" diyen gazetecilere Yılmaz, "Yakıştı. Beni medya seçtirmedi, delegeler seçti" karşılığını verdi. 
     
</TEXT>
</DOC>
