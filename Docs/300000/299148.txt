<DOC>
<DOCNO> 299148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/20/son/soneko31.html </URL>
<DATE> 2004/12/20/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Morgan Stanley Müzakere süreci Türkiye'nin kazançlarını arttıracak 
</HEADLINE>
<TEXT>

     Yatırım Bankası Morgan Stanley, AB'nin müzakere tarihi vermesinin, Türkiye'nin makro ekonomik kazançlarını arttıracağını bildirdi. 
     Morgah Stanley tarafından yapılan analizde, müzakere sürecinin, ''Türkiye'nin makro ekonomik kazançlarını arttıracağı, siyasi öngörülebilirliği güçlendireceği, ekonomik ve mali çalkantıyı önemli ölçüde azaltacağı'' vurgulandı. 
     Analizde, müzakere sürecinde, Türkiye'nin ekonomik ve mali piyasalar açısından önemli bir 'cazibe merkezi' haline geleceği de ifade edildi. 
     Yapısal reformların gerçekleştirilmesinin, Türkiye'nin elde edebileceği en önemli kazanç olduğunun vurgulandığı analizde, Türkiye'nin, ekonomik reformlara sıkı sıkıya bağlı kalması ve tam bir açıklık politikası uygulamasının, yüksek kalitede bir sürdürülebilir ekonomik büyüme için gerekli olduğu ifade edildi. 
     Türkiye'nin, müzakere sürecinde AB standartlarına uygun bir ekonomi olma yolunda ilerleyeceği belirtilirken, sadece ekonomik değil, siyasi öngörülebilirliğin de güçleneceği kaydedildi. 
     
</TEXT>
</DOC>
