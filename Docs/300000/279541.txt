<DOC>
<DOCNO> 279541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sontur43.html </URL>
<DATE> 2004/10/12/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Öğretmenin müdüre faul yapması... Valilik soruşturma başlattı .. 
</HEADLINE>
<TEXT>

     Kilis Valiliği, bir öğretmenin halı sahadaki futbol maçında İlçe Milli Eğitim Müdür Vekili'ne faul yaptığı gerekçesiyle açığa alındığına ilişkin iddialar üzerine soruşturma başlattı. 
     Kilis Valiliği'nden yapılan açıklamada, Musabeyli İlçesi Yatılı İlköğretim Bölge Okulu öğretmenlerinden Cüneyt Hasırcı hakkında Musabeyli Kaymakamlığı'nca uygulanan görevden uzaklaştırma tedbirinin ve öğretmenle ilgili disiplin soruşturmasının, yazılı ve görsel basın ve yayın organlarınca farklı yansıtıldığı kaydedildi. 
     Olayın bütün boyutlarıyla ele alınıp incelenmesi amacıyla ilköğretim müfettişi görevlendirildiği belirtilen açıklamada, incelemenin sonucuna ilişkin ayrıca bilgi verileceği ifade edildi. 
     
</TEXT>
</DOC>
