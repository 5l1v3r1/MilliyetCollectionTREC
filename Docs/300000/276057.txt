<DOC>
<DOCNO> 276057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/29/son/sonyas17.html </URL>
<DATE> 2004/09/29/ </DATE>
<TIME> 19.35 </TIME>
<AUTHOR>  </AUTHOR>
<HEADLINE>
Londra metrosunun bütün duraklarını 18 saatte kat etti 
</HEADLINE>
<TEXT>

     İngiliz Geoff Marshall 32 , dünyanın ilk metrosu olan 400 kilometrelik Londra metrosunun bütün hatlarındaki trenlere binerek toplam 275 durağı, 18 saat 35 dakika 43 saniyede kat edip kırılması güç bir rekora imza attı. 
     Bilgi-işlem uzmanı Marshall'ın tuhaf rekor denemesinin ilk olmadığı, genç İngiliz'in daha önceki 6 teşebbüsünün metronun arızalanması, aşırı sıcak ve hat değiştirmek için koşarken düşüp dizinden yaralanması sonucu birkaç dakikayla başarısızlığa uğradığı bildirildi. 
     Marshall'ın yeni rekor denemesine sabaha karşı 5 29'da başladığı ve metronun bütün hatlarındaki tüm trenlere binerek istasyonların tamamını kat etmeyi bitirdiği zaman gece yarısını 5 geçtiği belirtildi. 
     Geoff Marshall'ın bu seferki rekor denemesini, arkadaşı Neil Blake 31 ile birlikte yaptığı, iki arkadaşın rekorlarını muhafaza etmek için hangi güzergahı izlediklerini açıklamadıkları kaydedildi. 
     Bu daldaki daha önceki rekoru 43 dakika geliştirerek Guiness Rekorlar Kitabı'na girmeye hak kazanan Marshall'ın, gece yarısından sonra metro seferi yapılmadığı için evine taksiyle döndüğü ifade edildi. 
     
</TEXT>
</DOC>
