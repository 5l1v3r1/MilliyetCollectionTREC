<DOC>
<DOCNO> 291387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/23/son/sondun37.html </URL>
<DATE> 2004/11/23/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Aç sincaplar şehir bastı 
</HEADLINE>
<TEXT>

     Aç kalan yüzlerce sincap, Rusya'nın Sibirya bölgesindeki Noyabrsk kentini bastı. 
     İtar-Tass ajansı, kenti saran sincapların balkonlarda yiyecek aradığını, kentteki güvercin ve küçük köpeklere bile saldırdığını duyurdu. 
     Çevreciler, kentin yakınındaki ormanlık alanda geçen yaz küçük yemişlerin, mantarların ve sedir ağaçlarındaki kozalakların çok az olduğunu ve sincapların da bu yüzden kış için erzak depolayamadığını kaydettiler. 
     Hayvanların yiyecek sıkıntısı olduğunda başka bölgelere göçü olağan bir durumu oluştururken, Rus uzmanlar ilk defa büyük bir kentte böylesi bir işgalin görüldüğüne dikkati çektiler. 
     Bu arada, kentteki yerel Blagovest televizyon kanalı, ''Haydi Sincapları Kurtaralım'' adında bir kampanya başlatarak, halktan hayvanlara yiyecek sağlayabileceği yerler oluşturulmasına yardımcı olmasını istedi. 
     Bu arada çevreciler, kürkü için avlanan sincapları avcılardan korumak için kentte seferber oldu. 
     
</TEXT>
</DOC>
