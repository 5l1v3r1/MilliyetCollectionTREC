<DOC>
<DOCNO> 274318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/son/sonspo07.html </URL>
<DATE> 2004/09/23/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Fenerbahçe Ankara'ya gitti... 
</HEADLINE>
<TEXT>

     Lig lideri Fenerbahçe, Gençlerbirliği ile yarın oynayacağı 7. haftanın açılış maçı için Ankara'ya gitti. 
     Sabah saatlerinde uçakla başkente giden sarı-lacivertli takım, hazırlıklarını Ankara'da yapacağı idmanla tamamlayacak. 
     Lige Çaykur Rizespor beraberliğiyle başlayan ve daha sonra oynadığı 5 maçı da kazanan Fenerbahçe, galibiyet serisini Gençlerbirliği önünde de sürdürerek, Manchester United ile oynayacağı Avrupa Şampiyonlar Ligi maçı öncesi moral bulmak amacında. 
     Sarı-lacivertli takımda Kemal, Semih, Mahmut Hanefi ve Recep, kadroda yer almıyor. 
     Fenerbahçe'nin Gençlerbirliği karşısına, Rüştü, Ümit, Luciano, Servet, Deniz, Serkan, Aurelio, Alex, Tuncay, Nobre, Van Hooijdonk 11'i ile çıkması bekleniyor. 
     Ankara 19 Mayıs Stadı'nda saat 20.00'de başlayacak maç Digitürk Lig TV'den naklen yayınlanacak. 
     
</TEXT>
</DOC>
