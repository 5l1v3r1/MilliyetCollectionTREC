<DOC>
<DOCNO> 279909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/14/guncel/gun04.html </URL>
<DATE> 2004/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Baltalimanı'nda yıkım 
</HEADLINE>
<TEXT>


Sahil yolunun otoyolla bağlantısını sağlamak için güzerg htaki 62 bina yıkıldı. Geniş güvenlik altında yapılan yıkımda tatsızlık yaşanmadı 


Baltalimanı sahil yolunun O2 otoyolu ve Şişli - Çağlayan kavşağıyla doğrudan bağlantısını sağlamak amacıyla, güzerg h üzerindeki 62 bina yıkıldı. 
İstanbul Emniyet Müdürlüğü Çevik Kuvvet Şube Müdürlüğü desteğindeki Büyükşehir Belediyesi zabıta ekipleri, yıkım için dün sabah bölgede önlem aldı. Panzerlerle bölgeye gelen Çevik Kuvvet ekipleri, yıkım yapılan mahallenin giriş ve çıkışını araç trafiğine kapatırken, belediye görevlileri de binalara elektrik ve su girişini kesti. 
Ailelerin büyük bölümü evlerini daha önceden boşaltıp yıkıma hazır hale getirirken, evlerini boşaltmayan bazı aileler yıkıma tepki gösterdi. Belediye görevlileri ve polislerle tartışan vatandaşlar, Ramazan'ı geçirmek için belediyeden bir ay süre istediklerini, ancak bunun uygun görülmediğini dile getirdi. Eşyasını belediye ekiplerinin yardımıyla tahliye edenlerden bazıları, gözyaşı dökerek eşyasının boşaltılmasını izledi. 
Hazırlıkların tamamlanmasının ardından belediye görevlileri, yıkıma başladılar. Akşam saatlerine kadar süren çalışmalarda binalar yıkıldı. 

49 aileye yeni ev 
Çalışma kapsamında, yıkılacak binaların sahiplerinden isteyene K ğıthane Güzeltepe'deki Sosyal Konutlar'dan 4'te 1'i peşin, geriye kalanı 60 ay vadeli olarak daire tahsis edildiği, bina sahiplerinden 49'una anahtar teslimi yapıldığı bildirildi. 


</TEXT>
</DOC>
