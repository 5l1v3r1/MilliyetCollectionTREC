<DOC>
<DOCNO> 258575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sontur14.html </URL>
<DATE> 2004/07/27/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Hakkari... Bombalı saldırı ile ilgili olarak düğün kasetleri inceleniyor 
</HEADLINE>
<TEXT>

     Hakkari Emniyet Müdürlüğü bahçesinde meydana gelen patlamanın ardından polis, olay yerine yakın düğünlerde çekilen görüntü kasetlerini incelemeye aldı. 
     Alınan bilgiye göre, önceki gece meydana gelen bombalı saldırının ardından, olayla ilgili geniş çaplı soruşturma başlatıldı. 
     Emniyet ekipleri soruşturma kapsamında, bombalı saldırıyı gerçekleştirenlerin bulunabileceği düşüncesiyle olay günü Emniyet Müdürlüğü yakınında yapılan düğünlerde çekilen görüntü kasetlerini incelemeye başladı. 
     Bu arada, bombalı saldırının ardından Emniyet Müdürlüğü'nde polislerle biraraya gelen Vali Erdoğan Gürbüz, polislere moral verdi kentte sağlanan huzur ortamını kimsenin bozamayacağını ifade etti. 
     Güvenlik önlemlerinin artırıldığı Hakkari'de, saldırıyı gerçekleştirenlerin yakalanması için çalışmaların aralıksız devam ettiği kaydedildi. 
     
</TEXT>
</DOC>
