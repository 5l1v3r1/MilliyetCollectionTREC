<DOC>
<DOCNO> 263056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/13/son/sondun03.html </URL>
<DATE> 2004/08/13/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
ABD'den KKTC Washington Temsilciliğine ziyaret 
</HEADLINE>
<TEXT>

     ABD Dışişleri Bakanlığı'nın Kıbrıs'tan sorumlu yeni üst düzey yetkilisi Laura Kennedy, KKTC'nin Washington Temsilcisi Osman Ertuğ'u makamında ziyaret etti. 
     Resmi sıfatı ABD Dışişleri Bakan Yardımcısı muavini olan Kennedy, görüşmeye ilişkin bir açıklama yapmadı. 
     ABD Dışişleri Bakanlığı Kıbrıs Özel Koordinatörü Tom Weston da Haziran ayında KKTC'nin Washington Temsilciliği'ni ziyaret etmiş ve temsilciliği ziyaret eden ilk Amerikalı yetkili olmuştu. Aradan geçen zaman içinde, bazı kongre üyeleri de KKTC Temsilcisi Ertuğ'u ziyaret etmişti. 
     Tom Weston, Ağustos ayından sonra ABD Dışişleri Bakanlığı'ndaki görevinden emekli olarak Georgetown Üniversitesi'nde ders vermeye başlayacak. Kıbrıs'ın sorumluluğunu ise Laura Kennedy üstlenmiş bulunuyor. Kennedy, geçen günlerde bölgeyi ziyaret etmişti. 
     
</TEXT>
</DOC>
