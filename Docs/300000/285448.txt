<DOC>
<DOCNO> 285448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/02/son/sonsiy18.html </URL>
<DATE> 2004/11/02/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
CHP'li Anadol "MİT Çatlı, Çakıcı, Kırcı ve Çelik'ten faydalandı mı " 
</HEADLINE>
<TEXT>

     CHP İzmir Milletvekili Kemal Anadol, Başbakan Recep Tayyip Erdoğan'a, MİT'in istihbarat istihsalinde çeşitli suçlardan hüküm ve sabıkası bulunan Abdullah Çatlı, Alaattin Çakıcı, Haluk Kırcı ve Oral Çelik'ten faydalanıp faydalanmadığını sordu. 
     Anadol, TBMM Başkanlığı'na sunduğu soru önergesinde, ''bu kişilerden istihbarat istihsalinde yararlanılmış ise suçluları yasadışı olarak kullanan MİT yöneticileri hakkında herhangi bir işlem yapılıp yapılmadığının'' açıklanmasını istedi. 
     Kemal Anadol, önergesinde şu sorulara da yer verdi 
     ''Herhangi bir işlem yapıldı ise bunun sonuçları ne olmuştur Herhangi bir işlem yapılmadıysa yasaları uygulamayarak suç işleyenleri koruyan yöneticiler hakkında yasal işlem başlatılmamasının gerekçeleri nedir 
     Ulusal basında, Haluk Kırcı'nın, Mart 2004'te yanlışlıkla tahliye edildikten sonra hiçbir engelle karşılaşmadan Türkiye dışına çıkmasının ardından aranırken Türkiye'nin Hamburg Başkonsolosluğu tarafından yeşil pasaportunun süresinin 2008 yılına kadar uzatıldığı haberleri yer almaktadır. Firarda olan Haluk Kırcı'ya ait pasaportların mevzuata aykırı olarak süresini uzatan yetkililer kimlerdir Bu kişiler hakkında herhangi bir işlem yapılmış mıdır '' 
     
</TEXT>
</DOC>
