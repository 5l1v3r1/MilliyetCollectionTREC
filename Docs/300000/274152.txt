<DOC>
<DOCNO> 274152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/23/spor/bbas.html </URL>
<DATE> 2004/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Potada 5'i bir yerde 76-78 
</HEADLINE>
<TEXT>


12 Dev Adam, Avrupa Şampiyonası Grup Elemeleri'ndeki beşinci maçını da kazandı. Estonya'yı zor da olsa deviren Ay - Yıldızlı ekibimiz namağlup liderliğini devam ettirdi 


Kurtarıcı Hidayet 
BASKETBOL Milli Takımımız 2005 Avrupa Şampiyonası Elemeleri'nde E Grubu'ndaki beşinci maçında Estonya'yı rakip sahada zor da olsa yendi, namağlup liderliğini sürdürdü. Final grubu kuralarında seribaşı olması için galibiyete ihtiyacı olan millilerimiz, vasatın altında bir oyun ortaya koydu. Başabaş geçen ilk iki periyodun ardından, 25. dakikada 61 - 46'lık bir üstünlük yakalayan millilerimiz, bu dakikadan sonra rehavete kapıldı. Ardından Estonya farkı kapadı, son çeyreğe Milli Takımımız bir sayı önde girdi. Büyük çekişmeye sahne olan son periyotta Hidayet'in bitime 30 saniye kala attığı üçlüğü galibiyeti 12 Dev Adam'a getirdi. 

İstatistik 

ESTONYA OYUNCU TS 2S 3S SA R Tein 4 0 1 0 6 4 4 5 Kriisa 15 1 2 3 7 4 5 3 Allingu 7 3 3 - 1 2 3 Kikerpill 4 0 1 1 1 1 2 2 Müürsepp 21 6 9 1 3 6 8 10 Kullamae 14 1 2 3 9 3 4 2 Pehka 5 2 3 0 3 1 2 6 Armpalu 6 3 4 - - 4 TOPLAM 76 16 25 8 29 20 27 35 

TÜRKİYE OYUNCU TS 2S 3S SA R K.Tunçeri 9 3 5 1 2 0 2 3 Hidayet 21 5 14 3 5 2 5 4 Ender 5 1 2 1 7 - - K.Gönlüm 18 7 9 - 4 8 10 Ermal 13 4 7 1 2 2 4 8 Cenk 7 0 1 2 3 1 2 - Barış 4 - 1 2 1 2 1 Fatih - 0 1 - - 1 Semih 1 - - 1 2 1 TOPLAM 78 20 39 9 21 11 25 28 
1.PERİYOT 20 - 19 Estonya , 2.PERİYOT 46 - 44 Türkiye , 3.PERİYOT 61 - 60 Türkiye , MAÇ SKORU 78 - 76 Türkiye 
HAKEMLER V.Dovidavicius Litvanya , Y.Kokainis Letonya , Lado Sharro İsveç 

'Zor kazandık' 

BASKETBOL Milli Takım coachu Bogdan Tanjevic karşılaşma sonrası yaptığı açıklamada "Zorlandık ama istediğimizi elde ettik" dedi. Tanjevic, "Estonya ilginç bir takım. İstanbul'daki maçtan çok daha iyi oynadılar. Bizim de yeterli düzeyde skor üretememiz ve geriye çabuk koşmamamız sıkıntıya girmemize neden oldu. Maçın belli bölümlerinde iyiydik. Ama bu iyi oyunu maçın tamamına yayamayınca zorlandık. Yine de kazanmak güzel. Hollanda'yı da yenerek grubu namağlup tamamlamak için elimizden gelen çabayı göstereceğiz" diye konuştu. 

E GRUBU PUAN DURUMU TAKIMLAR O G M A Y P TÜRKİYE 5 5 - 398 316 10 Bosna Hersek 5 3 2 362 349 8 Estonya 5 1 4 357 397 6 Hollanda 5 1 4 359 414 6 

DİĞER SONUÇLAR 
A Grubu 
İsveç - Rusya 81 - 92 
B Grubu 
Bulgaristan - İsrail 72 - 65 
Letonya - Portekiz 92 - 64 
C Grubu 
Macaristan - Almanya 70 - 78 
Ukrayna - Belçika 89 - 78 
D Grubu 
Çek Cumhuriyeti - Fransa 95 - 104 
E Grubu 
Bosna Hersek - Hollanda 86 - 59 

Fenerbahçe yenildi 

ARAS Cup Basketbol Turnuvası'nın ikinci gününde Fenerbahçe, Pınar Karşıyaka'ya 67 - 64 yenildi. Büyük çekişme içinde geçen karşılaşmanın ilk yarısını da Yeşil - Kırmızılılar 28 - 26 önde kapadı. Günün diğer maçında ise Bandırma Banvitspor, ilk yarısını 34 - 31 üstün bitirdiği maçta Tuborg Pilsener'i 69-65 mağlup etti. Turnuvada bugün Tuborg Pilsener - Beşiktaş ve Pınar Karşıyaka - Darüşşafaka karşı karşıya gelecek. 

Efes hava attı 67-60 

İTALYA'DA yeni sezon hazırlıklarını sürdüren Efes Pilsen, özel maçta Belçika'nın Union Mons takımını 67-60 yendi. Lacivert - Beyazlılar, karşılaşmanın ilk yarısını da 41-33 önde kapatırken, Henry Domercant, attığı 22 sayıyla Efes'in en skorer basketbolcusu oldu. Bu arada Ülkerspor, İtalya'da oynadığı hazırlık maçında Siena'ya 86-60 mağlup oldu. 


</TEXT>
</DOC>
