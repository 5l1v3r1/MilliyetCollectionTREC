<DOC>
<DOCNO> 265891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/24/yasam/ayas.html </URL>
<DATE> 2004/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Genler 'düşecek' kanser görünecek 
</HEADLINE>
<TEXT>


Kalıtıma bağlı olarak gelişen riski yüksek bazı kanser türlerinde, gen testleri hastalığı önleyerek ya da en azından erken teşhis ederek hayat kurtarabiliyor 

kanserde genetik tanı Ayşegül Aydoğan 

Tüm dünyada ikinci ölüm nedeni olan kanser, teknolojinin ilerlemesiyle daha erken yakalanabiliyor, dolayısıyla tedavide şans artıyor. Kanserde erken teşhis, hayatta kalma başarısını etkileyen önemli faktörlerden. Tüm kanserlerde kalıtım, yüzde 10 rol oynuyor. Ailesinde kanser olanlar için bu risk artıyor. Kalıtıma bağlı risk, özellikle meme kanserlerinde yüzde 50 - 80, yumurtalık kanserinde yüzde 20 - 60 çoğalıyor. Bu nedenle son yıllarda, kalıtımla geçen bazı kanserlerin oluşmadan önlenmesi veya çok erken saptanması gündemde. Bunu gerçekleştirmenin yolu da gen testlerinden geçiyor. Bu testler, öncelikli olarak şüphelenilen durumlarda aile bireylerine yapılıyor. Meme, yumurtalık ve kalınbağırsak kanserlerinin genetik tanıyla önceden tespiti müdahale edebilmek açısından önem taşıyor. Acıbadem Onkoloji ve Nörolojik Bilimler Hastanesi Onkoloji Uzmanı Dr. Kerim Kaban'la gen testleri hakkında merak edilenleri konuştuk. 

Riski ne artırır 
Kanserde kalıtımın rolü nedir 
- Bugün anne ve babadan çocuklara geçebilen ve riski çok belirgin artıran mutasyonlar bozukluklar , belli başlı kanserler için biliniyor. Meme ve yumurtalık kanserlerinin yüzde 10'unun genetik olduğu düşünülüyor. Bilinen belli başlı mutasyonları taşıyanlarda önlem alınmazsa 40 yaşına kadar kanser gelişir. Kalıtsal mutasyonların kanser sebebi olabileceğini düşündüren bazı özellikler vardır. Bunlar genç yaşta meme kanseri 40 yaşından genç , her iki memede kanser, çok sayıda meme kanserli akraba anne ve kız kardeşler arasında 2 kişi veya diğer akrabalar içinde 3 kişi , ailede meme ve yumurtalık kanserlerinin beraber kümelenmiş olması, aynı kişide hem meme hem de yumurtalık kanseri olması, erkekte meme kanseri görülmesi. 
Kalıtım riski, özellikle meme ve yumurtalık kanserlerinde mi ön planda 
- İki önemli mutasyon, BRCA1 ve BRCA2, meme ve yumurtalık kanserlerinin kalıtsal olduğu durumlarda sıklıkla görülmektedir. Mutasyonu taşıyan bireyin çocuklarına geçirme olasılığı her çocuk için yüzde 50'dir. Mutasyonu taşıyan kız çocuklar, değişik çalışmaların sonuçlarına göre, ömür boyunca yüzde 50 - 80 arası bir olasılıkla meme kanseri ve yüzde 20 - 60 arası bir olasılıkla yumurtalık kanseri olabilirler. 

Test ne zaman yapılmalı 
Başka hangi kanser türlerinde genetik yatkınlıktan bahsedilebilir 
- Pankreas kanseri, mide kanseri, prostat kanseri, böbrek kanseri ve bazı kan ve lenf kanserlerinde de genetik yatkınlık söz konusu olabilmektedir. Napolyon Bonapart, belki de tarihteki en iyi tanınan ailevi mide kanseri hastalarından biriydi. Babası, dedesi, kardeşi ve 3 kız kardeşi aynı hastalıktan ölmüşlerdi. 
Genetik testler kimlere uygulanmalı 
- Belli durumlarda, kuşaktan kuşağa taşınan genetik bir bozukluğun kansere yol açtığı şüphesi olduğunda sadece aile bireylerinde yapılır. Gen testleri sadece bireyi değil, akrabalarını da ilgilendirir. Örneğin bağırsak kanseri riskini artıran bir gen taşıyan kişinin çocuklarında ve kardeşlerinde de aynı genin bulunma ihtimali vardır. 
Gen testlerinin getirdiği yararlar neler 
- Yüksek riskli mutasyonları taşıyanlar, genetik danışma sonrası ve henüz kanser ortaya çıkmadan önce önleyici tedaviler konusunda bilgilendirilebilir ve kanserin önlenmesi ya da erken yakalanması sağlanabilir. Meme ve kalın bağırsak kanserleri için bu özellikle önem taşır. Kanser riskini azaltıcı ilaçlar kullanılabilir ya da daha kesin çözümler istenirse risk altındaki organlar ameliyatla çıkarılabilir. 
Testi için belli bir yaş ortalaması var mı 
- Mutasyon varsa 1 yaşında da vardır, 50 yaşında da. Ailede kanser hik yesi varsa ve en genç hangi yaşta görüldüyse bu yaştan 5 - 10 yıl önce test yaptırılmalı. Gen testiyle örneğin meme kanseri geni taşıdığı belirlenirse meme ameliyatı yaptırması ya da çok daha yakın izleme alınması gerekir. Ama kişi bunu bilmek istemeyebilir. 20 yaşında bu testi yaptırıp gelecek 20 yıl içinde yüzde 70 oranla kanser olacağını öğrenmek ve ameliyat yaptırmak istemeyebilir. Tam tersi, kişi iki memesini aldırıp önlem de alabilir. 
Genetik testler tarama amaçlı kullanılabilir mi 
- Hayır. Tarama amacıyla yapılmaz. Tarama testlerinin amacı, kanseri daha oluşmadan yakalamak ya da kanser oluştuktan sonra, kolaylıkla tedavi edilebilecek aşamadayken tespit etmektir. Örneğin rahim ağzı kanserlerini yılda bir, kalınbağırsak kanserini sadece 5 yılda bir yapılacak bir testle henüz oluşmadan yakalamak ve önlemek mümkün. 

Testin riski 'psikolojik' 
Gen testlerinin herhangi bir zararı var mı 
- Test için örnek almak herhangi bir tehlike taşımaz. Ancak bireyin ciddi bir hastalığa yakalanma olasılığının yüksek olduğunu öğrenmesi ruhsal dalgalanmaya yol açacaktır. Geni taşıyanlarda endişe ve öfke, taşımayanlarda da suçluluk duygusu ortaya çıkabilir. Ayrıca bu tür testler, babalık veya evlatlık gibi sırların istenmeden ortaya çıkmasına da neden olabilir. 
Sigorta şirketleri karşılayacak mı bu testleri 
- 10 yıl içinde bağırsak kanseri olma olasılığı yüksek kişiyi şirketler sigortalamak istemeyebilir ve hiç kimse iş vermek istemeyebilir. Hastalığı taşıdığını diğer aile bireylerinin bilip bilmemesi, hastalık taşıyanların evlenip evlenmemesi, sigorta şirketlerinden bu bilgilerin nasıl gizleneceği, işe girerken bu bilgilerin işverenden gizlenmesi, hastalıklar nedeniyle ayrımcılık veya arı ırk yaratma girişimleri gibi konular çözüme kavuşmadı. 

Gelecek 20 yılda neler olacak 

Kansere eğilimi daha az belirgin olarak artıran ama toplu olarak kanser vakalarının büyük çoğunluğunun sebebi olan gen saptanacak.Kanser riskini artıran mutasyonların etkilerini azaltacak ilaç tedavileri giderek daha yaygın uygulanacak. Daha şimdiden, kalın bağırsak kanserlerinin önlenmesi için Cox-2 denilen enzimi baskılayan ilaçlar riskli hasta gruplarında uygulanmakta.DNA mikroçipi denilen ve aynı anda binlerce genetik bozukluğu test eden düzenekler, bugün araştırma amacıyla kullanılıyor. Gelecek 20 yılda bunların yaygın kullanımı ve çok daha ucuzlaması bekleniyor. Böylece bizleri gelecekte ne gibi risklerin beklediği ve gereken önlemler zaman içinde netleşecek.Gen tedavisi yaygın kullanılabilen, kanserin önlenmesinde ve tedavisinde kullanacağımız en etkili silahlardan biri haline gelecek. 


</TEXT>
</DOC>
