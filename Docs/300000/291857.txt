<DOC>
<DOCNO> 291857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/24/son/sonyas08.html </URL>
<DATE> 2004/11/24/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Ozzy, evini soyan hırsızı az daha öldürüyordu .. 
</HEADLINE>
<TEXT>

     Rock müziğin çılgın ismi Ozzy Osbourne, evine girerek eşi Sharon'ın 4 milyon dolar değerindeki mücevherlerini çalan hırsızı öldürerek kaza süsü vermek istediğini, ancak daha sonra bundan vazgeçerek kaçmasına izin verdiğini itiraf etti. 
     Internetteki ''imdb'' sitesinin haberine göre, ünlü rock şarkıcısı, Pazartesi akşamı evine girerek eşi Sharon Osbourne'un nikah yüzüğü ile safir mücevherini çalan hırsızı farketti. 
     Buckimghamshire'daki saray yavrusu evine giren hırsızın arkasından yaklaşan ve başını camdan sarkıtan 55 yaşındaki şarkıcı, bu sırada hırsızın boynunu kırmaya karar verdiğini belirtti. 
     Hırsızı öldürdükten sonra kaza süsü vermek istediğini itiraf eden Ozzy, bu ''davetsiz misafirle'' yaşadığı heyecan dolu anları şöyle anlattı 
     ''Hırsızın üzerine atlayarak onu yere yıktım. Arkadan kollarını tutarak hareketsiz bıraktım. Kafası pencereden sarkıyordu. Tıkanmıştı ve çok korktu. Ben de en az onun kadar korktum. O sırada elimde silah ya da bıçak var mıydı onu hatırlamıyorum. 
     O sırada aklıma çılgınca bir fikir geldi. Ona, 'şimdi kafamı saman gibi koparırım, camdan düşersin ve herkese de kaza olduğunu söylerim' dedim. Ama sonra onun camdan atlamasına izin verdim. Onu öldüremedim, çünkü vicdanım el vermedi.'' Osbourne ailesinin evinden çalınan değerli safir mücevheri kanserli Sharon Osbourne'un bu hastalıktan kurtulmasının anısına eşi Ozzy Osbourne hediye etmişti. 
     
</TEXT>
</DOC>
