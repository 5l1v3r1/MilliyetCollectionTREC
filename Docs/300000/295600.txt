<DOC>
<DOCNO> 295600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/07/son/sonspo10.html </URL>
<DATE> 2004/12/07/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Daum Şampiyonlar Ligi kariyerinde 1 kez çeyrek final sevince yaşadı 
</HEADLINE>
<TEXT>

     Avrupa Şampiyonlar Ligi'ne 4. katılımı, Fenerbahçe'nin başında yarın Manchester United ile yapılacak maçla son bulacak teknik direktör Christoph Daum, kariyerinde bir kez çeyrek final sevinci yaşadı. 
     Almanya'da Bayer Leverkusen'i çalıştırdığı dönemde ekibiyle 3 kez Şampiyonlar Ligi'ne katılan Christoph Daum, ''Devler Ligi''nde Fenerbahçe ile 4. kez yer aldı. 
     Daum'un başında bulunduğu ekipler 23 maçta 9'ar galibiyet ve yenilgi alırken, 5 maçta beraberlik elde etti. 
     
     1997-98'DE ÇEYREK FİNAL 

     Christoph Daum'un çalıştırdığı Bayer Leverkusen 1997-98 sezonunda Şampiyonlar Ligi'nde F grubundaki maçlarını 13 puanla 2. sırada tamamlayarak bir üst tura çıktı. 
     Alman ekip o sezon çeyrek finalde Real Madrid'e elenerek ''Devler Ligi''ne veda etti. 
     Bayer Leverkusen ile 1999-2000 sezonunda A grubundaki mücadelesini 7 puanla 3. sırada bitiren Daum, bir üst turu göremedi. Daum, 2000-2001 sezonunda ise aynı ekibin başında A grubundaki 4 mücadelede takımının başında sahaya çıktı. 
     Bayer Leverkusen ile Şampiyonlar Ligi'nde 3 kez yer alan Daum, 18 maçta 7 galibiyet, 6 yenilgi ve 5 de beraberlik yaşadı. 
     
</TEXT>
</DOC>
