<DOC>
<DOCNO> 284591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/30/yazar/theper.html </URL>
<DATE> 2004/10/30/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Artık tüketici mahkemeleri var 
</HEADLINE>
<TEXT>


Bir okuyucum gelişigüzel ödemek zorunda kaldığı su parasından dertli. Beşiktaş'tan yazan okuyucum kendilerinin faturalı su bedellerini muntazaman ödedikleri halde bir de "takdiren" su faturası aldıklarını, buna bir mana veremediklerini yazdıktan sonra ne yapacağını soruyor. Sevgili okuyucum, ilk defa mı başınıza geliyor da bu işi yadırgıyorsunuz Yoksa siz uzaydan mı geldiniz Ne var yani bugüne kadar kaçak elektrik kullananların elektrik parasını bizler ödemedik mi Vergisini vermeyenlerin yerine de bizler ödemedik mi Kısa bir süre sonra onlar affedildi ama bizler onların yerine paşa paşa bu paraları ödemedik mi 
Neyse, siz uzaklardan bir yerlerden geldiğiniz için bu uygulamayı yadırgadınız ama bir şansınız var. Artık bizim adliyelerimizde "tüketici mahkemeleri" var. 
Evet, tüketici mahkemesine başvurun ve kullandığınız ve parasını ödediğiniz makbuzlarla, aynı dönemi içeren "takdiren" size sokuşturulmaya çalışılan faturayı ibrazla ya borcunuzun bulunmadığının tespitini veya parayı ödediyseniz paranın size iadesini talep edin. Üstelik artık tüketici mahkemesi denilen yeni mahkemeler Levent'te, yani okuyucumun evine çok yakın. Bu bir avantaj, ikincisi, inanmayacaksınız ama son günlere kadar bir adet olan, bugün ise sayısı dörde çıkan tüketici mahkemeleri bayağı titiz çalışıyor. Yani "Vatandaş mı Boş ver ödesin" zihniyeti yok. Özel hukuk ilişkisinde vatandaş eşit, haklı hakkını alacak zihniyetine sahipler. 



</TEXT>
</DOC>
