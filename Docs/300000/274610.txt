<DOC>
<DOCNO> 274610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/24/son/sonspo13.html </URL>
<DATE> 2004/09/24/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Beşiktaş, Ankaraspor maçına hazır... Kimler kadroya alınmadı .. 
</HEADLINE>
<TEXT>

     Beşiktaş, yarın oynayacağı Büyükşehir Belediyesi Ankaraspor maçı hazırlıklarını yaptığı tek idmanla tamamladı. 
     Sezonun ilk 6 maçında 12 puan yitirerek, zirvenin 10 puan gerisine düşen siyah-beyazlılarda tek hedef, BJK İnönü Stadı'nda bu sezon 2. kez taraftarlarının önününe çıkacağı maçtan galip ayrılarak, Dolmabahçe'deki 181 günlük galibiyet özlemine son vermek. 
     BJK Nevzat Demir Tesisleri'nde yaklaşık 1,5 saat süren basına kapalı idmana sakatlıkları devam eden Oscar Cordoba ve Serdar Özkan dışında bütün oyuncuların katıldığı bildirildi. 
     Bu akşam kampa girecek siyah-beyazlılarda 18 kişilik maç kadrosuna sakatlıkları süren Cordoba ve Serdar'la, maç eksiği olan menajer-oyuncu Tayfur'un yanı sıra, geçen hafta olduğu gibi Berkant, Emre, Kaan Dobra, Mustafa Doğan, ve Veysel alınmadı. 
     Sakatlıkları geçen Carew ve Sergen hakkındaki kararı teknik heyet verecek. 
     Beşiktaş'ın, Büyükşehir Belediyesi Ankaraspor karşısına, Murat, Ali Güneş, Ronaldo, İbrahim Toraman, İbrahim Üzülmez, Okan, Tayfun, Ahmet Yıldırım, İbrahim Akın, Sergen Tümer , Carew Pancu muhtemel 11'i ile çıkması bekleniyor. 
     BJK İnönü Stadı'nda saat 19.00'da başlayacak ve Digitürk Lig TV'den naklen yayınlanacak maçı hakem Metin Aydoğan yönetecek. 
     
</TEXT>
</DOC>
