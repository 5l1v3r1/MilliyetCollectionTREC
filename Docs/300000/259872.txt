<DOC>
<DOCNO> 259872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/02/spor/spo15.html </URL>
<DATE> 2004/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Kayseri'ye jest 

KAYSERİ'DEKİ 1. Hayırseverler Zirvesinde, "Hayırseverlerin babası" unvanıyla ödüllendirilen ünlü işadamı Kadir Has'tan müthiş bir jest geldi. Has, Kayserispor'a 1 trilyon lira bağışladı. 

Sinan tamam 

DİYARBAKIRSPOR, Beşiktaş'ın gözden çıkardığı Sinan Kaloğlu ile anlaşmaya vardı. Başkan Ahmet Göksü, genç golcüyü bir yıllık kiralayacaklarını, Ümit Aydın ile de görüşmelerin sürdüğünü söyledi. 

Başkent karıştı 

DÜNYA Cross Country Şampiyonası'nın 3. ayağı olan Rallye D'orient dün Ankara Hipodrom'da başladı. Antalya'da sona erecek bir haftalık heyecan boyunca 80 sporcu, toplam 3 bin 105 kilometrelik parkurda otomobil, kamyon ve motosiklet kategorilerinde ter dökecek. 

Fener damgası 

TÜRKİYE Büyükler Kürek Şampiyonası'nda Fenerbahçe 12 dalda 6 birincilikle zirveye çıktı. Sapanca Gölü'ndeki şampiyonada Galatasaray ve Ankara Üniversitesi ikişer, Şişecam ve Beşiktaş da birer birincilik kazandı. 

TSYD Kupası Ankaraspor'un 

38. TSYD Ankara Kupası'nı Bülent Karaman'ın golüyle Ankaragücü'nü 1 - 0 yenen Ankaraspor kazandı. 2 - 2 berabere biten maçtan sonra yapılan penaltı atışları sonunda Kayseri'ye 6 - 4 üstünlük sağlayan Gençlerbirliği üçüncü oldu. 

Hazırlık maçları 

Denizli - Nazilli Bld. 3 - 1 
Malatya - Adıyaman 0 - 1 
Gaziantep - D.Bakır 4 - 3 
Bursa - Sakarya 1 - 0 


</TEXT>
</DOC>
