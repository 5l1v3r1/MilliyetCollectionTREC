<DOC>
<DOCNO> 293627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/01/ekonomi/eko02.html </URL>
<DATE> 2004/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Müzakere 11 yıl sürer' 
</HEADLINE>
<TEXT>


YASED'in araştırmasına göre Türkiye'deki yabancı yatırımcıların çoğu AB'ye üyelik müzakerelerinin 11-15 yıl süreceğini düşünüyor 

EKONOMİ SERVİSİ 

Yabancı Sermaye Derneği YASED üyeleri, Türkiye'nin Avrupa Birliği'ne AB tam üyelik müzakerelerinin 2005 yılının üçüncü çeyreğinde başlayacağını ve 11 ila 15 yıl süreceğini tahmin ediyor. 
Türkiye'deki yabancı yatırımcıların beklentilerini yansıtan 'Barometre Kasım 2004' sonuçlarına göre YASED üyelerinin yüzde 39'u AB ile tam üyelik müzakerelerinin 2005'in 3. çeyreğinde başlayacağını öngörüyor. Müzakerelerin gelecek yılın 2. çeyreğinde başlayacağını öngörenlerin oranı ise yüzde 26. YASED üyelerinin yüzde 46'sı AB ile tam üyelik müzakerelerinin 11 - 15 yıl sürmesini beklerken, üyelerin yüzde 41'i 6 - 10 yıl, yüzde 8'i ise 15 yıldan fazla süreceğini ifade etti. 
Yabancıların büyük çoğunluğu, ekonomide büyümenin yavaşlayacağını, enflasyon hızının ise sabit kalacağını düşünüyor. Üyelerin yüzde 92'si doğrudan yabancı yatırımlar için ekonomik ortamın daha iyiye gideceğine inanıyor. 
YASED Başkanı Şaban Erdikler, AB ile tam üyelik müzakereleri sürecinde Türkiye'nin yabancı sermaye portföyünde ortalama 6 kat artış olabileceğini ve yılda 10 milyar dolar yabancı sermaye girişi sağlanabileceğini söyledi. Erdikler, "Üyeliğin gerçekleşmesi sürecinde yeni üye olan ülkelerde yabancı sermaye girişi 3 ila 11 kat arttı" dedi. 

YASED üyelerinin tahminleri 2004 2005 Büyüme 8.2 5.7 TÜFE 10.3 8.5 TEFE 12.0 9.2 Dolar bin TL 1.499 1.664 Euro bin TL 1.922 2.107 Faiz 20.4 16.0 

AB ile tam üyelik müzakereleri ne zaman başlar 2005 3. çeyrek 39 2005 2. çeyrek 26 2005 1. çeyrek 16 2005 4. çeyrek 14 

Tam üyelik müzakereleri ne kadar sürer 11 - 15 yıl 46 6 - 10 yıl 41 15 yıldan fazla 8 0 - 5 yıl 5 

Müzakereler doğrudan yabancı yatırımları nasıl etkiler Artar 87 Değişmez 13 

2005 büyümesi Hızlanacak 30 Yavaşlayacak 32 Sabit kalacak 37 

2005 enflasyonu Sabit kalır 50 Yavaşlar 38 Hızlanır 12 

Faizler Düşer 60 sabit kalır 38 Yükselir 2 

</TEXT>
</DOC>
