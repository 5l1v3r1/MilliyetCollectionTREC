<DOC>
<DOCNO> 255007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/13/son/sondun09.html </URL>
<DATE> 2004/07/13/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Irak'ta 527 gözaltı, 1 ölü 
</HEADLINE>
<TEXT>

     Irak'ın başkenti Bağdat'ta yapılan operasyonlarda 527 şüphelinin gözaltına alınırken, çıkan olaylarda 1 kişinin öldüğü bildirildi. 
     Irak İçişleri Bakanlığı'ndan bir kaynak, polisin Dicle nehrinin batı yakasındaki Rusafa'da şimdiye kadar 527 kişiyi gözaltına aldığını söyledi. 
     İçişleri Bakan Yardımcısı Hüseyin Ali Kemal ise, dün Bab El Şeyh semtinde adam kaçıranlarla yağmacılar ve diğer suçluları hedef alan operasyona onlarca Irak polis yetkilisinin katıldığını söyledi. 
     Ali Kemal, hava karardıktan sonra düzenlenen operasyon sırasında küçük çatışmalar çıktığını, tutuklamaya direnen 1 kişinin öldüğünü, 2 kişinin de yaralandığını kaydetti. 
     Kaynak, bölgedeki operasyonların sürdüğünü kaydetti. 
     
     BAĞDAT'TAKİ PATLAMALAR 

     Öte yandan, Bağdat'ta bu sabah meydana gelen patlamalarla ilgili olarak henüz resmi bir açıklama yapılmazken, patlamalardan birinin Amerikan devriyesine yönelik bir saldırıyla ilgili olduğu belirtildi. 
     Bağdat'tan sorumlu Amerikan 1. Süvari Birliği'nden Uzman Çavuş David Larsen, patlamalardan birinin, Bağdat'ın orta kesimlerinde bir Amerikan devriyesine el bombası atılmasıyla ilgili olduğunu söyledi. 
     Yeşil Bölge üzerinde bir toz bulutuna neden olan patlamalarda, can kaybı olduğuna ilişkin bir bilgi verilmedi. 
     
</TEXT>
</DOC>
