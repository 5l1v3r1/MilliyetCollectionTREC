<DOC>
<DOCNO> 281722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/20/siyaset/asiy.html </URL>
<DATE> 2004/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, benim gibi değişiyor... 
</HEADLINE>
<TEXT>


Yeşiller'den Bendit, "Erdoğan 10 yıl öncekinden farklı. Tarihimle kıyasladığım zaman, aynı değişim kapasitesini gösteriyor" dedi 

İSTANBUL Milliyet 


Avrupa Parlamentosu AP Yeşiller Avrupa Özgür İttifakı EFA Grubu Eşbaşkanı Daniel Cohn - Bendit, "Eğer biz Türkiye'yi Avrupa'ya entegre edebilirsek, İstanbul, Ankara ve Türkiye'yi demokrasi ve İslamiyetin Mekke'si haline dönüştürmeyi başarabilirsek, dünyaya bir işaret vermiş oluruz" dedi. 
Fransa Cumhurbaşkanı Jacques Chirac'ın, Türkiye'nin üyeliği için referandum önerisini "Çok saçma bir tartışma" şeklinde Cohn - Bendit, "Türk hükümeti AB üyeliğiyle ilgili iyi çalışıyor mu " soruna da şu yanıtı verdi "Evet, ama her hükümet gibi onlar da hata yapabiliyor. Biz de hata yapabiliyoruz. Erdoğan'la 10 yıl önce tanıştım. Beni 'Çok kültürlü toplum ve İslam' konulu konferansa davet etmişti. Erdoğan'ın 10 yıl önce savunduklarıyla, şimdi söyledikleri arasında çok fark var. Benim tarihimle kıyasladığım zaman aynı değişim kapasitesini gösteriyor." 
Konferansta ilk konuşmacı olan Cohn - Bendit, Türkiye'nin özel ve onurlu bir ülke olduğunu vurgulayarak, "Türkiye, Malta veya Bulgaristan değil. O yüzden onurunuza sahip çıkın ve deyin ki, 'Türkiye gibi büyük çoğunluğu Müslüman olan bir ülkeyi Avrupa'ya entegre etmek, diğer bir ülkeyi entegre etmekten farklı bir şeydir" diye konuştu. Türkiye'nin entegrasyon sorununun yepyeni bir olay olduğunun altını çizen Bendit, şöyle devam etti 
"Çünkü öyle bir çağda yaşıyoruz ki, İslamiyet adına hareket ettiğini söyleyen bir terörizmle mücadele içindeyiz. Eğer biz Türkiye'yi Avrupa'ya entegre edebilirsek İstanbul, Ankara ve Türkiye'yi demokrasi ve İslamiyetin Mekke'si haline dönüştürmeyi başarabilirsek, dünyaya bir işaret vermiş oluruz. Biliriz ki, bizim terörizme karşı mücadelemiz totaliter bir ideolojiye karşı mücadeledir. İslamiyete karşı bir mücadele değildir. İşte bu yüzden Türkiye'yi Avrupa'ya dahil etmek çok önemlidir." 

Sergiyi gezdi 

Cohn - Bendit, AP Yeşiller EFA Grubu'nun dün Hilton Oteli'nde düzenlediği "AB'deki Türkiye Ortak Bir Gelecek" konulu konferansın ardından TBMM Başkanı Arınç'ın Dolmabahçe Sarayı'nda onuruna verdiği resepsiyona katıldı. Cohn - Bendit, Dolmabahçe'deki Osmanlı Saray Ressamı Zorano'nun sergisini de gezdi. 

'Türkiye boğanın boynuzu' 

'İslam, Avrupa Kimliği ve Türkiye'nin AB üyeliği' oturumunda konuşan yazar Etyen Mahçupyan, Avrupa'nın İslam dünyasını ehlileştirilmesi gereken boğa olarak gördüğünü belirterek, "Türkiye bu boğanın boynuzları-dır. Boynuzları tutmadan boğayı ehlileştiremezsiniz. Daha fazla soru soran, kendine güvenen farklı bir Müslüman Türk tipi var" dedi. Alevi Bektaşi Topluluğu adına konuşan araştırmacı yazar Esat Korkmaz ise, Alevilerin Diyanet'in yapısı altında yer almak istemediğini ve bu yapının laiklikle çeliştiğini belirterek, kapatılmasını istedi. Korkmaz, Alevilerin çocuklarına zorla din dersi verilmesini zulüm olarak gördüğünü Hacı Bektaş Veli derg hının kendilerine verilmesini de istekleri arasında yer aldığını ifade etti. 


</TEXT>
</DOC>
