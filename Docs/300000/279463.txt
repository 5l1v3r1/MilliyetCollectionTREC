<DOC>
<DOCNO> 279463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/12/son/sonsiy16.html </URL>
<DATE> 2004/10/12/ </DATE>
<TIME> 23.54 </TIME>
<AUTHOR>  </AUTHOR>
<HEADLINE>
Erdoğan, Metin Kaplan hakkında değerlendirme yapmak için erken dedi 
</HEADLINE>
<TEXT>

     Başbakan Recep Tayyip Erdoğan, Almanya'dan sınırdışı edilen, bu ülkede yasaklanan İslami Cemiyet ve Cemaatleri Birliği'nin yöneticisi Metin Kaplan'ın Türkiye'ye iade edilmesiyle ilgili, ''Şu anda herhangi bir değerlendirme yapmak için erken'' dedi. 
     Başbakan Erdoğan, özel uçak ATA ile saat 22.50'de İstanbul'a gitti. Erdoğan'ı, Esenboğa Havalimanı'nda Ankara Vali Yardımcısı Hakkı Loğoğlu, Büyükşehir Belediye Başkanı Melih Gökçek, Ankara Emniyet Müdürü Ercüment Yılmaz ile öteki yetkililer uğurladı. 
     Erdoğan, havalimanına gelişinde gazetecilerin, ''Metin Kaplan İstanbul'a getirildi. Bununla ilgili düşüncelerinizi alabilir miyiz'' soruna, ''Konuyla ilgili arkadaşlar gerekli görevleri yapıyorlar. Şu anda herhangi bir değerlendirme yapmak erken'' karşılığını verdi. 
     
     BAŞBAKAN ERDOĞAN İSTANBUL'A GELDİ 

     Başbakan Recep Tayyip Erdoğan, özel uçak ATA ile saat 23.45'te İstanbul'a geldi. 
     Erdoğan'ı, Atatürk Havalimanı'nda, İstanbul Valisi Muammer Güler, Büyükşehir Belediye Başkanı Kadir Topbaş ve Emniyet Müdürü Celalettin Cerrah karşıladı. 
     Başbakan Erdoğan, havalimanındaki Başbakanlık Ağırlama Salonu'nda bir süre dinlendi. 
     
</TEXT>
</DOC>
