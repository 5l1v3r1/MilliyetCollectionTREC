<DOC>
<DOCNO> 282518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/22/son/sonspo22.html </URL>
<DATE> 2004/10/22/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Gaziantepspor, Konyaspor maçına hazır... 
</HEADLINE>
<TEXT>

     Gaziantepspor, Konyaspor maçı hazırlıklarını tamamladı. 
     Celal Doğan Tesisleri'nde, teknik direktör Nurullah Sağlam nezaretinde çalışmalarını tamamlayan kırmızı-siyahlı ekip, Konya'ya gitti. 
     Nurullah Sağlam, yaptığı açıklamada, Konyaspor maçı hazırlıklarını başarı ile tamamladıklarını ve tek düşüncelerinin galibiyet olduğunu söyledi. 
     Konyaspor maçı öncesinde cezalı ve sakat futbolcuların tedirginliğini yaşadıklarını ifade eden Sağlam, şöyle dedi 
     ''Kart cezalısı olan defansımızın güçlü oyuncusu Mehmet Polat, Konyaspor maçında forma giyemeyecek. Bu bizim için bir dezavantaj sayılır. Ayrıca, takımla birlikte çalışmalarına karşın henüz sakatlıktan tam olarak kurtulamayan Lazarov, Hasan Özer ve Tarık Ettayeb'in durumu da maç günü belli olacak. 
     Konyaspor maçı bizim için hayati önem taşıyor. Hiç bir mazeretin arkasına sığınmak istemiyoruz. Tek düşüncemiz galibiyet. Bu zorlu maçtan galibiyetle ayrılarak, yeniden tırmanışa geçmek ve kendimizi affettirmek istiyoruz.'' 
     
</TEXT>
</DOC>
