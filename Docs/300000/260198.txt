<DOC>
<DOCNO> 260198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/03/son/soneko01.html </URL>
<DATE> 2004/08/03/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Korkulan olmadı... New York Borsası yükseldi... 
</HEADLINE>
<TEXT>

     Terör tehlikesinden de dolayı düşme endişesinin yaşandığı New York Wall Street Borsası günü yükselişle kapadı. 
     İşlem hacmi bakımından dünyanın en büyük borsası Wall Street'de ''Procter Gamble'' gibi hisse senetleri en kıymetli firmaların kazancı, Wall Street'in Dow Jones Sanayi Endeksi'ni 40.55 puan yükselmeyle binde 4 10 bin 180.26 puana taşıdı. Günün son seansı bitiminde teknoloji şirketlerinin ibresi Nasdaq Birleşik Endeksi de 4.73 puan tırmanışla binde 2.5 1,892.09 puandan tamamlandı. 
     New York Borsası günün ilk seansına düşüşle başladı. 
     Borsanın açılışında, cuma kapanışa göre, Dow Jones Endeksi 21.17 puan azalarak 10,118.54 puana, Nasdaq Endeksi de 14.18 puan azalarak 1,873.18 puana indi. 
     Borsanın pazartesi düşüşünde, El Kaide örgütünün ABD'de aralarında Uluslararası Para Fonu IMF ve Dünya Bankası'nın da bulunduğu mali kurumlara saldırı hazırlığında bulunduğu duyumları ve bunun sonucunda petrol fiyatlarının rekor düzeye tırmanması etkili oldu. 
     New York'ta Dünya Ticaret Merkezi İkiz Gökdelenleri'nin kamikaze yolcu uçaklarıyla delindiği 11 Eylül 2001'de Wall Street Borsası, 1930 Büyük Bunalımı'ndan beri ilk kez 4 gün kapalı kalmıştı. Yerle bir olan 110 katlı gökdelenlerin yakınındaki büyük postane bugün pazartesi ilk kez onarımlı haliyle açılarak hizmet vermeye başladı. 
     
</TEXT>
</DOC>
