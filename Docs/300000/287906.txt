<DOC>
<DOCNO> 287906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/11/guncel/gun14.html </URL>
<DATE> 2004/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Biri Rus 5 PKK'lı teslim oldu 
</HEADLINE>
<TEXT>


ŞIRNAK DHA 

Şırnak'ın Silopi ilçesinde PKK KONGRA GEL üyesi oldukları belirtilen 1'i Rus uyruklu 5 terörist, güvenlik güçlerine teslim oldu. Teröristler verdikleri ifadelerde, örgüt içindeki baskı ve insanlık dışı uygulamalardan rahatsız olduklarından güvenlik güçlerine teslim olduklarını söyledi. Teröristler, örgüt içindeki iç çekişme ve hesaplaşmaların uzun süredir bölünmeye ve parçalanmaya neden olduğunu, terör örgütünün üst düzey yönetiminin rahat ve kolay bir yaşam sürdüğünü, alt kadroların ise sefalet içerisinde olduğunu ve kendilerine verilen hiçbir sözün yerine getirilmediğini anlattı. Teslim olan teröristlerin adli makamlara sevk edildiği belirtildi. 


</TEXT>
</DOC>
