<DOC>
<DOCNO> 261840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sontur17.html </URL>
<DATE> 2004/08/09/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Hırsızlar, otobüste mal paylaşırken yakalandılar 
</HEADLINE>
<TEXT>

     Tekirdağ'ın Şarköy İlçesi'nde, çaldıkları 4 bin euro ile cep telefonunu, bindikleri şehirlerarası otobüste paylaşmaya çalışan hırsızlar, yolcuların ihbarı üzerine yakalandı. 
     Cumhuriyet Mahallesi Beyaz Balina mevkiindeki Marmara Sitelerinde Bülent Seval'e ait eve giren B.U. 19 , İ.K. 14 ve V.Ö. 15 , evden 4 bin euro, bir cep telefonu ve 4 Danimarka pasaportu çaldı. 
     B.U, İ.K. ve V.Ö, Şarköy'den İstanbul'a gitmek için bindikleri otobüste, çaldıklarını paylaşmada anlaşamayınca yakayı ele verdi. 
     Otobüste duyduğu ''Size 1500'er euro düştü, bana 1000 euro verdiniz. Hem çaldığımız telefon da sizde kaldı'' sözlerinden şüphelenen yolculardan biri, durumu telefonla Tekirdağ Jandarma Komutanlığı'na bildirdi. 
     Suçlarını itiraf eden gençlerin üst aramasında, çalınan 4 bin euro'nun 2 bin 500 euro'su ve cep telefonu ele geçirildi. 
     V.Ö'nün, ifadesinde, otobüsü jandarma durdurunca üzerinde bulunan parayı yola attığını öne sürdüğü, ancak olay yerinde yapılan aramada, atıldığı öne sürülen paranın bulunamadığı bildirildi. 
     Zanlıların, çaldıkları 4 pasaporttan 3'ünü yaktıklarını, diğerinin ise evlerinde bulunduğunu söyledikleri kaydedildi. 
     
     Biri tutuklandı 

     Cumhuriyet Mahallesi Beyaz Balina mevkiinde Marmara Siteleri'nde Bülent Seval'a ait eve girerek, 4 bin Euro, bir cep telefonu ve 4 Danimarka pasaportu çalan Barış Urkan 19 , İ.K. 14 ve V.Ö. 15 , sorgulanmalarının tamamlanmasının ardından mahkemeye sevk edildi. 
     İ.K. ve V.Ö tutuksuz yargılanmak üzere serbest bırakılırken, Barış Urkan, cezaevine konuldu. 
     Öte yandan, polislerin, zanlıların evinde yaptığı aramada, 1 pasaportun yanı sıra 100 gram kadar hintkeneviri tohumu bulundu. 
     Zanlılara yardımcı olduğu iddia edilen C.B. ve H.Ö'nün arandığı, olayla ilgili soruşturmanın sürdürüldüğü bildirildi. 

     
</TEXT>
</DOC>
