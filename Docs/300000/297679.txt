<DOC>
<DOCNO> 297679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/14/son/sontur36.html </URL>
<DATE> 2004/12/14/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Araba vapurunda şüpheli çanta paniği .. 
</HEADLINE>
<TEXT>

     Çanakkale-Eceabat arasında sefer yapan İntepe adlı araba vapurunda unutulan şüpheli çantadan, sağlık malzemesi çıktı. 
     AA muhabirinin edindiği bilgiye göre, Eceabat'tan Çanakkale'ye giden İntepe Vapuru'nda bulunan yolcular, bir süre sonra gemi güvertesinde şüpheli bir çanta fark ederek, durumu kaptana haber verdiler. Kaptanın durumu telsizle Liman Başkanlığı'na bildirmesinin ardından, liman görevlileri Çanakkale İskelesi'ne yanaşan gemide güvenlik önlemi aldı. 
     Olay yerine gelen Çanakkale Emniyet Müdürlüğü Bomba İmha ekibi, gemideki araç ve yolcuları güvenli bir şekilde tahliye etti. 
     Yarım saatlik çalışmanın ardından açılan çantadan, şırınga ve sağlık malzemesi çıktı. 
     
</TEXT>
</DOC>
