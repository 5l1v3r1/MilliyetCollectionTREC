<DOC>
<DOCNO> 289373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/16/son/sonyas24.html </URL>
<DATE> 2004/11/16/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Yakıt ihtiyacı olmayan uzay aracı 
</HEADLINE>
<TEXT>

     Rus bilim adamlarının yakıtsız uçabilen bir uzay aracı üzerinde çalıştıkları bildirildi. 
     Rusya Federal Uzay Ajansı Başkanı Anatoli Perminov yaptığı açıklamada, uzay aracının motorunda fizikteki bazı yeni ilkeleri uygulayacaklarını belirterek, projenin hala geliştirilme aşamasında olduğunu söyledi. 
     Yakıtsız uzay aracının uzay çalışmalarındaki maliyeti düşüreceğine dikkat çeken Perminov, Mars'a yolculuk konusunda bir tarihi, proje üzerinde çalışan bilim adamlarının verebileceğini ifade etti. 
     Rus işadamlarının Kazakistan'ın Baykonur üssündeki Zenith Roketi'nin iç donanımıyla ilgili projeye destek verdiğini belirten Perminov, uzay çalışmalarında maddi sıkıntıdan dolayı Avrupa Uzay Ajansı ile ortak çalışma yapmak zorunda kaldıklarını kaydetti. 
     
</TEXT>
</DOC>
