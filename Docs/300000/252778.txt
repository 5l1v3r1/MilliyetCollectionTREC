<DOC>
<DOCNO> 252778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/04/siyaset/siy01.html </URL>
<DATE> 2004/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'AİHM tezg hından ben de geçmiştim' 
</HEADLINE>
<TEXT>


'İmralı'daki zatın dosyası hemen önlerine geldi' diyerek AİHM'yi eleştiren Erdoğan, meslek liselilerin ailelerini de 'çocuklara sahip çıkmamakla' suçladı 

İSTANBUL Milliyet 


Başbakan Erdoğan, "Meslek liselerinde yavrularını okutanlar, çocuklarının durumuna sahip çıkmamıştır. Bunun karşısına dikilenlere toplum cevap vermemiştir" dedi. Avrupa İnsan Hakları Mahkemesi AİHM 'tezg hından' kendisinin de geçtiğini belirten Erdoğan, "Müracaatımdan bu yana 4 yıl geçti. Daha dosyam önlerine gelmedi, ama İmralı'daki zatın dosyası hemen önlerine geldi ve yürütmeyi durdurma kararı verdi" dedi. Birlik Vakfı'nın toplantısında konuşan Prof. Şefik Dursun, AİHM'nin türban kararını eleştirdi ve TBMM'nin YÖK Yasası tasarısını yeniden görüşüp kabul etmesini istediklerini belirtti. 

'Biz bedel ödemeyiz' 
Erdoğan da şunları söyledi "Yeter ki toplum, bu noktada duyarlılığını sürekli tutsun. Son olaylar karşısında toplumumuzun daha duyarlı olmasını beklerdim. Örneğin meslek liseleri konusunda hocamın düşüncelerini paylaşmıyorum. Biz bunun ikincisini de yaparız, yapardık. Ama bunun bedelini siz ödemeye hazır mısınız Biz hükümet olarak hazır değiliz. Niye Çünkü daha önce ödenen bedeller var. Bunun için bu adımı atamayız. Toplum hazır olduğu zaman adım atılır." 
Başbakan olduktan sonra AİHM'deki davasını geri çektiğini, kendisi hakkında en doğru kararı milletin verdiğini belirten Erdoğan, "AİHM'nin son kararını karıştıranlar var. Kimisi 'AB bu' diyor. Hayır, değil. AB ve AİHM farklı kurumlar" dedi. 


</TEXT>
</DOC>
