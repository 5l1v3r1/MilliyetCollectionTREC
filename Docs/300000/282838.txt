<DOC>
<DOCNO> 282838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/24/siyaset/siy01.html </URL>
<DATE> 2004/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kriterleri tamamlayın' 
</HEADLINE>
<TEXT>


AP'nin salı günü tartışacağı 37 maddelik Türkiye raporunda şu unsurlar yer alıyor Kıbrıs'tan asker çekilmeli. Siyasi kriterler tamamlanmadan müzakereler başlamaz. Ruhban Okulu ve Ermeni sınırı açılmalı 

Güven Özalp - Brüksel 


Avrupa Parlamentosu'nun AP , 17 Aralık Zirvesi öncesi Türkiye'nin müzakerelere başlamasıyla ilgili görüşü şekilleniyor. AP, salıdan itibaren Hollandalı Hıristiyan Demokrat parlamenter Camiel Eurlings'un hazırladığı taslak raporu görüşecek. Nihai halini alana kadar çok sayıda değişikliğe uğraması ve AP içinde yoğun tartışmalara neden olması beklenen rapor, genelde Komisyon'un çizgisini benimserken, bazı alanlarda daha ileri gitmeyi tercih etmesiyle dikkat çekiyor. 37 maddelik taslak belgede öne çıkan unlarlar şunlar 
MÜZAKERELER Müzakerelerin başlaması, öncelikle siyasi kriterlerin, özellikle de insan hakları ve temel özgürlüklere ilişkin olanların teoride ve uygulamada tamamlanmasına odaklanılması halinde mümkün olabilir. Ancak bu aşamadan sonra diğer bölüm başlıklarına geçilebilir. Müzakereler, ucu açık uzun bir süreç ve otomatik katılım anlamı taşımıyor.KIBRIS Kıbrıs'ın halen Türkiye tarafından tanınmamış olması ve 30 binden fazla Türk askerinin halen Kuzey Kıbrıs'ta bulunması, uluslarası kamuoyunda endişe uyandırıyor. Türkiye, askerlerini takvime bağlı olarak geri çekmeli ve AB üyeleriyle, aralarında "tanımanın" da bulunduğu yasal sorunları halletmeli. 

Komite oluşturulsun 
ERMENİ SORUNU Türkiye ve Ermenistan, bağımsız uzmanlardan oluşan uluslararası bir komite eşliğinde geçmişin trajik deneyimini aşmak için uzlaşma süreci başlatsın. Türkiye, Ermenistan sınırını en kısa zamanda açsın.ALEVİLERE STATÜ Dini azınlıklara yönelik ayrımcılık ve sorun yaratma yaklaşımından vazgeçilmeli. Uygulamanın bir göstergesi olarak da Heybeliada Ruhban Okulu derhal açılmalı. Aleviler de, Müslüman azınlık olarak tanınarak koruma altına alınmalı.AZINLIK DİLLERİ Türkiye'nin okullarda Türkçe dışındaki anadillerde Kürtçe, Süryanice vb. kurs verilebilmesine ve diğer dillerde yayın yapan radyo istasyonları kurulmasına olanak sağlayan yasal değişiklikleri yapmasından memnuniyet duyarız. Azınlık dillerinde yayın ve eğitim yapılmasının önünde halen mevcut olan tüm kısıtlamalar kaldırılmalı.YENİ ANAYASA Türkiye, yapılan değişikliklere rağmen, halen askeri rejimden kalan Anayasa'ya sahip. AB üyeliği için istenen değişikliklerin temel doğasında yeni bir Anayasa var.TSK Reformlarla ordunun siyasi gücü kısıtlansın, Genelkurmay Başkanı, Savunma Bakanı'na bağlansın.BAĞIMSIZ DENETİM İnsan hakları alanında Türkiye'nin her yerinde denetim yapabilecek bağımsız mekanizma oluşturulsun. 

Bağlayıcılığı yok 
YILLIK RAPORLAR Komisyon her yıl etki raporu hazırlasın, bunun yanında işkence olaylarının sayısal olarak yer aldığı, siyasi kriterlerin tamamlanmasına ilişkin bir rapor oluştursun. 
Rapor, 26 Ekim ve 15 Kasım'da AP Dışişleri Komisyonu'nda ele alındıktan sonra 2 Aralık'ta oylanacak. Rapor, Ankara açısından bağlayıcılığı bulunmasa da AB liderlerine yönelik baskı unsuru olması açısından önem taşıyor. 


</TEXT>
</DOC>
