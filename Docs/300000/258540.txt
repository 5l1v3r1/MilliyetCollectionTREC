<DOC>
<DOCNO> 258540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sonspo04.html </URL>
<DATE> 2004/07/27/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Trabzonspor, Avrupa Kupalarında yarın 65. randevuda... 
</HEADLINE>
<TEXT>

     Avrupa Şampiyonlar Ligi 2. ön eleme turu ilk maçında, deplasmanda Letonya'ın Skonto Riga takımıyla yarın karşılaşacak olan Trabzonspor, Avrupa kupalarındaki 65. maçına çıkacak. 
     İlk kez Avrupa Şampiyonlar Ligi'ne katılma hakkı elde eden bordo-mavililer, 37 yıllık tarihinde Avrupa kupalarında bugüne dek yaptığı 64 karşılaşmada, 26 yenilgi, 24 galibiyet ve 14 beraberlik elde etti. 
     Letonya takımlarıyla bugüne dek hiç karşılaşmayan Karadeniz ekibi, kupalarda 86 gol atarken, kalesinde 102 gol gördü. 
     
     EN BÜYÜK BAŞARISI 3. TUR 

     Trabzonspor'un Avrupa kupalarında en iyi başarısı UEFA Kupası'nda oldu. 
     Bordo-mavililer, 1994-95 sezonunda 1. turda Romanya'nın Dinamo Bükreş, 2. turda İngiltere'nin Aston Villa takımını eledikten sonra 3. tura yükselmeyi başarmış, ancak 3. turda İtalya'nın SS Lazio Roma takımına elenmişti. 
     Karadeniz ekibi, 1991-92 sezonunda da ilk turda Yugoslavya'nın Hask Gradjanski takımını, 2. turda Fransa'nın Olympique Lyon takımını elerken, 3. turda Danimarka'nın BK Kopenhag takımına elenerek kupaya veda etmişti. 
     
     DEVLERE KARŞI ZAFERLER 

     Trabzonspor, Avrupa kupalarında yaptığı maçlar içinde çok güçlü takımları da yendi. 
     Bordo-mavililer, FC Barcelona, FC Liverpool, FC Inter ve Aston Villa'yı 1-0'lık sonuçlarla yenmeyi başardı. 
     Karadeniz ekibinin Avrupa kupalarında en golcü oyuncusu ise 23 golle Hami Mandıralı oldu. 

     
</TEXT>
</DOC>
