<DOC>
<DOCNO> 294765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/04/son/sonspo04.html </URL>
<DATE> 2004/12/04/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Aurelio Galatasaray maçında yok... 
</HEADLINE>
<TEXT>

     Daum’un korktuğu başına geldi, Aurelio cezalı duruma düştü. Müftüoğlu'nun karşılaşmanın 27. dakikasında Aurelio'ya sarı kart göstermesine sinirlenen sarı-lacivertliler, hakemi bir süre ıslıklarla protesto etti. 
     Protokol tribünündeki bazı yöneticiler de, yerlerinden kalkarak, Müftüoğlu'na tepkilerini dile getirdi. Bir çok maçta Fener’i tek başına taşıyan Marco, Galatasaray’a karşı oynayamayacak. 
     
     Daum kararsızdı 

     Fenerbahçe-Ankaragücü maçı öncesi en çok merak edilen konulardan biri Marco Aurelio’nun forma giyip giymeyeceğiydi. Başkent ekibiyle oynanacak mücadeleye kadar üç sarı kart gören ve Galatasaray derbisi öncesi ceza sınırında bulunan Brezilyalı’yı, teknik direktör Christoph Daum da sahaya sürüp sürmemekte kararsızdı. Hafta başındaki idmanlarda sambacıyı yedek takımda oynatan Alman hoca, riskli bir karar vererek, Aurelio’yu 11’de sahaya sürdü. 

     
</TEXT>
</DOC>
