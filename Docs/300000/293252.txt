<DOC>
<DOCNO> 293252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/30/magazin/amag.html </URL>
<DATE> 2004/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba ve çocuklar ekranda buluştu 
</HEADLINE>
<TEXT>


Yeşilçam'ın usta oyuncuları Orhan Günşıray, Yusuf Sezgin ile Ediz Hun, yeni dizi ve filmlerinde çocuklarıyla birlikte kamera karşısına geçti... 

BİRSEN ALTUNTAŞ 

Orhan Günşıray, oyuncu oğlu Mahir Günşıray'la yıllar sonra "Ayışığı Ner'desin " isimli dizide buluştu. Oğluyla ilk kez 5 yaşındayken aynı filmde oynadıklarını anlatan Günşıray, "Mahir'in öğrenim hayatı devam ettiği için birlikte oynayamadık. Çok mutluyum. Daha birlikte çok çalışmamız olacak" dedi. Mahir Günşıray ise babasıyla kamera karşısına geçmemesini uygun bir proje çıkmamış olmasına bağladı. 
Ediz Hun, senaryo eğitimi üzerine öğrenim görmesine rağmen bankacılık yapan kızı Bengü Hun ile ilk kez "Azize" isimli dizide seyirci karşısına çıktı. Hun, şunları söyledi "Yönetmen Sevgi Birsel'den teklif gelene kadar Bengü'yle oynamayı hiç düşünmedim. Çok başarılı. Farklı fiziğe sahip entelektüel iyi insan tipi var onda. En büyük isteğim ise kızımın yazdığı bir aşk filminde oynamak." 

'Çok tüyo aldım' 
Bengü Hun da "Babam çok yardım etti. Özellikle el ve kol hareketlerime dikkat etmem konusunda tavsiyelerde bulundu" diye konuştu. 
'Son Yaprak' dizisinde ilk kez oğlu Umut ile birlikte kamera karşısına geçen Yusuf Sezgin ise şöyle konuştu "Dizide, eşini kaybettikten sonra Umut ile birlikte yaşamaya başlayan babayı canlandırıyorum. Daha çok teklif geldi ama roller baba-oğul olmadığı için kabul etmemiştik. Hik yeyi de sevdik ve oynuyoruz." 


</TEXT>
</DOC>
