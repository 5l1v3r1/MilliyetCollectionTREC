<DOC>
<DOCNO> 285649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/03/yazar/tamer.html </URL>
<DATE> 2004/11/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Halk, yolsuzluğa karşı mitinge de hazır, eyleme de... 
</HEADLINE>
<TEXT>

Susurluk'u "Aydınlık için 1 dakika karanlık" diyerek protesto ettik. Yolsuzluğu protesto için "Karanlığa karşı 1 dakika aydınlık" sloganına ne dersiniz 

Yolsuzluklara karşı harekete geçmeye istekli ne kadar da çok Milliyet okuru varmış meğer... Bugün söz onların 
Dokuz Eylül Üniversitesi Tıp Fakültesi'nden Prof. Dr. Erkan Derebek Yolsuzluk ile ilgili başlattığınız kampanyayı gönülden destekliyorum. Nüfuz suistimali de dahil, her türlü yolsuzluğa karşı hiçbir politik kaygı gütmeden, güçlü bir karşı duruşun yanında olmalıyız. Umarım başlattığınız kampanya, "Aydınlık için 1 dakika karanlık" eylemi gibi geniş bir kitle tarafından benimsenir ve benzer bir karşı duruş sergilenir. Örneğin bu kez "Karanlığı çözmek için 1 dakika aydınlık" diyerek gece 2 - 3 gibi uyanıp ışıklarımızı açsak...ODTÜ Sosyal Demokrasi Topluluğu Başkanı Volkan Özdemir Türkiye gibi mali krizlerden belini doğrultamamış bir ülkede ülkenin yetkili kurumlarından TMSF Başkanı bankalardan hortumlanan 47 milyar doların 39'undan ümidi kestik diyorsa durum vahimdir. Fakat daha vahimi, buna toplumun tepki göstermeyişidir. Biz duyarlı gençler bu "talan düzeniyle" mücadele etmekten onur duyarız. Eyleme, meydanlara gitmeye hazırız. İstanbul Kartal'dan Mehmet İmançer Yolsuzluk konusunu halkın gündemine getirme çabanız için çok ama çok teşekkür ederim. Yolsuzlukla ilgili Mars'ta eylem olsa, çevremdeki tüm insanları alır getiririm.Rusya'dan ENKA İnşaat IT yöneticisi Selim Kadir Kanlı Taksim'deki mitinge tabii ki gelirdim, Moskova'da çalışıyor olmasaydım. Zaten bütün bu yolsuzluklar bizi kendi ülkemizden uzaklarda çalışmaya mahkum etmedi mi Son 50 yılda yolsuzluklarla çalınan paralar Türkiye'de kalsaydı, biz de kendi ülkemizde Avrupa standartlarında bir hayat yaşayabilirdik.Amerika'dan Ahmet Kaner Adalet Bakanı'na desteğimi belirtmek istiyorum. Yolsuzluk deyince bence büyük - küçük hepsini önemsemek gerekiyor. Büyükler belki ekonomide çok ciddi hasarlara yol açıyor ama, küçükler günlük hayatımıza o kadar çok girmiş ki, pek çok insan onlarsız yaşayamaz olmuş. Büyük yolsuzluklardan banka olayları, imar, enerji vs yolsuzlukları belki binlerce - onbinlerce insan fayda sağlarken, küçüklerden trafik polisine rüşvet, bir devlet işini yaptırmaya verilen rüşvet vs milyonlar fayda sağlar hale gelmiş. Tahminim büyük yolsuzluklar devletin üst kademelerinde ancak çözülebilecek olaylar. Ancak küçükler bir sürü sade vatandaşa bağlı. Metin Velioğlu Ben 68 kuşağından ve 1969 özel yüksek okullar boykotunu düzenleyen, genel icra komitesinin o zaman da halen de tek ve değişmez sözcüsüyüm. 3 - 15 Mayıs 1969 arası 13 yüksek okulu ve toplam 17 bin öğrenciyi boykota ve okullarını işgale yönlendiren, sonra da 25 Kasım 1969'a kadar işgalde tutan insanım. Bu mitingleri düzenlemeye hazırım.Nilüfer Çakan Şu anda yurtdışındayım. Türkiye'de olsam, böyle bir mitinge, çok anlamlı olacağına inandığım için katılırdım. Türkiye'de olagelen gidişata sessizce bakmak, artık insanları rahatsız ediyor.Adana'dan emekli öğretmen Bahattin Balıkçı Yolsuzlukla mücadelenin toplumsal bir talep haline geldiğine inanıyorum. Mücadele mitingine her zaman katılmaya hazırım. 


</TEXT>
</DOC>
