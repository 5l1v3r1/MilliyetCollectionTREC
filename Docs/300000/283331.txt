<DOC>
<DOCNO> 283331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/26/yasam/yas01.html </URL>
<DATE> 2004/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir ısırığı 3.6 milyar 
</HEADLINE>
<TEXT>


Milletvekili Canan Arıtman, köpeği 'Bileyki'nin ısırdığı liseli Elif Erbak'a 3.6 milyar lira tazminat ödemeye mahk m oldu. 'Bileyki'nin iki davası da sürüyor 

TURAÇ TOP, BAHRİ KARATAŞ İzmir DHA 

CHP İzmir Milletvekili Canan Arıtman ve doktor eşi Yetkin Arıtman'ın Rotweiller cinsi 'Bileyki' adlı köpeğinin saldırısına uğrayıp yaralandığını öne süren 3 lise öğrencisinden Elif Erbak'ın açtığı tazminat davası sonuçlandı. Mahkeme Yetkin Arıtman'ı, yasal faiziyle birlikte 3.6 milyar lira ödemeye mahk m etti. Arıtman çifti tazminatı öderken, çift hakkında açılan bir tazminat ve bir ceza davası henüz sonuçlanmadı. 
Arıtman'ın Bostanlı'daki evinde beslediği 'Bileyki', iddiaya göre Kasım 2003'te villanın çitlerini aşıp, dershaneye giden Saint Joseph Lisesi 2. sınıf öğrencisi Damla Çavuşoğlu'nu 17 sol bacağından ısırdı. 

Her geçeni 'ısırdı' 
Kuduz ve tetanos aşısı yapılan Çavuşoğlu 10 gün 'iş göremez' raporu alırken, milletvekilinin oğlu Mehmet Arıtman'a teslim edilen köpek, 3 saat sonra yeniden çitleri aştı. Bu kez Gazi Lisesi 2. sınıf öğrencisi Doğu Emrah Öden'i 17 ısıran köpek yine yakalandı ve sahibine verildi. Öden ve Çavuşoğlu ailelerini ziyaret eden Vali Erol Çakır Lisesi öğrencisi Erbak da 17 , aynı sokaktan geçerken köpeğin sol bacağını ısırdığı iddiasıyla davacı oldu. Ailelerin şik yeti üzerine Yetkin Arıtman hakkında 'dikkatsizlik ve tedbirsizlik sonucu yaralanmaya neden olma' suçlamasıyla 3 yıla kadar hapis istemiyle dava açıldı. Damla'nın avukat annesi Nurten Çavuşoğlu, Yetkin ve Mehmet Arıtman hakkında kendisi için 30 milyar, Erbak'ın ailesi adına da 7.5 milyar liralık manevi tazminat davası açtı. Erbak'ın davası sonuçlanırken, bir tazminat ve bir ceza davası henüz son bulmadı. 


</TEXT>
</DOC>
