<DOC>
<DOCNO> 261871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/09/son/sontur48.html </URL>
<DATE> 2004/08/09/ </DATE>
<TIME> 22.37 </TIME>
<AUTHOR>  </AUTHOR>
<HEADLINE>
Patrikhane'den "Ruhban Okulu" haberlerine yalanlama 
</HEADLINE>
<TEXT>

     Fener Rum Patrikhanesi, Patrik Bartholomeos'un Heybeliada Ruhban Okulu konusunda açıklamasıyla ilgili olarak basın organlarında yer alan haberin, gerçekle ilgisi olmadığını kaydetti. 
     Patrikhane tarafından yapılan yazılı açıklamada, Bartholomeos'un Reuters Ajansı'na verdiği demecin, bugünkü gazetelerde ''AB Türkiye'ye baskı yapsın'' veya ''Heybeliada Ruhban Okulu AB baskısıyla açılacak'' şeklinde yer aldığı belirtilerek, ''Kamuoyunu rencide edici ifadelerle basına intikal etmiş olan haberin, hakikatle hiçbir ilgisi yoktur'' denildi. 
     Bartholomeos'un demecinde sadece ''Heybeliada Ruhban Okulu'nun yakında açılacağını ümit ettiğinden'' bahsettiği vurgulanan açıklamada, ''Bu tashih, Reuters Ajansı'nca Patrikhane yetkilisinin kendileri ile irtibatından sonra kendi hataları olarak kabul edilmiştir'' ifadesine yer verildi. 
     Açıklamanın ekinde, Reuters Ajansı'ndan Patrikhane'ye gönderildiği belirtilen e-posta da yer aldı. 
     
</TEXT>
</DOC>
