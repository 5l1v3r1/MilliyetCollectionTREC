<DOC>
<DOCNO> 280420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/15/son/sontur05.html </URL>
<DATE> 2004/10/15/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Osman Öcalan PKK bitti, ABD ile işbirliği yapmayan Kürt ahmaktır 
</HEADLINE>
<TEXT>

     DHA 

PKK'dan ayrılarak Yurtsever Demokrat Partisi PWD adlı yeni bir örgüt kuran Osman öcalan, ABD'nin Ortadoğu'daki ülkelerin Kürtlerin inkarına dayalı politikalarını artık kabul etmediğini belirterek, "ABD politikaları Kürtlerin özgürlüklerine kavuşmasına denk düşüyor. Hiçbir Kürt ABD karşıtlığı bir ahmaklığı yapamaz ve yapmamalı'' dedi. Osman Öcalan, bu ay sonuna kadar partinin kuruluşunu tamamlayıp ABD ile temasa geçeceklerini söyledi. 
     PKK, KADEK ve Kongra-Gel oluşumlarında yer aldıktan sonra, artık silahlı mücadelenin Kürt sorununa çözüm değil tasfiye getireceğini söyleyerek üst düzeyde bir grup arkadaşıyla ayrı örgüt kuran Abdullah Öcalan'ın kardeşi Osman Öcalan, eski terörist arkadaşlarının hedefi. Osman Öcalan ve arkadaşları için PKK'nın askeri kanadı HPG Halk Savunma Güçleri tarafından özel timler oluşturuldu. Kuzey Irak'ta PKK'nın bu infaz timleri geçen hafta Musul'da kaçırdıkları İran asıllı Kürt olan ve Kanada'dan katıldığı PKK'yı terkederek Osman Öcalan'ın örgütüne katılan Şapur Badoşiva' kod adlı Sipan Rojhılat'ı hücre evinde sorguladıktan sonra öldürdü. 
     Sipan Rojhılat'ın öldürülmesi üzerine başta Osman Öcalan olmak üzere tüm yandaşları, Kuzey Irak'ta sürekli yer değiştiriyor. DHA muhabirleri Osman Öcalan'la, Celal Talabani'nin kontrolündeki Süleymaniye kenti yakınlarındaki Ranya Kasabası'nda bir lokantaya görüştü. Yanında eski PKK'lılardan yeğeni Seydi Öcalan ve Osman Erdal'la birlikte lokantaya gece geç saatlerde gelen Osman Öcalan, eski örgütü PKK'nın askeri kanadı HPG tarafından kendilerinin imhası için özel timler oluşturulduğunu söyledi. Osman öcalan, PKK'nın acımasız yapısını bilmelerine rağmen silahlara veda ederek ayrıldıklarını ve ölümü bile göze aldıklarını söyledi. 
     
     "PKK'DA SADECE TANRI VE KULLARI VARDIR'' 
     PKK'nın kuruluşundan bu güne kadar, örgütün demokratikleşmesini isteyen bir çok kişinin tasfiye edildiğini veya öldürüldüğünü belirten Osman öcalan, örgüt dışına çıkanların imha edildiğini söyledi. Osman Öcalan, "O dönemlerde bizler hakkında da idam kararı çıktı, ama uygulanmadı. Şemdin Sakık ön plana çıktı. İkinci adam olma yolundaydı. Ancak, PKK'da ikinci adam yoktur. Tanrı ve kulları vardır. Kimse ikinci adam olamaz, yüzüncü adam vardır. Şemdin Sakık'ınki bir kariyer mücadelesiydi. Şemdin Sakık daha sonra Türkiye ile anlaşarak Türkiye'ye gitti. Şemdin Sakık ve kardeşi Türk devletiyle anlaşmıştır, gelin beni alın diye. Sakık'ın Türkiye'ye gidişi anlaşmalıdır. Şemdin Sakık daha sonra devleti tehdit eden açıklamaları vardı. Bu açıklamada operasyonla ilgiliydi'' dedi. 
     
     PKK DöNEMİ BİTTİ 
     PKK döneminin artık sona erdiğini kaydeden Osman öcalan şunları söyledi 
     "PKK tarihinde en önemli çıkış bizimkisidir. Destek bulan bir çıkıştır. Halk da bizim çıkışımıza eğilimlidir. Halk demokrasiden yanadır. Bizim çıkışımızın temel özelliği siyasetin demokratikleşmesi ve yenilenmesidir. PKK dönemi bitmiştir. Yeni bir dönem başlıyor. Türkiye'de nasıl ki AKP somutunda bir yenilenme yaşanmışsa, Kürtler içinde de eski siyasi yapı PKK aşılarak siyasetinde yenilenmesi gerekiyor. PKK, kendi içinde ve dışında muhalefete izin vermiyor. Cinayet işleyerek tek partili sistemi savunmuştur. Bunu ne ABD, ne de Avrupa kabul eder. PKK bu tek partili sistemde diretecektir. Ayrıldığımızda her türlü siyasi cinayetlerin işlenebileceğini bilerek ayrıldık. Demokrasiyi savunuyoruz. Kürt siyasetinin yenilenmesi temel hedeflerimizdendir. Kürt siyasetinin de yenilenmesi için bedeller verilecektir.'' 
     
     "ÖLDÜRÜLMEMİZ İÇİN ÖZEL TİMLER KURULDU'' 
     Osman Öcalan PKK'dan ayrıldıkları ve demokrasiyi savundukları için eskiden mensubu oldukları terör örgütü tarafından öldürülmeleri için özel timler oluşturulduğunu ve Kuzey Irak'ın dört bir yanına dağıldığını belirtti. Osman Öcalan, geçen hafta bir adamının öldürülmesiyle ilgili de şöyle dedi 
     "Biz ilk şehidimizi Sipan Rojhılat arkadaşımızın katliyle yaşadık. Bizler de ölebiliriz. Ama bu bizi yolumuzdan alıkoyamayacaktır. Biz ısrarlıyız. Çünkü bu Kürt halkının çıkarıdır. PKK'nın savunduğu sistem tıkanmadır. Biz başarısızlığa müsamaha etmeyeceğiz. PKK'nın muhalefeti kabul etmemezliğiyle ilgili sistem, Abdullah öcalan tarafından kurulmuştur. Üzerimize gelinmesi ve engellenmemizle ilgili direktif vermiştir. Çeşitli özel imha birimleri çıkarılmıştır. HPG'nin içinde özel kuvvetleri vardır. Bu özel timler siyasi şiddet kampanyası başlatmıştır. Bize yönelik saldırılar olmuştur. Abdullah Öcalan kurduğu sistem içinde ve dışındaki muhaliflere şiddet uyguluyor. Kürt halkı kendi sorununu çözmek istiyorsa PKK'nın mevcut sistemi sona ermeli. Bizler bu sistemin sona ermesini yüksek sesle söylüyoruz. Onların şiddeti bu gerçeği değiştirmeyecektir. PKK hızla çöküşe ve çözülmeye gitmektedir. Kürtlerin de bu çözülüş karşısında yapması gereken şey demokratik bir süreci başlatmaktır. Cinayet olayı karşısında Irak'ın meşru ve yerel Kürt Hükümetinde katillerin bulunması için girişimde bulunduk. Katillerden ikisi yakalandı.'' 
     
     "ÖCALAN'IN AVUKATLARI SAHTEKARLIK YAPIYOR'' 
     Ağabeyi Abdullah Öcalan'ın cezaevinde siyaset yapmasının mümkün olmadığını da belirten Osman öcalan, "Dünya ile ilişkisinin koptuğu bir ortamda günlük ilişkiyi ve bilgilenmeyi gerektiren siyaseti yapmak mümkün değil'' dedi. 
     Abdullah Öcalan'ın, kendisiyle ilgili koşullar değişmediği sürece, siyasetten el çekmesinin en hayırlı iş olacağını kaydeden Osman Öcalan, sözlerini şöyle sürdürdü 
     "Ancak düşünsel iş yapabilir. Siyaseti yürütmesi mümkün değildir. Çağımızın gerçeklerine terstir. Hiçbir olanağı yok. Bilgilenmeden siyaseti nasıl yapabilirsin Siyasete ara vermesi gerekir. Avukatlar yönlendirici olmaktadır. Objektif bilgiler vermiyorlar. Olayları kendilerine göre yorumlayarak aktarıyorlar. Tanrı önderlik katında örülen Abdullah Öcalan yoğun bir biçimde tartışılmaya başlanıyor. Avukatlar çok etkilisiniz' diyor ve sahtekarlık yapıyorlar. Tarih karşısında suç işliyorlar.'' 
     
     "TÜRKİYE ÜLKEMİZ VE DÖNECEĞİZ'' 
     Osman Öcalan Türkiye'ye dönme hakkının hiç kimse tarafından ellerinden alınamayacağını söyledi. Başka yol bulamadıkları için silahlı eylemlere yöneldiklerini iddia eden Osman öcalan, "Türkiye bizim ülkemizdir. O hakkı hiç kimse elimizden alamaz. Biz başka yol bulamadığımız için silaha sarıldık. Başka yolumuz yoktu'' dedi. 
     Türkiye'de Kürtlerin yasal siyasal hakkı olmadığı için silaha sarıldıklarını ileri süren Osman Öcalan, "Eğer Kürtlerin yasal siyaset yapma hakkı olmazsa herkesten önce biz silaha mücadeleyi savunuruz. Ama biz diyoruz ki, Kürtlerin artık siyaset yapma, siyasetle sonuç alma koşulları mevcuttur. Bu nedenle silahlara veda diyoruz. Türkiye bizim ülkemizdir. Orada yaşamak bizim hakkımızdır ve bu hakkı elde edeceğiz. Bundan sonra esas siyaset alanımız doğduğumuz ülke topraklarıdır. Türkiye'ye çok gecikmeden halkımıza dayanarak geleceğiz. Irak geçici olarak bulunduğumuz bir alandır'' dedi. 
     
     "ABD İLE İLİŞKİYE GEÇECEĞİZ'' 
     ABD'nin Ortadoğu'daki ülkelerin Kürtlerin inkarına dayalı politikalarını artık kabul etmediği görüşünü savunan Osman öcalan, ABD'nin Ortadoğu'daki diktatörlükleri değiştirmesiyle ilgili politikaya destek verilmesini gerektiğini söyledi. Öcalan şöyle devam etti 
     "Kürtlerin inkarına dayalı sistemler sona erdi. ABD bu gerçeği gördü. Ortadoğu'daki diktatörlükleri değiştiriyor. Bu çerçevede bir Kürt sorunun çözümüne yönelik ihtiyaç görüyor. Burada Kürtlere yer veriyorsa, biz bunu reddedemeyiz. Kürtler sorunların çözümünü istiyor. ABD politikaları Kürtlerin özgürlüklerine kavuşmasına denk düşüyor. Hiçbir Kürt ABD karşıtlığı bir ahmaklığı yapamaz ve yapmamalı. Türkiye ve benzeri devletler ABD ile ilişkilerinde iyi de Kürtler kurunca mı kötü Bunu ABD'yi sevdiğimden dolayı demiyorum. Halkım için söylüyorum. İlişkiden yanayım. Biz de partimizin kuruluşunu bu ay sonuna kadar tamamlayacağız ve ABD ile ilişkiye geçeceğiz.'' 
     
     EŞİYLE BİRLİKTE POZ VERDİ 
     PKK'dan ayrılarak ayrı bir örgüt kuran Osman Öcalan, uğruna örgütü bıraktığı söylenen eşi Jiyan' kod adlı Kewe Şucai ile ilk kez DHA objektiflerine poz verdi. 
     Daha önce basın mensupları ile görüşmelerinde eşini kameralar karşısına çıkarmayan Osman Öcalan'ın eşi ile objektife poz verirken oldukça şık giyindi. Öcalan'ın İran uyruklu ve 5 yıl dağda kalan eşi Kewe Şucai, dağdan inip sosyal yaşama entegre olduklarını ve evde demokratik yaşam kurallarının geçerli olduğunu söyledi. 
     
</TEXT>
</DOC>
