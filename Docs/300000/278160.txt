<DOC>
<DOCNO> 278160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/son/sontur32.html </URL>
<DATE> 2004/10/07/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Belediye mazgalı hastanelik etti 
</HEADLINE>
<TEXT>

     İzmir'in Çeşme İlçesi'nde bisikletinin tekerleği mazgala giren ve düşerek yüzünü betona çarpan inşaat ustasının burnuyla çenesi kırıldı. 
     Alınan bilgiye göre, 2. Mektep Sokağı'nda giden Davut Yurtçu'nun 43 kullandığı bisikletin ön tekerleği, yoldaki mazgala girdi. Dengesini kaybederek düşen inşaat ustası Yurtçu, yaralı olarak Çeşme Devlet Hastanesi'ne kaldırıldı. Burnu ve çenesinin kırıldığı belirlenen Yurtçu, ilk tedavisinin ardından İzmir Atatürk Eğitim ve Araştırma Hastanesi'ne sevk edildi. 
     AA muhabirinin görüştüğü Yurtçu, Çeşme Belediyesi'nin yağmur suları için yaptırdığı mazgalların kurallara uygun olmadığını öne sürdü. İş yapamaz duruma geldiğini iddia eden Yurtçu, ''Maddi ve manevi zarara uğradım. Yardım talebinde bulunduğum belediye yetkilileri, kaymakamlığa gitmemi isteyerek benimle ilgilenmedi. Başka insanların da benim durumuma düşmemeleri için Çeşme Belediyesi'ne dava açacağım'' dedi. 
     Çeşme Belediye Başkan Yardımcısı Hayrettin Barbaros ise kazayla ilgili gerekli soruşturma ve incelemenin başlatıldığını dile getirerek, mahalleden sorumlu olan zabıtayla görüşerek kazayla ilgili detaylı bilgi alacaklarını söyledi. 
     
</TEXT>
</DOC>
