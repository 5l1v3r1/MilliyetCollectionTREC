<DOC>
<DOCNO> 290584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/21/spor/ygokberk.html </URL>
<DATE> 2004/11/21/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
I couldn't yapamam 
</HEADLINE>
<TEXT>



Devre arası en doğrusunu Ayhan Bermek söylüyor "Galatasaray'ı bırak, Malatya'yı yaz". 
Malatya'nın kulübesinde "I could" Kocaman, Galatasaray'ınkinde "I couldn't..." 
Hasan Şaş, "öyle veya böyle oynuyor" diyorlar, ama o olmayınca da Galatasaray "böyle" oynuyor işte... Bu takımda her an "bir şey" yapabilecek ya da her an "çok şey" yapabilecek oyunculardan biri Hasan. O yok. Bir diğeri Ergün. O da ilk 45'te "eh işte"nin biraz iyisi. Bir diğeri Volkan, ilk 11'de yok. Bu gruba girenlerden Necati kendinden çok Hakan abisini düşünüyor. "Bal - hiç" ile genelde 10 kişi oynayan Galatasaray artık 9 hatta sekiz kişi oynuyor. Bal - hiç oyunda o kadar yok ki, arkadaşlarını da oyundan düşürüyor. 
Boştaki sağ bekleri sene başında Fenerbahçe ve Beşiktaş "kapattığından" mecburi sağ bek Cihan hücumda hiç yok. Sabri, olsa da olur, olmasa da olur cinsinden. Sağı ve solu olmayan takımın tüm umudu, Hakan Şükür'e şişirilen toplara kalıyor. Şükür "bildiğimiz hikaye"lerden "hikaye" olmuş gibi, yok gibi... Galatasaray'ın da gibisi fazla, ilk 45'te yoktu zaten. Yani iş, teknik direktöre kalıyor. Ama önce Romanya, sonra Bursa, Galatasaray'ın Teknik Direktörü son şansını kullanırken önce kendini düşünüyor tabii. Ve önce "bugün"ü... 

Pelevari gol 
Galatasaray'ı diriltebilecek bir takım var Galatasaray'da... Her şeye rağmen Real Madrid'de ne oynadığı bilinen, ama "bildiğini" de "zırt pırt" karışarak Hagi'nin unutturduğu Conceiçao... O da 18'de yok. Galatasaray'ın geçen seneden daha olumlu imiş gibi gösteren tek fark, Tomas ve Song. Onlar olmasa, üç beş sıra daha aşağı iner Galatasaray zaten. 
İkinci 45'te denize düşen Hagi, önce Volkan'a, Cafercan'a sarılıyor, Bal - hiç'siz Galatasaray'a hiç olmazsa 11'e 11 başlıyor. Sonra "futbolcu adam belli olur" denir ya, bizim Rıdvan'ın Dilmen "Galatasaray'ın Pele'si" dediği Volkan, Pelevari bir gol atıyor, sonra Hagi, Ümit Karan'a da sarılıyor, ama Hagi'nin bütün bu çabası, ancak beraberliğe yetiyor. Galatasaray da, Hagi de bu haftalık "yırtıyor." 


</TEXT>
</DOC>
