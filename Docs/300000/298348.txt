<DOC>
<DOCNO> 298348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/17/dunya/dun03.html </URL>
<DATE> 2004/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye başaracak' 
</HEADLINE>
<TEXT>


Yaşar Kemal, "Demokrasi düşmanlarını durduramazsa Türkiye AB'ye giremez, zaten girmemelidir de" dedi 

EKONOMİ SERVİSİ 


Vote Voice of Turkey for Europe Oy Türkiye'nin Avrupa'daki sesi adlı gazetenin röportaj yaptığı yazar Yaşar Kemal, "Avrupa Hıristiyan kulübü değildir, böyle olsaydı Avrupa olmazdı" dedi. "Türkiye'nin AB'ye ne çeşit yardımlarda bulunabileceği" sorusuna Kemal, Türkiye'nin pek çok kültürün odağında yer aldığını belirterek, Anadolu, Alevi ve Kürt müziklerinin de bir arada bulunduğu yanıtını verdi. 
AB'nin Türkiye'yi kazanmak için, Anadolu kültürü ile birlikte değerlendirmesi gerektiğini belirten Kemal, Türkiye nüfusunun Avrupa'daki en genç nüfus olduğuna dikkat çekti. 
"AB Hıristiyan kulübü ise, İslam ve Budist kulüpleri nerede AB belli bir kültürel kimlik oluşturmak istiyor. Sizin düşünceniz nedir " sorusuna, Kemal, şu yanıtı verdi 
"AB'yi Hıristiyan Kulübü olarak kabul etmiyorum. Eğer öyle olsaydı zaten 'Avrupa' olmazdı. Türkiye'nin demokrasisinde sorunlar var. Ülkede, demokrasi düşmanı olanlar var. Onlar önce demokratik hareketleri önlemeye çalıştılar. Bugün de bu girişimlerini sürdürmek istiyorlar. Eğer, Türkiye, demokrasi düşmanlarını durduramazsa AB'ye giremez, zaten girmemelidir de. Ancak inanıyorum ki, Türkiye, bunu er ya da geç başaracak. Demokrasiyi savunan insanlar bunun üstesinden gelecek." 


</TEXT>
</DOC>
