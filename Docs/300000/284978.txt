<DOC>
<DOCNO> 284978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/01/siyaset/siy01.html </URL>
<DATE> 2004/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'de kadınlar kavgası 
</HEADLINE>
<TEXT>


GÜLAY FIRAT İstanbul 


Tek Gıda İş Sendikası Toplantı Salonu'nda yapılan CHP İstanbul İl Kadın Kongresi'nde partili kadınlar birbirine girdi. CHP Kadın Kolları Genel Başkanı ve CHP İstanbul Milletvekili Güldal Okuducu'nun konuşması sırasında, delegelerden Türkan Ayaz, "Hani her ilden bir kadın milletvekili olacaktı 11 milletvekili partimizin yüz karasıdır" diye bağırdı. Ayaz'ın sözlerine Mehmet Sevigen tepki gösterdi. Kadıköy delegesi Halime Doğan da, "Kongrenin hukuki değeri yok" dedi. 
Kongreye katılan CHP İstanbul Milletvekili Hasan Fehmi Güneş'in, eski Parti Meclisi üyesi Sünter Özyürek'le şakayla karışık başlayan sohbeti de, sözlü münakaşaya dönüştü. 

Yeni Başkan Gülenç 
Tartışmalar arasında geçen ve Odabaşı ile Marziye Gülenç'in aday olduğu kongrede seçimler akşam saatlerinde tamamlandı. Seçimde 198 oy alan Gülenç, İstanbul İl Kadın Kolu Başkanı oldu. 


</TEXT>
</DOC>
