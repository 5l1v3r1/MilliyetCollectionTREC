<DOC>
<DOCNO> 256290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/18/son/sondun22.html </URL>
<DATE> 2004/07/18/ </DATE>
<TIME> 19.39 </TIME>
<AUTHOR>  </AUTHOR>
<HEADLINE>
ABD askerleri Afganistan'da eski Taliban komutanı Hotak'ı yakaladı 
</HEADLINE>
<TEXT>

     Amerikan birliklerinin, eski Taliban komutanlarından Gulam Muhammed Hotak'ı Afganistan'ın başkenti Kabil yakınlarında yakaladığı bildirildi. 
     Afganistan Savunma Bakanlığı Sözcüsü General Zahir Muhammed Azimi, eski Taliban komutanlarından Hotak'ın, Kabil'in güneybatısındaki Vardak bölgesinde yakalandığını söyledi. 
     Azimi, Hotak'la birlikte kardeşi ve yeğeninin de, Taliban'la bağlantıları olduğu gerekçesiyle yakalandığını kaydetti. 
     Polis şefi Besir Salangi, Amerikan askerlerinin dün akşam Hotak'ın Meydan Şahr kenti yakınlarındaki bir köyde bulunan evini kuşattıklarını, yakalanan Hotak'ın helikopterle götürüldüğünü belirtti. 
     Salangi, 600-700 kişinin, Meydan Şahr'daki hükümet binalarının önünde 9 saat boyunca protesto gösterileri yaparak, Hotak'ın serbest bırakılmasını istediklerini kaydetti. 
     Amerikan ordusu, geçen hafta, Afganistan'da 9 Ekim'de yapılması planlanan devlet başkanlığı seçiminin güvenliğini sağlamak için yeni bir askeri operasyon başlatacağını açıklamıştı. 
     
</TEXT>
</DOC>
