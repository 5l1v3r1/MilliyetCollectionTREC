<DOC>
<DOCNO> 250893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/06/25/son/sonspo14.html </URL>
<DATE> 2004/06/25/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Federasyon Başkanvekili Aksu Allah sonumuzu hayır etsin 
</HEADLINE>
<TEXT>

     Futbol Federasyonu Olağan Genel Kurulu'nun mahkeme kararıyla durdurulmasına, federasyon başkanvekili Ata Aksu tepki gösterdi. 
     Bu kararla eski günlere döndüklerini ifade eden Ata Aksu, ''Yine eskiye dönüyoruz, Allah sonumuzu hayır etsin'' dedi. 
     Aksu, bu karara itiraz edeceklerini dile getirerek, ''Tedbirin kaldırılması için karşı dava açma durumumuz var. Hukukçularımız buna itiraz edecek. Biz kurallara uygun davrandığımızı düşünüyoruz. Ancak usul konusunda hatalar varsa, bu giderilebilir. Usül konusundaki eksikler, esesa etki yapmamalıdır'' diye konuştu. 
     
     ''KULÜPLERİ DÜŞÜNÜYORUZ'' 

     Kulüplerin transfer çalışmalarına başladığını ve sıcak paraya ihtiyaçlarının bulunduğunu anlatan Aksu, yayın ihalesinin yapılabilmesi için acele ettiklerini söyledi. 
     Kendilerinin genel kurulu her zaman düzenleyebileceğini vurgulayan başkanvekili Aksu, ''Ancak yayın ihalesi mutlaka biran önce yapılmalı. Biz kulüpleri düşünüyoruz, sıcak para girişine ihtiyaçları var. Bu gayreti kulüplerle birlikte göstereceğiz'' dedi. 
     
</TEXT>
</DOC>
