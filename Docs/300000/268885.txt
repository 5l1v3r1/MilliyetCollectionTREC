<DOC>
<DOCNO> 268885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/09/04/dunya/axdun01.html </URL>
<DATE> 2004/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton bugün by - pass olacak 
</HEADLINE>
<TEXT>



Eski ABD Başkanı Bill Clinton 58 , bugün New York'ta kalp ameliyatı geçirecek. 1993-2001 arasında 2 dönem görevde kalan ABD'nin 42. Başkanı Clinton, dün kalp rahatsızlığı nedeniyle New York Presbyterian Hastanesi'ne kaldırıldı. Doktorlarının kalp damarlarında tıkanıklık tespit etmesi üzerine acilen ameliyat kararı verdiği Clinton'ın bugün 4'lü by - pass geçirmesi planlanıyor. Clinton, pazar günü New York'taki Riverside Kilisesi'nde bir konuşma yaparak, Cumhuriyetçi yönetimi sert bir dille eleştirmişti. Son derece enerjik bir kişi olan Clinton, Hamburger, Pizza ve tatlılara düşkünlüğüyle tanınıyor. Ancak Clinton son aylarda South Beach Diyeti uygulayarak fazla kilolarından kurtulmuştu. Clinton'ın, ameliyat kararının alınmasından sonra haberi yakınlarına telefonla kendisinin bildirdiği ve neşeli olduğu duyuruldu. Bush yönetimine keskin muhalefet eden Clinton'ın Kerry'nin seçim kampanyasına aktif olarak katılma planının, ameliyat nedeniyle gerçekleşmeme olasılığı belirdi. 


</TEXT>
</DOC>
