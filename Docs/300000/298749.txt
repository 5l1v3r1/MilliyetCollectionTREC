<DOC>
<DOCNO> 298749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/18/son/sonspo17.html </URL>
<DATE> 2004/12/18/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Ankara'da gol sesi yok 0-0 
</HEADLINE>
<TEXT>

     Süper Lig'de Ankaragücü ve Çaykur Rizespor birbirlerine gol atamadı ve 90 dakika 0-0 sona erdi. 
     Her iki ekibin de kontrollü bir oyun sergiledikleri ilk yarıda konuk ekip Çaykur Rizespor, geliştirdiği hızlı hücumlarda evsahibi Ankaragücü, ceza alanında daha fazla görünürken, son vuruşlarda başarılı olamayınca skoru da değiştiremedi. Orta alanda bir türlü istediği şekilde organize olamayan başkent ekibi ise etkisiz ataklarından sonuç alamadı. 
     10. dakikada ceza alanında sol çapraz pozisyonda topla buluşan Cem Baki'nin sert şutunda, meşin yuvarlak savunmaya çarparak kornere çıktı. 
     20. dakikada savunmanın hatasından yararlanarak ceza alanında topla buluşan Hakan Keleş, kaleciyle karşı karşıya kaldığı pozisyonda vurdu. Kaleci Zdravkov'dan dönen topu savunma uzaklaştırdı. 
     27. dakikada Çaykur Rizespor'un sol taraftan kullandığı köşe atışında, ceza alanında iyi yükselen Kürşat topa kafayla vurdu. Meşin yuvarlak, kaleci Zafer'de kaldı. 
     33. dakikada Tchango'nun ceza alanı dışından şutunda, top kaleci Zdravkov'da kaldı. 
     37. dakikada Çaykur Rizespor atağında, Zafer'in ceza alanı girişinden sol çapraz pozisyonda yaptığı vuruşta, topu kaleci Zafer kontrol etti. 
     38. dakikada Zafer'in sağdan ortasında ceza alanında topla buluşan Okan topa kafayla vurdu. Kaleci Zafer, meşin yuvarlağı yatarak önledi. 
     Kalan dakikalarda iki takımın çabası gol getirmedi ve ilk yarı golsüz eşitlikle kapandı. 
     
     İKİNCİ YARI 

     Evsahibi Ankaragücü, ikinci yarıda savunma güvenliğini ön planda tutan rakibi karşısında oyunda üstünlüğünü kabul ettirse de girdiği gol pozisyonlarını değerlendiremeyince, 1 puanla yetinmek zorunda kaldı. 
     49. dakikada Cem Baki'nin ceza alanına ortasında Okan, uygun pozisyonda topa kafayla vurdu. Meşin yuvarlak, direğin yanından auta çıktı. 
     52. dakikada Çaykur Rizespor savunmasından kaptığı topla sol taraftan ceza alanına giren Zengue, meşin yuvarlarlağı uygun pozisyondaki Hakan Keleş'e çıkardı. Bu futbolcunun vuruşunda, kaleye giden topu Kurşat son anda araya girerek önledi. 
     62. dakikada Hakan Keleş'in soldan ortasında, Adem'den önce savunma topu son anda kornere gönderdi. 
     72. dakikada Zengue'nin soldan ortasında Çaykur Rizespor ceza alanında oluşan karambolde, Hakan Keleş ve Umut topa dokunamayınca savunma tehlikeyi uzaklaştırdı. 
     76. dakikada ceza alanında topla buluşan Hakan Keleş vurdu, meşin yuvarlak kaleci Zdravkov'dan döndü. Dönen topu Umut kafayla kaleye gönderdi. Üst direğe çarpan top auta gitti. 
     82. dakikada Hakan Keleş'in soldan ortasında, arka direk dibinde Umut topa kafayla vurdu. Ancak meşin yuvarlak yan direği sıyırarak auta gitti. 
     Karşılaşma golsüz berabere tamamlandı. 
     
     KÜNYE 

     

Stat 19 Mayıs. Hakemler Cem Deda xx, Serdar Akçer xx, Yusuf Sayın xx. Ankaragücü Zafer xx, Baidoo xx, Hakan Kutlu xx, Adem Dursun xx, Zengue xx, Özgür xx, Yılmaz xx, Tchango x Dk. 61 Onur x , Evren xx, Hakan Keleş xx Dk. 88 Birol , Umut xx. Çaykur Rizespor Zdravkov xx, Koray xx, Kürşat xx, Abdülhamid xx, Cem Baki xx Dk. 89 Yasin , Ünal xx, Evren xx, Okan xx, Victoria xx, Murat Sözkesen x Dk. 75 Mohammed x , Zafer x Dk. 70 Gündüz x . Sarı Kartlar Dk. 53 Baidoo Ankaragücü , Dk. 60 Okan, Dk. 69 Evren Çaykur Rizespor .      
</TEXT>
</DOC>
