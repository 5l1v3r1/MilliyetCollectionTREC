<DOC>
<DOCNO> 265445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/22/son/sondun04.html </URL>
<DATE> 2004/08/22/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Bangladeş'te patlama Ölü sayısı 18'e yükseldi... 
</HEADLINE>
<TEXT>

     Bangladeş'in başkenti Dakka'da ana muhalefet partisi Avam Halk Birliği'nin dünkü mitingi sırasında düzenlenen bombalı saldırıda ölenlerin sayısının 18'e yükseldiği bildirildi. 
     Partiden üst düzey bir yetkili, ana muhalefet lideri olan eski Başbakan Şeyh Hasina'nın, partinin başkentteki merkezi önünde düzenlenen mitingde kamyon üstündeki konuşması sırasında meydana gelen patlamada ölenlerin sayısının 18'e yükseldiğini belirtirken, çok sayıda kişinin yaralandığını hatırlattı. 
     Yaralananların bazılarının durumunun ağır olması nedeniyle ölü sayısının daha da artmasından endişe ediliyor. 
     Avam Birliği yetkilileri, Hasina'nın patlamalardan yara almadan kurtulduğunu bildirmişti. 
     Bu arada, patlamaların sorumluğunu şu ana kadar üstlenen olmadığı bildirildi. 
     
</TEXT>
</DOC>
