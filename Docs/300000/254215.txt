<DOC>
<DOCNO> 254215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/09/son/sontur37.html </URL>
<DATE> 2004/07/09/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Hamit Bayram'ın Emniyet'ten kaçırılması... 7 kişi adliyeye sevkedildi... 
</HEADLINE>
<TEXT>

     Eski Milletvekili Mustafa Bayram'ın oğlu Hamit Bayram'ın Emniyet Müdürlüğü'nden kaçırılması olayına karıştıkları gerekçesiyle gözaltına alınan 7 kişinin polisteki sorgusu tamamlandı. 
     Malatya'da gerçekleştirilen uyuşturucu operasyonunda gözaltına alındıktan sonra Van'a getirilen, aracının incelenmesi için Erciş karayolundaki Bölge Trafik Şube Müdürlüğü'ne götürülen Hamit Bayram'ın buradan kaçırılması olayına karıştığı gerekçesiyle gözaltına alınan 7 kişi, Emniyet Müdürlüğü'ndeki sorgusunun ardından adliyeye sevk edildi. 
     Emniyet Müdürlüğü Kaçakçılık ve Organize Suçlarla Mücadele ekiplerinin geniş güvenlik önlemleri altında adliyeye getirdiği sanıklar, ifade vermek üzere Cumhuriyet Savcılığı'na gönderildi. 
     Sanıkların getirilmesinin ardından Van Emniyet Müdürü Tacettin Kurt da adliye binasına geldi. 
     
</TEXT>
</DOC>
