<DOC>
<DOCNO> 276622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/01/son/sontur55.html </URL>
<DATE> 2004/10/01/ </DATE>
<TIME> 20.42 </TIME>
<AUTHOR>  </AUTHOR>
<HEADLINE>
Yaşlı kadını tanık olarak dinlenmek için köye gittiler 
</HEADLINE>
<TEXT>

     Malatya'da tanığı olduğu dava için duruşmaya gelemeyen yaşlı kadını dinlemek üzere mahkeme heyeti köye gitti. 
     Yenice Köyü'nde seçim nedeniyle çıkan tartışmanın cinayetle sonuçlanması ile ilgili olarak Malatya 2. Ağır Ceza Mahkemesi'nde görülen davanın son duruşmasında, olay esnasında oy kullanmakta olan Zeynep Ayaz'ı 70 tanık olarak dinlemek isteyen Mahkeme heyeti, Ayaz'ın hasta olmasından dolayı gelemeyeceği tespit edilince köye gitmeye karar verdi. 
     Malatya 2. Ağır Ceza Mahkemesi Başkanı Orhan Erdin, sanık avukatları Bayram Özcan, Erkan Özcan, Selçuk Cıcık ve mahkeme katibiyle birlikte bugün Yenice Köyü'ne giderek, Türkçe bilmeyen Ayaz'ın ifadesini tercüman aracılığıyla aldı. 
     
     OLAYIN GEÇMİŞİ 
     Malatya'da 28 Mart 2004 tarihinde merkeze bağlı Yenice Köyü'nde muhtarlık seçimi nedeniyle eski muhtar Abdulkadir Gündüz ile yeni muhtar adayı İbrahim Ayaz ve bu kişilerin yakınları arasında çıkan kavgada, Mehmet Gündüz 32 , Hacı Bayram Ayaz 48 , İsmet Ayaz 36 ve Hayrullah Ayaz 38 tabanca ile Remzi Gündüz 24 ile Mehmet Ayaz 28 ise bıçak ve sopa darbeleriyle yaralanmışlardı. 
     Turgut Özal Tıp Merkezi'ne kaldırılan yaralılardan Hacı Bayram Ayaz, kurtarılamayarak yaşamını yitirmişti. 
     Olayla ilgili olarak Necip Gündüz, Remzi Gündüz ve İbrahim Ayaz tutuklu yargılanıyor. 
     
</TEXT>
</DOC>
