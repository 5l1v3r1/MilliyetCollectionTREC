<DOC>
<DOCNO> 258603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/27/son/sonyas03.html </URL>
<DATE> 2004/07/27/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Zararı azaltılmış sigara 20 milyar dolar kazandıracak 
</HEADLINE>
<TEXT>

     J.P. Morgan adlı yatırım bankasının zararı azaltılmış sigaralarla ilgili araştırmasını Financial Times yayınladı "Sağlığa daha az zararlı sigarayı keşfedip piyasaya süren firmaları, 20 milyar dolarlık ciro bekliyor". 
     Amerika Birleşik Devletleri'nde halihazırda sigaradan elde edilen toplam satışlar 50 milyar dolarmış. Ama firmalar, tütün bitkisinin genetik özelliğini değiştirmekten, özel filtreler ve dumanı daha az zehir içeren sigara tasarımlarına dek birçok seçeneği deniyormuş. 
     Habere göre, sigara içip hasta olanların veya sigaradan ölenlerin yakınlarının açtığı davalardan bıkan sigara şirketleri, araştırma geliştirmeye ağırlık veriyor. Bunların başında da Marlboro'yu üreten Amerikan devi Philip Morris ile kısaca BAT diye anılan British American Tobacco geliyor. 
     Bu konuda en verimli olacağı düşünülen Amerikan pazarında Philip Morris'in bu tarzdaki yeni ürününü yıl sonuna kadar piyasaya süreceği tahmin ediliyor, Financial Times'ın haberine göre. Şimdiye kadar bu tür girişimlerin, tüketicinin ilgi göstermemesi yüzünden başarılı olmadığı vurgulanıyor. 
     
</TEXT>
</DOC>
