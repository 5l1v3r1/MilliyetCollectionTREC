<DOC>
<DOCNO> 263565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/08/15/son/sondun11.html </URL>
<DATE> 2004/08/15/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
İsrail cezaevlerinde Filistinli mahkumlar açlık grevine başladı... 
</HEADLINE>
<TEXT>

     İsrail cezaevlerindeki binlerce Filistinli mahkum koşulların düzeltilmesi için açlık grevine başladı. 
     Filistin'de İsrail'e direnişin sembolü olarak görülen Filistinli mahkumlar soyunarak aranmalarına karşı çıkıyor, yakınlarıyla daha sık görüşmek istiyor, sağlık hizmetlerinin iyileştirilmesini ve herkesin telefon edebilmesine olanak sağlanmasını istiyor. 
     İsrail İç Güvenlik Bakanı Tazi Hanegbi ise hükümetin mahkumların isteklerine boyun eğmeyeceğini belirterek, Filistinli mahkumların ölene kadar grev yapabileceğini söyledi. 
     İsrail cezaevlerinde 7500'den fazla Filistinli mahkum bulunuyor. Bunlardan 4000'inin İsraillilere yönelik şiddet olaylarına karıştıkları bildiriliyor. 
     İsrail Cezaevi İdaresi yetkilileri, 4 cezaevindeki mahkumlardan binlercesinin kahvaltıyı reddettiğini ve istekleri karşılanana kadar sadece içecek alacaklarını söylediklerini bildirdi. 
     
</TEXT>
</DOC>
