<DOC>
<DOCNO> 287553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/11/09/son/sontur43.html </URL>
<DATE> 2004/11/09/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Bursa'da olaylı yıkım .. 
</HEADLINE>
<TEXT>

     Bursa'nın merkez Yıldırım İlçe Belediyesi'ne bağlı ekiplerce kaçak binaların yıkımı sırasında, mahalle sakinleri, görevliler ve gazetecileri taşladı. Olaylar sırasında 4 kişi gözaltına alındı. 
     Kaçak yapılaşmayla mücadelesini sürdüren Yıldırım Belediyesi ekipleri, Demetevler ve Şirinevler Mahallesi'nde kaçak olarak yapıldığı belirlenen 80 evin yıkımını gerçekleştirdi. 
     İsmetpaşa Caddesindeki Leyla Çiçek ve Vahit Erdem'e ait 3 katlı evin yıkımı sırasında ve mahalle sakinleri ekiplere ve basın mensuplarına taş atmaya başladı. 
     Bu arada, bir kişinin belindeki silahın düşmesi üzerine gerginlik arttı. Silahı düşüren kişi ile jandarmalara direnen bir kişi gözaltına alındı. Jandarmanın vatandaşları bölgeden uzaklaştırması ile binanın yıkımı tamamlandı. 
     Şirinevler Mahallesi'nde Hasan Bacak'a ait bina yıkılırken de arbede yaşandı. Jandarma ekipleri, uyarılara rağmen taşkınlık yaptıkları gerekçesiyle, mahalle halkından 2 kişiyi daha gözaltına alındı. 
     Belediye yetkilileri, kaçak yapılaşmaya karşı mücadelenin aralıksız süreceğini bildirdiler. 
     
</TEXT>
</DOC>
