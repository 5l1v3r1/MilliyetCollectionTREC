<DOC>
<DOCNO> 297096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/son/sonyas02.html </URL>
<DATE> 2004/12/12/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Michael Jackson ve davacı çocuğun parmak izleri porno dergilerde bulundu 
</HEADLINE>
<TEXT>

     Michael Jackson ve ünlü yıldızı kendisine tecavüzle suçlayan davacı çocuğun parmak izleri, Pop Kralı'nın çiftliğindeki porno dergiler üzerinde bulundu. 
     Santa Barbara News gazetesinin haberine göre, ünlü şarkıcının çiftliği ''Neverland''deki soruşturmasını sürdüren polis, buradaki bazı porno dergilerde, Michael Jackson ile davacı çocuğun parmak izlerini tespit etti. 
     Gazete resmi kaynaklara dayanarak verdiği haberinde, buna karşın çiftlikteki bir yatak üzerinde yapılan DNA taramasında, çocuğa ait herhangi bir ize rastlanmadı. 
     Ünlü yıldızı California'daki çiftliğinde kendisine tecavüzle suçlayan 12 yaşındaki kanser hastası çocuğun açtığı dava çerçevesinde soruşturmasını sürdüren polis, geçen hafta çiftlikte yaptığı kapsamlı aramadan bir gün sonra da Michael Jackson'ın ağzından DNA örneği almıştı. 
     Polis, masum olduğunu söyleyen ve 3 milyon dolar kefalet ödedikten sonra tutuksuz yargılanan Jackson'a ait yerler ve civarında, şimdiye dek 100'den fazla arama yaptı. 
     Bu aramalar sırasında aralarında bilgisayarlar, CD'ler, teypler, kağıtlar ve bir yatak parçasının da bulunduğu yüzlerce nesneyi inceleyen polis, geçen yıl da davacı çocuğun parmak izlerini çiftlikteki şarap kadehlerinde tespit etmişti. Davacı çocuk, Jackson'ın kendisini şarap içmeye de zorladığını iddia ediyor. 
     Jackson'ı yargılayacak jürinin seçimine, gelecek ay sonunda başlanacak. 
     
</TEXT>
</DOC>
