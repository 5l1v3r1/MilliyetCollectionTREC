<DOC>
<DOCNO> 277893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/10/07/dunya/dun03.html </URL>
<DATE> 2004/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
AB ile 'azınlık' pazarlığı 
</HEADLINE>
<TEXT>


İlerleme Raporu'nda Kürtler ve Aleviler için azınlık kavramlarının kullanılmak istenmesi gerilim yarattı. Başbakan Erdoğan ve Dışişleri Bakanı Gül'ün son dakika diplomasisiyle rapordaki ifadeler değiştirildi 

GÜVEN ÖZALP Brüksel, UTKU ÇAKIRÖZER Ankara 


AB Komisyonu'nun İlerleme Raporu'nda "Kürtler" ve "Aleviler" için "azınlık" kavramlarını kullanmak istemesi, Ankara ile Brüksel arasında gerilim yarattı. Dışişleri Bakanı Abdullah Gül ile Başbakan Tayyip Erdoğan'ın son dakika diplomasisiyle, Ankara'ya ulaşan taslakta, Kürtleri açıkça "azınlık" olarak değerlendiren ifadeler değiştirildi. Aleviler için kullanılan "Müslüman azınlık" tanımlamasıysa, değişikliğe uğramadan raporun son haline girdi. 
Dün açıklanan raporda AB Komisyonu'nun, Türkiye'nin Lozan Antlaşması uyarınca sadece Müslüman olmayan toplulukları azınlık olarak tanımlaması eleştirildi. 
Türkiye'de Kürtlerin de aralarında bulunduğu başka toplulukların "azınlık" olarak tanımlanmasını isteyen BM anlaşmalarına çekince koymasının kaygı verici olduğu vurgulandı. 
Raporun taslaklarında Kürt kökenli Türk vatandaşların haklarıyla ilgili "Kürtler ve diğer azınlıklar" ifadesinden Ankara'nın diplomatik çabasıyla "azınlık" kelimesi atıldı. "Kürtçe ve diğer azınlık dilleri" ifadeleri de "Kürtçe ve diğer diller" şeklinde değiştirildi. Ancak raporun sonuç bölümünde sadece Kürtler için atılan adımların sıralandığı paragrafa, "Azınlıkların korunması ve kültürel haklar" başlığı konulması engellenemedi. 

Aleviler de azınlık 
Aleviler için de özel bir bölüm ayrılan raporda, "Aleviler h l Müslüman bir azınlık olarak tanınmamaktadır" şik yeti yer aldı. 
Raporda Türkiye'deki Alevilerin sayısı konusunda da tahminde bulunularak "10 - 12 milyon" denildi. Ankara'nın bu ifadenin de değiştirilmesi için diplomatik çaba harcadığı, ancak başarılı olamadığı belirtildi. 

Gül Onlar değişti 
Dışişleri Bakanı Abdullah Gül, raporda Türkiye'deki Kürt ve Alevi asıllı vatandaşlardan "azınlık" olarak bahsedilmesinin hatırlatılması üzerine, "Öyle bir şey söz konusu değil, değişmiştir onlar" yanıtını verirken, diplomatik kaynaklar, raporun ilk taslaklarında "Hatay sorunu"na ilişkin bir cümlenin de yer aldığını, ancak temaslar sırasında bunun da giderildiğini kaydetti. 


</TEXT>
</DOC>
