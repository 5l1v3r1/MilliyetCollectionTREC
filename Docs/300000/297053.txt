<DOC>
<DOCNO> 297053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/12/12/son/sonspo13.html </URL>
<DATE> 2004/12/12/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Rize'de Murat Sözkesen şov 3-0 
</HEADLINE>
<TEXT>

     Süper Lig'de bu sezon büyük bir çıkış yapan ve üst sıralarda yer alan Çaykur Rizespor yoluna devam ediyor. Mavi-yeşilliler konuk ettikleri Diyarbakırspor'u Murat Sözkesen'in golleriyle uğurladı 3-0. 
     6. dakikada gelişen Çaykur Rizespor atağında, Goran ceza sahasının hemen dışında topu eli ile tuttu. Hakem bu hareketten sonra Goran'a kırmızı kart gösterdi. Daha sonra kullanılan serbest atışta Kürşat'ın şutunda top, defansa çarparak kornere çıktı. 
     13. dakikada Zafer'in sol taraftan ceza sahasına gönderdiği topa Ünal vurdu. Kaleci Murat topu tokatlayarak kornere gönderdi. 
     25. dakikada sağ taraftan gelişen Çaykur Rizespor atağında, Okan ceza sahasına girerken müsait durumda bulunan Serkan'a topu attı. Serkan, altı pas içerisinde kötü bir vuruşla topu üstten dışarıya attı. 
     33. dakikada Zafer sağ tarafta top ile buluştu. Ortasını yaptı. Ceza sahası içerisinde iyi yükselen Murat Sözkesen, kafa vuruşu ile topu kaleci Murat'ın sağ tarafından ağlarla buluştu 1-0 
     45. dakikada Sinan Demircioğlu, orta sahada Zafer'i düşürdü. Hakem Yılnur Önen tarafından Sinan Demircioğlu kırmızı kart ile oyun dışına çıkarıldı. 
     
     

     47. dakikada kaleci Murat'ın takım arkadaşına gönderdiği topu Serkan araya girerek kazandı. Bu futbolcunun pasında meşin yuvarlak ile ceza alanında buluşan Murat Sözkesen aşırtma bir vuruşla topu filelere gönderdi 2-0 
     58. dakikada Ünal'ın ara pasıyla ceza alınına giren Serkan, kaleci Murat ile karşı karşıya kaldı. Bu futbolcunun şutunda Murat'ın göğsünden seken topu Diyarbakırspor defans oyuncuları uzaklaştırdı. 
     83. dakikada sol tarafta topla buluşan Cem Baki'nin ortasında ceza alanında topla buluşan Murat Sözkesen düzgün bir vuruşla meşin yuvarlağı filelere gönderdi 3-0 
     Karşılaşmanın bundan sonraki dakikalarındn başka gol almadı ve Çaykur Rizespor, Diyarbakırspor'u 3-0 yendi. 
     
     KÜNYE 

     

Stat Atatürk. Hakemler Yılnur Önen xx, Bülent Gökçu xx, Ekrem Kan xx. Çaykur Rizespor Zdravkov xx, Evren xx, Kürşat xx, Ahmet xx, Cem Baki xx, Fahri xxx, Ünal xxx Dk. 80 Gürol , Zafer xxx Dk. 83 Ahmet Salah , Serkan xx Dk. 72 Victoria x , Okan xx, Murat Sözkesen xxx. Diyarbakspor Murat x, Goran x, Recep xx, Cem x, Zafer x, Abdoul Kerim x Dk. 36 Göksel x , Sinan Demircioğlu x, Jupi x, Cumhur x Dk. 80 Abdullah , Eser x Dk. 46 Serdar x , Sinan Kaloğlu x. Goller Dk. 33, 47 ve 83 Murat Sözkesen. Sarı kartlar Dk. 45 Zafer, Dk. 59 Fahri, Dk. 72 Ahmet Çaykur Rizespor Dk. 12 Abdoul Kerim, Dk. 45 Jupi, Dk. 68 Recep, Dk. 78 Sinan Kaloğlu, Dk. 89 Göksel Diyarbakırspor . Kırmızı kartlar Dk. 6 Goran, Dk. 45 Sinan Demircioğlu Diyarbakırspor .      
     ÇALIMBAY ''BİZİM İÇİN ÖNEMLİ OLAN 3 PUANDI, ONU DA KAZANDIK'' 

     Çaykur Rizespor Teknik Direktörü Rıza Çalımbay, ''Bizim için önemli olan 3 puandı, onu da kazandık'' dedi. 
     Çalımbay, maçın ardından yaptığı açıklamada, Diyarbakırspor maçında sahadan 3-0 galip ayrıldıkları için mutlu olduklarını belirterek, ''Maça çok iyi başladık ve maç boyunca iyi mücadele ettik. Diyarbakırspor 2 kişi eksik kaldı diye oyun disiplininden uzaklaşmadık. Bizim için önemli olan 3 puandı, onu da kazandık. Biri kupa maçı olmak üzere ilk yarıda kalan 2 maçımızı da kazanıp önümüze daha güvenle bakacağız'' diye konuştu. 
     Diyarbakırspor Teknik Direktörü Ümit Kayıhan ise maça puan almak için çıktıklarını belirterek, şunları söyledi 
     ''Palanlarımızı puan almak üzerine yaptık. Maça iyi başladık, pozisyonlar da bulduk. Ancak 7. dakikada gördüğümüz kırmızı kartla 10 kişi kaldık. Bu yetmiyormuş gibi ikinci yarıda gördüğümüz ikinci kırmızı kart bütün oyun düzenimizi bozdu. Profesyonellik takımı sahada 9 kişi bırakmayı değil, maçı 11 kişiyle bitirmeyi gerektirir. Son iki haftadır rakiplerimize karşı 9 kişiyle oynuyoruz. Bu anlamsız kartların bizi nereye götürdüğünü görüyoruz. Gerekli önlemleri alacağız. Takım sahipsiz değil. Mağlubiyetimizi iç disiplinsizliğimize bağlıyorum. İkinci yarı herkes disiplinli ve iyi bir Diyarbakırspor izleyecek.'' 
     
</TEXT>
</DOC>
