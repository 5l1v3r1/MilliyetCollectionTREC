<DOC>
<DOCNO> 254335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2004/07/10/son/sondun09.html </URL>
<DATE> 2004/07/10/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Sri Lanka'da yerel seçimler için oy verme işlemi başladı... 
</HEADLINE>
<TEXT>

     Sri Lanka'da halk yerel seçimlerde oy kullanmak üzere sandık başına gitti. 
     Ülke çapında 4 binden fazla adayın yarıştığı ve 50 bin polisin görev yaptığı seçimlerde, 316 yerel meclis üyesi belirlenecek. 
     Yerel seçimlerde verilen oylarla, 3 aydır iktidarda bulanan Sri Lanka hükümetinin başarısı seçmenler tarafından değerlendirilmiş olacak. 
     Hükümetle ülkenin kuzey ve doğusunda bağımsızlık için savaşan ayrılıkçı Tamil Elam Kurtuluş Kaplanları LTTE arasındaki görüşmeler, geçen yıl nisan ayında durmuş, iki tarafın da Norveç aracılığıyla yapılan ateşkese bağlı olduklarını belirtmesine rağmen yeni görüşmeler için takvim belirlenmemişti. 
     Bu arada AB, yaptığı yazılı açıklamayla ülkede son günlerde patlak veren şiddeti kınadı. 
     Açıklamada, ''Son zamanlarda gördüğümüz siyasi şiddet, Sri Lanka vatandaşlarının çoğunun barış ve güvenliğe ilişkin basit taleplerini karşılamaya yönelik görüşmelere yeniden başlanmasını güçleştirecek'' denildi. 
     Sri Lanka'da Tamil Elam Kurtuluş Kaplanları'nın 1983 yılından bu yana verdiği bağımsızlık savaşında 64 bin kişi hayatını kaybetti. 
     
</TEXT>
</DOC>
