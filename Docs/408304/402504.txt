<DOC>
<DOCNO> 402504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/soneko10.html </URL>
<DATE> 2005/12/11/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Açlık sınırı 727.17, yoksulluk sınırı 1893 YTL 
</HEADLINE>
<TEXT>

     Türkiye Kamu-Sen’in araştırmasına göre, kasım ayında açlık sınırı 727.17 YTL’ye, yoksulluk sınırı ise 1893.84 YTL’ye ulaştı. 
     Türkiye Kamu-Sen Araştırma Geliştirme Merkezi’nin yaptığı araştırmaya göre, çalışan tek kişinin açlık sınırı, kasım ayında bir önceki aya göre yüzde 0.99 oranında 7.11 YTL arttı. Ekim ayında 720.06 YTL olan açlık sınırı, kasım ayında 727.17 YTL’ye yükseldi. 
     
     YOKSULLUK SINIRI 
     Kasım ayında dört kişilik bir ailenin yoksulluk sınırı da bir önceki aya göre yüzde 1.35 oranında artarak 1868.67 YTL’den 1893.84 YTL’ye ulaştı. Çalışan tek bir kişinin yoksulluk sınırı da 930.18 YTL’den 940.290 YTL’ye yükseldi. 
     Araştırmada, Türkiye’de 4 kişilik bir ailenin ortalama gıda ve barınma harcamaları toplamı kasım ayında 691.64 YTL olarak hesaplandı. 
     
     MAAŞIN YÜZDE 91.62’Sİ GIDA VE BARINMAYA 
     Araştırmada, 4 kişilik bir ailenin sağlık kuruluşlarının belirlediği gibi sağlıklı bir biçimde beslenebilmesi için gerekli harcama tutarı kasım ayında günlük 13.685 YTL olarak belirlendi. Toplam tüketim harcamaları içinde gıda harcamalarının payı yüzde 21.68 ve ailenin aylık harcaması toplamı ise 410.55 YTL oldu. 
     Kasım ayı itibariyle ortalama 754.59 YTL ücret alan bir memurun ailesi için yaptığı gıda harcaması tutarı maaşının yüzde 54.39’unu oluşturuyor. Konut gideri ise yüzde 37.23’üne denk geliyor. Buna göre ortalama düzeyde maaş alan bir memurun maaşının yüzde 91.62’sini yalnızca gıda ve 
     barınma harcamalarına ayırması gerekiyor. Diğer gereksinimleri için ise maaşının yüzde 8.38’i kalıyor. Ortalama ücretle geçinen bir memur ailesinin ulaşım, sağlık, eğitim, haberleşme ve giyim gibi diğer zorunlu gereksinimlerini karşılamaı için maaşından geriye yalnızca 63.25 YTL kalıyor. 
     
     ALIM GÜCÜ AB’DEKİNİN ÜÇTE BİRİ 
     Türkiye’de ortalama maaş alan bir memurun alım gücünün AB’dekinin üçte biri düzeyinde bulunduğu belirlendi. Buna göre, Türkiye’de ortalama maaş alan bir memur maaşının tamamıyla 72 kilo koyun eti alabilirken, Lüksemburg’daki bir memur 231 kilo koyun eti alabiliyor. Türk memuru maaşının tamamıyla sadece 64 kilo dana eti alabilirken, Hallandalı bir memur 131 kilo, Lüksemburg’daki bir memur ise 205 kilo dana eti alabiliyor. Türkiye’de ortalama düzeyde maaş alan bir memur maaşının tamamıyla sadece 155 kilo beyaz peynir alabilirken Lüksemburg’da bu 491 kilo, Hollanda’da 313 kilo ve Fransa’da 211 kilo olarak belirlendi. Türkiye’de ortalama düzeyde maaş alan bir memur maaşıyla 3 bin 89 adet ekmek alabilirken, Lüksembur’da 9 bin 697, Hollanda’da 6 bin 221 ve Fraünsa’da 4 bin 143 adet ekmek alınabiliyor. 
     
     ASGARİ ÜCRETTE DE FARK BÜYÜK 
     Araştırmaya göre, Türkiye’de halen 350.15 YTL düzeyinde bulunan asgari ücretle sadece 34 kilo koyun eti alınabilirken AB’li asgari ücretliler Türkiye’deki asgari ücretlinin neredeyse üç katı miktarda koyun eti alabiliyor. 
     Türkiye’de 1433 adet etmek alabilen asgari ücretli, 4 bin 265 adet ekmek alabilen Lüksemburglu, 4 bin 145 adet etmek 
     alabilen Hollandalı ve 3 bin 900 adet ekmek alabilen Fransız çalışanın alım gücü bakımından oldukça gerisinde bulunuyor. 

ANKA 
     
</TEXT>
</DOC>
