<DOC>
<DOCNO> 401147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sontur38.html </URL>
<DATE> 2005/12/06/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
8 aylık bebeğe baba dayağı .. 
</HEADLINE>
<TEXT>

     Bursa’nın İznik İlçesi’nde bir kişi, 8 aylık hasta bebeğini sürekli ağladığı için dövdüğü iddiasıyla gözaltına alındı. 
     Alınan bilgiye göre, zeytin toplama işinde çalıştığı öğrenilen anne B.B, 8 aylık bebeği Emirhan’ı eşi B.B’ye bırakarak tarlaya gitti. 
     B.B, eve geldiğinde oğlunu yaralanmış halde yerde yatarken buldu. 
     Bebek, İznik Devlet Hastanesi’ne kaldırılırken, baba B.B, eşinin şikayeti üzerine gözaltına alındı. 
     Yüzünde ve vücudunda morluklar olduğu belirlenen bebeğin hayati tehlikesinin olmadığı bildirildi. 
     İş bulamadığı için bunalımda olduğu öğrenilen baba B.B’nin, bir süredir hasta olan bebeği, biberonla beslemek isterken sürekli ağladığı için dövdüğü öne sürüldü. 
     B.B, sorgulamasının tamamlanmasının ardından sevk edildiği adliyede, Cumhuriyet Savcısı’nın talimatıyla serbest bırakıldı. 
     
</TEXT>
</DOC>
