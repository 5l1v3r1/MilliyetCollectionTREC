<DOC>
<DOCNO> 401593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/yazar/cemal.html </URL>
<DATE> 2005/12/08/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Alkol yasağı 
</HEADLINE>
<TEXT>


Stockholm'de, sanıyorum, 1984 yılıydı. Kanal kıyısındaki görkemli Grand Hotel'in barında öğle saatinden önce alkollü içki servisinin yasak olduğunu, İsveç'te ayrıca çok pahalı olan alkollü içkinin ancak belirli yerlerde satıldığını öğrenmiştim. 
Amerika'da da farklı değildir. 
Bazı yerlerde 21 yaşın altındaki gençlerin barlarda içki içmeleri yasaktır. Alkollü içkinin satışında bazı sınırlamalar söz konusudur vs... 
Türkiye dahil dünyanın birçok ülkesinde de alkolizm ile mücadele kapsamında alkollü içki konusunda yasaklayıcı, caydırıcı bir takım düzenlemeler vardır. 
Okulların, kutsal yerlerin, camilerin, kiliselerin hemen dibinde alkol alınan mek nları engelleyici mevzuata rastlanır. 
Anlıyorum bütün bunları. 
Caydırıcı olmayı önemsiyorum. 
Çocukların, gençlerin gözünde alkolü -elbette sigarayı da- sakıncalı kılmanın sağlıkla, ahlakla ilgili boyutu da göz ardı edilemez. 
Bütün bunları anlamıyorum ama, bazı AKP'li çevrelerde su yüzüne vuran Dördüncü Murat zihniyetini hayretle karşılıyorum. 
Sakıncalı buluyorum. 
Yalnız özgürlükler değil, Türkiye imajıyla turizmine vuracağı darbe açısında da tehlike bir gelişme sayıyorum. 
Şu zihniyete bakın 
Türk turizminin cenneti Antalya'nın sekiz ilçesinde içkili yer bölgeleri saptanıyormuş... Milliyet'in dünkü haberinde şu satırlar vardı 
"Antalya sahillerini gezen bir turist, Finike'de deniz kenarında yemek yerken alkollü içki içemeyecek. Bunun için Elmalı istikametinde 30 kilometre giderek Gökbük Köyü civarında içebilecek..." 
Daha başka çarpıcı örnekler de yer alıyordu haberde... 
Olacak şey mi 
Aklınızı peynir ekmekle mi yediniz 
Niyetiniz nedir .. 
AKP yönetimi, kendi muhafazak r tabanına selam çakayım derken, ne gibi olumsuzluklara yol açabileceğinin farkında mı 
Güneri Cıvaoğlu'nun yerinde deyişiyle, ahlaki karantina bölgeleri oluşturmanın, içki içilen mek nları şehir dışına sürmenin haklı haksız hangi tepkilere neden olacağını kestiremiyor mu 
Özgürlük ve turizm açısından ne gibi çıkmazların ortaya çıkabileceğini göremiyorlar mı 
Basiret bağlanması mı .. 
Muhafazak r tabana mavi boncuk politikasının bundan önceki örnekleri henüz tazeliğini koruyor. Bunlardan biri zina yasası idi. 
Öteki de Göztepe'ye camii... 
AKP hükümetinin son üç yıldır yaptığı çok iyi şeyler var. Bunları gölgeleyecek, üzerine şal örtebilecek adımlardan kaçınmaktır doğru ve isabetli olan... 
Ölçü çok önemli. 
Türkiye'yi yeniden germek ve istikrarsızlık sularına çekmek isteyenlerin değirmenine su taşınması istenmiyorsa, ölçü kaçırılmasın. 



</TEXT>
</DOC>
