<DOC>
<DOCNO> 407893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sondun17.html </URL>
<DATE> 2005/12/30/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Fischer AB'nin Türkiye kararından artık dönülemez 
</HEADLINE>
<TEXT>

     Avusturya'nın resmi gazetesi konumundaki Wienerzeitung'a demeç veren Cumhurbaşkanı Heinz Fischer, ''Avrupa Birliği'nin sınırsız şekilde genişletilemeyeceğini'' söyledi. 
     Fischer, Türkiye'nin üyeliği konusunda ise ''Türkiye ile ucu açık bir müzakere sürecine başlanmasına karar verildi. Dürüstçe söylemek gerekirse bugün bundan başka bir karar alınamaz. Onu bundan sonraki politikacı kuşağı yapmalı'' dedi. 
     Cumhurbaşkanı Fischer, ''günün birinde Ukrayna, Moldova veya Beyaz Rusya'nın da AB üyesi olabileceğini düşünebiliyor musunuz '' sorusuna karşılık şunları belirtti 
     ''Benim görev yaptığım sürede düşünemiyorum. Türkiye ile ucu açık bir müzakere sürecine başlanması, Romanya ve Bulgaristan'ın yakında birliğe katılmaları, Hırvatistan'dan Bosna ve Arnavutluk'a kadar Balkan ülkelerine Avrupa perspektifi verilmesi gerektiği, bu yüzden bunların da orta vadeli AB adayları olduğu yolunda kararlar alındı. Dürüst olmak gerekirse bugün bundan başka bir karar alınamaz. Onu bundan sonraki politikacı kuşağı yapmalı.'' Fischer, AB'nin geleceğine ilişkin bir soruya karşılık da ''Avrupa Birliği muhakkak ki sınırsız genişletilemez. Bunu son derece net bir şekilde ifade edebilirim. AB bir Avrupa Birliği olarak kalmak zorunda, aksi takdirde başarılı bir model olamaz'' dedi. 
     
</TEXT>
</DOC>
