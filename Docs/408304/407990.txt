<DOC>
<DOCNO> 407990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sonsiy11.html </URL>
<DATE> 2005/12/30/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Avrupa basını Milliyetçi avukatlar hükümeti mahçup etti 
</HEADLINE>
<TEXT>

     LONDRA PARİS ANKA 

TCK’nin yoğun tartışmalara neden olan 301. maddesinin değiştirilmesi olasılığı AB basınında yankı yaptı. Financial Times, AB’ye katılma umutlarının Türkiye’yi 301’i değistirmeye zorlayabileceğini belirtirken "Milliyetçi avukatlar hükümeti mahçup etti" ifadesini kullandı. Le Monde, yasanın uygulamasının AB’nin sert eleştirilerine neden olduğunu kaydetti. Le Figaro da, "Aydınlar hakkındaki davaların çoğalması Türkiye’nin Avrupa kritelerine uyup uymadığı tartışmalarını alevlendirdi" yorumunu yaptı. 
     
     FT AB UMUDU TÜRKİYE’Yİ YASAYI DEĞİŞTİRMEYE ZORLAYABİLİR 

     Ekonomi gazetesi Financial Times, "AB’ye katılma umutları, Türkiye’yi yasayı değiştirmeye zorlayabilir" başlıklı haberinde "Türkiye, ’Türklüğe hakaret’i suç sayan tartışmalı yasayı değiştirme zorunda kalabilir" diye yazdı. 
     Gazete, söz konusu yasanın ifade özgürlüğü üzerindeki etkilerinin AB’de artan kaygılara neden olduğunu belirtti. 
     Gazete "Milliyetçi avukatlar, yeni yasa kapsamında Orhan Pamuk dahil olmak üzere, yazarlara karşı yasal işlemleri başlatarak hükümeti mahçup etti" ifadesini kullandı. 
     
     LE MONDE AB SERT DİLLE ELEŞTİRDİ 

     Fransa’nın önde gelen gazetelerinden Le Monde ise, Türk kurumları ve kimliğine haraketlere izin vermeyen 301. 
     maddenin Orhan Pamuk ve AP üyesi Joost Lagendijk gibi kişiler hakkında dava yasal işlemlerin yapılması için temel oluşturduğunu belirterek "Uygulaması AB tarafından sert dille eleştirildi" diye yazdı. 
     
     LE FİGARO TCK HAFİFLETEBİLİR 

     Diğer büyük Fransız gazete Le Figaro da, Ankara’nın yeni ceza kanununu hafifletebileceğini belirtti. Gazete, Dışişleri Bakanı Abdullah Gül’ün Türkiye’de bazı aydınların yargılanması için temel oluşturan kanunun 301. maddesinin gözden geçirebileceğini ima ettiğini belirterek Gül’ün Joost Lagendijk hakkında soruşturma açılmasını eleştirdiğini de yazdı. Gazete, "Aydınlar hakkındaki davaların çoğalması Türkiye’nin Avrupa kriterlerine uyup uymadığına ilişkin tartırmaları alevlendirdi" yorumunu yaptı. 
     
</TEXT>
</DOC>
