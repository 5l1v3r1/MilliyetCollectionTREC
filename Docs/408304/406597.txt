<DOC>
<DOCNO> 406597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/yasam/yas00.html </URL>
<DATE> 2005/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Akreplerin şanslı yılı 
</HEADLINE>
<TEXT>


2006 pek çok bakımdan hayatınızda önemli izler bırakan ve hep hatırlayacağınız bir yıl olacak. Kişisel alanda atılımlar, kariyer hayatınızda daha fazla sorumluluk, size hareketli ve başarılı olacağınız bir yıl getirecek 

2006'da burcunuz ne vaat ediyor - 8 
Hakan Kırkoğlu 

Her açıdan ileride hatırlayacağınız bir yıla giriyorsunuz. Şansı, genişlemeyi, yetenekleri anlatan Jüpiter'in burcunuzda olması ile birlikte, kendinize güveniniz artıyor ve kişiliğinizi daha etkin şekilde ortaya koyabiliyorsunuz. Hayatınızda yeni kapılar açılacak ve şimdiye kadar sadece bir hayal gibi gelen istekleriniz yönünde ilerleyebileceksiniz. 
İkna gücünüzü, etkileyiciliğinizi ve konsantrasyon yönünüzü güçlü biçimde kullanabilirsiniz. İyimserliğinizin artması sizi daha dışa dönük ve girişimci kılacak. Hukuki konularda çok daha kazançlı çıkabilirsiniz. Kariyeriniz açısından zaten önemli bir dönemeçtesiniz ve Jüpiter aldığınız sorumlulukları yerine getirebileceğinizi, şansın ve korumanın da sizin yanınızda olacağını göstermekte. 

Kariyerde zirve olabilir 
Satürn ise burcunuzu güçlü bir biçimde test ediyor. Son yıllarda yaptığınız çalışmaların sonuçlarını olumlu ya da olumsuz biçimde size getirecek. Son yedi yıldır yaptıklarınızı dikkatli biçimde gözden geçirmelisiniz. Kariyeriniz açısından bu yıl bir zirve olabilir, bu zirvenin ardından aslında yeni planlar da yapmalısınız. Eğer iş hayatına yeteri kadar dikkat etmediyseniz, bu kez Satürn sizi aşağı da çekebilir. 
31 Ekim - 7 Kasım arasında doğan Akrepler Uranüs'ün getirdiği hızlı değişiklikleri hayatlarına çok daha kolay biçimde katabilirler. Uranüs yenilikleri ve ani değişimleri açıklar. Bu sayede kendinizi daha özgür kılabilir, yaratıcı alanda çok daha orijinal olabilirsiniz. 

Dikkat Kurban olmayın 
Neptün ise burcunuzu sert bir açı altında tutuyor. Neptün'ün zorlayıcı etkisi altında daha fazla karmaşa, bulanıklık ve hassasiyet söz konusu. Bu etki sizin iş hayatında daha dikkatli olmanızı gerekli kılıyor. Daha kolay aldanabilir hatta tam olarak farkına varamadığınız şekilde, kurban haline getirebilirsiniz. Özellikle 8-12 Kasım arasında doğan Akrepler Neptün'ün bu son derece huzursuz etkisi altında kalıyorlar. 

ŞANSLI ALANLAR 24 Kasım'a kadar şansınız kişiliğinizden kaynaklanacak. Doğru zamanda, doğru yerde olabileceksiniz, pek çok bakımdan kendi şansınızı kendiniz açabileceksiniz. Kuşkusuz kendinize güveninizin artmış olması sayesinde, yeteneklerinizi çok daha rahat biçimde ortaya koyacaksınız. Mars'ın rahat açıda olduğu 14 Nisan - 3 Haziran döneminde yabancılarla ilgili konular, yurtdışına ve eğitime ilişkin uğraşlar, 22 Temmuz - 8 Eylül arasında grup çalışmaları ve ortaklaşa işler size önemli fırsatlar sunabilir. Ayrıca Mars, 23 Ekim - 6 Aralık döneminde burcunuzdan geçerek sizi çok daha kararlı ve güçlü kılacak. 
MÜCADELE ALANLARI 8-12 Kasım doğumlu Akrepler Neptün'ün etkisine özellikle önem vermeli ve kendilerini aldatabilecek ve yön kaybına neden olabilecek temalara duyarlı olmalılar. Aynı zamanda tüm Akrepler Mars'ın sert açıda kaldığı 18 Şubat'a kadar ikili ilişkilerde, ortaklaşa konularda daha soğukkanlı ve esnek olmaya özen göstermeli. 3 Haziran - 22 Temmuz dönemi ise kariyer hayatınız açısından oldukça yorucu olabilir. Bu dönemde üstlerinizle ilişkilerde önemli çatışmalarla karşılaşabilirsiniz. 
AKREP KADINI İÇİN AŞK Uranüs'ün olumlu açısı altında ilişkilerinizde yenilenme, sürprizler ve hayatınızı yenileyen olanaklar bulabilirsiniz. Venüs ve Mars'ın olumlu açıda olduğu dönemlerde bu etki çok daha fazla ön plana gelebilir. 1 Ocak - 5 Mart, 6 Nisan - 3 Mayıs, 19 Temmuz - 12 Ağustos, 6 - 30 Eylül, 24 Ekim - 17 Kasım tarihleri arasında aşkta mutlu olmak çok daha kolay. 
AKREP ERKEĞİ İÇİN AŞK Mars'ın burcunuzla olumlu açıda olduğu dönemlerde aşkta size daha fazla mutluluk ve uyum getiren gelişmeler mümkün. 14 Nisan - 3 Haziran, 22 Temmuz - 23 Ekim dönemleri böyle zamanlar. Mars'ın burcunuzda olacağı 23 Ekim - 6 Aralık arasında ise ilişkilerinizde gereksiz baskı ve gerginlik yüzünden kendinizi zorda bulabilirsiniz. Bu dönemde aşırı baskıcı olabilirsiniz. 
İŞ VE PARA 2006'da iş hayatında genişleme, yeni fırsatlar ve büyük olanaklar var. Yenİ bir iş ve artan kazançlar sizi fazlasıyla mutlu edebilir. Ancak 3 Haziran - 22 Temmuz döneminde iş hayatında çok daha dikkatli olmalısınız. 
Bu dönemde aşırı yük ve sorumluluk oldukça zorlayıcı olabilir. Parasal konularda yatırımlarınızı verimli değerlendirebileceğiniz pek çok olanak olabilir. Bununla birlikte, 6 Aralık sonrasında birikimlerinizi daha iyi değerlendirmenin yollarını aramalı, gereksiz masraflara dikkat etmelisiniz. 24 Kasım'dan itibaren Jüpiter'in para evinize girmesi, maddi açıdan bolluğa işaret ediyor. 
SAĞLIK Herhangi bir sağlık sorunu bu yıl kolaylıkla çözülebilir. Jüpiter burcunuzdayken koruma altındasınız. Ancak bu yıl iştahınız da artabilir. Özellikle yükseleni Yengeç ve Akrep olanlar bu konuda daha dengeli olmaya çalışmalılar. Haziran-temmuz geçişinde aşırı iş yükü, artan gerginlikler yüzünden bedeninize yeteri kadar özen gösteremeyebilirsiniz. 8-12 Kasım doğumlu Akrepler daha belirgin enerji düşüklüğü ve bitkinlik hissedebilirler. 

Yükselen burçlarına göre Akrep ve 2006 

Yükselen Koç Ortaklaşa işlerden daha fazla kazanç elde edebilirsiniz. Yaratıcılığınızı ciddi biçimde ele alabileceksiniz. Eylül-ekim geçişinde ikili ilişkilere daha özenli yaklaşın. Yükselen Boğa İkili ilişkiler, evlilik ve ortaklıklarda yeni fırsatlar var. Kariyer alanında sabırlı olun. Haziran-temmuzda evle ilgili işler ağır basacak. Acele kararlardan kaçının. Yükselen İkizler Eğitime çok daha ciddi biçimde yaklaşabilirsiniz. Şubat-martta ilişkilerinizde daha etkin olabilirsiniz. Yılın son aylarında ise ikili ilişkiler sizi daha mutlu edebilir. Yükselen Yengeç Çocuklar, yaratıcı konular ve aşk, size neşe ve canlılık getirecek. Para biriktirmek için kendinizi disiplin altına alın. Nisan-mayısta önemli girişimler olabilir. Yükselen Aslan Çok şey başarabilirsiniz. Sorumluluklar sizi zorlasa da pek çok konuda kalıcı kararlar alacaksınız. Evde genişleme ve bu alanda mutluluklar dikkat çekebilir. Yükselen Başak Daha sık yolculuk yapabilirsiniz. Temmuz-ağustosta fiziksel açıdan son derece aktif olabilirsiniz. Yükselen Terazi Yeni yatırımlar kazandırabilir. İş hayatınız açısından son derece önemli sorumluluklar alabilirsiniz. Eylül-ekimde ilişkilerinizde daha baskın davranabilirsiniz. Yükselen Akrep Yeteneklerinizi ortaya koyabileceksiniz. Sağlığınız daha iyi olacak. Pek çok alanda fırsatlar ve şans sizden yana... Terfi edebilir, daha fazla kazanabilirsiniz.Yükselen Yay 2006 size yabancılarla ilgili konularda ciddiyet, daha fazla sorumluluk getirmekte. Kendinizi daha olgun hissedeceksiniz. Yıl sonunda size büyük kapılar açılacak. Yükselen Oğlak Arkadaşlıklar açısından fırsatlar yakalayacaksınız. Gelecek planları, grup çalışmaları iş hayatında keyif getirebilir.Yükselen Kova Kritik kararların eşiğindesiniz. İkili ilişkiler ve ortaklıklar alanında bazı engellerle ve sorunlarla karşılaşabilirsiniz. İş hayatında ise yükselme gündeme gelebilir. Yükselen Balık 2006 size geniş ufuklar getiriyor. İş hayatında fazla uğraş söz konusu. Böylece ileride daha başarılı olabileceksiniz. 

AKREP 24 Ekim - 22 Kasım 
Fiziksel açıdan güçlü ve konsantrasyon sahibi, kararlılık, delici bir anlayış, hayatın anlamını sorgulayan, değişime eğilim, kendini yenileme arzusu, başkalarına ilham veren ve derin. 
- Kıskanç ve yıkıcı hareket eden, kin duygusunu besleyen, karanlık ve acımasız, başkalarının zayıflıklarından beslenen, egoist. 
Yönetici gezegeni Mars bu burçla gece ilişkisindedir. 
Elementi Su 
Niteliği Sabit 
Klasik özellikleri Gece burcu, sessiz, hayvani, verimli, soğuk ve nemli, karanlık. 
Yıllık geçişinde ortaya çıkan temalar Bu burç yeniden doğmak üzere ölümü ve çürümeyi temsil eder. Akrep zamanında doğa ölmeye başlar, ağaçlar yapraklarını dökerler ve gecenin karanlığı kendini iyiden iyiye hissettirmeye başlar. Bu dönemde insanlar soğuğun gücünü çok daha fazla hissetmeye ve gecelerin uzamasıyla kendilerine dönmeye başlarlar. Enerjimiz içselleşmektedir. 
Vücutta karşı geldiği bölge Cinsel organlar. 
Rengi Koyu kırmızı, bordo, kan rengi. 
Metali Demir 
Taşı Opal 
2006'da en iyi ilişkiler Akrep - Balık, Akrep - Yay 
2006'da en zor ilişkiler Akrep - Kova 

Yükselen burcunuzu nasıl bulacaksınız 

Aşağıdaki tabloda doğum saatinizi, doğduğunuz döneme ilişkin satırla birleştirin. 

23 Eylül - 3 Ekim 4 Ekim - 13 Ekim 14 Ekim - 22 Ekim 00.00 Aslan Aslan Başak 00.30 Aslan Başak Başak 01.00 Aslan Başak Başak 01.30 Başak Başak Başak 02.00 Başak Başak Başak 02.30 Başak Başak Başak 03.00 Başak Başak Terazi 03 30 Başak Terazi Terazi 04.00 Başak Terazi Terazi 04.30 Terazi Terazi Terazi 05.00 Terazi Terazi Terazi 05.30 Terazi Terazi Akrep 06.00 Terazi Akrep Akrep 06.30 Terazi Akrep Akrep 07.00 Akrep Akrep Akrep 07.30 Akrep Akrep Akrep 08.00 Akrep Akrep Akrep 08.30 Akrep Akrep Yay 09.00 Akrep Yay Yay 09.30 Akrep Yay Yay 10.00 Yay Yay Yay 10.30 Yay Yay Yay 11.00 Yay Yay Oğlak 11.30 Yay Oğlak Oğlak 12.00 Yay Oğlak Oğlak 12.30 Oğlak Oğlak Oğlak 13.00 Oğlak Oğlak Kova 13.30 Oğlak Kova Kova 14.00 Oğlak Kova Balık 14.30 Kova Balık Balık 15.00 Kova Balık Koç 15.30 Balık Koç Koç 16.00 Balık Koç Boğa 16.30 Koç Boğa Boğa 17.00 Koç Boğa İkizler 17.30 Boğa İkizler İkizler 18.00 Boğa İkizler İkizler 18.30 İkizler İkizler İkizler 19.00 İkizler İkizler Yengeç 19.30 İkizler Yengeç Yengeç 20.00 İkizler Yengeç Yengeç 20.30 Yengeç Yengeç Yengeç 21.00 Yengeç Yengeç Aslan 21.30 Yengeç Aslan Aslan 22.00 Yengeç Aslan Aslan 22.30 Aslan Aslan Aslan 23.00 Aslan Aslan Aslan 23.30 Aslan Aslan Aslan 

Aylık durumlar Zor Vasat İyi Ocak Şubat Mart Nisan Mayıs Haziran Aşk İş Sağlık Temmuz Ağustos Eylül Ekim Kasım Aralık Aşk İş Sağlık 

YARIN Yay 


</TEXT>
</DOC>
