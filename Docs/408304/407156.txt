<DOC>
<DOCNO> 407156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sonyas18.html </URL>
<DATE> 2005/12/27/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Aşkı bulmak için 88 km emekleyecek 
</HEADLINE>
<TEXT>

     İngiltere’de Mark McGowan isimli bir kişi, aşkı bulmak ve yılbaşını yalnızlık içinde geçirmek zorunda kalan kişilere dikkat çekmek amacıyla 88,5 kilometre emekleyecek. 
     Sırtında "Beni sevebilir misiniz " yazılı bir pankart taşıyan ve bilekleriyle kalçasına iplerle bağlı 18 çikolata kutusunu arkasında çeken çılgın İngiliz, Londra’nın güneyindeki Sotuhwark’tan yola çıktı. 
     İngiliz yazar Geoffrey Chaucer’in 1390’daki Cantorbery hikayelerinde meşhur ettiği yolu takip ederek Cantorbery katedraline emekleyerek ulaşmayı amaçlayan McGowan’in, zorlu hedefine 30 gün sonra ulaşması bekleniyor. 
     Çılgın İngiliz yola çıkmadan önce gazetecilere, amacının bayram günlerini yalnız geçirmek zorunda kalan insanlara dikkat çekmek olduğunu belirterek, "Bir keresinde kız arkadaşım olmadığı bir Noel’i anımsıyorum. Ailemin yanına bile gitmedim, çok depresiftim. Bazı insanlar, Noel’i derin bir umutsuzluk içinde geçiriyorlar. Bu insanları başkalarını davet etmeleri için cesaretlendirmeyi umuyorum" dedi. 
     McGowan, 2003’te de öğrencilerin borçlanmalarını protesto için Downing sokağındaki başbakanlık ikametgahına kadar 12 kilometre boyunca, bir yer fıstığını burnuyla 2 hafta süreyle yuvarlamıştı. 
     
</TEXT>
</DOC>
