<DOC>
<DOCNO> 407081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sonspo35.html </URL>
<DATE> 2005/12/27/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Fenerbahçeli fanatik taraftarın intiharı son anda önlendi... 
</HEADLINE>
<TEXT>

     Tekirdağ'ın Çorlu İlçesi Fenerbahçeliler Derneği binasının bulunduğu apartmanın girişinde başına tabanca dayayarak intihar girişiminde bulunan ''Rambo'' lakaplı Okan Güler, polis memurları tarafından ikna edilerek, intihardan vazgeçirildi. 
     
     CAVCAV'A KIZMIŞ... 

     AA muhabirinin edindiği bilgiye göre, başına dayadığı tabancayla açıklama yapan Güler, Gençlerbirliği Kulübü Yönetim Kurulu Başkanı İlhan Cavcav'ın Fenerbahçe hakkında söylediği sözler üzerine bu yola başvurduğunu söyledi. 
     Polis ekipleri ile psikolog doktor Cengiz Erdem tarafından uzun süre intihar girişiminden vazgeçirilmeye çalışılan Güler, bazı teknik direktör, futbolcu ve spor yorumcularına hakarette bulundu. 
     AA muhabirinin edindiği bilgiye göre, polis memurlarının 4 saat süren ikna çabaları sonuç verdi. İntihar girişimine son veren Güler, gözaltına alınarak Cumhuriyet Polis Merkezi'ne götürüldü. 
     Güler'in kullandığı ruhsatsız 9 milimetre çapındaki tabancaya da el konuldu. 
     
</TEXT>
</DOC>
