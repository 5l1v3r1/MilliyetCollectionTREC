<DOC>
<DOCNO> 407359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sonspo03.html </URL>
<DATE> 2005/12/28/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Hakan Şükür Star TV'de konuştu Telefonum dinleniyordur 
</HEADLINE>
<TEXT>

     F.Bahçe'nin her seferinde yaptığı büyüklük edasının hoş olmadığını belirten Hakan, "Hakem hataları onları lider yaptı" dedi. 
     Galatasaray kaptanı Hakan Şükür Star'da katıldığı 'Son nokta' programında "G.Saray'dan ayrılırsam Türkiye'de artık oynamam ve yurtdışına giderim" dedi. İşte Hakan Şükür açıklamaları 
     MADDİ konularda sıkıntı yaşıyoruz. Ama bunlar çok önemli değil. Çarşamba yarın gününe kesilen çekler ödenecek buna inanıyorum. 
     YEDİ sülaleme yetecek kadar param var. Borsada geçmişte çok para kaybettim ama geriye dönüp bakmam.. 
     BUGÜNE kadar hiç kumar oynamadım. Gökdeniz Karadeniz'in yaptığı büyük bir talihsizlik... 
     TANJU Çolak benden iyi bir golcüdür. 
     HAKEMLER ligin kaderini etkiliyor. F.Bahçe hakem hatalarıyla şu an lider. 
     DAUM'U beğeniyorum. Onunla çalışmayı isterdim. Ama Fenerbahçe'de değil... Benim olduğum başka bir takımda... 
     ERSUN Yanal'ı ben yemedim. Herkes kendi hatalarıyla gider ya da kalır. 
     HAKAN Şükür efsanesi bitmez. Şu an kötü olduğum için oynamıyorum. Arkadaşlarım benden biraz daha iyi... 
     HAGİ'NİN kalmasını çok isterdim. Bu sene çok daha başarılı olurdu. 
     F.BAHÇE'NİN kendisini herkesten ayrı gören ve her seferinde büyüklüğünden bahseden tavrını hoş bulmuyorum. G.Saray ve Beşiktaş da çok büyük. 
     
     Telefonlarım dinleniyor'' 

     Serhat Ulueren’le Hakan Şükür arasında Fethullah Gülen hakkında şu diyalog geçti 
     ULUEREN Fethullah Gülen’i bayramlarda ve kandillerde rahatça arayıp ulaşabiliyor musun 
     HAKAN Kandillerde zaman zaman aramaya çalışıyorum ama çok konuştuğum söylenemez. Çünkü benim telefonlarım dinleniyor bir kere. Benim kimseden gizlim saklım yok, ben bunu biliyorum. 
     ULUEREN Kim dinliyor HAKAN Dinliyorlardır mutlaka. Birçok insanı dinledikleri gibi. 
     ULUEREN Ben dinlemiyorum ama.. 
     HAKAN Olabilir. 
     ULUEREN Nasıl böyle bir iddiada bulunabiliyorsun 
     HAKAN Bir iddia değil, mutlaka öyledir. Öyle tahmin çediyorum. Yani bir kere bir insan bir şey yapıyorsa ve bu kötü diye algılanıyorsa, bu ülkede bunu yaparlar. 
     ULUEREN Ama sen Türk futboluna malolmuş, yasa dışı bir işi olmayan birisin. 
     HAKAN Hiçbir şey yapmam Allah’a şükür. 
     
     FENER’DEN TEKLİF ALDIM 

     Fenerbahçe çok atılımlar yaptı. Statları ve yatırımları çok fazla. Aziz Yıldırım çok iyi bir başkan ve Fenerbahçe’nin kadrosu da çok kaliteli. Fenerbahçe lobisi çok güçlü görüşüne katılmıyorum. Anelka ve Alex çok başarılı bir futbolcu. Avrupa’da onlara karşı önlem alındığı için başarılı olamadılar. Ben Daum’u beğeniyorum. Onunla çalışmak isterdim. Türk futbolunu iyi biliyor. Aziz Yıldırım’dan değil ama Fenerbahçe’den çok teklifler aldım. Üç beş senre önce Hakan Bilal Kutlualp’ten geldi bu teklif.'' 

     
</TEXT>
</DOC>
