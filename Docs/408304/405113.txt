<DOC>
<DOCNO> 405113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sonspo39.html </URL>
<DATE> 2005/12/20/ </DATE>
<TIME> 21.55 </TIME>
<AUTHOR>  </AUTHOR>
<HEADLINE>
Malatyaspor 1 - Galatasaray 1 maç sonucu 
</HEADLINE>
<TEXT>

     Fortis Türkiye Kupası grup karşılaşmalarında Malatyaspor-Galatasaray maçı, 1-1 berabere tamamlandı. 
     
     İlk yarı 

     Karşılaşmanın ilk tehlikeli atağı Galatasaray'dan geldi. Soldan gelişen Galatasaray atağında, Orhan'ın pasıyla ceza alanında topla buluşan Hasan Kabze, meşin yuvarlağı bekletmeden daha uygun durumdaki Ümit Karan'a verdi. Ümit Karan'ın sert şutunda top, direğe çarparak auta gitti. 
     6. dakikada maçın ilk golü Mayatyaspor'dan geldi. Malatyaspor'un gelişen kontra atağında ceza alanında kaleci Aykut ile savunma oyuncuları arasında yaşanan anlaşmazlık sonucu topu önünde bulan Balash, güzel bir vuruşla meşin yuvarlağı ağlarla buluşturdu 1-0 
     20. dakikada Hasan Kabze, Ümit Karan'ı topla buluşturdu. Uygun durumdaki Ümit Karan, kötü vurunca meşin yuvarlak üstten auta çıktı. 
     24. dakikada Orhan Akın'ın soldan ceza alanına ortaladığı topa iyi yükselen Ümit Karan'ın kafa vuruşunda meşin yuvarlak yandan auta çıktı. 
     39. dakikada Galatasaray'ın sağdan gelişen atağında ceza alanında topla buluşan Hasan Kabze bekletmeden sert vurdu. Top kalecinin solundan Malatyaspor fileleriyle buluştu 1-1 
     42. dakikada Bilal'in korner atışında topa iyi yükselen Ömer Erdoğan'ın kafa vuruşunda kaleci Aykut topu son anda çizgiden çeldi. 
     Karşılaşmanın ilk yarısı 1-1 berabere tamamlandı. 
     
     İkinci yarı 

     Malatyaspor, ikinci yarıya Galatasaray'a oranla daha hızlı başlayarak üst üste ataklar geliştirdi. 
     50. dakikada Hasan Kabze ceza alanında güzel bir pasla Altan'ı topla buluşturdu. Altan'ın sert vuruşunda meşin yuvarlak direkten geri geldi. 
     52. dakikada Johansson ile verkaça giren Balash, topu bekletmeden sağındaki Serkan Bensol'a verdi. Serkan Bensol'un ceza alanına ortaladığı topu önünde bulan Balash'ın sert vuruşunda Galatasaray'ın savunma oyuncuları topu zorlukla uzaklaştırdı. Dönen topa sahip olan Bilal topu ceza alanına ortaladı. Topa iyi yükselen Okan'ın kafa vuruşunda meşin yuvarlak auta gitti. 
     58. dakikada Malatyaspor'un gelişen kontra atağında Johansson güzel bir ara pasıyla Bülent'i topla buluşturdu. Bülent topu düzelttikten sonra çok sert vurdu ancak meşin yuvarlak yandan auta gitti. 
     64. dakikada Balash ceza alanının yayına yakın yerde Bilal'i topla buluşturdu. Önünü boşaltan Bilal'in sert şutunda top üstten auta gitti. 
     Karşılaşma 1-1 berabere sona erdi. 
     

Stat İnönü Hakemler Cem Papila xxx, Fatih Gündoğdu xxx, Özgür Fatih Kalaycı xxx Malatyaspor Fevzi xxx, Ömer xxx, Mert xxx, Hakan Söyler xx, Hakan Aslantaş xx, Bülent xx, Johansson xxx, Balash xxx, Bilal xxx, Serkan Bensol xx, Okan xx Dk. 74 Taner xx Galatasaray Aykut xx, Song xx, Orhan xx, Cihan xx, Yalçın x, Ayhan x Dk. 46 Ergün xx , Volkan x, Altan x Dk. 56 Sabri xx , Heinz x Dk. 64 Necati xx , Hasan Kabze xx, Ümit Karan xx Goller Dk. 6 Balash Malatyaspor , Dk. 39 Hasan Kabze Galatasaray Sarı kart Dk. 51 Yalçın Galatasaray      
</TEXT>
</DOC>
