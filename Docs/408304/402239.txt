<DOC>
<DOCNO> 402239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/spor/aspo.html </URL>
<DATE> 2005/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstikrar ve Tigana 
</HEADLINE>
<TEXT>


MİLLİYET YAZARLARI, DERBİYİ MASAYA YATIRDI, İKİ EKİBİN ARTI VE EKSİLERİNİ ÇIKARDI 


HALİL ÖZER 

Galatasaray hangi çalkantılar yaşanırsa yaşansın, eksiği ne olursa olsun oturmuş bir yapıya sahip. Tomas önemli bir kayıp ama Gerets, Orhan Ak ile bu sorunu çözebilir 

Sezon başından bu yana her iki takımın oyun düzenine ve performansına baktığımız zaman normal şartlarda Galatasaray'ın bu maçı kazanması gerekir. 
Ne olursa olsun, hangi çalkantılar yaşanırsa yaşansın, üstüne üstlük tüm bunlara hakem hatalarını da ekleseniz bile Galatasaray'ın istikrarlı bir yapısı var. Ancak orta alandaki bazı sıkıntılar yüzünden ligde yüksek düzeydeki maçlarda sıkıntılar çekiyor. Fakat bugünkü maçta Gerets'in bu sıkıntıları bilerek ve hatta arındırılmış bir şekilde sahaya çıkacağını düşünüyorum. 
Elbetteki Beşiktaş, Tigana ile bir toparlanma sürecinde. Daha çok koşuyorlar ve daha çok mücadele ediyorlar. Bu da Tigana'nın ilk ciddi sınavı olacak ama karşısında ligi bırakmak istemeyen, geride kalmayı hiç düşünmeyen bir Galatasaray bulacak. Bu da demektir ki, Beşiktaş ne olursa olsun karşısında her açıdan kazanmaya azimli bir rakip görecek. 
Galatasaray'ın en büyük zaafı cezalı Tomas'ın olmayışı ve Gerets'in hücum bölgesindeki kararsızlıkları. Ancak Hakan'ın son sakatlığı, Necati ve Ümit Karan ikilisini banko gösteriyor. Savunmada ise Tomas'ın yerine iki isim var. Yalçın ve Orhan Ak. Yalçın'ın bu maçı kaldırabilecek kapasitesi şu an için yok gibi. Eğer Gerets'in aklında başka bir çözüm yoksa, Orhan'ı buraya çekebilir. İyi de yapar. 
Galatasaray bu maçın favorisi. Sıralamadaki durumuna bakarsanız yarım puan kayıba bile tahammülü yok. Ayrıca Beşiktaş'a göre çok daha oturmuş bir takım. Bu sebeplerle Beşiktaş'ın sadece koşarak derbiden puan alması çok zor. 

BİLAL MEŞE 

Tigana'nın gelişi iç barışı sağladı, kara bulutları dağıttı. Son haftalardaki olumlu çizgi, özgüven duygusunu ön plana çıkardı. Stresten uzak olması Kartal'ın avantajı 

Bu tür iddialı yorumlar pek tarzım değildir. Ne var ki, Beşiktaş'ın, Galatasaray'a oranla artıları çok fazla. Yani kantarda ibre Kartal'dan yana. 
İşte Beşiktaş'ın artıları 
Tigana'nın gelişi Ümraniye'de iç barışı getirdi, kara bulutları dağıttı bu bir... Son haftalardaki çıkış, özgüven duygusunu ön plana çıkardı, iki... Zirve stresinden uzaklar, en önemlisi rahatlar, bu da üç... 
Tigana'nın oyuncu seçimleri, taktiği ve oyun disiplini Kartal'ın diğer avantajıdır bizce. 
Galatasaray, stres altında, sancılı günler geçiriyor. Orta sahada pek etkili değiller. Savunmada Tomas'ın olmayışı, Beşiktaş'ın hücum oyuncuları için büyük bir avantaj. 
Kartal, Ümit Karan - Necati Ateş ikilisini iyi kontrol eder, maçın atmosferine kapılmaz ve duran toplardaki hata yüzdesini asgariye indirirse, Ali Sami Yen'de üç puana kanat çırpar. 
Yeniden kadroya giren Sergen Yalçın, Tümer Metin ve Okan Buruk'u da unutmamak gerek. Üçü de kadroda. Sergen Yalçın oyunu her an değiştirecek müthiş bir yetenek. Okan Buruk'un onbirde oynayacak olması orta sahada Kartal adına bir avantajdır. Hem çabuk, hem savaşçı, hem de her yerde pres yapan bir oyuncu. 
Ailton'un zorunlu tatili İbrahim Akın'a yaradı. Vestel Manisa maçında bir attı, bir attırdı, zirveyi yakaladı. Tigana'nın gözdesi olurken, medyayı da peşine taktı. Tomas'ın olmadığı derbi de İbrahim Akın yine öne çıkabilir, yeter ki ikili mücadelelerde biraz ayakta kalsın, yakaladığı performansını ortaya koyabilsin. 



Başkanlar gülemiyor 

Galatasaray Başkanı Özhan Canaydın ile Beşiktaş Başkanı Yıldırım Demirören bugün 3. kez rakip olacaklar. Sarı - kırmızılı kulübün başında 7. kez Beşiktaş sınavına çıkacak olan Başkan Canaydın sadece 1 galibiyet görürken, 2 beraberlik, 3 de mağlubiyet aldı. Üçüncü kez Galatasaray derbisi izleyecek olan Başkan Demirören ise 1 beraberlik, 1 yenilgi gördü. 

GALATASARAY 
Mondragon 
Cihan 
Uğur 
Song 
Orhan 
Ergün 
Sabri 
Saidou 
Iliç 
Ayhan 
Necati 
Ümit 

BEŞİKTAŞ 
Cordoba 
A.Tandoğan 
İ.Toraman 
Mustafa 
Adem 
Okan 
Kleberson 
Çağdaş 
İ.Üzülmez 
A.Hassan 
İ.Akın 

GALATASARAY-BEŞİKTAŞ O G B M A Y İst. Ligi 62 22 11 29 105 121 İst. Şildi 2 - 1 1 1 3 İst. Kupası 4 2 1 1 7 5 Milli Küme 20 7 7 6 40 34 Donanma 4 1 2 1 5 5 T.S.Y.D 35 12 13 10 55 48 Atatürk K. 2 1 - 1 4 2 Cumhurbaşk. 6 4 - 2 9 5 Fed. Türk. 19 7 8 4 20 15 1.Lig 92 30 37 25 104 94 Resmi 245 85 80 80 349 332 Toplam 312 109 105 98 449 417 


</TEXT>
</DOC>
