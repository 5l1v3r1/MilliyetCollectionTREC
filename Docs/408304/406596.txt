<DOC>
<DOCNO> 406596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/yasam/ayas.html </URL>
<DATE> 2005/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağımlı çocukların evlerindeki dram 
</HEADLINE>
<TEXT>


Bir baba anlatıyor Kullandığı uyarıcı maddeyi çocuğuma ben veriyorum, yeter ki gözümün önünde olsun... Bir anne ağlıyor Yavrum göz göre göre eriyor 

Ümran Avcı 

Hacettepe Üniversitesi Sosyal Hizmetler Yüksekokulu'ndan Doç. Dr. Kasım Karataş ve Araştırma Görevlisi Gülsüm Çamur Duyan'ın "Madde Kullanan Çocuklar ve Aileleri Ankara Örneği" konulu araştırması ilginç olduğu kadar düşündürücü sonuçlar verdi. Çocuğu gözünün önünde olsun diye kendi eliyle uyarıcı alan ebeveynlerin varlığını ortaya koyan araştırmaya göre, gelin arabasının önünü kesmek de çocukta sokak kültürünü pekiştiriyor. 
Araştırma sırasında yapılan ikili görüşmelerde, uyuşturucu kullanan veya bırakan gençler neden içtiklerini anlattı, aileler de gerçeği öğrendiklerinde yaşadıklarını... 

Her gün iki Uhu parası 
Çocukları uçucu - uyarıcı madde kullanan bazı anne babalar, yaşadıklarını şöyle özetledi 
Bir baba Her gün iki Uhu parası veririm, çeker ve yatar, hiç olmazsa gözümün önünde.Bir baba Arkadaş grubundan etkilendi ve arkadaşları da ona 'Külhanbeylik yapmak istiyorsan bali çekmelisin' demiş ve başlamış.Bir anne Beni dövmeye kalkıştı, bu benim oğlum değildi, anladım ki bir şeyler değişiyordu.Bir anne Bir gün eve geldim, çocuğum kendinden geçmiş, yüzü sararmış ve çok ağır bir koku vardı, hemen hastaneye götürdük.Bir anne Evin her köşesinden bali poşetleri topluyorum, bir anne için bu ne kadar zor, gözümün önünde eriyip gidiyor yavrum.Bir anne Hep kaygılı ve elim yüreğimde beklemekten başka çarem yok, çünkü vazgeçmiyor.Bir anne Komşularımız kapımızı çalmıyor, çocuğumdan korkup çekiniyorlar, yalnız kaldık, herkes bizi terk etti.Bir anne Davranışları değişti, bağıran asabileşen bir çocuk oldu, her şeyi değişti. 

'Hayatımı yok ettim' 
Madde bağımlısı gençler anlatıyor 
Bir genç Bali çekince kendimi o an mutlu ve zengin hissediyorum, güzel arabaların içindeymişim gibi geliyor.Bir genç Babam çok alkol alır, evde hep huzursuzluk çıkarırdı. Ben de arkadaş grubunda kendim olabiliyordum ama bu arkadaşlar yanlış kişilermiş.Bir genç Bali çekip de sokakta sabahladığımda gecenin karanlığından çok korkuyorum, ne tehlikeler var ötesinde, bilmemek çok ürkütücü.Bir genç Babam başımı dahi okşamadı, beni hiç kucaklamadı. Bir gün 'Seni seviyorum' demedi.Madde kullanmayı bırakmış ancak şimdi yürüyemeyen bir genç Camdan dışarı bakıyorum ve yürüyenleri görünce içim gidiyor ben kendi hayatımı, sağlığımı yok ettim.Madde kullanmayı bırakmış bir genç Bali çekince bir cesaret geliyordu ki bu anlatılamaz bir şey ama tam bir hataydı. 

60 AİLEYLE GÖRÜŞÜLDÜ 

Araştırmada, madde kullanan sokakta çalışan yaşayan çocukların aile özellikle-rinin daha yakından tanınması amaçlandı. Araştırma için 60 aileyle görüşme yapıldı. Ankara'da madde kullanan ve tedavi için çeşitli kurumlarla temasa geçmiş bir grup çocuğun ailesine gidilerek, ailenin konuyla ilgili değerlendirmeleri, neler yaşadıkları ve çocukların şimdiki durumu ele alındı. 


</TEXT>
</DOC>
