<DOC>
<DOCNO> 404949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/yazar/guclu.html </URL>
<DATE> 2005/12/20/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Diyalog eksikliği 
</HEADLINE>
<TEXT>


İletişim olanaklarının bu kadar hızla geliştiği ve yaygınlaştığı bir dönemde, diyalog eksikliğinden söz etmek, biraz garip gelebilir. Ama iletişim yelpazenizi, yakın çevrenizden en uzağa doğru bir gözden geçirin. Kiminle ne kadar yakın bir diyalog içerisindesiniz Evde ailenizle, işte arkadaşlarınızla, okulda öğretmeninizle, mahallede bakkalınızla ya da manavınızla ne kadar konuşabiliyorsunuz 
Muhtarınızı, belediye başkanınızı, kaymakamınızı, valinizi, milletvekilinizi tanıyor musunuz Oturup hiç konuştunuz mu Bir sorununuz olduğunda kendilerine ulaşabildiniz mi 
Sürekli okuduğunuz yazarlara, programlarını izlediğiniz televizyonculara rahatlıkla ulaşabiliyor, görüş alışverişinde bulunuyor musunuz 
Bu soruları alabildiğine çoğaltmak mümkün. Ama görünen o ki iletişim olanakları arttıkça diyalog azalıyor. Gelen mektupların çoğu bu yönde İşte, çok kolay çözüme kavuşabilecekken, sorun yumağı haline gelen şik yetlerden bazıları 
"Öğretmenlerin birçok sorunu var. Ama bunu kimseye anlatamıyoruz. Öğrenci şiddetinin artması, kendi branşlarına atanmayan sınıf öğretmenleri, Sayın Başbakan'ın söz verip de sonra hiç bahsetmediği ek ders ücretlerine zammı, yeni müfredata yönelik araç-gereçlerin okullara bir türlü gelmemesi... Peki biz bu sıkıntılarımızı kime anlatacağız .. KD" 
"Cağaloğlu Anadolu Lisesi'nde son günlerde çok tatsız olaylar yaşanıyor. Lütfen birileri bizimle ilgilensin CA" 
"Çalıştığım okul bir gecekondu mahallesinde. İstanbul'un çok yerinde artık görmeye alıştığımız bir manzara var aslında burada. Sözünü ettiğim yerleşim yerinin çok yakınında modern bir alışveriş merkezi bulunuyor. Biliyor musunuz, bu yıl, lise 1. sınıfta okuma yazma bilmeyen bir öğrenci var. Bir öğrencimiz okula satır getirmekten uzaklaştırma cezası aldı. Bir diğerinin boynu, çıkan kavgada döner bıçağıyla kesildi. Okulun çevresinde hap satanları da, okulda hap içenleri de polis biliyor. Öğrenci tanıma formlarındaki, çaldığınız müzik aletleri bölümüne, radyo, teyp, valkman yazanların sayısı azımsanmayacak sayıda. Öğrencilerimizin yüzde 60'ı sağlıksız beslenmeden dolayı hasta. Ama bütün bunlar kimin umurunda... AA" 
"2003 sınıf öğretmenliği mezunuyum. H l tayin bekliyorum. Öğrenciyken aldığım öğrenim kredisinin ilk taksidini 31 Aralık'a kadar ödemem gerekiyormuş. Bir yıl uzatılacak dendi ama bilgi alamıyorum. Devlet gençliğe sahip çıkmıyor. Birileri artık sesimize kulak versin... SC" 
"Meslek liselerinin son sınıflarında öğrenciler iki gün okula, üç gün de işletmelere gidiyor. Ama sanki amaçtan uzaklaşılıyor. İşyerlerinde öğrenciler öğrenim gördükleri alandan çok farklı işlerde çalıştırılıyor. Ayrıca sigara içme gibi kötü alışkanlıklar da ediniyorlar. MS" 
"İÜ İşletme 4. sınıf öğrencisiyim. 4 yıldır almakta olduğum Başbakanlık bursu bu dönem itibariyle yatmadı. Nereye başvurduysam bir sonuç alamadım. Başbakanlık Sosyal Yardımlaşma Kurumu'nu haftalarca aramama rağmen, bırakın bir yanıtı, telefonlarıma cevap bile verilmedi. İnternet sitesinde de yeni bir bilgi yok. H l iki sene önceki haberler var. Madem ekonomi bu kadar iyi, burslarımız neden yatırılmıyor İlk defa böyle bir şey yapıyorum, size mail atıyorum, işe yarayıp yaramayacağından da emin değilim. İnsanlar duysun istedim. CL" 
"Şubat atamasını bekleyen on binlerce öğretmen var. Ama atama yapılacak mı, ne kadar ve hangi branştan atanacak, hiçbir yerden bilgi alamıyoruz. Ne olur biraz bilgi .. GÖ" 
"Üniversitelerde, üretken ve gayretli araştırmacılar, maalesef azınlık muamelesi görüyor. Araştırma fonları o kişilere kapalı ya da olanaklardan herkes yararlansın diye hak etmeyenlere de eşit oranda dağıtılıyor. YÖK de bunu destekliyor. Bilime gönül verenleri kim koruyacak ... CHK" 
Özetin özeti Bu çağda, iletişimsizlikten daha büyük ayıp ne olabilir ki .. 



</TEXT>
</DOC>
