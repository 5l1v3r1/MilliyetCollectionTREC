<DOC>
<DOCNO> 406598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/yasam/yas01.html </URL>
<DATE> 2005/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık bir palmiye müzemiz de var 
</HEADLINE>
<TEXT>


Türkiye'nin ilk palmiye müzesi ve üretim merkezi, Muğla'nın Köyceğiz ilçesinde açıldı. Müzede 140 tür palmiye bulunuyor 


Doktor Ragıp Esener, Köyceğiz-Hamitköy arasındaki bir bataklığı kuruttuktan sonra Manisa'da Türkiye'nin ilk Palmiye Müzesi'nin açılmasını sağladı. 
Bölgedeki bataklığı yok eden Esener, palmiye yetiştirmeye ise ilk kez 1993 yılında başlandığını söyledi. 
O dönemde Türkiye'deki palmiye türlerinin sayısının 10'u geçmediğini ifade eden Esener, "Kısa zamanda palmiye türlerinin sayısını 90'a çıkardık. Son envanterimize göre de, seralarımızda 140 tür palmiye yetiştiriliyor. Bütün üretimimiz tohumlardan. Şimdilik 140 palmiye türüne ulaştık" dedi. 


Binden fazla çeşit var 
Merkezin zaman içinde botanik bahçesi özelliği kazandığını belirten Esener, yetiştirdikleri bitki türünün sayısının bini geçtiğini bildirdi. Esener, bitkileri 1200 ile 4 bin metrekare arasında değişen dev seralarda ürettiklerini sözlerine ekledi. 




</TEXT>
</DOC>
