<DOC>
<DOCNO> 402131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sontur09.html </URL>
<DATE> 2005/12/09/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
"Topbaş'ın adını kulanan" dolandırıcı uyarısı... 
</HEADLINE>
<TEXT>

     İstanbul Büyükşehir Belediyesi Başkanı Kadir Topbaş’ın adını kullanarak "dolandırıcılık" girişiminde bulunan bazı kişilere karşı vatandaşlar uyarıldı. 
     İstanbul Büyükşehir Belediyesi Basın Danışmanlığı’ndan konuya ilişkin yapılan yazılı açıklamada şöyle denildi 
     "Kimliği belirsiz bazı kişilerin, İstanbul Büyükşehir Belediye Başkanı Kadir Topbaş’ın adını kullanarak maddi yardım talebinde bulunduğu öğrenilmiştir. Aralarında bazı ünlü işadamlarının da bulunduğu kişileri arayıp, Belediye Başkanı Sayın Topbaş’ın adını kullanarak ’bakıma muhtaç, hasta, yardıma muhtaç aileler’ için maddi yardım istedikleri bilgisi alınmıştır. 
     Banka hesap numaraları verilerek talep edilen bu dolandırıcılık faaliyeti için gerekli incelemeler başlatılmıştır. 
     Vatandaşların bu ve benzeri sahtekarlıklara karşı duyarlı olması, böyle bir talep karşısında da İstanbul Emniyet Müdürlüğü’nün 155 veya İstanbul Büyükşehir Belediye Başkanlığı Beyaz Masa’nın 1 numaralı telefonlarına ihbarda bulunmaları büyük önem taşımaktadır." 
     
</TEXT>
</DOC>
