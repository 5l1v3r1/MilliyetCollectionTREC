<DOC>
<DOCNO> 404346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sontur06.html </URL>
<DATE> 2005/12/17/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
10 günlük işyerinde, 10 saniyelik soygun 
</HEADLINE>
<TEXT>

     Turaç TOP İZMİR, DHA 
     

      İZMİR'in Karşıyaka İlçesi'nde, Nazif Güzel'in 10 gün önce açtığı elektronik eşya mağazası, üç kişi tarafından 10 saniyede soyuldu. Güvenlik kamerası tarafından yaptıkları hırsızlık saniye saniye kaydedilen zanlılar, 3 diz üstü bilgisayarı alıp kaçtı. 
     Olay, saat 05.15 sıralarında 1879 Sokak, 45 numaradaki Teknolojix’ adlı işyerinde meydana geldi. Nazif Güzel'in 10 gün önce açtığı elektronik eşya mağazasına gelen kimliği belirsiz 18- 20 yaşlarındaki üç kişi, kepenk kilitlerini keserek içeri girdi. İşyerinde camlı bölmede sergilen 3 dizüstü bilgisayarı alan hırsızlar, duvara monte LCD televizyonu yerinden çıkartamayınca kaçtı. İşyerinin alarmının çalması üzerine olay yerine gelen polis, Nazif Güzel'i arayıp durumu bildirdi. Güzel'in işyerine gelmesiyle 7 güvenlik kamerasının kaydettiği görüntülerde yapılan incelemede, zanlıların, yaklaşık yarım saat kepenk kilitlerini kesmeye çalıştığı daha sonra içeri girip 10 saniyede hırsızlığı gerçekleştirdikleri tespit edildi. Görüntülerde zanlıların, tanınmamak için şapka ve atkılarla yüzlerini gizledikleri belirlendi. Görüntülere el koyan polis, hırsızlık zanlılarını yakalamak için çalışma başlattı. 
     
     PİŞMAN OLDUM 
     İşyerini on gün önce açan, yarın resmi açılışı yapmayı planladığını anlatan Güzel, Onca emek verip işyerimi açtım. Vatandaşa hizmet vermek için en kalitesihni yapmak istedim. Ama hırsızlar, yaptıkları bu soygunla bana Piyasaya hoşgeldin’ dediler. Tüm önlemleri aldım ancak daha yolun başında hüsrana uğradım. Keşke mülkü bana ait olan bu yeri kiraya verseydim bu tip üzüntüleri yaşamazdım. Pişman oldum'' diyerek tepkisini dile getirdi. 
     
</TEXT>
</DOC>
