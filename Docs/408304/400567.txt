<DOC>
<DOCNO> 400567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/siyaset/siy04.html </URL>
<DATE> 2005/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakk ri Valisi Nasuhbeyoğlu Başbakan'ın 'belalısı' çıktı 
</HEADLINE>
<TEXT>


Şemdinli olaylarından sonra Hakk ri Valiliği'ne atanan Nasuhbeyoğlu'nun hükümete yakın olduğu konusunda şüphe var. Nasuhbeyoğlu, Teftiş Kurulu Başkanı olduğu dönemde Erdoğan'ı soruşturmuş 

ANKARA KULİSİ 


Şemdinli olaylarından sonra Hakk ri Valiliği'ne yapılacak atama hükümet açısından büyük bir önem arz ediyordu. Hakk ri'de duruma h kim olacak, halkla yeniden güven köprülerini kuracak genç ve enerjik bir valiydi aranan... 
Ve aranan kan Tokat'ta bulundu. Tokat Valisi Ayhan Nasuhbeyoğlu, Hakk ri'ye kaydırıldı. Bu atamadan sonra valinin hükümete yakın bir isim olduğu söylentileri de ortalığa yayıldı. 
Peki, gerçekten öyle mi 
Ordu 1952 doğumlu, Mülkiye'yi 1977 yılında bitiren Nasuhbeyoğlu, Ardahan, Sinop, Giresun ve Tokat'ta valilik yapmış, Beytüşşebab Kaymakamlığı görevinde bulunmuş, TBMM'nin Güneydoğu araştırma komisyonlarında danışman olarak çalışmış. 

Ecevit'in bürokratı 
Ancak kariyerindeki çok önemli bir ayrıntı nedense gözlerden kaçıyor. Nasuhbeyoğlu, Bülent Ecevit'in başbakanlığındaki koalisyon hükümeti sırasında ANAP'lı Rüşdü K zım Yücelen'in içişleri bakanlığı döneminde, bakanlığın Teftiş Kurulu Başkanlığını da yapmış. 
Teftiş Kurulu Başkanı, bakanlıktaki bütün usulsüzlük, yolsuzluk ve hukuk dışı işleri soruşturmakla görevli müfettişlerin başında olan kişi. 
Aynı dönem Recep Tayyip Erdoğan'ın belediye başkanlığı dönemindeki dosyalarının büyüteç altına yatırıldığı bir zaman kesitine de işaret ediyor. 
Ankara Bürosu'ndan arkadaşımız Tolga Şardan'ın tespitine göre, Nasuhbeyoğlu, bu görevi sırasında Erdoğan'ı ilgilendiren önemli soruşturma ve teftiş çalışmalarında kilit bir rol oynamış. 
Örneğin, Mülkiye Başmüfettişi Candan Eren'in Erdoğan'la ilgili hazırladığı 400 sayfalık rapor ve 40 klasöre yakın ekleri bulunan "Albayrak Dosyası" İstanbul DGM Başsavcılığı'na gönderildiği sırada kurul başkanı Nasuhbeyoğlu imiş. 

Albayrak soruşturması 
Albayrak soruşturması devam ederken Erdoğan ve Gürtuna dönemi için özel teftiş yapılması amacıyla 5 kişilik özel müfettiş grubunun görev onayını İstanbul'a gönderen bürokrat yine Nasuhbeyoğlu'ndan başkası değil. 
Zaten AKP hükümeti kasım 2002'de kurulunca İçişleri Bakanlığı'ndaki ilk tasarruflardan biri, Nasuhbeyoğlu'nu Teftiş Kurulu Başkanlığından alınıp, Giresun Valisi yapılması olmuş. 
Nasuhbeyoğlu, ardından Tokat'a gönderilmiş. Bu durumun ışığında şimdi şu soru yanıt bekliyor Nasuhbeyoğlu'nun yeni görevi "taltif mi " yoksa "cezalandırma mı" 

Erdoğan'ın yoğun trafiği 

10 günlük bir Avustralya ve Yeni Zelanda turunda olan Başbakan Recep Tayyip Erdoğan'a yöneltilen eleştirilerden biri, Ankara'da yeterince zaman geçirmemesi. Başbakan Erdoğan'la görüşmek için haftalar hatta aylar öncesinden randevu almak gerekiyor. Öyle ki kabine üyeleri bile Erdoğan'la görüşebilmek sıkça katıldığı programlara giderek, kendisiyle ayaküstü konuşma yöntemini deniyorlar. 
Ankara Bürosu'ndan Abdullah Karakuş'un çıkarttığı Erdoğan'ın bir haftalık çalışma takvimi, Başbakan'ın yoğunluğunu bütün çıplaklığı ile ortaya koyuyor. 
İşte Başbakan'ın bir haftalık programı 

26 KASIM CUMARTESİ 
11.00 İstanbul'daki evinden havaalanına çıkışı. 
11.45 İstanbul'dan Samsun'a hareket. 
14.00 Samsun mitingi, doğalgaz verme töreni. 
19.55 Ankara'ya geliş ve havalanında kısa bir süre dinlenme. 
20.45 Ankara'dan İspanya'nın Mallorca adasına hareket. 
23.30 Mallorca'ya varış. 

27 KASIM PAZAR 
10.00 İspanya Başbakanı Jose Luis Rodriguez Zapatero ile görüşme. 
11.00 Mallorca'da Medeniyetler İttifakı Toplantısı. 
15.30 Zapatero'nun uçağıyla ikilinin Barcelona'ya hareketi. 
17.30 Katalonya Özerk Bölgesi Yönetim Başkanı Pasquel 
Maragall'la görüşme. 
18.30 Euromed zirvesi gayri resmi toplantısına katılım. 
20.00 Almanya Başbakanı Angela Merkel ile görüşme. 
21.30 İspanya Kralı Juan Carlos'un zirveye katılan liderlere verdiği yemeğe katılım. Yemek öncesi Fransa Cumhurbaşkanı Jacques Chirac, İngiltere Başbakanı Tony Blair, Yunanistan Başbakanı Kostas Karamanlis, Güney Kıbrıs Rum Yönetimi lideri Tasos Papadopulos, Mısır Başbakanı Ahmet Nazif, Fas Başbakanı Dris Jettu ile görüşmeler. 

28 KASIM PAZARTESİ 
09.00 Euromed aile fotoğrafı çekimi. 
10.00 Euromed zirvesinde konuşma. 
11.00 Filistin Devlet Başkanı Mahmud Abbas ile görüşme. 
11.30 Lübnan Başbakanı Fuat Sinyora ile görüşme. 
12.00 İsrail Başbakan Yardımcısı Ehud Olmert ile görüşme. 
20.20 Barcelona'dan Ankara'ya geliş. 
21.00 AKP MYK toplantısına katılım. 
00.30 Eve varış. 

29 KASIM SALI 
10.30 Evden TBMM'ye çıkış. 
11.00 AKP grup toplantısında konuşma. 
13.30 Gruptan çıkış. 
14.00 5 ilin düzenli çöp depolama alanının video konferans sistemiyle yapılan temel atma törenine katılım. 
16.00 Bakanlar Kurulu toplantısı, 
24 00 Eve varış. 

30 KASIM ÇARŞAMBA 
09.45 Evden çıkış ve Düzce'ye hareket. 
11.30 Düzce'de doğalgaz verme töreni, hastane açılışı ve toplu konut anahtar verme törenine katılım. 
14.00 Kızılay'ın deprem toplantısı. 
16.30 Düzce'den Ankara'ya hareket. 
18.15 Başbakanlık'ta MİT Müsteşarı Emre Taner ile görüşme. 
19.00 MGK Genel Sekreteri Yiğit Alpogan ile görüşme. 

1 ARALIK PERŞEMBE 
08.00 Konut'tan çıkış 
08.30 Yüksek Askeri Ş ra YAŞ toplantısına katılım. 
11.15 Ş ra üyeleri ile birlikte Anıtkabir'e ziyaret ve günboyu YAŞ toplantısı. 
17.00 İran Dışişleri Bakanı Manuçehr Mottaki ile görüşme. 
18.00 EPP Başkanı Wilfried Martens ile görüşme. 
19.00 Cumhurbaşkanı Ahmet Necdet Sezer'in YAŞ üyelerine verdiği akşam yemeğine katılım. 

2 ARALIK CUMA 
09.30 Evden çıkış. 
10.00 AKP MKYK toplantısına katılım. 
12.00 Cuma namazı. 
13.00 AKP genel merkezine dönüş ve kurmayları ile görüşme. 
16.45 Yeni Zelanda-Avustralya gezisine çıkış. 


</TEXT>
</DOC>
