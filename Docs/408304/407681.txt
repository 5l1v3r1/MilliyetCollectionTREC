<DOC>
<DOCNO> 407681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sonspo10.html </URL>
<DATE> 2005/12/29/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
"Futbol" reyting kralı... 
</HEADLINE>
<TEXT>

     İzzet Akyol 2005 yılında en çok izlenen 10 programın 9'unu futbol maçları oluştururken, sihirli top izlenme rekorlarını kimseye bırakmadı. 
     2005 yılında en çok izlenen programlar arasında Türkiye-İsviçre Dünya Kupası grup eleme maçı ilk sırada yer aldı. 
     AA muhabirinin, AGB Nielsen Media Research yetkililerinden aldığı verilere göre, televizyon izleme ölçüm araştırması sonuçlarında, 2005 yılında en çok reytingi futbol karşılaşmaları aldı. 
     Televizyon ve telefon sahibi 38 milyon 935 bin 633 kişiden oluşan kent nüfusunun temsil ettiği anket 2200 hanede 8500 kişiyle yapıldı. 
     Ankete göre, Kanal D'de yayınlanan Türkiye-İsviçre maçı yüzde 30,4'le 2005 yılının en çok izlenen programı olurken, ilk 10 arasına bir tek 'Kurtlar Vadisi' ancak 7. sıradan girebildi. 
     Reytin sıralamasında ilk 10 arasına 7. sırada giren 'Kurtlar Vadisi''nin dışında hiç bir program futbol karşılaşmalarının arasında yer almazken, anket sonuçlarına göre Galatasaray-Fenerbahçe ve Fenerbahçe-Milan maçları Türkiye-İsviçre maçından sonra en çok reyting alan programlar oldu. 
     2005 yılında en çok izlenen ilk 10 program ve reytingleri şöyle 
     
     
PROGRAM KANAL REYTİNG Türkiye-İsviçre Kanal D 30.4 Galatasaray-Fenerbahçe Kanal D 25.8 Fenerbahçe-Milan Star 22.6 İsviçre-Türkiye Kanal D 21.2 Fenerbahçe-Real Zaragosa Show 20.5 Fenerbahçe-Schalke 04 Star 19.9 Kurtlar Vadisi Show 19.9 Milan-Liverpool Star 19.8 Gürcistan-Türkiye Show 18.9 Türkiye-Arnavutluk Kanal D 18.5 
     
</TEXT>
</DOC>
