<DOC>
<DOCNO> 404900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/siyaset/siy05.html </URL>
<DATE> 2005/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA Türkçe bilen arıyor 
</HEADLINE>
<TEXT>


SALİH ZEKİ Washington DHA 


ABD'nin 3 büyük istihbarat teşkilatı, NSA, CIA ve DIA, Türkçe bilen eleman arıyor. Son günlerde Amerikalıların telefon görüşmeleri ve internet yazışmalarını takip ettiği için ülkenin gündeminde birinci sıraya oturan NSA, web sitesindeki iş ilanları bölümünde Türkçe öğretmeni aradığını duyurdu. İş ilanında Türkçe öğretmeninin Maryland'daki merkez binada görevlendirileceğini belirten NSA, başvuru için ABD vatandaşı olma şartını arıyor. Merkezi İstihbarat Teşkilatı CIA de web sayfasında yayımladığı ilanda Türkçe öğretmen ve medya analistleri aradığını açıkladı. 
CIA, Washington yakınlarında çalıştıracağını duyurduğu Türkçe öğretmeni için 48 - 68 bin dolar arasında yıllık ödeme yapacak. CIA, yine aynı bölgede çalıştıracağı Türkçe bilen yabancı medya analizcisine de yıllık 36 - 75 bin dolar arası ücret ödeyecek. 



</TEXT>
</DOC>
