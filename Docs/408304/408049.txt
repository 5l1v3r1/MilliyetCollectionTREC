<DOC>
<DOCNO> 408049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sontur19.html </URL>
<DATE> 2005/12/30/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Marmara'da etkili yağış bekleniyor 
</HEADLINE>
<TEXT>

     Devlet Meteoroloji İşleri Genel Müdürlüğü bugün öğleden sonra ve akşam saatlerinde Marmara’nın batısı ve kuzey ege kıyılarında etkili yağış beklendiğini bildirdi. 
     Meteoroloji’den yapılan açıklamaya göre, yurdun batı kesimleri bugün öğle saatlerinden itibaren yeni bir yağışlı havanın etkisine girecek. 
     Bugün Marmara, Kuzey ve Kıyı Ege’de görülecek sağanak ve gökgürültülü sağanak yağışların, öğleden sonra ve akşam saatlerinde Marmara’nın Batısı Edirne, Kırklareli, Çanakkale ve Tekirdağ illerinde ve Kuzey Ege Kıyılarında İzmir İl Geneli ve Dikili İlçesi, Balıkesir’in Ayvalık, Burhaniye ve Edremit İlçeleri ile Manisa il genelinde etkili olması bekleniyor. 
     Marmara’nın Batısı ve Kuzey Ege Kıyılarında beklenen etkili sağanak yağışın neden olabileceği olumsuz koşullara karşı su baskını v.b ilgililerin ve vatandaşların tedbirli olmaları istendi. 
     
</TEXT>
</DOC>
