<DOC>
<DOCNO> 406929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/yazar/yilmaz.html </URL>
<DATE> 2005/12/27/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Geriye sorular kaldı 
</HEADLINE>
<TEXT>


TÜSİAD Yüksek İstişare Konseyi YİK Başkanı Mustafa Koç'un, Van YY Üniversitesi Rektörü Yücel Aşkın'a "reva görülen muamele" ifadeleri üzerine, Başbakan Tayyip Erdoğan'ın Anayasa'nın 138. maddesini okuyarak savcıları göreve çağırmasıyla başlayan gerginlik, önceki gün Ömer Sabancı'nın Nakkaştepe'den açıkladığı "sessizlik" ile son mu bulmuş oldu 
Koç'un sözleriyle ilgili olarak Ankara Cumhuriyet Savcılığı inceleme başlattı. TÜSİAD'ın, Erdoğan ile "ihtimal vermediği" bu "noktaya" nasıl geldiğini anlayabilmemiz için yanıtlanması beklenen sorular 

TÜSİAD'a sorular 
Başbakan Erdoğan, YİK öncesi TÜSİAD Yönetim Kurulu Başkanı Sabancı ve Koç ile görüştü. Bu görüşmede, Koç ve Sabancı, konuşmalarının içeriğini oluşturacak ve 4 ana başlıkta topladıkları "eleştirileri" Erdoğan'a ilettiler. Başbakan, konuşma metinlerine yansıyacak bu eleştirilerden sadece "kırmızı sokaklar ve içki yasağı" başlıklı konuya mı itiraz etti "Yanlış biliyorsunuz" dediği başka konu veya konular oldu mu O görüşmede "Aşkın'a reva görülen muamele" cümlesi tartışıldı mı Koç ve Sabancı'nın, Başbakan'la yaptığı görüşmede Aşkın konusu açılmadıysa, bunun nedeni nedir Görüşmeden sonra Aşkın sorununu gündeme getirmeye karar vermiş olabilir mi Başkanların konuşma metinlerinin TÜSİAD'ın "ağır toplarıyla" görüşülmeden de hazırlanmadığını bildiğimize göre, iç trafik nasıl işledi TÜSİAD, iki aydır tutuklu bulunan Yücel Aşkın'a "reva görülen muameleye" tepki göstermek için neden bu kadar süre bekledi Bu süre içinde TÜSİAD yetkili kurulları içinde Aşkın sorunu tartışıldı mı TÜSİAD'da yönetim değişikliği tartışılıyor mu Koç'un savcılığa ihbar edilmesine karşılık, Erdoğan cephesinde TÜSİAD icrasının başındaki Yönetim Kurulu Başkanı sıfatıyla "Sabancı" adının öne çıkarılması, sorunun çözümünü "sekretarya" düzeyine indirgeme gayreti olarak görülebilir mi 

AKP'ye ve TOBB'a sorular 
Erdoğan ile TÜSİAD arasındaki gerginliğe "çözüm arayan" AKP kadrolarının ifadeleri ve TOBB'un açıklama "mek nı" olarak seçilmesi de bazı sorular uyandırdı. 
Başbakan'ı savcıları harekete geçmeye çağıracak kadar"çileden çıkaran" gelişme ne olabilir Başbakan'ın TOBB ile görüşmesinin ardından, "Anayasal suç işlenmiştir" diyerek Anayasa kitabını göstermesinin ve içinden 138. maddeyi okumasının özel bir anlamı var mı Anayasa kitabının Başbakan'ın eline TOBB tarafından verildiği iddiası doğru mu DİSK'in "Altına imzamızı atarız, gerekirse sokağa dökülürüz" diyecek kadar TÜSİAD'a arka çıktığı bir durumda, TOBB'un görüş açıklamaması mümkün mü Yoksa açıklandı mı Başbakan'ın TOBB'da açıklama yaptığı sırada cebinde Anayasa kitabı olması tamamen bir rastlantı mı Koç'un konuşmasının "anayasal suç" olduğunu konusunda Başbakan'ı kim ikna etti Zapsu verdiği demeçte, "TÜSİAD'ın bazen metin yazarlarının haber değeri taşıması için buna uymadıklarına Erdoğan ile görüştükten sonra eleştiri konusu üretmek açık şahit oldum" sözleri ve "Sabancı bunu üçüncü kez yapıyor" diye kayıt tutulması neye işaret ediyor 



</TEXT>
</DOC>
