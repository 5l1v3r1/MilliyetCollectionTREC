<DOC>
<DOCNO> 405029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/soneko31.html </URL>
<DATE> 2005/12/20/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Fırtına, hamsi fiyatını yükseltti... 
</HEADLINE>
<TEXT>

     Fırtına hamsi fiyatını yükseltirken, Trabzon'da kilosu 5 ile 6 YTL arasında değişen fiyatlarla satışa sunuluyor. 
     Balık Market sahibi Cemal Şamlıoğlu, denizde iki gündür etkili olan fırtına nedeniyle, piyasada az miktarda balık bulunduğunu belirtti. 
     Bu durumun fiyatların yükselmesine sebep olduğunu ifade eden Şamlıoğlu, ''piyasada yok denecek kadar az olan hamsi, 5 ile 6 YTL arasında değişen fiyatlarla satılıyor'' dedi. 
     Şamlıoğlu, piyasada satılan hamsinin iki gün öncesine ait olduğuna dikkati çekerken, ''vatandaşlarımız hamsi alırken dikkatli olsunlar. Bugün balık tezgahları boş kaldı. Balık piyasası, fırtına dindikten sonra normale döner'' diye konuştu. 
     Şamlıoğlu, piyasada az miktarda olan mezgitin 10-12 YTL, istavritin ise 3-4 YTL arasında satışa sunulduğunu kaydetti. 
     
</TEXT>
</DOC>
