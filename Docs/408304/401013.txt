<DOC>
<DOCNO> 401013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/soneko23.html </URL>
<DATE> 2005/12/06/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Borsa birinci seansı 135 puanlık kayıpla tamamladı... 
</HEADLINE>
<TEXT>

     İMKB Ulusal 100 Endeksi, dünkü 2. seans kapanışına göre 134.73 puan düşerek 38,996.00 puandan kapandı. 1. seansta, hisse senetlerinin ortalama değer kaybı yüzde 0.34 oldu. 
     Dün 39,130.73 puandan yeni bir rekorla kapanan İMKB Ulusal 100 Endeksi, ilk seansa 10.28 puan düşerek 39,120.45 puandan başladı. İlk yarıyı 39,095.72 puandan geçen endeks en düşük 38,853.89 puanı, en yüksek 39,173.48 puanı gördü. Bu seviye endeksin tarihi zirvesi olarak kaydedildi. 
     Seans sonunda mali endeks 524.58 puan düşerek 60,555.67 puana gerilerken, sanayi endeksi 241.30 puan artarak 30,390.66 puana ve hizmetler endeksi 12.50 puan artarak 18,626.03 puana yükseldi. 
     Böylece önceki kapanışa göre, mali grup hisseler ortalama yüzde 0.86 değer yitirirken, sanayi grubu hisseler ortalama yüzde 0.80 ve hizmetler grubu hisseler ortalama yüzde 0.07 oranında değer kazandı. 
     1. seansta işlem gören toplam 305 hisse senedinden 150’si değer kazandı, 82’si değer kaybetti, 73 hissenin fiyatında ise değişiklik olmadı. 
     Seansta 784 milyon 570 bin 530 YTL’lik işlem hacmi oluştu. 
     1. seansta Doğan Holding, Turkcell, Petkim, Yapı ve Kredi Bankası ve Kardemir D , en çok işlem gören hisse senetleri olarak belirlendi. 
     
</TEXT>
</DOC>
