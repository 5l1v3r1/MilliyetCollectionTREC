<DOC>
<DOCNO> 406357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/guncel/gun05.html </URL>
<DATE> 2005/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS adayına bilgi bankası 
</HEADLINE>
<TEXT>


Milliyet eğitim atağına devam ediyor. Üniversite adayları için 480 sayfadan oluşan "MEF ÖSS Pozitif Bilgi Bankası" için ilk kupon yarın Milliyet'te... 

İSTANBUL Milliyet 

Milliyet gazetesi üniversite adayları için 9 kupon karşılığında "MEF ÖSS Pozitif Bilgi Bankası" kitabı veriyor. Yeni sınav sistemine yönelik soruların yer aldığı kitapla ilgili ilk kupon yarın Milliyet gazetesinde. 
MEF Okulları Yönetim Kurulu Başkanı İbrahim Arıkan, MEF ÖSS Pozitif Bilgi Bankası'nın yeni sınav sistemine göre hazırlandığını belirtti. 
Arıkan "Bu kitapla üniversiteye hazırlanan adaylar, yeni sınav sisteminin nasıl olacağı konusunda çok doğru örnekler görecekler" dedi. 

İyi bir kaynak 
Kitaptaki soruların tamamıyla yeni sınav sistemine göre hazırlandığına dikkat çeken Arıkan, şöyle devam etti 
"Bilgi bankası soruları iyi olarak sunmanın yanı sıra, yeni sınava uygun bir biçimde hazırlanmış bir kitap olacak. Kitapta rehberlik bilgilerinin yanı sıra, yeni sınav sistemi hakkında bilgiler de yer alacak. Dolayısıyla bu soru bankasını alıp, iyi çalışan bir öğrencinin çok başarılı olacağı kanaatindeyim. 
Çünkü genelde bu yeni sınav sistemine tam uyumlu soru bulmak zorlaşıyor. Bu bağlamda MEF ÖSS Pozitif Bilgi Bankası öğrenciler için iyi bir kaynak olacak. 
Bunun yanında öğrenciler bir soruyu ele aldıklarında çözdükleri soruları çözüp, çözmedikleri soruları işaretleyip geçmeleri ve sonra bu konuları neden çözemediklerine bakmalarını tavsiye ediyorum. Öte yandan zorlandıkları soruları öğretmenlerine sorarak öğrenmeliler. Bilgi Bankası, yeni sınav sistemi çerçevesinde bütün konuları içeren soruların yer aldığı bilimsel bir çalışma olarak hazırlandı." 

Kitapta neler var 

İşte piyasada bulamayacağınız 480 sayfadan oluşan ÖSS Pozitif Bilgi Bankası'nda yer alanlar 
13 deneme sınavından var ve tüm derslerden toplam 3 bin 120 soru ayrıntılarıyla yer alıyor. MEF Dershanelerinin Rehberlik Uzmanları yeni sınav sisteminde en çok merak edilen 30 soruyu Milliyet okurları için yanıtlıyor. ÖSS sınavına girecek öğrenciler için alan testlerine yönelik sayısal ve sözel soruların pratik çözüm yolları ve formülleri. 2005 ÖSS'de hangi üniversite, kaç puanla öğrenci aldı. Ayrıntılı tabloları. 2005 puan hesaplama yöntemi. 


</TEXT>
</DOC>
