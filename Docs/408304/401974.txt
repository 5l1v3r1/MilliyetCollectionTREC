<DOC>
<DOCNO> 401974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sondun11.html </URL>
<DATE> 2005/12/09/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Rumlardan 'Lokmacı Sınır Kapısı’ ile ilgili BM'ye öneriler 
</HEADLINE>
<TEXT>

     Oshan SABIRLI DHA 

      KKTC ve Güney Kıbrıs arasında 2006 yılından önce açılması hedeflenen, ancak Rum Yönetimi'nin açılmasına onay vermediği Lokmacı Sınır Kapısı’yla ilgili Rum Hükümet Sözcüsü Kipros Hrisostomidis bir açıklama yaptı. Hrisostomidis, Rum Yönetimi'nin, Kıbrıs'taki Birleşmiş Milletler BM Barış Gücü'ne UNFICYP sınır kapısı çıkmazının giderilmesi için bir öneri sunduğunu açıkladı. 
     Rum Hükümet Sözcüsü Hrisostomidis, Kuzey Kıbrıs'ta yapılan çalışmaların derhal durdurulması ve geçiş noktasının açılmasıyla ilgili çalışmalar hakkında Barış Gücü ile görüşmelerin başlatılması çağrısında bulundu. Sözcü Hrisostomidis, Rum hükümetinin, söz konusu çalışmaların, Avrupa Birliği AB tarafından finanse edilmesini talep edeceği de ifade edildi. 
     Türkiye'nin Lefkoşa Büyükelçiliği de barikatın geliştirilip düzenlenmesi için 500 bin YTL yardım yapacağını açıklamıştı. 
     Sözcü, Rum Yönetimi'nin, sınır kapısının açılmasını desteklediğini ve 6'ncı geçiş noktasıyla Kıbrıslı Rumlar ve Kıbrıslı Türkler arasındaki işbirliğinin güçleneceğine inandığını belirtti. 
     
     MADDE MADDE ÖNERİLER 
     Rum hükümetinin, Lokmacı Sınır Kapısı ile ilgili sorunun giderilmesi için BM'ye sunduğu öneriler şöyle 
     Geçiş noktası ile ilgili yapılan çalışmaların hemen durdurulması, Kıbrıs'taki BM Barış Gücü ile geçiş noktasının açılmasıyla ilgili çalışmalar hakkında görüşmelerin hemen başlatılması gerekir Geçiş sokağının Barış Gücü tarafından önerilmesi gerekir ve aynı zamanda, güvenli bir sokak olması gerekir Mayın kontrolü yapılmalı ve mayın bulunması halinde mayın temizleme çalışmaları yapılması gerekir Bölgedeki binalarda kontrol yapılması ve insanların geçiş yapacağı bölgenin güvenli olması gerekir Sokağın zemin seviyesinde ve engelsiz olması gerekir- yani köprünün kaldırılması gerekir. 
     Haritada söz edilen geçiş noktası yanında ve iki bölgede de bulunan askeri güçlerin ve askeri donanımın geri çekilmesi gerekir. Söz konusu eylemler, Barış Gücü'nün denetimi altında olacaktır. Bölgedeki askeri varlığın yasaklanması gerekir. 
     Sokaklarında herhangi bir inşaatın durdurulması gerekir. 
     Rum Yönetimi, BM Barış Gücü'nün konu üzerinde yapacağı görüşmeler sırasında, ara bölgeden Rum Milli Muhafız Ordusu noktasına kadar olan bölümünün sivil alan olarak kabul edilmesini önerdi. Bu çerçevede, Lefkoşa Masterplan ekibinden, 6 aydan bir yıla kadar olan sürede, sivillerin kullanım alanındaki binaların restorasyonu için bir öneri sunmasının talep edilebileceğini de belirtti. 
     
</TEXT>
</DOC>
