<DOC>
<DOCNO> 400325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sonyas01.html </URL>
<DATE> 2005/12/03/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Brad Pitt, Angelina Jolie'nin çocuklarının üvey babası oluyor 
</HEADLINE>
<TEXT>

     Amerikalı ünlü aktör Brad Pitt, beraber yaşadığı aktris Angelina Jolie’nin çocuklarının üvey babası olmak için mahkemeye başvurdu. 
     Pitt’in halkla ilişkiler sorumlusu Cindy Guagenti, Associated Press haber ajansına yaptığı açıklamada, mahkemeye verilen dilekçede Jolie’nin daha önce evlat edindiği çocukların adının Zahara Jolie-Pitt ve Maddox Jolie-Pitt olarak değiştirilmesinin istendiğini bildirdi. 
     Pitt ile Jolie’nin beraberliği "Mr. Mrs. Smith" filminde oynarken başlamıştı. 
     Pitt ile eski eşi aktris Jennifer Aniston ise bu yılın Ocak ayında ayrılık kararı almış, Mart ayında boşanma davası açan Aniston, Ekim ayında eşinden boşanmıştı. 
     Brad Pit, Aniston’la boşanmalarının nedeninin Jolie olmadığını söylemişti. 
     
</TEXT>
</DOC>
