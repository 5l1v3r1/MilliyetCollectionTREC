<DOC>
<DOCNO> 405744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sonspo09.html </URL>
<DATE> 2005/12/22/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Rıza Çalımbay, Ankaraspor'da kadroyu yeniden oluşturuyor... 
</HEADLINE>
<TEXT>

     Ankaraspor, bu sezon alınan kötü sonuçlar sonrası takım içinde büyük bir değişime giderken, savunma oyuncularından sonra 2 futbolcusunu daha gönderme kararı aldı. 
     Teknik direktör Rıza Çalımbay, dün kulüp yöneticileriyle yaptığı toplantıda, takımın savunmasından şikayet ederek, savunma oyuncularının değişmesini talep etti. 
     Savaş ve Şenol'un takımdan ayrılması kesinleşirken, yerine oyuncu bulunması halinde ise Ramazan'ın da gönderileceği öğrenildi. 
     Deneyimli teknik adam, göreve geldiğinden bu yana yeterli performansı sergileyemeyen Emre Köksal ile İskender'i de gönderme kararı aldı. 
     
</TEXT>
</DOC>
