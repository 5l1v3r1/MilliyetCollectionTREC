<DOC>
<DOCNO> 401403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sonsiy13.html </URL>
<DATE> 2005/12/07/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Erdoğan Kabul edilse de edilmese de başörtüsü bir sorun 
</HEADLINE>
<TEXT>

     
     Bilal Yakınbaş bildiriyor 
     
Başbakan Recep Tayyip Erdoğan, Türkiye’de kabul edilse de edilmese de başörtüsü konusunun bir sorun olduğunu ifade ederek, "Parlamento’da da büyük bir çoğunluğun bu mutabakatın içinde olması gerekir. Bu mutabakat sağlandığı andan itibaren, diğer kurumlardaki mutabakat noktasında da bu işin rahatlıkla çözüleceğine inanıyorum" dedi. 
     Erdoğan, Melbourne’un Hume beldesinde Türk toplumuna seslendi. Bir süre önce beldenin belediye başkanlığına Adem Yetiş Atmaca isimli bir Türkün seçildiğini ifade eden Başbakan Erdoğan, buradaki Türklere siyasetin, ekonominin ve kültürel yaşamın içinde olmaları öğüdünde bulundu. 
     37 yıldır Avustralya’ya bir Türk başbakanın gelmediğini belirten Erdoğan, ziyaret konusunda eleştiriler geldiğini anımsattı. 
     Erdoğan, şöyle konuştu 
     "Bu eleştirileri yine alacağız. Ne dediler Ne işi var Türkiye Cumhuriyet Başbakanı’nın Yeni Zelanda’da veya Avustralya’da. Yani oralarda da mı ticaret yapacak Oralarda da mı büyük alışverişler ticaretler yapacak Oralardan ne alır ne satabiliriz gibi, hayatı tanımayan, hayatı bilmeyen bir anlayışı önümüze sürmek istediler. Tabii biz bunları duyarız, geçeriz. 
     Bu mantıktır Türkiye’yi içine kapatan. Bu mantıktır Türkiye’nin büyümesini engelleyen. Biz, Türkiye’yi artık içine kapanan bir ülke olarak görmüyoruz. Bir dünya ülkesi olarak görüyoruz ve bütün dünya ülkeleriyle Türkiye’nin işbirliği halinde olmasının da ispatı olduğumuzu söylüyoruz. Yapmamız gereken çok şey var, gideceğimiz çok yer var. Hele hele dünyanın bir diğer ucunda benim bir vatandaşım olacak biz oraya gitmeyeceğiz... Gideceğiz. Biz, hangi medeniyetin mensuplarıyız Bizim ecdadımıza baktığımız zaman, ta Hint Yarımadası’na bakıyorsunuz ki oradaki bir sese kulak vermek için, oraya biliyorsunuz ordu gönderiyor. Niye Orada bir mazlum var. 
     Talepte bulunuyor. Oradan herhangi bir çıkar beklediğinden değil bunu yapmış bir ecdadın torunlarıyız. Şimdi böyle bir şey söz konusu değil. 
     Artık dünya küçüldü. bakıyorsunuz buralara 23-24 saatte gelebiliyoruz. 
     Daha önce böyle bir şey konusu değildi. Üstelik geleceğiz, buradaki vatandaşlarımızın sorunlarıyla yakından ilgileneceğiz." Başbakan Erdoğan, Türkiye-Avustralya arasındaki tarihe dayanan bağları da dile getirdikten sonra Türklerin sorularını da yanıtladı. 
     Fenerbahçe’nin Avrupa kupalarında gerekli başarıyı göstermediğini ifade eden bir katılımcıya Erdoğan, "İyi gidiyor. Türkiye’de bu işi iyi götürüyor. İyi olacak inşallah" yanıtı verdi. 
     Başbakan Erdoğan, başka bir katılımcının "Türkiye’de başörtüsü sorunu ne zaman sona erecek " sorusu üzerine, katılımcılara "Burada böyle bir sorun yaşamıyorsunuz değil mi " diye sordu. 
     Kalabalıktan "Hayır" yanıtını alan Erdoğan, Türkiye’de kabul edilse de edilmese de bunun bir sorun olduğunu söyledi. 
     Bir gerginliğe neden olmasın diye "toplumsal ve kurumsal mutabakatın sorunun çözümü için gerekli olduğunu" vurguladıklarını dile getiren Erdoğan, mutabakatın toplumun önemli bir kesiminde, yüzde 70-80 dolaylarında sağlandığını söyledi. 
     Parlamento’da da büyük bir çoğunluğun bu mutabakatın içinde olması gerektiğini kaydeden Başbakan Erdoğan, bu mutabakat sağlandığı andan itibaren, diğer kurumlardaki mutabakat noktasında da bu işin rahatlıkla çözüleceğine inandığını kaydetti. 
     Erdoğan, "Ama yasama organının içindeki mutabakat çok önemli. 
     Aksi taktirde toplumda gerilim olur ki bu ülkede sıkıntıya yol açar" dedi. 
     
</TEXT>
</DOC>
