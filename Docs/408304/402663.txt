<DOC>
<DOCNO> 402663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sondun06.html </URL>
<DATE> 2005/12/12/ </DATE>
<TIME> 07.45 </TIME>
<AUTHOR>  </AUTHOR>
<HEADLINE>
Pakistan’da havai fişek faciası 35 ölü 
</HEADLINE>
<TEXT>

     Pakistan'ın doğusunda düğün alayını taşıyan bir otobüse havai fişeğin isabet etmesi sonucu çıkan yangında 35 kişi yaşamını yitirdi. Olayda 12 kişi de yaralandı. 
     Polis, havai fişeğin otobüsün benzin deposunun altında patladığını ve otobüste bulunan çok sayıda havai fişeğin ateş aldığını açıkladı. 
     Lahor kentinde damat adayının evinin önünde meydana gelen kazada şimdiye kadar 35 ceset çıkarıldı. Otobüste yanan cesetlerden çoğu tanınmayacak hale geldi. 
     Polis kazada ölü sayısının artmasından endişe ediyor. Otobüste kaç kişinin olduğu ise henüz bilinmiyor. 
     Pakistan’da düğünlerdeki kutlamalar sırasında havaya silahla ateş açmak ve havai fişeklerin atılması yasak olmasına rağmen, halk bu tür kutlamalardan vazgeçmiyor. 
     
</TEXT>
</DOC>
