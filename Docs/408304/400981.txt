<DOC>
<DOCNO> 400981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sondun38.html </URL>
<DATE> 2005/12/06/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Amerikan firmalarının imaj kaybı... 
</HEADLINE>
<TEXT>

     Amerikan firmalarının genel görünümünde son bir yılda gerileme olurken, Google gibi teknoloji firmalarında yükselme görüldüğü, otomotiv, havacılık, enerji ve ilaç firmalarındaysa büyük düşüş gözlendiği kaydedildi. 
     New York merkezli araştırma şirketi ''Harris Interactive'' tarafından 20 bin kişinin katılımıyla önde gelen 60 şirket hakkında yapılan bir araştırmanın sonuçlarına göre, tüketiciler nezdinde görünümü en düzgün olan on şirket, sırasıyla Johnson Johnson, Coca-Cola, Google, UPS, 3M, Sony, Microsoft, General Mills, FedEx ve Intel'den oluşuyor. 
     Listenin en alt sırasında yer alan 10 şirket arasında ise Sprint, Martha Stewart Living Omnimedia, Exxon Mobil, Royal Dutch Shell, Tyco International, UAL United Airlines, Halliburton, Adelphia Communications, MCI ve Enron bulunuyor. 
     Sıralamada 1998 yılında Stanford Üniversitesi'nde bir yurt odasında kurulan Google'ın en az yüzyıllık bir geçmişe sahip Johnson Johnson ve Coca-Cola gibi devlerin hemen arkasından üçüncü sıraya yerleşmesi büyük başarı olarak değerlendiriliyor. 
     Teknoloji alanında faaliyet gösteren firmaların son dönemde büyük yükselme gösterdiğini ortaya koyan araştırma, bu firmaların katılımcıların yüzde 71'inden olumlu görüş aldığını gösterdi. İlk 10'da yer alan teknoloji şirketlerinin yanı sıra listenin tamamına da bu tür şirketlerin ağırlığını koyduğu belirtilirken IBM'in 19., Apple Bilgisayar'ın ise 27. sıraya yerleştiği kaydediliyor. 
     Bu arada, geçen yılki listede 4. sırada yer alan Procter Gamble 13. sıraya gerilerken, PepsiCo 7 basamak yükselerek 17. sıraya, IBM 6 basamak yükselerek 19. sıraya, Boeing 8 basamak yükselerek 22. sıraya, Starbucks 6 basamak gerileyerek 23. sıraya, Target 7 basamak gerileyerek 25. sıraya, Apple Bilgisayar 7 basamak yükselerek 27. sıraya, Hewlett-Packard 11 basamak gerileyerek 31. sıraya, Exxon Mobil 9 basamak gerileyerek . sıraya yerleşti. 
     Amerikan şirketlerinin ortalama görünümlerinin geçen yıla göre daha da zayıfladığını gösteren araştırmanın sonuçlarına göre, katılımcıların yüzde 71'i Amerikan şirketlerini ''iyi değil' şeklinde değerlendirdi. Bu oranın 2004 yılında yüzde 68 olduğu kaydedildi. 
     
</TEXT>
</DOC>
