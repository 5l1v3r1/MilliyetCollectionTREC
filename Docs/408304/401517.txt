<DOC>
<DOCNO> 401517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/ekonomi/eko03.html </URL>
<DATE> 2005/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç, Tüpraş'ta kredi limitini 4.3 milyar dolara yükseltti 
</HEADLINE>
<TEXT>


Tüpraş için bankalara 1.8 milyar dolarlık kredi bulma yetkisi veren Koç, dün de Tüpraş'ın alımı için 2.5 milyar dolarlık yeni bir kredi arayışına girdi 

EKONOMİ SERVİSİ 

Tüpraş hisselerinin alınması için önceki gün bir bankalar konsorsiyumuna 1.8 milyar dolarlık kredi için yetki veren Koç Grubu, dün de 2.5 milyar dolarlık yeni bir kredi için JP Morgan'ı yetkilendirdi. 
Koç Holding'ten İMKB'ye gönderilen açıklamada, Tüpraş'ın yüzde 51 oranındaki hissesinin alımında kullanılmak, mevcut kredilerin yenilenmesinde ve ayrıca grup şirketlerine kullandırmak amacıyla 2.5 milyar dolara kadar kredi sağlanması için JP Morgan Plc'nin yetkilendirildiği bildirildi. Koç Holding, önceki gün de Aygaz, OPET, Shell Overseas Investment BV ve The Shell Company of Turkey Limited'le kuracağı şirket için 1.8 milyar dolarlık kredi sağlanması için UniCredit Banca Mobiliare SpA, Akbank, Garanti Bankası Luxembourg Branch, İş Bankası, Standard Bank Plc ve Vakıflar Bankası konsorsiyumuna yetki vermişti. 

JP Morgan'a yetki 
JP Morgan'a verilen yetkiyle birlikte Koç Grubu'nun bulunması için yetki verdiği kredi 4.3 milyar dolar oldu. Koç, Tüpraş ihalesine 4 milyar 140 milyon dolarla en yüksek teklifi vermişti. 

TÜPRAŞ Sermaye 250.4 milyon YTL Net K r 2005 9 537.6 milyon YTL Çalışan sayısı 5.425 Piyasa değeri 4.7 milyar dolar Hisse fiyatı 25.25 YTL 

</TEXT>
</DOC>
