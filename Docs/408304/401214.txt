<DOC>
<DOCNO> 401214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/guncel/gunz1.html </URL>
<DATE> 2005/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>



Hakk ri Valisi hızlı başladı 

Hakk ri'nin yeni Valisi Ayhan Nasuhbeyoğlu, aralarında Hakk ri Belediye Başkan Vekili Bişar Mavigöz, DEHAP İl Başkanı Sebahattin Suvağcı'nın da bulunduğu Demokrasi Platformu üyelerini makamında kabul etti. Nasuybeyoğlu, Hakk ri'yi daha ileriye götürmek için çalışacağını belirterek, Başbakan Erdoğan'a ilin sorunları hakkında 24 sayfalık rapor sunduğunu açıkladı. Nasuhbeyoğlu, "Valilik makamı sizin vergilerinizle açılan kapıdır ve bu kapı her zaman ağaç kapıdır. Demir kapı değildir. Bu kapıyı muhafaza etmek size düşer" dedi. 

İtirafçı Ateş 2.5 ay hapis yatmış 

Hakk ri'nin Şemdinli ilçesinde 9 Kasım'da Umut Kitabevi'nin bombalanması olayının faili olarak tutuklanan PKK itirafçısı Veysel Ateş'in 2001'de sadece 2.5 ay tutuklu kaldığı ve Pişmanlık Yasası'ndan yararlanarak tahliye edildiği ortaya çıktı. PKK'ya 1996'da katılan ve asıl mesleği fırıncılık olan Ateş'in 11 Aralık 2000'de Habur Sınır Kapısı'nda güvenlik güçlerine teslim olduğu ve hakkında 10 PKK'lı teröristle birlikte Diyarbakır 2 No'lu Devlet Güvenlik Mahkemesi'nde 15 yıl hapis istemiyle dava açıldığı belirlendi. Ateş, Pişmanlık Yasası'ndan yararlanarak şubatta tahliye edildikten sonra 8 Mayıs 2001'de yargılandığı davada hakkında "ceza tertibine yer olmadığı"na karar verildi. 

Yine PKK mayını İki er yaralı 

Elazığ'ın Arıcak ilçesi Bükardı beldesi yakınlarında yaya olarak arazi arama çalışması yapan güvenlik güçlerinin, PKK militanlarının daha önce stabilize yola döşendiği mayına basması sonucu 2 er yaralandı. Yaralanan askerlerin jandarma komando birliğinde görevli olan Metin Başer ve Mustafa Aslan olduğu bildirildi. Yaralı askerler helikopterle Diyarbakır Askeri Hastanesine kaldırılırken, güvenlik güçleri PKK'lıları yakalamak için bölgede geniş çaplı operasyon başlattı. 

Baykal'dan Öcalan tepkisi 

CHP Genel Başkanı Deniz Baykal, Abdullah Öcalan'ın avukatları aracılığıyla basına yansıyan, "Türkiye Cumhuriyeti vatandaşlığını anayasal üst kimlik olarak kabul ediyorum" sözüne, "Başbakan'a, aramızdaki tartışmada çok büyük destek geldi" diye tepki gösterdi. Baykal, şunları kaydetti "Üst kimlik konusu Türkiye'nin şimdi ortaya çıkan konusu değil. Şimdi, 'Biz tek millet değiliz, iki milletiz, bunu kabul edin' deniyor. Bu kabulün Türkiye'yi götüreceği yer neresidir Başbakan'ın açıklamaları olayı nereye getirdi Bu konuların bilincinde olmayan siyasi kadronun işbaşında olması büyük talihsizlik. Peki o zaman Türkiye geride bıraktığımız o dönemde bunca acıları niye çekti, niye 30 bin evladını verdi. Türkiye, 'AB'ye gireceğim' diyor ama kendi birliği tehlike altına giriyorsa, bunun hesabını çok iyi yapmalıyız." 

Danıştay'dan fişlemeye iptal 

ANKARA Milliyet 
Ankara'da ikamet eden bir kişi, Sivas Valiliği'ne başvurarak, hakkında 12 Eylül döneminde yasak yayın bulundurmaktan düzenlenmiş parmak izi kaydıyla bilgi fişinin arşivden silinmesini istedi. Ancak valilik bu istemi reddetti. Bunun üzerine söz konusu kişi, kararın iptali istemiyle Sivas İdare Mahkemesi'ne başvurdu. Mahkeme, valiliğin işlemini iptal etti. Valilik de kararı temyiz etti. Dosyaya bakan Danıştay, idare mahkemesinin 'iptal kararı'nı hukuka uygun buldu. Kararı oybirliği ile onayan Danıştay'ın bu kararı em-sal teşkil edecek. 

Silah baskını 10 gözaltı 

İZMİT AA 
Kocaeli polisi, Irak'ta da kullanılan ve 'hayalet silah' adı verilen glock marka silahların bazı kişilerce satıldığının belirlenmesi üzerine harekete geçti. Hatay'dan İstanbul yönüne giden bir otobüsü durduran polis, H.T.'yi gözaltına aldı. T.'nin verdiği bilgiler doğrultusunda Bekirpaşa'da operasyon yapan polis, M.G, C.G, K.Ç, A.T, Y.M, H.S, E.E, M.K. ile E.Z.'yi yakaladı. Zanlıların ev ve işyerlerinde yapılan aramada da, 9 glock marka tabanca, 4 pompalı tüfek, 8 kurusıkı tabanca ile çok sayıda şarjör, mermi ve fişek bulundu. 

Madımak sanığı Almanya'da 

ANKA 
Sivas Madımak Oteli'nde 2 Temmuz 1993'te 37 aydının katledilmesinin ardından açılan davada 7.5 yıla mahk m olan Adem Ağbektaş'ın h l Almanya'da yaşadığı ortaya çıktı. Almanya'ya iltica eden ve Badenwürttenberg'de Milli Görüş'e ait bir camide imamlık yaptığı ortaya çıktıktan sonra kayıplara karışan Ağbektaş'ın, Heidelberg yakınlarında Sinsheim kentine bağlı Neckarbischofsheim'de yaşadığı belirlendi. Almanya'ya kaçan 7 Sivas sanığından 3'ünün de Mannheim ve çevresinde yaşadığı tespit edildi. 

Türk göçmen açlık grevinde 

PARİS AA 
Fransa'nın güneyindeki Draguignan kasabasında, oturma izni olmayan 5 çocuk babası Yusuf Aksoy'un sınır dışı edilmemek için 27 Kasım'dan bu yana açlık grevinde olduğu açıklandı. Fransa'ya ilk kez 1996 yılında gelen ve oturma izni talebi reddedildikten sonra 2004 yılında sınır dışı edilen 35 yaşındaki Aksoy'un, Türkiye'de işlediği bir suçtan dolayı yargılanarak 9 yıl hapis cezasına çarptırıldığı, ancak 7 ay cezaevinde yattıktan sonra tahliye edildiği bildirildi. Sınır dışı edilirken ailesini Draguignan kasabasında bırakan Aksoy'un, tahliye olduktan sonra, tekrar Fransa'ya döndüğü kaydedildi. 



</TEXT>
</DOC>
