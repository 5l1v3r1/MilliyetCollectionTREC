<DOC>
<DOCNO> 400483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/sonspo03.html </URL>
<DATE> 2005/12/04/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Gürsoy'dan yaylım ateşi... 
</HEADLINE>
<TEXT>

     Ergun Gürsoy, rakibimizin kazandığı penaltı, penaltı değildi. Hakem hataları, rakibimizin hep lehine bizimse aleyhimize oluyor dedi. 
     
     İyi oynamadan kazandık’ 

     Galatasaray İkinci Başkanı Ergun Gürsoy dünkü Ankaraspor maçının ardından ses getirecek açıklamalar yaptı. Karşılaşmanın hakemi Fırat Aydınus'a yüklenen tecrübeli futbol adamı, "Üç puan aldığımız için mutluyuz ama iyi oynamadan kazandığımız bir gerçek. Rakibin kazandığı penaltı tribünden gördüğüm kadarıyla penaltı değildi. Hakem hataları yarıştığımız rakiplerin lehine, bizim de aleyhimize oluyor. Şu bir gerçek ki, Türk futbolu takım, hakemler ve yöneticiler olarak düşüşte. Fenerbahçe maçında Fatih'in pozisyonu bence penaltıydı. Ama Başkan Aktuğ 'hakem iyiydi' dedi. Herhalde fair-play örneği gösterdi" diye konuştu. 
     
     Heinz’ı gönderme iması 

     Geldiği günden bu yana bir türlü isteneni veremeyen Marek Heinz ile ilgili de "Gerekeni devre arasında yaparız" diyen Gürsoy, Çek yıldızı gönderebileceklerini ima etti. Ergun Gürsoy ayrıca Hakan Şükür'ün yedek kalmasının Gerets'in tasarrufu olduğunu belirtip, "Hocanın kararına saygı duymalıyız. Ancak Hakan saygılı çocuktur, sorun çıkarmaz. Necati ile Hakan küs değiller. Ümit Karan'ı hafta başında yaptığı açıklamalar nedeniyle uyardık. Futbolculuk futbol oynamaktır. Böyle demeçler vermek değil" yorumunu yaptı. 
     
</TEXT>
</DOC>
