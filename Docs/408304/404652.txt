<DOC>
<DOCNO> 404652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sondun18.html </URL>
<DATE> 2005/12/19/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Independent Orhan Pamuk davasında yaşananlar, planlı bir girişim 
</HEADLINE>
<TEXT>

     BBC TÜRKÇE 

      Yazar Orhan Pamuk'un kitaplarını İngilizce'ye çeviren ve dava için istanbul'a giden Maureen Freely, Independent'taki yazısında duruşmaya ilişkin gözlemlerini aktarıyor. 
     "Duruşma öncesinde ve sonrasında yaşananlarla ilgili olarak Türkiye'deki sağ gazeteler, 'Orhan Pamuk ve Avrupalı iş karıştırıcılara dersinin verildiğini yazarken, daha sorumlu gazeteler, haklı olarak bunun bir utanç kaynağı olduğunu, Türkiye'nin dışarıdaki imajına belki de telafisi olmayacak kadar büyük zarar verildiğine dikkat çektiler. Bir avuç yazar ise sadece polisin buna neden izin verdiğini sorma cesaretini gösterdi ama daha ileri gidemedi. Zaten gerek de yok zira herkes mesajı aldı, ben de aldım. 
     Bu sadece bir güvenlik zaafı ya da hükümet veya yargının kendi ayağına ateş etme vakası değil, Orhan Pamuk ve destekçilerini özellikle de duruşmayı izlemeye gelen Avrupalı parlamenterleri korkutmaya yönelik planlı bir girişimdi. 
     Dünya medyasının önünde Türkiye'nin eski tarz otoriter bir rejim durumuna düşmesi bir rastlantı değil. Çünkü bazı güçlü çevreler, Türkiye'nin böyle kalmasını istiyorlar. 
     'Avrupa Birliği üyeliği için Türkiye'nin güdümlü, hamiliğe ihtiyacı olan bir demokrasi olmaması şart koşulmalı. Çünkü bu ordunun tekrar siyasete girmesi anlamına gelir. 
     Bazı militaristler, AB üyeliğinin Kemalizm'e ihanet olduğunu söylüyor. Ordunun tek meşgulüyeti Avupa Birliği değil. Kıbrıs'taki krizin derinleştiği, Kuzey Irak'ta özerk bir Kürt devletinin ortaya çıkmaya başladığı ve Amerika'yla ilişkilerin gerildiği bir dönemde askerin sabrı taşabilir." 
     
</TEXT>
</DOC>
