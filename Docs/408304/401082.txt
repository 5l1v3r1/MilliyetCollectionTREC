<DOC>
<DOCNO> 401082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonspo16.html </URL>
<DATE> 2005/12/06/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Ülkerspor'un CSKA Moskova'ya şansı tutmuyor... 
</HEADLINE>
<TEXT>

     Basketbolda ULEB Erkekler Avrupa Ligi C Grubu 6. maçında yarın kendi sahasında Rusya'nın CSKA Moskova takımıyla Ülkerspor'un rakibine şansı tutmuyor. 
     Turuncu-yeşilliler, Avrupa kupalarında CSKA Moskova ile şimdiye dek yaptığı 16 maçın 12'sini yitirirken, 4 maçtan galibiyetle ayrılabildi. 
     
     İSTANBUL'DA DA RUSLAR ÜSTÜN 
     Rus rakibini İstanbul'da ağırlayacak olan Ülkerspor, rakibine kendi sahasında da boyun eğiyor. 
     İstanbul ekibi, kendi evinde CSKA Moskova ile yaptığı 8 maçın 6'sını yitirdi. Ülkerspor, kendi sahasında rakibinden en farklı skorlu yenilgiyi 1998-99 sezonunda 27 sayı farkla aldı. 
     
     MAÇLAR VE SONUÇLAR 
     Ülkerspor'un CSKA Moskova ile kendi sahasında yaptığı maçlar ve sonuçlar şöyle 
     
     1995-96 Avrupa Şampiyon Kulüpler Kupası 
     Ülkerspor-CSKA Moskova.... 71-81. 
     
     1996-97 Avrupa Ligi 
     Ülkerspor-CSKA Moskova.... 73-76. 
     
     1998-99 Avrupa Ligi 
     Ülkerspor-CSKA Moskova.... 64-91. 
     
     2000-2001 Suprolig 
     Ülkerspor-CSKA Moskova.... 93-91. 
     
     2001-2002 Avrupa Ligi 
     Ülkerspor-CSKA Moskova.... 96-91. 
     
     2002-2003 Avrupa Ligi 
     Ülkerspor-CSKA Moskova.... 63-66. 
     
     2004-2005 Avrupa Ligi 
     
     1. Tur 
     Ülkerspor-CSKA Moskova.... 82-87. 
     
     Çeyrek Final 
     ÜLkerspor-CSKA Moskova.... 64-82. 
     
     AVRUPA'DA 212. RANDEVU 
     Ülkerspor, CSKA Moskova takımıyla yarın yapacağı maçla Avrupa kupalarında 212. randevusuna çıkıyor. 
     1993-94 sezonundan beri Avrupa kupalarında mücadele eden turuncu-yeşilliler, 12 yıllık Avrupa serüveninde, bugüne dek yaptığı 211 maçta 97 galibiyet, 113 yenilgi, 1 de beraberlik aldı. 
     
</TEXT>
</DOC>
