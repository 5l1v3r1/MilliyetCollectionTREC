<DOC>
<DOCNO> 406162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/guncel/gun02.html </URL>
<DATE> 2005/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Porsche ile aşırı hız az daha öldürüyordu 
</HEADLINE>
<TEXT>


İşadamı Emin Cankurtaran'ın torunu ile Erol User'in oğlunun bulunduğu Porsche otomobil, İstinye'de aşırı hızdan ağaçlara çarptı. İki genç hafif yaralı kurtuldu 

HALUK ATALAY İstanbul 

İşadamı Emin Cankurtaran'ın torunu Mehmet Emin Cankurtaran, kullandığı Porsche Carrera marka otomobille İstinye rampasında yol kenarında bulunan ağaçlara çarptı. İki ağacı devirdikten sonra su kanalına düşen otomobilde bulunan Cankurtaran ve arkadaşı Ali Sina User, hafif yaralandı. 
Eğitim gördüğü ABD'den yılbaşı tatili nedeniyle Türkiye'ye gelen Cankurtaran 18 , annesi Nilgün Cankurtaran'a ait Porsche marka otomobille önceki gün gezintiye çıktı. İşadamı Erol User'in oğlu Ali Sina User'i 17 Sarıyer'deki evinden alan Cankurtaran, İstinye rampasından çıkarken, aşırı hız sonucu direksiyon h kimiyetini kaybetti. Kontrolden çıkan araç, yol kenarındaki iki ağacı devirdikten sonra su kanalına düştü. Emniyet kemerlerinin bağlı olması ve hava yastıklarının açılması nedeniyle iki arkadaş kazada hafif yaralandı. Vatandaşlar tarafından otomobilden çıkarılarak hastaneye gönderilen Cankurtaran ve User, tedavileri yapıldıktan sonra taburcu edildiler. 
Daha sonra kaza yerine dönen iki arkadaş, olayın şokunu uzun süre üzerlerinden atamadı. Kazanın nasıl meydana geldiğini anlamadığını belirten Cankurtaran, "Rampadan çıkarken birden direksiyon hakimiyetini kaybettim. Ağaçlardan kaçmayı çalıştım. Otomobilin yanının vurduğunu hatırlıyorum. Yan hava yastıkları açıldı" diye konuştu. 





</TEXT>
</DOC>
