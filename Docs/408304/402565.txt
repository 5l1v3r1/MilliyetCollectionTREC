<DOC>
<DOCNO> 402565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/sontur21.html </URL>
<DATE> 2005/12/11/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Başkale... Doktor geldi, ikinci gününde camını kırdılar... 
</HEADLINE>
<TEXT>

     Van'ın Başkale İlçesi'nde görev yapan kadın doğum uzmanı doktorun özel muayenehanesinin camları, hizmete girmesinden bir gün sonra, kimliği belirsiz kişi veya kişilerce kırıldı. 
     Alınan bilgiye göre, iki ay önce Başkale Devlet Hastanesi'ne tayini çıkan Kadın Doğum Uzmanı Doktor Banu Çiftçi, 9 Aralık günü ilçede özel bir muayenehane açtı. Çiftçi'nin muayenehanesinin camları, dün kimliği belirsiz kişi veya kişilerce kırıldı. 
     Doktor Banu Çiftçi, konuyla ilgili yaptığı açıklamada, iki ay önce ilçeye atandığını, üç gün önce de kendi muayenehanesini açtığını söyledi. 
     Muayenehanesini açtığında vatandaşların çiçeklerle kendisini kutladığını belirten Çiftçi, ancak ikinci gün muayenehanesinin camlarının kırıldığını bildirdi. Muayenehanesine cihazlarla birlikte 270 milyar lira masraf yaptığını kaydeden Çiftçi, zararının 300 milyon lira olduğunu açıkladı. 
     Yetkililer, olayla ilgili soruşturmanın devam ettiğini belirtiler. 
     
</TEXT>
</DOC>
