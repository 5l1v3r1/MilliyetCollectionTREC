<DOC>
<DOCNO> 404314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sonspo06.html </URL>
<DATE> 2005/12/17/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Serhat’tan Beşiktaş'a teklif 
</HEADLINE>
<TEXT>

     Anderlecht’ten kesinlikle ayrılacağını açıklayan Serhat Akın, ilk teması Beşiktaş Futbol Şube Sorumlusu Kıvanç Oktay ile kurdu. 
     
     Ne olursa olsun...’ 
     Devre arasında takım içinde revizyon yapacak olan Siyah-Beyazlılar’da transfer rüzgarı çoktan esmeye başladı. Beşiktaş Yönetimi, gönderilecek isimleri belirlemek için teknik direktör Jean Tigana’dan gelecek raporu beklerken, bu süreçte hayli ilginç gelişmeler de yaşanıyor. Sezon başında Fenerbahçe’den Anderlecht’e giden Serhat Akın, Belçika gazetelerinden Het Nieuwsblad’a şok bir açıklama yaptı Ne olursa olsun, Anderlecht’ten gideceğim...'' Serhat, dün teknik direktörü Vercauteren ve menaceriyle de ortak bir basın toplantısı düzenledi. 
     
     Hiç mutlu değilim’ 
     Belçika ekibi ile köprüleri atan Serhat’ın ilk durağı, Kara Kartal oldu. Menaceri aracılığıyla Beşiktaş Futbol Şube Sorumlusu Kıvanç Oktay’a ulaşan milli oyuncu, Burada hiç mutlu değilim ve ayrılmaya karar verdim. Amacım, yeniden Türkiye’ye dönmek. Bu konuda da ilk tercihimi Beşiktaş’tan yana kullanmak istiyorum'' sözleriyle görüşlerini aktardı. Özel işleri nedeniyle Avusturya’da bulunan Oktay ise İstanbul’a döner dönmez konuyu Jean Tigana’ya aktaracağını ifade etti ve hem Serhat hem de menacerinden önümüzdeki hafta sonuna kadar beklemelerini istedi. 
     
     Çok beğeniyorum...’ 
     Serhat konusunda bu gelişmeler yaşanırken, Tigana da hayalini kurduğu ismi açık seçik açıkladı Henüz transferde kesin bir karar almış değiliz. Trabzonspor maçından sonra oturup karar vereceğiz. Ancak Cisse bilinen bir oyuncu ve kimse ona hayır’ diyemez. Kanoute ile ilişkim ise farklı. Ben Lyon’u çalıştırırken genç takımda oynuyordu. Çok yakından ve iyi bildiğim bir futbolcu. Her zaman çok beğendiğim ve örnek verdiğim bir isim.'' Beşiktaş, 2009’a kadar Sevilla ile sözleşmesi bulunan Kanoute için harekete geçecek. 
     
</TEXT>
</DOC>
