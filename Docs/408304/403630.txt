<DOC>
<DOCNO> 403630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sondun30.html </URL>
<DATE> 2005/12/15/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Tavuk yüklü kamyon yoldan çıkınca... 
</HEADLINE>
<TEXT>

     İrlanda'da, kuluçkadaki tavukları taşıyan bir kamyonun yükü kazayla boşalınca, binlerce tavuk yola yumurtlamaya başladı, kırılan yumurtaların kayganlaştırdığı yol trafikte karmaşaya yol açtı. 
     Karayolu yetkililerince yapılan uyarıda, 7000 tavuğun başıboş kaldığı belirtilerek, ''Tavuklar yollara yumurtlamaya başladı, durum son derece tehlikeli, yol son derece kaygan'' denildi. 
     Polis, tavukları taşıyan kamyonun muhtemelen hendeğe girmesiyle hayvanların bulunduğu kasaların düştüğünü bildirdi. 
     Jim Greene adlı polis, ''Kamyon yoldan çıktı, ama yükü yollarda dolaşıyor...'' dedi. 
     Başıboş dolaşan tavukları yakalamak için bir ekibin görevlendirildiği, ancak yollara yumurtlayan tavuklar konusunda yapacak pek bir şey olmadığı belirtildi. 
     
</TEXT>
</DOC>
