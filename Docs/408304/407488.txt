<DOC>
<DOCNO> 407488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/guncel/gun06.html </URL>
<DATE> 2005/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukatların söz düellosu 
</HEADLINE>
<TEXT>


LUBE AYAR İstanbul 

Ermeni Konferansı'nın iptali ve Orhan Pamuk davasının açılması için yaptığı girişimlerle tanınan avukat Kemal Kerinçsiz, Türkiye-AB Karma Parlamento Komisyonu KPK Eşbaşkanı Joost Lagendijk hakkında açılan soruşturma için geldiği adliyede meslektaşıyla tartıştı. Hukukçular Birliği Yönetim Kurulu Üyesi Kerinçsiz, Lagendjik'in açıklamalarına ilişkin TCK'nın 301. maddesi gereği dava açılması talebiyle verdiği dilekçe üzerine, Beyoğlu Cumhuriyet Başsavcılığı'nca başlatılan soruşturmada ifade verdi. Kerinçsiz, Beyoğlu Adliyesi'nde, "Şik yetimizin nedeni, Lagendijk'in PKK terör örgütü ile orduyu aynı kefeye koyan açıklamalarıydı. Buna kimsenin hakkı yok" dedi. 
Bu sırada avukat Özkan Polat'ın sözlü müdahalesi tartışma çıkmasına neden oldu. Polat, "Sizin sürekli şik yet dilekçeleri vererek çocuklarımızın geleceğine ipotek koyduğunuzu düşünüyorum. Bir meslektaşınız olarak çok hicap duyuyorum, çok sıkıntılıyım" dedi. Kerinçsiz ise, "Bu sizin düşünceniz. İtirazınız varsa, buyrun yasal haklarınızı kullanın" karşılığını verdi. 



</TEXT>
</DOC>
