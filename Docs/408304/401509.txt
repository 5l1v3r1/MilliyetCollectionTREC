<DOC>
<DOCNO> 401509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/dunya/dun01.html </URL>
<DATE> 2005/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam gıyabında yargılandı 
</HEADLINE>
<TEXT>



Irak'ın devrik lideri Saddam Hüseyin ve 7 sanığın Duceyl katliamıyla ilgili yargılandığı davanın dünkü beşinci duruşmasında yeni iki tanık ifade verdi. Kürt Başyargıç Rızgar Muhammed Emin, Saddam'in boykot ederek katılmadığı dünkü duruşmadaki gelişmelerin devrik lidere bildirileceğini söyledi. Duruşmaya 21 Aralık'ta devam edilecek. 
Savunma avukatlarının ve diğer sanıkların hazır bulunduğu duruşmada, perdenin arkasında ifade veren iki erkek tanıktan biri, 1982'de Saddam Hüseyin'i hedef alan suikast girişiminin ardından tutuklandığını ve Baas Partisi'nin merkezine götürüldüğünü, burada dövülen insanların çığlıklarını işittiğini söyledi. Diğer tanık da dönemin Irak Gizli Servisi'ne Muhabarat ait bir hapishanede 70 gün süreyle tutulduğunu, buradaki işkence ve cinayetlerden Saddam'ın üvey kardeşi Barzan El Tikriti'yi sorumlu tutarak hakkında dava açacağını belirtti. 


</TEXT>
</DOC>
