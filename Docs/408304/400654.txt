<DOC>
<DOCNO> 400654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sondun40.html </URL>
<DATE> 2005/12/05/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
Irak'ta ulusal birlik operasyonu başlatıldı 
</HEADLINE>
<TEXT>

     Irak'ta gelecek hafta yapılacak genel seçimler öncesinde güvenliği sağlamak için ordunun Ulusal Birlik adı altında operasyon başlattığı bildirildi. 
     Savunma Bakanlığı'ndaki operasyonlar dairesi başkanı Tümgeneral Abdülaziz Muhammed, bunun temmuzda başlatılan operasyonun üçüncü aşaması olduğunu söyledi. Muhammed, Bağdat'taki operasyon çerçevesinde çeşitli yerlere çok sayıda askerin konuşlandırılacağını ve sık kontrol noktaları kurulacağını söyledi. 
     Muhammed, Fırat havzası ve Anbar ilinde tamamlanan operasyonlarda şimdiye kadar 745 direnişçinin öldüğünü, 56 kişinin yaralandığını ve 1766 direnişçinin de yakalandığını bildirdi. 
     Doğudaki Diyala ilinde cumartesi günü 19 askerin öldüğünü belirten Muhammed, ordunun buradaki askeri varlığını artırmayı planladığını söyledi. 
     Irak'ta 15 Aralık'ta yapılacak seçimlerde halk 275 milletvekilini seçmek için oy kullanacak. 
     
</TEXT>
</DOC>
