<DOC>
<DOCNO> 400225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sondun08.html </URL>
<DATE> 2005/12/03/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Rumlar Mevlana düşüncesi Batı'da hızla gelişiyor 
</HEADLINE>
<TEXT>

     Şeb-i Aruz festivali kapsamında Kuzey Kıbrıs Türk Cumhuriyeti’nde düzenlenecek olacak Sufizm günleri, Kıbrıs Rum Yönetimi gazetelerinde de yankı buldu. Sufizm’in Batı’da hızla yayıldığı belirtildi. 
     Gelecek hafta başlayacak olan ve Kuzey Kıbrıs Türk Cumhuriyeti’nde KKTC de bir dizi etkinliğe sahne olacak Şeb-i Aruz gösterileri, Kıbrıs Rum Kesimi basınında da geniş yer buldu. Ada’da İngilizce olarak yayınlanan Cyprus Mail gazetesi, Sufizm’in Batı’da en hızlı gelişen dini ve felsefi akım olduğunu belirtti. 
     Sufi geleneğinin Konya’dan yayıldığını belirten gazete, Mevlana Celaleddin-i Rumi’nin takipçilerinin özellikle Sema gösterileri ile tanındığını belirtti. 
     Gazeteye konuşan, KKTC Rumi Enstitüsü’nün kurucusu Gökalp Kamil, Mevlana’nın öldüğü güne Düğün günü anlamına gelen Şeb-i Aruz olarak andıklarını çünkü kendilerine göre Mevla’nın öldüğünde ruhunun Tanrı’ya kavuştuğunu söyledi. 
     Sufizmin fanatik ve dogmatik bir akım olmadığını ve bütün semavi dinlere de saygılı olduklarını belirten Kamil, "Zirvesine çıkmak istediğiniz bir dağ düşünün. Zirveye kadar kesinlikle birden fazla patika vardır. Yukarı çıkabildiğiniz sürece hangi patikadan gittiğiniz önemli değil" diye konuştu. 
     ABD, Fransa, İngiltere ve Türkiye’den de katılımların olacağı Mevlana haftası 5 Aralık’ta başlayacak ve 12 Aralık’ta son bulacak. 

ANKA 
     
</TEXT>
</DOC>
