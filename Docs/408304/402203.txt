<DOC>
<DOCNO> 402203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/ekonomi/eko04.html </URL>
<DATE> 2005/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Holdingzede erken ölüyor 
</HEADLINE>
<TEXT>


Yeşil sermaye mağdurlarını dinleyen TBMM Araştırma Komisyonu ilginç sonuçlarla karşılaştı. Buna göre, vurgunculara para kaptıranlarda erken bunama ve ölümler var 

BÜLENT SARIOĞLU Ankara 

Birikimlerini kayıtdışı holdinglerde kaybeden yurtdışındaki Türkleri dinleyen TBMM Araştırma Komisyonu, ilginç değerlendirmelerle karşılaştı. Türkler Danışma Kurulu Sekreteri, sosyal psikolog Aslan Yılmaz, yaptığı araştırmaya göre, vurgunculara para kaptıranlarda yoğun olarak erken bunama görüldüğünü ve bu kişilerin yaşam süresinin kısaldığını söyledi. 

Tutanaktaki görüş 
Milletvekilleri, üç ayrı alt komisyon halinde, Almanya, Avusturya, Belçika ve Hollanda'daki Türk vatandaşlarını dinledi. Hollanda'dan dönen alt komisyonun tutanaklarında şu görüşler yer aldı 
Aslan Yılmaz "Mesleğim icabı Rotterdam'ın güney bölgesinde çalışmalarda bulunuyorum. 6 - 7 ay içerisinde yaptığım çalışmalara göre 50 yaşın üstünde bunalımlar başladı. Buradaki araştırmacılar buna neyin neden olduğunu, kaynağını bir türlü bulamadılar. 1996 - 2002 arasında çeşitli holdinglere paraları verenlerle ilgili izlenimlere baktığımda erken bunamalar, öncelikle psikolojik baskıdan kaynaklanıyor. 
Büyük zarar gören aileler, yıllardır bulgurdan çorba, bulgurdan pilav yiyerek yaşıyor. Türkiye'ye erken dönüp birkaç yıl yaşayıp ölüyorlar. Bu oran gün geçtikçe fazlalaşmaya başladı. Para kaptıranların yüzde 20'si ölümle karşı karşıya gelmiştir." 

Camiler şirket oldu Toplantılarda diğer vatandaşların dile getirdiği görüşler şöyle 
Bizi cami köşelerinde toplayarak, kandırdılar. Hacıları, emekli öğretmen, emekli imamları göndererek para topladılar. Bizim de işimize geldi. Banka az faiz veriyordu, bu paraları bunlara yatırırsak, bunlar yüzde 30 - 40 faiz veriyorlardı. K rlı çıkacağız diye düşündük. Diyanet'in camileri dışında bütün camilerde inanç sömürüsü yapıldı, milleti soydular. Aylık 180 euro sosyal yardımla yaşamaya çalışıyoruz. Hollandalı yaşıtlarımız, İspanya sahillerinde keyif ederken, biz burada yarı açlığa mahkum ediliyoruz. Camiler ve derneklerde para toplandı. Sonra camiler şirket oldu. Camilerin altında kasap ve manav dükk nları açıldı. Bunlar hep bizim paramızla yapıldı. 

</TEXT>
</DOC>
