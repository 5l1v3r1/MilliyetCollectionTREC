<DOC>
<DOCNO> 406852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/guncel/gun07.html </URL>
<DATE> 2005/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Vatandaşlık hakkı' için yaşadığını kanıtlayacak 
</HEADLINE>
<TEXT>


Adana'da, vatandaşlıktan çıkarıldığını öğrenen Uyğun, nüfus k ğıdını da kaybedince yaşadığını kanıtlamak zorunda kaldı 

UTKU SAĞILIR Adana DHA 

Adana'da inşaat işçiliği ve seyyar satıcılık yaparak geçimini sağlayan Abdülkadir Uyğun 31 , üç yıllık eşiyle resmi nikah kıymak isteyince vatandaşlıktan çıkarıldığını öğrendi. 
Şanlıurfa Viranşehir nüfusuna kayıtlı Uyğun'un Halime Kaşuk'la beraberliğinde Gülcan 10 , Nurcan 7 ve Sinan 5 adlı çocukları dünyaya geldi. Uyğun resmi nikah kıydırmak isteyince yaşamı altüst oldu. 

Oturma izni istendi 
Nik h işlemleri için Viranşehir'den getirtilen nüfus kayıt örneğinde Türkiye Cumhuriyeti vatandaşlığından çıkarıldığını öğrenen Uyğun'un, yeniden vatandaşlık hakkı için başvuruda bulunmadan önce Emniyet Müdürlüğü'nden oturma izni alması gerektiği belirtildi. 
Bakanlar Kurulu'nun 10 Aralık 1999 gün ve 1999 13774 Sayılı kararı ile vatandaşlığını kaybettiğine dair nüfus kayıt örneğinde yazı bulunan Uyğun, nüfus k ını kanıtlamak için mücadele etmeye başladı. 
Asker kaçağı olan ve kendisi de başvuruda bulunmayan Uyğun, 27 Mart 2004 seçimlerinde oy kullanması için seçmen bilgi kartı geldiğini, elektrik ve su faturasının kendi adına gönderildiğini, herhangi bir iptal olmadığını anlattı. 

Kendi ülkesinde mülteci 
Sabıkası olmadığını belirten Uyğun, "Yurtdışına da çıkmadım. Vatandaşlıktan çıkarılmama gerekçe gösterilen kanun maddesine göre, savaşta düşmana yardım etmiş olmam gerek. Doğduğumda Kıbrıs savaşı oldu. Türkiye daha sonra da bir savaşa girmedi. Vatandaşlıktan çıkarılmamdan önce bana bir yazı, tebligat gelmedi. Ben şehir dışına bile çıkmadım. Yanlışlığın düzeltilmesini istiyorum" dedi. 
Kendi ülkesinde mülteci durumuna düştüğünü söyleyen Uyğun, kaybettiği kimliğini yeniden çıkarmak istediğini kaydetti. 



</TEXT>
</DOC>
