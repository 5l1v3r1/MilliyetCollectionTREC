<DOC>
<DOCNO> 401383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/soneko47.html </URL>
<DATE> 2005/12/07/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Diyarbakır'da cep telefonu için kayıt kuyruğu... 
</HEADLINE>
<TEXT>

     Kayıt dışı telefonlara sahip Diyarbakırlılar telefonlarının kayıt altına alınması için abone merkezleri önünde uzun kuyruk oluşturdu. 
     Telekomünikasyon Kurumu'nca kayıt dışı cep telefonlarının kayıt altına alınması için GSM operatörlerinin gönderdiği mesajların abonelere ulaşmasından sonra cep telefonlarının bloke edilmesinden korkan Diyarbakırlılar adeta soluğu abone merkezlerinde alıyor. 
     Turkcell Abone Merkezi Mağaza Müdürü Birol Aslan, AA muhabirine yaptığı açıklamada, kaçak cep telefonlarının kayıt altına alma işlemlerine başladıklarını söyledi. 
     Aşırı yoğunluk nedeniyle başka hizmetleri yerine getiremediklerini ifade eden Aslan, şöyle dedi 
     ''Biz bu kadar yoğunluk beklemiyorduk. Dün bu çalışma başladı. 2 günde 2 bin kişi başvurdu. İlerleyen günlerde bu yoğunluğun artacağını tahmin ediyoruz. Cep telefonuna mesaj gelen vatandaşlar büyük bir korkuyla hemen gelip işlem yapmak istiyor. Vatandaşlar cihazlarımız hizmet dışı kalacak diyerek acele davranıyorlar.'' Bu arada abone merkezleri önündeki yoğunluk nedeniyle zaman zaman tartışma yaşandığı görüldü. 
     
</TEXT>
</DOC>
