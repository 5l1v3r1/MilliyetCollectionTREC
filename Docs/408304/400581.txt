<DOC>
<DOCNO> 400581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/spor/spo12.html </URL>
<DATE> 2005/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Göze göz, dişe diş 2-2 
</HEADLINE>
<TEXT>


Kayserispor ile Sivasspor'un mücadelesi nefesleri kesti. Konuk takım iki kez öne geçmesine rağmen üstünlüğünü koruyamadı. Ev sahibi, kaleci Petkoviç'in atılmasıyla 10 kişi kalan rakibi karşısında bir de penaltıdan yararlanamadı 


Ligde zirveyi zorlayan Kayserispor, Sivasspor'a evinde puan kaptırdı. Büyük çekişmeye sahne olan, her dakikasında müthiş heyecan yaşanan karşılaşmaya konuk ekip hızlı başladı. Balili 4'te konuk ekibi 1-0 öne geçirdi. Rodic 30'da eşitliği getirdi. 33. dakikada Petkoviç ceza alanı içinde Rodic'e kasti tekme atınca hem kırmızı kart gördü, hem de penaltıya sebep verdi. İtirazlar nedeniyle oyun yedi dakika durdu. Atışı kullanan Gökhan topu dışarı attı. İkinci yarıya Sivas yine golle girdi. Musa skoru 2-1 yaptı. 60'da Gökhan bir kez daha dengeyi sağladı. 2-2 

Maçın karnesi 
HAKEMLER Kuddusi Müftüoğlu, Volkan Narinç, Serdar Akçer 
KAYSERİSPOR İvankov 5 - Muhammed Hanefi 5 , Johnson 5 , Kamber 5 , Ergün Teber 5 Dk.67 İlhan 5 - Fatih Ceylan 6 , Ragıp 5 Mehmet Topuz 6 , Yordanov 6 - Gökhan 6 , Rodiç 6 Dk.36 Köksal 5 
SİVASSPOR Petkoviç 4 - Murat Duman 6 , Kalla 6 Hakkı 6 , Fransergio 6 - İlhan 6 , Yasir 7 , Musa 6 , Cem Karaca 7 - Gökhan 6 Dk.70 Hakan Bayraktar 5 , Balili 5 Dk.36 Vedat 6 
GOLLER Balili Dk. 4 , Rodic Dk. 30 , Musa Dk. 47 , Gökhan Dk. 60 
SARI KART Rodic Kayseri , Cem Karaca, Balili, Murat Duman, Yasir, Hakkı, Musa Sivas 
KIRMIZI KART Petkoviç Sivasspor Dk.36 

Söz düellosu 

Kayserispor Teknik Direktörü Ertuğrul Sağlam, maç sonunda, "Lorant'ın, attıkları ilk gol sonrası yaptığı hareketlere, devre arasında soyunma odasına giderken bana ve Kayserispor camiasına sarfetmiş olduğu küfürlere Sivasspor camiasına olan saygımızdan dolayı cevap vermedik" dedi. Lorant ise "Herhalde Sağlam rüya görmüş" ifadesini kullanırken, kaleci Petkoviç'in yaptığı penaltıyı "Böyle bir aptallık görmedim" diye yorumladı. 



</TEXT>
</DOC>
