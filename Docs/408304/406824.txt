<DOC>
<DOCNO> 406824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/dunya/axdun01.html </URL>
<DATE> 2005/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'daki Irak seçim sandıklarında yolsuzluk 
</HEADLINE>
<TEXT>



Irak'ta 15 Aralık'ta yapılan seçimlerin yurtdışı ayağında da yolsuzluklar olduğu bildirildi. Seçim Komisyonu'nca dün yapılan açıklamada, İstanbul'un 3 bölgesinde kurulan oy verme merkezlerinde usulsüzlükler yapıldığı yolunda haberler alındığı belirtildi. 
Seçimlerin sonuçları henüz resmen açıklanmazken itiraz eden 42 siyasi grup da, bugün başkent Bağdat'ta bir gösteri düzenleyecek. Hareketin sözcüsü olan Ali Tamimi, "Bu, siyasi süreci boykot ettiğimiz anlamına gelmiyor, tersine bu sürecin, oy verme işlemi sırasındaki yolsuzlukların ortaya çıkarılmasıyla ilerlemesini istiyoruz" dedi. 
Yolsuzlukların, Şii muhafazak rların oluşturduğu Irak Birleşik İttifakı'nın listesinin yararına olduğunu ifade eden sözcü, seçim komisyonunu, "bağımsız olmamak" ve "sadece, bir siyasi tarafa bağlı olanları çalıştırmakla" suçladı. 


</TEXT>
</DOC>
