<DOC>
<DOCNO> 402563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/sontur19.html </URL>
<DATE> 2005/12/11/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Kayseri'de yoğun sis ulaşımı olumsuz etkiliyor... 
</HEADLINE>
<TEXT>

     Kayseri ve çevresinde etkili olan yoğun sis, ulaşımı olumsuz etkiledi. 
     Meteoroloji Bölge Müdürlüğü ve Bölge Trafik Şube Müdürlüğü yetkililerinden alınan bilgiye göre, sabah saatlerinden itibaren etkili olan sis nedeniyle, kent merkezinde ve bazı karayollarında görüş mesafesi 100 metreye kadar düştü. 
     Yetkililer, Kayseri-Malatya karayolunda ise sisin daha etkili olduğunu ve görüş mesafesinin yer yer 40 metreye kadar düştüğünü belirttiler. 
     Bölge Trafik Şube Müdürlüğü ekipleri, sürücüleri sis lambalarını yakmaları ve yavaş gitmeleri konusunda uyardılar. 
     Bu arada, Erkilet Havaalanı'nda da görüş mesafesinin 400 metreye kadar düşmesi nedeniyle uçak seferleri 4-5 saat gecikmeli yapılabildi. Sis nedeniyle Onur Air'in saat 07.00'da İstanbul'dan kalkması gereken uçağı 12.50'de hareket ederek, saat 13.05'te Erkilet Havaalanı'na indi. 
     Türk Hava Yolları'nın THY saat 08.35'te İstanbul'dan hareket etmesi gereken uçağının ise saat 14.30'da Kayseri'de olacağı belirtildi. 
     Meteoroloji Bölge Müdürlüğü yetkilileri, öğle saatlerinde sisin etkisini kaybettiğini bildirdiler. 
     
</TEXT>
</DOC>
