<DOC>
<DOCNO> 401081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonspo15.html </URL>
<DATE> 2005/12/06/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Efes Pilsen, Polonya ekiplerine geçit vermiyor... 
</HEADLINE>
<TEXT>

     Basketbolda Erkekler Avrupa Ligi B Grubu'nda, perşembe günü Prokom Trefl takımıyla karşılaşacak olan Efes Pilsen, Polonya ekiplerine geçit vermiyor. 
     Türk ekibi, Polonya ekipleriyle yaptığı 8 maçın 7'sini kazanırken, sadece 1 maçı yitirdi. 
     Lacivert-beyazlılar, tek yenilgiyi 2003-04 sezonunda deplasmanda Idea Slask Wroclaw karşısında 76-69 aldı. 
     
     PROKOM'A YENİLGİSİ YOK 

     Efes Pilsen'in, geçen sezon Avrupa kupalarında ilk kez karşı karşıya geldiği Prokom Terfl'e karşı yenilgisi bulunmuyor. 
     Lacivert-beyazlılar, geçen sezon Avrupa Ligi'nde 1. ve 2. turda eşleştiği rakibiyle İstanbul'da ve Polonya'da oynadığı maçları kazandı. 
     Efes Pilsen'in Prokom Terfl ile yaptığı maçlar ve sonuçları şöyle 
     
     2004-05 Avrupa Ligi 

     
     1. Tur 

     Prokom Trefl-Efes Pilsen.... 67-73. 
     Efes Pilsen-Prokom Trefl.... 78-65. 
     
     2. Tur 

     Efes Pilsen-Prokom Trefl.... 86-62. 
     Prokom Trefl-Efes Pilsen.... 70-89. 
     
     337. MAÇ 

     Efes Pilsen, Prokom Trefl ile yapacağı maçla Avrupa'daki 337. maçına çıkacak. 
     Lacivert-beyazlılar, Avrupa kupalarında bugüne dek yaptıkları 336 maçın 216'sını kazanırken, 120 maçta ise salondan yenilgiyle ayrıldı. 
     Antrenör Oktay Mahmuti yönetimindeki Efes Pilsen, çıktığı 101 maçta 68 galibiyet, 33 yenilgi aldı. 
     
</TEXT>
</DOC>
