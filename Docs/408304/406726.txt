<DOC>
<DOCNO> 406726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sonspo03.html </URL>
<DATE> 2005/12/26/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Galatasaray’a FIFA'dan büyük tehdit 
</HEADLINE>
<TEXT>

     Galatasaray, 31 Aralık’a kadar, kaybettiği davalar nedeniyle FIFA’ya 2 milyon dolar yatırmazsa, puanının silinmesi gündeme gelecek . 
     
     Sphear, Horvath, Victoria ve Felipe 

     Sphear, Horvath, Victoria ve Felipe davaları sonucunda bu oyunculara 2 milyon doların üzerinde tazminat vermeye mahkum edilen Galatasaray’ın, FIFA’ya 31 Aralık’a kadar ödeme yapması gerekiyor. Şu anda maddi kriz içinde olan Cim Bom’un parayı yatırmaması halinde, şok bir yaptırımla karşılaşacağı ortaya çıktı. FIFA parayı alamaması halinde Türkiye Futbol Federasyonu’na bir yazı yollayarak, Galatasaray’a Puan silme’ cezası verilmesini talep edecek. Bu durumda da lider Fenerbahçe ile aradaki 4 puanlık fark daha da büyüyecek. 
     
     Kulübün kasasında 1 lira bile yok’ 

     Adının açıklanmasını istemeyen bir yönetici konuyla ilgili olarak, Kulübün kasasında bir lira bile yok. Riva projesine hayır’ diyenler büyük bir vebalin altına girmiştir'' dedi. Ayrıca 31 Aralık’a kadar yapılması gereken tek ödeme de bu değil. Futbolcular halen para beklerken, bankalara 31 Aralık 2005 tarihine kadar ödenmesi gereken toplam miktar inanılır gibi değil Tam 62 milyon dolar. 1 Ocak 2006 tarihiyle birlikte yürürlüğe girecek olan yeni bankalar kanunuyla birlikte, artık bu borçların ötelenmesinin de söz konusu olmadığı belirtildi. 

     
</TEXT>
</DOC>
