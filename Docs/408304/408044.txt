<DOC>
<DOCNO> 408044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sontur14.html </URL>
<DATE> 2005/12/30/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Siyami Hersek'te 167 hemşire işinden oldu 
</HEADLINE>
<TEXT>

     
     Gülay DEMİRTAŞ İSTANBUL, DHA 
     
PERSONEL yokluğundan 3 servisi kapalı olan Siyasi Ersek Göğüs ve Kalp Damar Cerrahisi Hastanesi’nde sözleşmeli statüsünde çalışan 167 hemşirenin işine son verildi. Bunların yerine KPS'ye giren hemşirelerin atanacağı açıklandı. 
     Toplam 870 yatağın bulunduğu her gün çok sayıda by-pass ameliyatı, yüzlerce anjiyonun yapıldığı, Siyami Ersek Hastanesi’nde 300 hemşire bulunuyor. 300 hemşirenin 167’si sözleşmeli diğerleri ise kadrolu olarak görev yapıyor. Diğer 133 kadrolu hemşirenin bazıları yaş haddinden emekliliğini beklerken, bazıları idari kadrolarda görev yapıyor. 
     Türkiye’nin en iyilerinden biri gösterilen Siyami Ersek Göğüs ve Kalp Damar Cerrahisi Hastanesi'nde 3 servis hemşire eksikliği nedeniyle 2 aydan bu yana kapalı bulunuyor. Taşeron uslüyle 317 hemşirenin işine dönem dönem son verilince hastanenin 3 katının kapısına 2 aydır kilit vuruldu. Taşeron usulüyle çalışan 167 hemşirenin daha işine dün son verildi. Hastanedeki personel sıkıntısının Kamu Personel Sınavı'nda KPS kadro kazanan 200 yeni mezun hemşire ile giderilmeye çalışılacağı belirtildi. Hastanede yeterli hemşire ve yardımcı personel sıkıntısı nedeniyle acil servise gelen hastalar dışında kalanlara 2 ay sonraya gün veriliyor, Başhekim İbrahim Yekeler’in açıklamasına bir anlam veremediklerini söyleyen sözleşmeli hemşireler, yıllardan bu yana bu hastanenin yükünü kaldırdıklarını belirterek, 12 saat nöbet tuttuk. 600 YTL maaşla gece gündüz çalıştık. Başhekim bize kadro sözü verdi. Şimdi işsiz kaldık'' diye konuştu. 
     40 yataklı göğüs ve kalp, damar cerrahisinde gece tek başına nöbet tutan hemşirelerden hemşire Sedef Yüksel, son yapılan KPS’ye güvenmediği için girmediğini söyledi. Yüksel, Devletin sınavlarına güvenmiyorum. Daha önce 70 puan aldım, yine de bir yere giremedim. Sıfır puan alanların şimdi kadrolu çalıştıklarına tanık oluyorum'' dedi. 
     Hastanede 4.5 yıldır sözleşmeli olarak çalışan hemşire Hanife Demir de yoğun bakımda görevli olduğunu anlatırken, Bu moralle hastaya nasıl bakıp nasıl hizmet edeyim '' diye konuştu. 
     Başhekim İbrahim Yekeler’in sözleşmeli hemşirelere, 1 Ocak 2006 tarihinden itibaren işinize son verildi. Yeni personel gelip onlara işi öğretirseniz 400 YTL maaş ve SSK yaparız’ sözlerine de hemşirelerden tepki var. Hemşirelerden Emel Topaloğlu, Ben gündeliğe gitsem yine bu parayı kazanırım. Biz işi öğrendik, hastanenin yükünü çekiyoruz, şimdi Güle güle’ diyorlar'' diye konuştu. 
     Kalp Cerrahisi Servisi'nde uzun süreden bu yana sözleşmeli Fatma Durmuş ise, Çalıştığım serviste sırada bekleyen çok sayıda hasta var. Göğüs cerrahisinin hastasına bakamıyoruz. Hastaları gönderiyoruz'' dedi. Hastanenin başhekimi İbrahim Yekeler, gazetecilerle görüşmedi. 
     
</TEXT>
</DOC>
