<DOC>
<DOCNO> 405015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/soneko17.html </URL>
<DATE> 2005/12/20/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Otomobil tercihini, yedek parça ve servis hizmetleri etkiliyor 
</HEADLINE>
<TEXT>

     Aykut Ünlüpınar AA 

Aynı sınıftaki araçların yedek parçaları arasında 2-3 katını bulan fiyat farklılıkları gözlenirken, müşterilerin önemli bölümünün, fiyatın dışında servis hizmetlerini, yedek parça portföyünü inceleyerek alım yaptıkları belirtildi. 
     Tüketicilerin otomobil alırken yedek parça fiyatlarına, kolay bulunabilirliğine ve ikinci el satışlarına dikkat etmesi, sektördeki satış grafiğinin de yönünü belirliyor. 
     Özellikle son iki yılda düşen döviz kuru, faiz oranları ve artan vadelerle kredi imkanları karşısında yoğun talebin gösterildiği otomotiv sektöründe, özellikle satış sonrası memnuniyet talebi etkiliyor. 
     Orta gelir seviyesindeki vatandaşlar, uzun yıllar kullanmak istedikleri araçlarının sadece dış görünüşüne ve satış fiyatına değil, satışın ardından yaşanacak problemler karşısında karşılaşacakları yedek parça bilançosunu da gözönüne alıyor. 
     Otomobil almadan önce firmaların servis hizmetleri, yedek parça portföyü incelenerek, bütçeye uygun araç tercih ediliyor. Pazardaki rekabet de müşterilerin bu tutumu doğrultusunda gelişiyor. Firmalar, olası arıza karşısında anında müdahale edecek gezici ekipler, yurdun her tarafında hatta yurtdışında bile servis desteği verme çabası gösteriyor. 
     Satış sonrası hizmet ve maliyet hesabı 1-2 yıl gibi kısa süreli araç alacakları da etkiliyor. Satış sırasında aracın değeri bu kıstaslara göre belirlendiği için zararını en aza indirgemek isteyen tüketici piyasa koşullarını inceliyor. 
     
     KAMPANYALAR ALDATMASIN 

     Aynı sınıftaki yurtiçi ve yurtdışında üretilen otomobillerin yedek parça fiyatlarında önemli fark olduğunu vurgulayan uzmanlar, kampanyalarla düşük fiyatta tutulan buna karşı yedek parça fiyatı yüksek olan araçlar konusunda tüketicileri uyarıyorlar. 
     Çukurova Yetkili Otomobil Satıcıları Derneği YODER Başkanı Süleyman Onatça, Aralık ayında yoğunlaşan kampanyalar konusunda tüketicilerin dikkatli olması gerektiğini dile getirdi. 
     Onatça, çok sayıda müşterinin bu konuda dikkatli davranmasına karşın kampanyaların cazibesine kapılan, ancak, şatış sonrası hizmet, parça bulunurluğu ve ucuzluğu gibi konuları gözardı eden tüketiciler de olduğunu vurguladı. 
     Otomobilin, yaşamın ve ailenin bir parçası konumuna geldiğini ifade eden Onatça, şunları kaydetti 
     ''Tüketiciler ailelerine bir parça eklerken, her özelliği dikkate alıyor. Zaten doğrusunu da yapıyorlar. Sadece satış fiyatına bakmak doğru olmaz. Yedek parça başta olmak üzere, teknik servis gibi özelliklere dikkat etmeliyiz. Bunu dikkate alan kesim Türkiye'de oldukça fazla. Bu da satışların grafik yönünü belirliyor. Ancak, yine de vatandaşları uyarıyoruz. Araç alırken aracın yakıt sarfiyatı, satış sonrası servis hizmetlerindeki kalite, yedek parça bulunabilirliği ve fiyat uygunluğu, satış sonrası servis hizmetlerinde işçilik ve yedek parça garantisi, konfor, teknoloji ve güvenlik enstrümanlarını bir arada bulundurması ve aracın ikinci el değerine dikkat edilmesi gerekir.'' 
     
     Bazı firmaların en çok değişime uğrayan yedek parça fiyatları şöyle 

     

Honda 
Civic Mitsubishi 
Lancer Renault 
Megane Peugeot 
307 Toyota 
Corolla Ford 
Focus Motor kabutu 477,00 628,00 175,00 673,00 309,00 320,00 Ön tampon 294,00 372,00 330,00 440,00 245,00 412,00 Ön çamurluk 354,00 325,00 151,00 243,00 245,00 - Ön far 357,00 425,00 101,00 242,00 321,00 190,00 Fren balatası 85,00 133,00 80,00 93,00 72,00 68,00      

     
</TEXT>
</DOC>
