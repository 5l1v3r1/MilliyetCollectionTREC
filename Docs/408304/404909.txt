<DOC>
<DOCNO> 404909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/spor/axspo00.html </URL>
<DATE> 2005/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Belki başka bahara 
</HEADLINE>
<TEXT>


Türk halkı yıllardır peşinden koştuğu, beraber yatıp kalktığı, hayatından öte saydığı meşin yuvarlaktan kopma aşamasında. Geldiğimiz nokta ortada. Hepimizi ağlatacak bir dram bu. Edirne'den sonrası rüya. Dünya Kupası için televizyon başına... 

EDİZ SIRAPINAR 


Süper Lig'in heyecanı, tadı, tuzu kalmadı. İlk yarı bitti, ilk iki şimdiden belli. Ya Fenerbahçe şampiyon olacak, ya da Galatasaray. Futbol kalitemiz, sahadaki mücadele, kazanma arzusu dibe vurmuş durumda. Türk halkı yıllardır peşinden koştuğu, beraber yatıp kalktığı, hayatından öte saydığı meşin yuvarlaktan kopma noktasında. Kurtuluş mu, artık mucizelere bağlı. 
Rakamlar yalan söylemez. İspanya'da geçtiğimiz haftaya bakıyoruz 10 maçta 61 sarı, 12 kırmızı kart çıkmış. Bize dönelim 32 sarı, üç kırmızı kart. Bu tablo istenildiği gibi yorumlanabilir. Kimi bizde fair - play'in daha önde gittiğini söyleyebilir , kimi İspanya'da hakemlerin acımasızlığından bahsedebilir, kimi orada futbolun futbol gibi oynandığı yorumuna varabilir. 
Ama kimse kimseyi kandıramaz. Bırakın İspanya'yı, Avrupa'nın en sıradan liginde bile mücadele, seyir zevki had safhada. Kısacası puan aslanın ağzında. Ciddi sorunlar yaşasalar da kadro yapısı itibariyle ülkemizin en güçlü iki takımının maçına göz atalım. Trabzon 14, Beşiktaş ise sadece 11 faul yapmış. Tempo yok, koro kor, göze göz, dişe diş mücadele hakgetire... Al gülüm, ver gülüm.. Denizli son sırada, şiddetle puana ihtiyacı var. Şükrü Saracoğlu'nda Fenerbahçe'yi sadece 7 faulle durdurmaya çalışıyor. Sonuç ortada... Edirne'den sonrası bir rüya... Dünya Kupası mı, haydi televizyon başına... 

Tepeye değil, dibe 
Günübirlik uygulamaları alışkanlık haline getirmiş, ilkeli değil, rastgele karar alan kulüpler, hoca kıyımının başarı getireceğini düşünen yönetimler, temel yatırım ve reformlara yönelmeyen federasyon bu tabloyu hazırlıyor. Hepimizi ağlatacak bir dram bu... Futbolumuzu kurtarmaya ne yazık ki kimsenin gücü yetmiyor. 
Bu sezon artık ne mi olacak Tepeye değil, dipteki düğüme odaklanacağız. Dördüncü Gençlerbirliği ile son sıradaki Denizli arasındaki puan farkı sadece 12. Ligin ikinci yarısında kadrolarında yapacakları rötuşlarla 15 takım umarız keyif alacağımız bir puan savaşının içine girerler. Dengeler her an değişebilir, hata yapan kendini potada bulabilir. 
Rekabeti, kaliteyi, heyecanı bir kenara bıraktık, bir parça futbola talibiz. Umarız 2006 umutlarımızı şişiren rüzg rlarla dolu olur, bu k bus son bulur. 

HAFTANIN PORTRESİ 
Semih Fenerbahçe 
Sabrının karşılığını nihayet aldı. Hocası Daum'dan formayı kaptı, hünerlerini Denizlispor karşısında bir bir sıraladı. Bir santrforda bulunması gereken tüm özelliklere sahip olduğunu kanıtladı. Gol attı, verkaç yaptı, alan boşalttı. Oyun zekası, tilki gibi kurnazlığı ile alkışlandı. Ligin ikinci yarısında da formayı kolay kolay bırakmayacağının mesajını yolladı. 

HAFTANIN KARMASI 
Mondragon G.Saray 
Erhan G.Birliği 
Hakkı Sivas 
Ümit F.Bahçe 
Alper Samsun 
Yattara Trabzon 
Alex F.Bahçe 
Bilal Malatya 
Necati G.Saray 
Semih F.Bahçe 
Okan Malatya 

HAFTANIN TAKIMI 
Trabzonspor 
Ligin ilk yarısında kendisi gibi büyük hayal kırıklığı yaşayan güçlü rakibi Beşiktaş'ı deplasmanda yenerek moral buldu. Disiplinli futbolu, kazanma arzusu olumluydu. Ankaraspor mağlubiyetinin üzüntüsünü taraftarına çabuk unutturdu. 

HAFTANIN HOCASI 
Vahid Halilhodziç 
İlginç bir teknik adam portresi çiziyor. Yeri geliyor oyuncularına en sert eleştirileri basın yoluyla göndermekten çekinmiyor. Yeri geliyor bir baba gibi hepsini koruyor, gözetiyor. "Bu ayıbı temizleyin" diyerek sahaya sürdüğü futbolcularına verdiği taktik ve güven duygusu galibiyette kilit rol oynadı. 

HAFTANIN HAKEMİ 
Serdar Tatlı 
Bu sezon formunun zirvesinde olduğunu Beşiktaş-Trabzonspor maçında bir kez daha ortaya koydu. Tartışma yaratacak kararlardan uzak durdu. Avantajı kurallarına harfiyen uydu. Hem yardımcıları, hem de oyuncularla iyi diyalog kurdu, otoriter yönetimiyle zor maç onun için kolay oldu. 

Hakem notları Kayseri - G.Saray Yunus Yıldırım 8.0 Ankaragücü - Sivas M.Fatih Gökçe 7.4 F.Bahçe - Denizli Oktay Demiray 8.0 Malatya - G.Antep Tolga Özkalfa 8.2 D.Bakır - Samsun Selçuk Dereli 8.2 Beşiktaş - Trabzon Serdar Tatlı 8.3 Ç.Rize - G.Birliği Cüneyt Çakır 8.2 Konya - V.Manisa Hakan Sivriservi 8.0 Ankara - K.Erciyes İsmet Arzuman 8.2 

GOL KRALLIĞI Oyuncu Maç Gol 1 Ümit Karan G.Saray 16 13 2 Gökhan Ünal Kayseri 17 13 3 Silvinho Jaba Ankara 16 10 4 Necati Ateş G.Saray 15 9 5 Alex F.Bahçe 15 9 

GOL PASI Oyuncu Maç Asist 1 Alex F.Bahçe 15 9 2 Hasan Şaş G.Saray 11 8 3 Ümit Karan G.Saray 16 7 4 Bülent Kayseri 10 5 5 Tümer Beşiktaş 14 5 

Oyuncu istatistikleri Haftanın En Çok Şut Gökhan Ünal Kayseri 11 En Çok İsabetli Şut G.Ünal Kayseri , M.Çakır G.Birliği , Semih F.Bahçe 5 En Çok İsabetli Pas Hakan Bayraktar Sivas , Stephan Appiah F.Bahçe 61 En Çok İsabetli Orta Bilal Kısa Malatya , Celil Sağır Samsun 4 En Çok Top Kazanan Erman Güraçar G.Antep , Goran Stravreski D.Bakır 31 En Çok Top Kaybeden Tarek Ettayeb G.Antep 33 En Çok Korner Kullanan Alex De Souza F.Bahçe , Tarek Ettayeb G.Antep 7 En Çok Ofsaytta Kalan Atilla Birlik D.Bakır , Ömer Rıza Denizli 4 En Çok Faul Yapan Kamber Arslan Kayseri 7 

Takım istatistikleri Haftanın En Çok İsabetli Şut Konyaspor 14 En Çok İsabetli Pas Fenerbahçe 481 En Çok İsabetli Orta Kayserispor, Konyaspor 9 En Çok Korner Kullanan Beşiktaş 12 En Çok Ofsaytta Kalan Denizlispor 8 En Çok Faul Yapan Sivasspor 23 

Oyuncu istatistikleri Genel En Çok Şut Gökhan Ünal Kayseri 62 En Çok İsabetli Şut Ümit Karan G.Saray 33 En Çok İsabetli Pas Stephan Appiah F.Bahçe 995 En Çok İsabetli Orta İbrahim Yattara Trabzon 29 En Çok Top Kazanan Alioum Saidou G.Saray 399 En Çok Top Kaybeden İbrahim Yattara Trabzon 374 En Çok Korner Kullanan Alex De Souza F.Bahçe 102 En Çok Ofsaytta Kalan Isaac Promise G.Birliği 49 En Çok Faul Yapan Kamber Arslan Kayseri 52 

Takım istatistikleri Genel En Çok İsabetli Şut Fenerbahçe 132 En Çok İsabetli Pas Fenerbahçe 7146 En Çok İsabetli Orta Galatasaray 120 En Çok Korner Kullanan Fenerbahçe 120 En Çok Ofsaytta Kalan Gençlerbirliği 76 En Çok Faul Yapan Gençlerbirliği 315 
İstatistikler Escort Futbol Stats'tan alınmıştır. 

HAFTANIN SONUÇLARI 
F.Bahçe - Denizli 6-2 
Semih Dk. 4, 45, 50 ve 76, Serhat Dk. 51, Appiah Dk. 55, Aurelio Dk. 71, Kratochvil Dk. 88 pen. 
Kayseri - G.Saray 1-3 
Necati Dk. 13, Ümit Dk. 33, Cihan Dk. 73, Gökhan Dk. 75 
Beşiktaş - Trabzon 0-1 
Adem Dursun Dk. 47 k.k. 
D.Bakır - Samsun 0-0 
Konya - V.Manisa 1-1 
Yasin Dk. 52, Zafer Demiray Dk. 61 
Ç.Rize - G.Birliği 1-1 
M.Çakır Dk. 74, Okan Dk. 90 5 pen. 
Ankara - K.Erciyes 1-1 
Jaba Dk. 9, Cenk Dk. 19 
Ankaragücü - Sivas 0-0 
Malatya - G.Antep 2-0 
Okan Dk. 55 ve 68 

HAFTANIN MAÇLARI 
Türkiye Kupası 
Salı 20.00 Malatya - Galatasaray, 17.30 Kayseri - Denizli, Çarşamba 14.00 Karagümrük - Trabzon, Giresun - Diyarbakır, Tarsus İ.Y.- Ankaragücü, İnegöl - Sarıyer, Samsun - Konya, 20.00 Fenerbahçe - Gaziantep 




</TEXT>
</DOC>
