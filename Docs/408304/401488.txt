<DOC>
<DOCNO> 401488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sonyas05.html </URL>
<DATE> 2005/12/07/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Çin Seddi’nin uzunluğu ne kadar 
</HEADLINE>
<TEXT>

     Levent ULUÇER DHA 

      ÇİN Seddi’nin uzunluğunun tam bir şekilde ölçülebilmesini sağlayacak çalışmalara başlandı. Hassas aletlerle donatılmış bir helikopter yardımıyla Çin Seddi’nin ilk kez havadan boy ölçümü yapılıyor. 
     Hassas ölçümler ve fotoğraflama işlemi, Çin Seddi’nin, Pekin Belediyesi’nin 6 bölgesindeki sınırları içinde kalan 629 kilometrelik bölümünden başlayacak. Çin Seddi Derneği tarafından yapılan açıklamada, gelecek yıl başlarında açılacak olan internet sitesine video görüntüleri ve fotoğraflar da olmak üzere tüm verilerin girileceği ifade edildi. 
     Çin Seddi’nin boyunu ölçmede kullanılan helikopter 17 milyon yuana 2 milyon 851 bin YTL ABD’den satın alındı. Dernek, helikopter sayesinde yapılacak araştırmalardan sonra doğa ve insan tarafından tahrip edilen Çin Seddi’nin daha rahat korunabileceğini bildirdi. 
     1980 yılında yapılan ölçümde Çin Seddi’nin boyu 7 bin 300 kilometre olarak açıklanmıştı. Bu araştırma için Çin hükümeti 180 milyon yuan 30 milyon 187 bin YTL bütçe ayırdı. 
     
</TEXT>
</DOC>
