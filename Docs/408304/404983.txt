<DOC>
<DOCNO> 404983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sondun27.html </URL>
<DATE> 2005/12/20/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Şaron, taburcu oldu 
</HEADLINE>
<TEXT>

     İsrail'de, pazar akşamı kısmi bir felç geçirerek hastaneye kaldırılan Başbakan Ariel Şaron, taburcu edildi. 
     Kudüs'teki Hadassah Ein Kerem Hastanesi Travma bölümünde tedavi gören Şaron, hastaneden ayrılırken, hastane görevlilerine, tedavisinde gösterdikleri yoğun çabadan dolayı teşekkür etti. 
     İsrail halkına da teşekkür eden ve hastalığı sırasında gösterdikleri ilgiden çok duygulandığını belirten Şaron, basın mensuplarına, ''hastalığın işlerini etkilemeyeceğini'' söyledi. 
     Şaron, Binyamin Netanyahu'nun, Likud liderliğine seçilmesiyle ilgili sorulara cevap vermezken, ''Artık işe dönme ve ileri gitme zamanı'' diyerek, partisi Kadima'ya İleri atıfta bulundu. 
     Şaron'un hastaneden ayrılırken solgun olduğu gözlemlendi. 
     Hastanenin Nöroloji Bölümü Başkanı Dr. Tamir Ben-Hur, hastalığın herhangi bir hasar bırakmayacağını belirtirken, Başbakan Ariel Şaron'un, bir süre dinlendikten sonra tekrar normal yaşantısına döneceğini ifade etti. 
     Kabine Sekreteri Yisrael Maimon da sabah İsrail Radyosu'na yaptığı açıklamada, Başbakan'ın birkaç gün dinleneceğini umduğunu söylemişti. 
     
</TEXT>
</DOC>
