<DOC>
<DOCNO> 404328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sonspo22.html </URL>
<DATE> 2005/12/17/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Malatyaspor 2 - Gaziantepspor 0 Maç sonucu 
</HEADLINE>
<TEXT>

     Turkcell Super Ligi'nde Malatyaspor Gaziantepspor'u 2-0 yendi. 
     Ligin ilk yarısının son maçını galibiyetle tamamlamak isteyen Malatyaspor maça hızlı başladı. Çok sayıda atak geliştirdi ancak istediği golü bulamadı. 
     13. dakikada Okan'ın sağdan ortaladığı topu önünde bulan Hakan Söyler, güzel bir topuk pasıyla meşin yuvarlağı Johansson'un önüne düşürdü. Johansson'un sert vuruşunda kaleci Kaya, topu iki hamlede uzaklaştırdı. 
     22. dakikada Bilal'in soldan yaptığı ortada Hakan Söyler, topu iyi kontrol etti ve Balash'ın önüne düşürdü. Balash topa müdahalede gecikince Kaya, meşin yuvarlağın sahibi oldu. 
     29. dakikada Bilal'in ceza alanına gönderdiği topa Okan müdahale etmek istedi. Ancak kaleci Kaya, Okan'dan önce davranarak topu aldı. 
     31. dakikada Bilal'in kullandığı serbest vuruşta topa ceza sahası içinde iyi yükselen Mert'in kafa vuruşunda top auta gitti. 
     Karşılaşmanın ilk yarısı 0-0 berabere tamamlandı. 
     
     İKİNCİ YARI 

     48. dakikada Bilal, Johansson ile girdiği verkaç ile önünde bulduğu topu Taner'e verdi. Kaleci ile karşı karşıya kalan Taner kötü vurunca meşin yuvarlak auta gitti. 
     52. dakikada Tarık Ettayeb'in kullandığı köşe vuruşunda topu önünde bulan Kirita çok sert vurdu. Meşin yuvarlak az farkla auta gitti. 
     56. dakikada Malatyaspor'un golü geldi. Bilal'in sağdan ortaladığı topu Taner kafayla Okan'a aşırttı. Okan'ın kafa vuruşunda top ağalarla buluştu 1-0 
     68. dakikada Malatyaspor'un geliştirdiği kontraatakta Bilal güzel bir ara pasıyla Okan'ı topla buluşturdu. Okan kaleci Kaya'yı da çalımlayarak ikinci golünü attı 2-0 
     71. dakikada Gaziantepspor penaltı vuruşu kazandı, ancak gole çeviremedi. Gaziantepspor atağında ceza alanına gönderilen topa Ömer Erdoğan elle müdahale edince hakem penaltı noktasını gösterdi. Tarık Ettayeb'in kullandığı penaltı vuruşunda top üstten auta gitti. 
     Başka gol olmayınca karşılaşma Malatyaspor'un 2-0 üstünlüğü ile sona erdi. 
     Öte yandan Malatyaspor-Gaziantepspor maçını Milli Takımlar Teknik Direktörü Fatih Terim de izledi. 
     

Stat İnönü. Hakemler Tolga Özkalfa XX, Serkan Gençerler XX, Ali Saygın Öğel XX. Malatyaspor Fevzi XXX, Ömer XXX, Mert XXX, Hakan Söyler XXX Dk. 72 Eren x , Hakan Aslantaş XXX, Bülent XXX, Johansson XXX, Balash XXX Dk. 45 Taner xxx , Bilal XXX, Serkan Bensol XXX, Okan XXX Dk. 87 Mehmet . Gaziantepspor Kaya X, Kirita XX Dk. 86 Hasan , Bekir X, Erman XX, Mehmet XX, Sedat XX, Gökhan X, Tarık Ettayeb XX, Faruk X, Özgür X Dk. 68 Ali x , İlhan X Dk. 78 Engin x . Goller Dk. 56, 68 Okan Malatyaspor .      
</TEXT>
</DOC>
