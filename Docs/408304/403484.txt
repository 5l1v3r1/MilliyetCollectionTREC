<DOC>
<DOCNO> 403484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sontur34.html </URL>
<DATE> 2005/12/14/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Sanatçılar, korsan müzikle mücadele için Ankara'da... 
</HEADLINE>
<TEXT>

     Korsan müzikle mücadele için Ankara'ya gelen sanatçılar, Anıtkabir'i ziyaret ederek, Atatürk'ün kabrine çelenk koydu, saygı duruşunda bulundu. 
     Anıtkabir'deki tören alanında toplanan MESAM, MÜYAP, MÜYOR-BİR ve MSG üyesi sanatçılar, buradan Atatürk'ün kabrine yürüdü. 
     Sanatçı Orhan Gencebay'ın Atatürk'ün kabrine çelenk bırakmasının ardından, sanatçılar saygı duruşunda bulundu. 
     Misak-ı Milli Kulesi'nde Anıtkabir Özel Defteri'ni imzalayan MESAM Yönetim Kurulu Başkanı Ali Rıza Binboğa, deftere şunları yazdı 
     ''Andımız var yarınlara Mustafa Kemal yolunda. Yurdumuzu çok severiz, her birimiz bir nefesiz. Adımızı dünyalara altın harflerle yazacağız.'' Anıtkabir'i ziyaret eden vatandaşların da yoğun ilgi gösterdiği sanatçılar arasında, Orhan Gencebay, Ali Rıza Binboğa, İbrahim Tatlıses, Arif Sağ, Ebru Gündeş, Ferdi Tayfur, Gülben Ergen, Ali Şan, Latif Doğan, Göksel, Yavuz Bingöl, Selami Şahin, Suavi, Ali Kocatepe, Zara, Onur Akın, Safiye Soyman, Adnan Şenses, İsmail Türüt, İsmail YK, Şahin Plak'ın sahibi Şahin Özer, Ulus Plak'ın sahibi İskender Ulus yer aldı. 
     
</TEXT>
</DOC>
