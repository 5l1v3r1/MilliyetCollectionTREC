<DOC>
<DOCNO> 405598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/yazar/toruner.html </URL>
<DATE> 2005/12/22/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Döviz 
</HEADLINE>
<TEXT>


IMF verilerine göre, 30 Kasım 2005 itibariyle Türkiye'nin IMF'ye stand-by anlaşması nedeniyle olan borcu 9 milyar 473 milyon SDR 13.650,50 milyon dolar ve bu borç 13 Mayıs 2010 yılında kapanıyor. 2006 yılında IMF'ye ödenmesi gereken miktar 5 milyar 505 milyon SDR 7.932,2 milyon dolar . Bu ödeme sadece stand-by anlaşmasını değil, diğer taahhütlerimizi de 413 milyon SDR kapsıyor. Ama, ödenecek. Bugün itibariyle, 1 SDR 1.44099 dolar ediyor. Bu geri ödemenin yapılması konusunda Merkez Bankası'nın bir sıkıntısı yok. 
1995 yılı 100 alınmak kaydı ile, Merkez Bankası verilerine göre, Kasım 2005 sonu itibariyle, TÜFE bazlı hesaplamalara göre 70.3 ve ÜFE bazlı hesaplamalara göre de 46.5 değerli görülüyor. Yani, dengenin bulunması için TL'nin 46 ila 70 arasında devalüasyonu şart. Daha bir ay önce, TÜFE'ye göre olan değerlilik 65'ti. TL'nin değerliliği gittikçe artıyor. İşte, ihracatçılar bunun için ağlıyor ve Ali Babacan'ın "TL değerli değil, olsaydı TL'den dövize dönüş hızlanmazdı" açıklaması doğru değil. 

Toplamı 70.5 
9 Aralık 2005 itibariyle, Merkez Bankası'nda 47 milyar 539 milyon dolar, bankalarda 25 Kasım 2005 itibariyle 21 milyar 193 milyon dolar var. Ayrıca, 1 milyar 767 milyon dolar değerinde altın rezervimiz bulunuyor. Bunların toplamı yaklaşık 70 milyar 500 milyon dolar ediyor. Her türlü krizi bertaraf edecek döviz rezervimiz mevcut.2 Aralık 2005 itibariyle, Merkez Bankası'nda 15 milyar 548 milyon dolar ve bankalarda 61 milyar 108 milyon dolar olmak üzere toplam 76 milyar 675 milyon dolarlık döviz tevdiat hesabı var. Merkez Bankası nezdindeki döviz tevdiat hesaplarına yaptığı çok başarılı operasyon sonucu ortalama 3.5 civarında faiz ödüyor. Bu oran eskiden 7-9 arasında idi. Bankaların ödedikleri faiz ise ortalama 2.5 civarında. Şimdiki durumda, dövizi oldukça ucuza mal ediyoruz. Ama, gene de Merkez Bankası'nı bu çarpık yapıdan kurtarmak lazım. 

Yavaş beklentisi 
Bankalardaki döviz tevdiat mevduatları TL mevduatlarına orantılı olarak azalıyor. Ama, bu azalma TL'nin değerli olması durumunu yalanlamıyor. İnsanlar, dövizdeki beklenen artışın hızlı değil yavaş olacağı düşüncesindeler ve bu nedenle TL'ye dönüyorlar. 2 Aralık itibariyle bankalarda yaklaşık 143 milyar TL ve 60 milyon dolar döviz mevduatı bulunuyor. Mevduatın yaklaşık 60'ı TL, 40'ı döviz üzerinden tutuluyor. 

Kaçışın nedeni 
Merkez Bankası'nın zorunlu karşılıklar nedeniyle bankalara yaklaşık 10.5 milyar dolar karşılığı TL borcu var. Bu borcun 2 3'ü döviz hesapları nedeniyle. Çünkü, TL mevduatta zorunluluk karşılık oranı 6 iken, döviz mevduatında 11. Dövizli mevduattan kaçışın bir nedeni de bu. Bankalar, yüksek zorunlu karşılık nedeniyle müşteriye olması gerekenin altında faiz veriyorlar. Ayrıca, Merkez Bankası'nın bankalara serbest mevduat hesapları nedeniyle, 4.6 milyar dolar karşılığı TL kadar borcu bulunuyor. Ekim sonu itibariyle son 12 ay içinde, dış ticaret açığımız 44.8 milyar dolar ve cari açığımız 22.1 milyar dolar. İngiliz Economist'in verilerine göre, dünyada cari açığı en yüksek olan ülke biziz. 



</TEXT>
</DOC>
