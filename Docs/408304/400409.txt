<DOC>
<DOCNO> 400409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/yasam/yas06.html </URL>
<DATE> 2005/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye suç cenneti gibi 
</HEADLINE>
<TEXT>



Temizlikçi kadın vahşeti 

Adana'da S.Y.adlı kadının, uzun yıllar evlerinin temizlik işlerini yaptığı Fevzi 62 ve Behice Yeşil'i 69 öldürdüğü öne sürüldü. Olaydan sonra kaçan zanlının, kocası ve iki oğlunun gözaltına alındığı, soruşturmanın sürdüğü bildirildi. 

Erkeğe tecavüz ettiler 

Diyarbakır'ın Silvan ilçesinde akli dengesinin yerinde olmadığı belirtilen 19 yaşındaki S.A. adlı erkeğe tecavüz ettikleri öne sürülen 8 kişiden F.T., I.B. ve E.K. tutuklandı. Mahkeme, diğer zanlıları tutuksuz yargılanmak üzere serbest bıraktı. 

Cinayetten sonra lem 

Antalya'da 4 Haziran'da ormanlık arazide başından vurularak öldürülen Ahmet Süha Düdener'in 51 katil zanlısı olarak 6 kişi yakalandı. Düdener'i parası için öldürdüklerini itiraf eden zanlılar, cinayeti işledikten hemen sonra içki lemi yaptıklarını söylediler. 

Tecavüze beraat 

Diyarbakır'da tecavüzcülerinden hamile kaldığı iddiasıyla kardeşi A.D. 16 tarafından satırla öldürülen Kader D.'ye 18 tecavüzle suçlanan Fesih Varlı 30 5.5 ay hapis cezasına çarptırıldı. Diğer sanık Mehmet Ali Erdoğan 24 ise beraat etti. 

İnternette büyük vurgun 

İzmir'de yabancı uyruklu kişilere ait kredi kartı bilgilerini internet yoluyla elde ederek alışveriş yaptıkları ve para çektikleri öne sürülen 4 kişi yakalandı. Uluslararası şebeke üyelerinin, 200 bin kişiye ait kredi kartı bilgilerine sahip oldukları anlaşıldı. 


</TEXT>
</DOC>
