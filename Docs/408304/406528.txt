<DOC>
<DOCNO> 406528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sontur41.html </URL>
<DATE> 2005/12/25/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
2 kadını öldürdüğü belirlenen şahsın yeni cinayetleri ortaya çıktı 
</HEADLINE>
<TEXT>

     Kartal'da 2 kadının öldürülerek yakılması olayına ilişkin gözaltına alınan O.Ç'nin, Şişli'de bir kadın ile Beşiktaş'ta bir travestiyi de öldürdüğünün anlaşıldığı belirtildi. 
     AA muhabirinin aldığı bilgiye göre, 5 Ekim 2005 tarihinde Kartal O-2 Otoyolu Uğur Mumcu Mahallesi girişindeki boş arazide öldürülmüş olarak bulunan Begüm T'nin 22 katilini arayan polis ekipleri, telefon kayıtlarından T'nin birlikte olduğu O.Ç'ye ulaştı. 
     O.Ç'nin, özel bir hastanede hemşire olarak çalışan sevgilisi Ş.Ö'nün Halkalı Atakent Mahallesi'ndeki evinde kaldığını belirleyen polis ekipleri, eve düzenledikleri baskında O.Ç ile Ş.Ö'yü gözaltına aldı. 
     Asayiş Şube Müdürlüğü Cinayet Büro Amirliği'ne getirilerek sorgulanan O.Ç'nin, yakalandığı evde birlikte olduğu Begüm T'yi öldürdüğünü, ardından 18 Ekim'de Nihal T'yi 70 Şişli'deki evinde, 3 Kasım'da Ş.Ö'nün evinde birlikte olduğu Gökçen Ş'yi 24 ve 29 Kasım'da da travesti Murat T'yi otomobilinin içinde öldürdüğünü itiraf ettiği bildirildi. 
     4 kişiyi de başlarına tek el ateş ederek öldürdüğünü belirten O.Ç'nin, Halkalı'daki evde öldürdüğü Begüm T ve Gökçen Ş'yi battaniyeye sararak kiraladığı bir otomobille Kartal'a götürdüğünü, burada benzin dökerek yaktığını anlattığı kaydedildi. 
     Hemşire Ş.Ö'nün ise cinayetlere ilişkin bilgisinin olmadığını öne sürdüğü dile getirildi. 
     
     ÜNİVERSİTEDEN AYRILMIŞ 
     Yetkililer, O.Ç'nin yaklaşık 3 yıl önce İstanbul Üniversitesi'nde turizm alanında eğitim gördüğünü, ancak daha sonra üniversiteden ayrıldığını dile getirdiler. 
     Bu arada, O.Ç'nin gözaltına alınmadan önce silahının yanlışlıkla ateş alması sonucu elinden, Ş.Ö'nün de ayağından hafif yaralandığını öğrenildi. Şişli Etfal Eğitim ve Araştırma Hastanesi'nde sağlık kontrolünden geçirilen O.Ç ile Ş.Ö'nün sağlık durumlarının iyi olduğu belirtildi. 
     Asayiş Şube Müdürlüğü'nce 2 gün ek gözaltı süresi alınan zanlıların, Asayiş Şube Müdürlüğü'ndeki sorgusu sürüyor. 
     
</TEXT>
</DOC>
