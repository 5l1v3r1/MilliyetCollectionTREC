<DOC>
<DOCNO> 405945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sondun27.html </URL>
<DATE> 2005/12/23/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
AIDS davasında idam kalktı... 
</HEADLINE>
<TEXT>

     Avrupa Birliği, Bulgaristan ve Libya yetkilileri, 400 çocuğa AIDS'li kan bulaştırdıkları için Libya'da idama mahkum edilen 5 Bulgar hemşire ve bir Filistinli hekimin idamdan kurtarılması ve AIDS bulaşan çocukların ailelerine yardım yapılması konusunda anlaştı. 
     Bulgaristan Dışişleri Bakanlığı'ndan yapılan açıklamaya göre, 5 Bulgar hemşiresi ve Filistinli doktorun katıldığı deneyden kaynaklanan, Bingazi kentinde 400 çocuğa AIDS bulaşmasının zararının karşılanması için Kaddafi Vakfı, Avrupa Birliği ve Bulgaristan Sağlık Bakanlığı ortak yardım yapacak. 
     Böylelikle, 5 hemşire ile Filistinli hekimin idam edilmesi önlenmiş olacak. 
     Bulgaristan hükümeti, sanıkların suçunu itiraf niteliği taşıyacağı için tek başına tazminat ödemeyi reddetmişti. 
     Bu arada, ailelerinin dün Bulgar hemşireleri hapishanede ziyaret ettikleri belirtildi. 
     
</TEXT>
</DOC>
