<DOC>
<DOCNO> 407382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sonspo26.html </URL>
<DATE> 2005/12/28/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Aziz Yıldırım'dan Hıncal Uluç'a polemik yaratacak açıklamalar 
</HEADLINE>
<TEXT>

     Fenerbahçe Kulübü Başkanı Aziz Yıldırım FB TV’de canlı yayında Futbol Zirvesi isimli programda İhsan Topaloğlu’nun konuğu oldu. Yıldırım "bundan sonra bomba değil iyi transfer yapacağız" mesajını verdiği konuşmasında Hıncal Uluç ile ilgili olarak yeni bir polemik başlatacak açıklamalar da yaptı. 
     Hıncal Uluç'a "Daum'a verdiğim parayı sana vereyim, gel Fenerbahçe'yi şampiyon yap bakalım" diye seslenen Aziz Yıldırım, şunları söyledi 
     "Sayın Hıncal Uluç sürekli yazıyor hakkımda.. Ben de 2-3 senedir cevap vermiyorum.. Diyor ki yürekliyim korkmam.. Sen maça bile gelemiyorsun.. Gel isteğin yerde konuşalım.. Karalamak için bu kadar yazı yazılır mı .." 
     
     KİMSEYİ TEHDİT ETMEDİM 

     " Ben kimseyi ne tehdit ettim ne de başka bir şey yaptım.. Uluç diyor ki araştırılsın edilsin.. Ee sen karala sonra araştırılsın de.. Mahkemeye verdik, hesaplaşacağız.." 
     
     PEKİ SEN NE YAPTIN BU ÜLKEYE .. 

     " UEFA kriterlerine göre her tribünde belli miktarda bilet hediye etme hakkımız var.. Eşe dosta 3-5 tane verirsin.. Bizim hiçbir şeyimiz gizli değil.. Stada gecekondu diyor.. Olur mu böyle şey Devletten hiçbir katkı almadan yaptık.. Dersin ki diğer kulüpler de bunu yapsın.. Biz o stadı Türkiye’ye yapsın.. Allah katkı yapanlardan razı olsun.. Yapan insanlara teşekkür edeceğine karalıyor.. Peki sen ne yaptın bu ülkeye .." 
     
     BUNLAR HASTALIKLI DÜŞÜNCELER 

     " Hıncal sürekli diyor ki, Aziz Yıldırım ve Daum Türkiye’da şampiyonluk istiyor, Avrupa’yı düşünmüyor. Türkiye’de şampiyon olmadan Avrupa’ya gidemezsiniz, bunu bilmiyor mu Diyor ki Aziz Yıldırım 4 Galatasay şampiyonluğu gördü kompleks yaptı, 5 sene üst üste şampiyonluktan başka bir şey düşünmüyor. Bunlar hastalıklı düşünceler, sporda her gün başkası başarılı olabilir. Avrupa’da final oynayıp, kupayı alsak ben üzülecek miyim En büyük isteğim hayalim budur 
     
     GELSİN O ŞAMPİYON YAPSIN 

     "Daum gitsin, başkası gelsin o şampiyon yapsın diyor sürekli. Ben veriyim sana Daum’a verdiğim parayı, şampiyon yap bakalım Vereyim sana parayı 
     Kendisi hiç bir haberden önce beni aramıyor. İnsan bir arar doğrulatır. Bir yerlerden uydurup sallıyor. Arasa konuşsa belki yazmayacak." 

     
</TEXT>
</DOC>
