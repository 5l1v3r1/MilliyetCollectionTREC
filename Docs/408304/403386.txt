<DOC>
<DOCNO> 403386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/soneko40.html </URL>
<DATE> 2005/12/14/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
İsrail'in en büyük bankası, Türkiye pazarına giriyor... 
</HEADLINE>
<TEXT>

     İsrail'in en büyük bankası Bank Hapoalim, C Kredi ve Kalkınma Bankası'nın C Bank çoğunluk hisselerini satın aldı. 
     Bank Hapoalim'den yapılan açıklamada, C Bank'ın yüzde 58'ine karşılık yaklaşık 113 milyon dolar ödeneceği belirtildi. 
     İki banka arasında Eylül ayında yapılan mutabakat üzerinde varılan satın alma anlaşması, Türk ve İsrail makamlarının onayından sonra geçerlilik kazanacak. 
     Bank Hapoalim'den yapılan açıklamada, satın almanın 6 ay içinde tamamlanmasının beklendiği bildirildi. 
     Bank Hapoalim Başkanı Şlomo Nehama, ''Gelecek yıllar için Türkiye'yi yükselen piyasalar arasında en cazibi olarak gördüklerini'' belirterek, Türkiye bankacılık pazaranda pay sahibi olmayı amaçladıklarını söyledi. 
     
</TEXT>
</DOC>
