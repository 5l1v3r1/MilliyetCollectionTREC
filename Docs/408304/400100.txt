<DOC>
<DOCNO> 400100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sonyas08.html </URL>
<DATE> 2005/12/02/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
İsveç'de Ulusal Tıp Kongresi'nde masaj aletlerine ilgi... 
</HEADLINE>
<TEXT>

     İsveç’in başkenti Stockholm’de düzenlenen Ulusal Tıp Kongresi’nde masaj aletlerine yoğun ilgi gösterildi. 
     Tıp alanındaki son gelişmelerin ele alındığı kongreye 7 binin üzerinde doktor katılırken, sağlık alanında kullanılan aletler de sergilendi. 
     Stockholm Fuar Merkezi’nde sergilenen masaj aletleri arasında, özellikle elektrikle vücuda masaj uygulanmasını sağlayan koltuklar ile boyun, bel, ayak ve ele masaj yapan aletler vatandaşların ilgisini çekti. 
     Kongreye katılan doktorlar ile ziyaretçiler, masaj koltukları hakkında bilgi alma ve bu aletleri deneme fırsatı buldu. 
     Bu yıl 29 Kasım ile 2 Aralık arasında düzenlenen İsveç Ulusal Tıp Kongresi’nde, devlet hastaneleri ile az sayıdaki özel hastaneler stand açarak tanıtımlarını yaptı. 
     
</TEXT>
</DOC>
