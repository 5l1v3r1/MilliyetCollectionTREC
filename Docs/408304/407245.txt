<DOC>
<DOCNO> 407245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/yazar/asik.html </URL>
<DATE> 2005/12/28/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Fesat sorular.. 
</HEADLINE>
<TEXT>


Devlet Bakanı Mehmet Ali Şahin'e sorular 
Bursa'dan terfien İzmir Gençlik ve Spor İl Müdürlüğü'ne atadığınız Sabri Sadıklar, eski görevindeyken sahte evrak düzenlemek, ihaleye fesat karıştırmak, görevini kötüye kullanmak ve Taşıt Kanunu'na muhalefet suçlarından dolayı Bursa Ağır Ceza ve Bursa Asliye Ceza mahkemelerinde yargılanmakta mıdır Banka hesaplarına da tedbir konmuş mudur Bu kişi hakkında ayrıca müfettişlerin hazırladıkları raporlarda, mali sorumluluk gerektirmeyen bir göreve atanması ve memuriyetten çıkarılması talep edilmiş midir Sabri Sadıklar'ın, Bursa Ağır Ceza Mahkemesi'nde ihaleye fesat karıştırmak suçundan birlikte yargılandığı bazı firmalarla ilişkisinin İzmir'de devam etmesi ve bu firmalara UNIVERSIADE ihaleleri verilmesi nasıl açıklanabilir Böyle sicili olan bir kişi nasıl terfi ettirilir Gençlik ve Spor Genel Müdürü'nün hemşerisi olduğu için mi korunmaktadır 
Yukarıdaki soruları Devlet Bakanı Şahin'e, CHP İzmir Milletvekili Ahmet Ersin sormuştu. Bakan Şahin'den gelen yanıt özetle 
"Sabri Sadıklar Gençlik ve Spor İzmir İl Müdürlüğü'ne atandığı tarihte sicil dosyasına intikal ettirilmiş soruşturma belgesi bulunmadığından, atama yapılmasına bir engel olmadığından atama işlemi yapılmıştır." 
Sabri Sadıklar atandıktan sonra her şey öğrenilmiş. Sonra ne yapılmış Hiç... 

Başbakan'ın 3 gün eve kapanması iyi oldu... 
Hem kendisi hem de kamuoyu dinlendi biraz... 
Haldun Ertem 

Senli benli Meclis... Bütçe görüşmelerindeki düzeyi beğendiniz mi Senli benli konuşma biçimi sizin de sinirinize dokunmadı mı Bir kişinin Başbakan olması Meclis üyelerine bir samimiyeti olmadığı halde "Sen" diye hitap etme yetkisi verir mi Nezaket, mahalle kahvesinde zayıflık sayılabilir... Ama Meclis kahvehane mi Millet olarak Meclis'ten uygar bir "düzey" beklemek hakkımız değil mi 

Can yeleği... Osman Taşyapan arkadaşımız, her gün binlerce yolcunun seyahat ettiği deniz otobüslerinden biriyle Bakırköy'den Bostancı'ya giderken, gözüne "Can yelekleri koltuğunuzun altındadır" ibaresi ilişiyor. Osman merak ediyor, koltuğun altına elini atıp can yeleğini çıkarmaya çalaşıyor. Ancak yelekleri tutan lastik bariyerden yeleği kurtaramıyor... Ertesi gün İDO Halkla İlişkiler'e bir yazı yazarak durumu bildiriyor. Gelen yanıt 
"Can yeleklerinin üzerindeki bariyerler, uluslararası standartlara göre üretici firma tarafından düzenlenmiştir. Bizim sonradan bu bariyerlere herhangi bir müdahalemiz söz konusu değildir." 

Derin sessizlik CHP Ordu Milletvekili Dr. Sami Tandoğdu'nun 25 Kasım'da yapılan doktorların zorunlu hizmet kura çekiminden 3 gün önce AKP'li Meclis Sağlık Komisyonu Başkanı Cevdet Erdöl'e gittiğini... 4 doktorun isimleri yazılı elindeki k ğıdı uzatarak 
- Bunlar 3 gün sonra yapılacak kura çekimine katılacak meslektaşlarımız. Bana gelen ihbara göre bu kişiler Bakanlık'tan torpilliymiş. O nedenle nereyi çekecekleri baştan belirlenmiş, dediğini... Sonucun da dediği gibi çıktığını 7 Aralık günü bu köşede aktarmıştık. Böyle bir olay başka bir ülkede yaşansa demokraside denetim görevini yapan tüm organlar harekete geçer, yargı çalışır, kura çekimi geçersiz sayılır, ilgili bakan ya hemen istifa eder ya da Başbakan tarafından görevinden alınırdı. Peki bizde ne mi oldu Sami Tandoğdu'ya soruyoruz 
- Bu olaydan sonra Sağlık Bakanı Recep Akdağ herhalde sizi hemen aramış... Skandalı ortaya çıkardığınız için teşekkür etmiş, gerekenin derhal yapılacağını söylemiştir 
- Hayır. Bu dediklerinizin hiçbiri olmadı. Sadece bazı doktorların kura çekiminin iptali için dava açtıklarını biliyorum. 
- Bakanlık bürokratlarından arayan oldu mu 
- Hayır. Sadece geçen gün Meclis'te Müsteşar'la karşılaştım. Olayı sorduğumda kaçamak cevaplar verdi. 
- Ya Cevdet Erdöl 
- En duyarlısı o çıktı Her karşılaştığımızda utancından yüzü kızarıp bozarıyor. 
Sağlık Bakanı Sayın Akdağ'a buradan soralım 
- Yukarıda anlatılan olayda hile var mı, yok mu Bu utanç verici olayı düzenleyenler kimlerdir Olayın faillerine karşı ne tür işlem yaptınız Eğer bir işlem söz konusu değilse sebebi nedir 
Açıklamanızı yayımlamak üzere bekliyoruz... 

İşsizlik artmaya devam ediyormuş 
Hükümetimiz artık ekonomideki başarısını devam ettirmeye son verse bari .. 
Arif Ayhan 

Bölgede çalışan bir papazın isteğine uyan Real Madrid, Irak'taki Kürt çocukları için futbol okulu kuracakmış. Kürt "real"itesi dedikleri bu galiba 
Akif Kökçe 



</TEXT>
</DOC>
