<DOC>
<DOCNO> 403097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sonsiy15.html </URL>
<DATE> 2005/12/13/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
CHP'li vekiller Erdoğan'dan tazminat kazandı, icraya verdi 
</HEADLINE>
<TEXT>

     ANKARA ANKA 

CHP’nin İş Bankası eski yönetim kurulu üyeleri Mustafa Özyürek ve Erbaşar Özsoy, kendilerini Erol Evcil’e kredi vermekle suçlayan Başbakan Recep Tayyip Erdoğan aleyhinde açtıkları manevi tazminat davasını kazandı. Bunun üzerine CHP’liler Başbakan Erdoğan’ı icraya verdi, Başbakanın avukatları 27 bin 100 YTL’yi vezneye yatırarak Erdoğan’ı icrayı kaldırdı. 
     3 Kasım 2002 seçimleri öncesi Uğur Dündar’ın "Seçim 
     Arenası" programına CHP Genel Başkanı Deniz Baykal ile birlikte katılan Başbakan Erdoğan, programda İş Bankası’nın Erol Evcil’e verdiği 150 milyon dolarlık kredinin altında banka yönetiminde bulunan CHP’li üyelerden Mustafa Özyürek ve Erbaşar Özsoy’un imzalarının bulunduğunu iddia etti. 
     Başbakanın bu iddiaları üzerine Özyürek ve Özsoy, Erdoğan aleyhine manevi tazminat davası açtı. Ankara 18. Asliye Hukuk Mahkemesi’nde görülen davada mahkeme heyeti Erdoğan’ı tazminata mahkum etti. 
     Mahkemenin bu kararını Yargıtay 4. Hukuk Dairesi’nin onamasının ardından Özyürek ve Özsoy, Başbakan Erdoğan’ı icraya verdi. Bunun üzerine Başbakanın avukatları 27 bin 100 YTL’yi vezneye yatırarak icra kararını kaldırdı. 
     
</TEXT>
</DOC>
