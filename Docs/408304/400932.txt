<DOC>
<DOCNO> 400932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/yazar/akyol.html </URL>
<DATE> 2005/12/06/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Neden Türkiye başardı 
</HEADLINE>
<TEXT>


AMERİKA Irak'ta Sünnilerle boğaz boğaza çarpışıyor, kan gövdeyi götürüyor. 
"Ne halleri varsa görsünler " 
Ama sadece Şiilerle Kürtlerin pazarlıklarına dayalı bir Irak'ı inşa etmenin hem imk nsız olduğu, hem terörü beslediği görülüyor. 
Terörist Bin Ladin'in sağ kolu olan 'Sünni' Zerkavi'nin terör örgütü, Amerika'yı yakmak için Irak'ı vahşi bir mezhep savaşıyla cehenneme çevirmek istiyor Bugüne kadar Şii camilerine otuzdan fazla bombalı saldırı düzenledi Binlerce masum Şii öldürüldü 
Artık bu dünyada kimse kapısını kapatıp evine çekilemiyor, komşudaki yangın, bitişik binada 
İstanbul'u kana bulayan El Kaideciler Irak'a kaçmamış mıydı PKK ile Kuzey Irak ilişkileri de ortada... 
Ekonomik açıdan ise, bu durum Irak'ta bölgeler arası çarpık bir ekonomik yapılanma yaratıyor Orta Irak'taki kanlı anarşi bütün bölge ekonomilerine zarar veriyor 
Hem Sünniler hem Amerikalılar böyle gitmeyeceğini görmeye başladı. Amerika Sünni isyanını bastıramıyor, iki binden fazla Amerikalı asker öldü işte... Sünniler de artık görüyor ki, ölmekle ve öldürmekle sonuç alamıyorlar, hatta Irak'ı elden kaçırıyorlar Anayasa onlarsız yapıldı, meclis, hükümet, bürokrasi, hatta seçim kurulları onlarsız kuruldu 

Sadece Türkiye 
İki tarafın da güveneceği güçlü bir ülkenin Amerikalıları ve Sünnileri masaya oturtması, yeni bir süreci başlatması gerekiyordu. 
Bunu Türkiye başardı Herhangi bir Arap ülkesi Sünni Araplara da Amerika'ya da bu güveni veremedi 
Türkiye "kapalı diplomasi" ile, Sünnilerin endişelerini tespit etti Seçmen kütüklerini Şiiler ve Kürtler yazmış, birçok Sünni dışlanmıştı seçim gözlemcileri de Şii ve Kürt'tü. Böyle birçok sebepten Sünniler "adil bir seçim" olmayacağından korkuyordu. 
Amerika ise Sünnilerin terörden vazgeçmesini istiyordu. 

'Stratejik Derinlik' 
Türkiye, tarafları bağdaştıracak dokuz maddelik bir "talepler" listesi oluşturdu. Bunun sekiz maddesinde Sünnilerle Amerikalıların uzlaşmasını sağladı. Sünniler terörü durduracak, Amerikalılar da bir saldırı olmadıkça operasyon yapmayacak. Buna karşılık, Sünnilerin istediği "adil seçim" şartları gerçekleştirilecek, 15 Aralık'taki seçimlere Sünniler de katılacak. 
Başta Washington, dünya rahat bir nefes aldı. Artık Irak'ta "ikili" değil, "üçlü", yani daha dengeli ve sağlıklı bir süreç gelişecek. 
Türkiye, bölgedeki ağırlığını dünya leme gösterdi. 
Türkiye aşiret devleti olmadığı gibi, 'devrim komuta konseyi' ile de yönetilmiyor. Türkiye'nin imparatorluk ve modernleşme tarihinden gelen geniş bir ufku var. Prof. Ahmet Davutoğlu haklı olarak "Stratejik Derinlik" diyor. 
Bu ufkun çok önemli bir boyutu, ABD ve Avrupa ile köklü ve kurumlaşmış ilişkilerimizdir. Ufkumuzun diğer bir boyutu olan Ortadoğu ile son iki yılda ilişkilerimizi daha da derinleştirdik, Irak'taki unsurlarla sıcak ilişkiler kurduk. Onun için kimsenin yapamadığını Türkiye yaptı. 
Batı'da ve bölgede herkes Türkiye'nin sahip olduğu stratejik derinliği, stratejik gücü görmeli. 



</TEXT>
</DOC>
