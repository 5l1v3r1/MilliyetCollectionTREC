<DOC>
<DOCNO> 403112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sonspo07.html </URL>
<DATE> 2005/12/13/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Trabzonspor dağıldı... 
</HEADLINE>
<TEXT>

     Halilhodziç’in önceki gün yaptığı açıklamalar Trabzon camiasında şok etkisi yaratırken, başkan Atay Aktuğ’dan teknik adama destek geldi. 
     
     Bu ilk olmuyor ki’ 
     Trabzonspor’un Teknik Direktörü Vahid Halilhodziç’in Ankaraspor yenilgisinin ardından sarfettiği sözler, Bordo - Mavili camianın gündemine bomba gibi düştü. Oldukça sert demeçlerde bulunan Boşnak hocanın sözlerini FANATİK için değerlendiren başkan Atay Aktuğ ise teknik adamına sahip çıktı. O bir Avrupalı ve içinde bulunduğu ruh halini açık açık konuşabiliyor. Bunu yanlış anlamamalıyız. Ayrıca hocamızın bu yöndeki ilk sözleri de değil'' diyen başkan, toplantının içeriğinin kendisi için sürpriz olmadığını da sözlerine ekledi. 
     
     Yalnız bırakmadık’ 
     Halilhodziç’in, Yalnızım’ sözleri hakkında da yorum yapan Karadeniz ekibinin patronu, Biz kendisini hiçbir zaman yalnız bırakmadık. Kongre sürecindeki gelişmeler hakkında da bilgisi her zaman olmuştur. Bahsettiği sıkıntıların profesyonelleşme anlamındaki eksikliklerle alakalı olduğuna inanıyorum. Bu tip açıklamalarla da takım içindeki konsantrasyonu en üst seviyeye çıkarmayı planladığını düşünüyorum. Fakat sözlerinin detayları ve içinde bulunduğu sıkıntılarla alakalı da mutlaka kendisiyle konuşacağım'' diye konuştu. 
     
     Çok üzüldüğü belli’ 
     Göreve gelecek yönetime de seslenen Aktuğ, şöyle devam etti Halilhodziç, kişiliği itibarıyla çok hırslı ve büyük hedefleri olan bir isim. Ancak son gelişmeler, belli ki kendisini üzmüş ve yıpratmış. Herşeye rağmen Trabzonspor için oldukça iyi bir seçim olduğu kanaatindeyim. O nedenle, yeni gelecek yönetime de kendisiyle devam etmesini tavsiye ederim. İstifayı düşündüğünü sanmıyorum. Sadece kendisine sorulan soruya yanıt vermiş ve bulunduğu ruh hali içinde herşeyi aklından geçirebileceğini belirtmiş.'' 
     
     Ne demişti 
     Ankaraspor yenilgisini skandal olarak nitelendiren Halilhodziç, Trabzonspor’un derin ve ağır bir hasta olduğunu ileri sürerek, görüşlerini şöyle açıklamıştı Bu akşam Burada ne işim var diye kendime sordum. İtibarımı kaybetmek için gelmedim. Kimsenin beni enayi yerine koymasına izin vermem. Teslim olmuyorum. Kendimle ilgili kararı ben veririm. Çabalarımın sonuç vermediğini görürsem giderim.'' 
     
</TEXT>
</DOC>
