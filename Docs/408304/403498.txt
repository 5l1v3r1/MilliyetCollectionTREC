<DOC>
<DOCNO> 403498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sonyas02.html </URL>
<DATE> 2005/12/14/ </DATE>
<TIME> 06.45 </TIME>
<AUTHOR>  </AUTHOR>
<HEADLINE>
Uzay turizmine adım adım... 
</HEADLINE>
<TEXT>

     İngiliz maceracı milyarder Richard Branson'ın uzay turizmi için kurduğu Virgin Galactic şirketi, ABD'nin New Mexico eyaletinde 200 milyon dolar tutarında bir uzay limanı inşa edecek. 
     Virgin Grubu'na bağlı Virgin Galactic şirketi, karargahını ve uçuş kontrol merkezini New Mexico'nun güneyinde kurulacak, yüzde 90'ı yeraltında olacak 27 hektar genişliğindeki araziye yerleştirmeyi planlıyor. 
     Uzay limanından, Microsoft'un kurucularından Paul Allen'ın şirketi Mojave Aerospace Ventures tarafından geliştirilen dünyanın ilk özel, yeniden kullanılabilir uzay aracı ''SpaceShipOne'' ticari uzay uçuşları için fırlatılacak. 
     Virgin Galactic şirketinin ticari uçuşlarından birisinde yer almak için 126 ülkeden 38 bin kişi depozit yatırırken, 100 kadar kişinin de bir uzay bileti için 200 bin dolar para yardımında bulunduğu belirtiliyor. 
     Uzay şirketi ilk uzay seferlerini 2008'de Mojave Çölü'nden yapmayı, ardından da New Mexico'daki uzay limanı tamamlanır tamamlanmaz buraya geçmeyi planlıyor. 
     
</TEXT>
</DOC>
