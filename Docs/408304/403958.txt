<DOC>
<DOCNO> 403958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sondun31.html </URL>
<DATE> 2005/12/16/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Taliban, kız öğrencilerin öğretmenini okul kapısında öldürdü 
</HEADLINE>
<TEXT>

     Taliban militanları, Afganistan'ın güneyindeki Helmand kentinin Nad Ali ilçesindeki bir okulda kız öğrencilere eğitim veren öğretmeni öldürdü. 
     Helmand polis şefi Abdülrahman Sabir, kimliği sadece ''Laghmani'' olarak açıklanan öğretmenin sınıftan sürüklenerek çıkarıldığını ve daha sonra okul kapısının önünde, iki Taliban militanı tarafından öldürüldüğünü söyledi. 
     Taliban'dan daha önce birçok uyarı mektubu aldığı belirtilen öğretmenin, kız öğrencilere eğitimi kesmeyi reddettiği ve okuldaki görevine mutlu ve dürüst bir şekilde devam ettiği belirtildi. 
     Taliban, Afganistan'da yönetimde olduğu dönemde kızlara eğitim verilmesini yasaklamıştı. 
     
</TEXT>
</DOC>
