<DOC>
<DOCNO> 405260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/yazar/uras.html </URL>
<DATE> 2005/12/21/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Hyundai denize yakın arsa peşinde 
</HEADLINE>
<TEXT>


Hyundai, otomobil fabrikası kurmak için arsa arıyor. Arsa bulamaz ise Çek Cumhuriyeti'ne gidecek. Orada fabrika kuracak... Koreliler geldi... Düzce'ye gitti. Edirne'yi gezdi. Çek Cumhuriyeti bedava arsa teklif etti..." Bir süredir bu haberleri okuyoruz, duyuyoruz. 
Ne oluyor Hyundai'nin Türkiye'de fabrikası yok mu Yeni fabrika için arazi pazarlığı mı var 
Anlatayım. 
Hyundai, 1997 yılında Kocaeli'nde bin dönüm arazi satın aldı. Bu arazi üzerine 100 bin metrekarelik bir fabrika inşa etti. Fabrikada 2 bin kişi çalışıyor. Otomobil, kamyonet ve minibüs üretiliyor. 
Hyundai'nin bu tesisinin yüzde 50'si bir Türk sermaye grubuna, Kibar Holding'e ait. 

Kocaeli'ndeki fabrika çalışıyor 
2004 yılında 29 bin otomobil, 22 bin açık ve kapalı kamyonet, 5 bin minibüs olmak üzere toplam 57 bin araç üretildi. 2005 yılında da toplam araç üretimi 60 bin dolayında ama, 2006 yılında üretim hedefi 120 bin araç. Bu amaçla yeni yatırımlarla fabrika büyütülüyor. 
Sadece üç tip araçta otomobil, kamyonet ve minibüste Türkiye'de toplam kurulu kapasitede Hyundai'nin payı yüzde 12,0, üretilen toplam araçtaki payı yüzde 7,4 oranında. 
Hyundai Motor Corp. Kocaeli'nde bulunan ve yüzde 50 oranında Kibar Holding'in ortak olduğu fabrikadan ayrı olarak, şimdilik yüzde yüz Kore sermayesiyle yeni bir otomobil fabrikası kurmayı planlıyor. Bu fabrika Avrupa pazarı için başlangıçta yılda 300 bin, daha sonra yılda 500 bin araç üretecek. Koreliler bu fabrika için 1,2 milyar euro yatırım yapacak. Bu yeni tesisi 3 bin işçiye doğrudan fabrikada, 2 700 işçiye doğrudan yan sanayide iş imk nı sağlayacak. 

İkinci fabrikaya yer aranıyor 
Yılda 500 bin araç üretecek otomobil fabrikasının, hem girdilerinin hem çıktılarının ulaşımı için öncelikle deniz kenarında, limana yakın bir bölgede, sonra da demiryolu ve karayolu bağlantılı bir yerde olması gerekiyor. İki bin iki yüz dönüm de araziye ihtiyaç var. 
Bizim yürürlükteki sanayi teşvik yasamız, sanayiin geri kalmış yörelere, illere yönlendirilmesini amaçlıyor. Bu yasa geri kalmış yörelerde, illerde yatırım yapacaklara başta bedava arazi tahsisi ve vergi kolaylıkları olmak üzere bazı imk nlar sağlıyor. 
Anlaşıldığı kadarıyla Koreliler, teşvik kapsamındaki bölgeler ve illerdeki sanayi bölgelerinde planlanan büyüklükte bir otomobil fabrikasının yapılamayacağı görüşünde. Otomobil fabrikası için uygun görülen yerler ise, teşvik kapsamı dışında. "Hyundai fabrikası için Türkiye'de yer bulunamaz ise fabrika Çek Cumhuriyeti'nde kurulacak" hik yesinin perde arkası budur. 

2004 yılında Hyundai Türkiye'de ne üretti Adet HYUNDAI Kapasite Üretim Otomobil 100,000 29,277 Kamyonet 15,000 22,965 Minibüs 10,000 5,498 Toplam 125,000 57,740 TÜRKİYE TOPLAMI Otomobil 785,000 447,152 Kamyonet 201,650 301,563 Minibüs 73,477 28,161 Toplam 1,040,127 776,876 
Kaynak OSD 2004 yılı raporu. 



</TEXT>
</DOC>
