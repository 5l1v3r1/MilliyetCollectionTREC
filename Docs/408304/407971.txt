<DOC>
<DOCNO> 407971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/soneko49.html </URL>
<DATE> 2005/12/30/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Yapı Kredi, Hazine ile protokol imzaladı... 
</HEADLINE>
<TEXT>

     Yapı Kredi Bankası'nın Fındık Tarım Satış Kooperatifleri Birliği'ne Fiskobirlik kullandırdığı kredilerden kaynaklanan alacaklarının, Hazine'ce üstlenilmesine ve bu alacakların tasfiyesine yönelik Yapı Kredi ve Hazine Müsteşarlığı ve Fiskobirlik arasında bir protokol imzalandığı duyuruldu. 
     Yapı ve Kredi Bankası A.Ş'den Borsa'ya gönderilen açıklamada, bankanın Fiskobirlik'ten alacaklarının 30 Kasım 2005 itibarıyla 152 milyon 437 bin 821 YTL olarak tespit edildiği aktarıldı. 
     Açıklamada, şunlar kaydedildi 
     ''Alacak, Hazine tarafından ihraç edilerek 30 Aralık 2005 tarihinde bankamıza tevdi edilen özel tertip devlet iç borçlanma senedi ihraç edilmek suretiyle tasfiye edilecektir. İşbu özel tertip devlet iç borçlanma senedi 3 yıl vadeli, yılda bir kupon ödemeli, TÜFE değerinin kupon ödeme tarihi itibarıyla Türkiye İstatistik Kurumu tarafından açıklanmış olan son Tüketici Fiyatları Endeksi'nin bir önceki yılın aynı ayındaki endekse bölünmesi yoluyla bulunması kaydıyla kupon faizli olacaktır. 
     Protokolun imzası ile birlikte bankamız, Hazine Müsteşarlığı aleyhine açtığı Ankara 7. İdare Mahkemesi'nin 2003 2175 e. Sayılı idari davadan ve Fiskobirlik aleyhine Giresun 2. Asliye Hukuk Mahkemesi'nin 2005 360 e. sayılı dosyasıyla görülmekte olan itirazın kaldırılması ve iflas davasından feragat etmiştir.'' Açıklamada, bankanın, tahmini tahsilat tutarını gözönünde bulundurarak, Eylül ayındaki mali tablolarında alacağına karşılık ayırmış olduğu alacağın tasfiye edilmesinin bankanın mali tablolarına olumsuz etkisi olmayacağı kaydedildi. 
     
</TEXT>
</DOC>
