<DOC>
<DOCNO> 407058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sonspo12.html </URL>
<DATE> 2005/12/27/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Kulüpler federasyon seçimleri için delegelerini belirledi... 
</HEADLINE>
<TEXT>

     Geçtiğimiz seçimde Fenerbahçe'den delege olan Davut Dişli birlikte hakeret etmeyeceğini söyleyince tekrar delege olmadı. Sarı-Lacivertliler, Tahkim Kurulu tartışmmasında yıpranan Şekip Mosturoğlu'nu delege yaptı. 
     
     Listeye giremedi 
     19-20 Ocak'ta yapılacak Türkiye Futbol Federasyonu Genel Kurulu için kulüpler delegelerini belirledi. Geçen seçimde Fenerbahçe delegesi olarak yönetime giren ve milli takımlar sorumluluğunu üstlenen Davut Dişli, Başkan Aziz Yıldırım'ın, "Bu seçimde tavır almamız ve lep birlikte hareket etmemiz gerekir. Grup kararımıza uyacak mısın " sorusuna "Hayır. Ben Hasan Doğan ile birlikte yola çıktım. Birlikte hareket ederim" cevabını verince kendisini listenin dışında buldu. 
     
     İstifa etti 
     Davut Dişli'nin delege olmak için başka hiçbir kulübün kapısını çalmadığı öğrenilirken, geçen seçime İstanbulspor delegesi olarak giren ve asbaşkan olan Şekip Mosturoğlu, Aziz Yıldırım'ın listesinde kendisine yer buldu. Bilindiği gibi Mosturoğlu, Fenerbahçeli Deniz Barış ile ilgili Tahkim Kurulu kararı sürecinde, kurula baskı yapmakla suçlanmış, yönetimden samimi destek görmediğini ileri sürerek istifa etmişti. 
     
     Doğan da olmadı 
     Futbol Federasyonu Başkanlığı için baskı yapılan Hasan Doğan da hiçbir kulüpten delege olmadı. Geçtiğimiz seçimde Beşiktaş delegesi olarak yönetime giren Doğan, Beşiktaş'ın haklarını savunmadığı için eleştiri alsa da Yıldırım Demirören'in, "Listede sana da yer var, ne düşünüyorsun " sorusuna, "Sizi zor durumda bırakmak istemiyorum" dediği öğrenildi. Yönetimin ağır toplarından Serdar Güzelaydın da Malatyaspor'dan delege gösterilmedi. Onun yerini de Selami Özdemir aldı. 
     
</TEXT>
</DOC>
