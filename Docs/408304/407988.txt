<DOC>
<DOCNO> 407988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sonsiy09.html </URL>
<DATE> 2005/12/30/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Tahliye olan Rektör Aşkın Beni ihbar edenlere kırgın değilim 
</HEADLINE>
<TEXT>

     Van Yüzüncü Yıl Üniversitesi Rektörü Prof.Dr. 
     Yücel Aşkın, tahliye edildikten sonra tedavi gördüğü hastanede basının karşısına geçerek, kendisine destek veren her kurum ve vatandaşa teşekkür etti. Aşkın, hiçkimseye kırgın olmadığını belirtirken, kendisini ihbar edenlere Çetin Altan’ın bir yazısındaki "Birkaç yüz kelimeye sığıyorsa dünyanız, bakmayın Matisse’in balıklarına" ifadesiyle seslenerek, "Bu kişiler keşke Matisse’in balıklarına bakmayı başarabilse. Onlar için üzgünüm" diye seslendi. 
     Yücel Aşkın hastanede düzenlediği basın toplantısında, basına ve cezaevinde yönetimden infaz memurlarına kadar durumunu hafifletmek için kendisine destek verenlere teşekkür etti. Aşkın, "En son ve en büyük teşekkür belki halkımıza olacak. Tanıyan tanımayan pek çok kişi telgraflarıyla, mektuplarıyla destek verdi. Bu bana dayanma gücü kazandırdı" dedi. 
     Aşkın, Enver Arpalı’nın intiharını kastederek, cezaevinde trajik bir olay yaşadığını bu olaydan sağlığının da olumsuz etkilendiğini belirtirken de, kendisinin sağlık olarak pek çok şeyi kaybetmesine karşın, bu olay sayesinde halkın tüm kurumları yeni baştan tartışarak değerlendirmesinin mümkün olduğunu söyledi. Aşkın, "Yargı da, Üniversiteler de, ÜAK da, YÖK de, basın da, ordu da Cumhuriyetin kurumları. Bunların tabi üzerinde konuşacağız, tartışacağız, eleştireceğiz. Farklı görüşlerimiz de olacak ancak bu kurumlara her halukarda sahip çıkmasız, saygı göstermemezi gerekiyor. Umarım halkımız daha genişbir perspektiften bu olayları tartışır ve 2006 hepimiz için daha iyi bir yıl olur" diye konuştu. 
     KALDIĞIM YERDEN DEVAM EDECEĞİM Aşkın gazetecilerin sorularını yanıtlarken de, tutuklanmasının bazı çevrelerce "rejim tartışması" biçiminde tarntışıldığının hatırlatılması üzerine, içinde olmadığı bu tartışmaya bu aşamada da katılmak istemediğini, ayrıca yargı sürecinin devam ettiğini de belirterek bir değerlendirme yapmak istemediğini kaydetti. Aşkın, basının önüne çıkmak için 1.5 aydır ilk kez elbise giydiğini, kan değerlerinde ve tansiyonunda henüz denge olmadığını ayrıca takılan stentin ve aorttaki genişlemenin izlenmesi gerektiğini, bubu için bir süre daha hastanede kalacağını belirtirken, "Taburcu olunca ne yapacaksınız" sorusunu, "Taburcu olduktan sonra bıraktığım yerden çalışmalarımı sürdüreceğim" şeklinde konuştu. 
     
     "OLABİLECEK BİRŞEY YAPMADIM" 

     Yücel Aşkın, tutuklanması ve yargılamasına ilişkin ısrarla değelendirme yapmasının istenmesi üzerine, "Ben bir tek şey söyleyeceğim. Suç olabilecek birşey yaptığımı düşünmüyorum. Gerisini kamuoyu, insanlar tartışırlar" dedi. 
     Aşkın, bu aşamada önünde yargı sürecinin bulunduğunu, bunun dışında gündeminde bir konu bulunmadığını anlatırken, "fişleme" olayı çerçevesinde YÖK konusundaki düşüncelerini şöyle ifade etti 
     "Bütün kurumlar değişir, toplumlar da değişir. Bütün kurumlarda eksik olan, çağa uyan uymayan, toplumun taleplerine uyan uymayan yanlar olabilir. Bunlar tartışılabilir. Demokrasi ahlakı bu bakımdan önemlidir Ben bu kurumların tartışılacağını bu tartışma doğrultusunda düzenleneceğini söylüyorum. İçinde bulunduğum ünieversite kurumunun da eksikleri de iyi yaytığı şeyler de vardır aynı şey basın, güvenlik kolluk güçleri için de söylenebilir, yargı için de. Benim tutuklanmam belki bunları gündeme getirdi bu bakımdan önemli. Toplum daha geniş perspektiften tartışabilir. Tabi ki farklı görüşlerimiz olacak. YÖK de bir üst kurum olarak gerekli bir kurumdur. Tek bir noktadan ele almak doğru değildir. YÖK’ün yaptığı üniversite ve bilim hayatının gelişmesi yönünde çok ve olumlu işler de vardır. 
     Bu bakımdan bakmak lazım. Bütün yanlarıyla olumlu olumsuz yanlarıyla." 
     
     SHEAKSPEARE, KAFKA, BERGMAN VE ÇETİN ALTAN 

     Önümüzdeki günlerde Ankara’ya gitmesinin söz konusu olmadığını belirten Aşkın, YÖK Başkanı Prof.Dr. Erdoğan Teziç’in arayarak "geçmiş olsun" dileğini ilettiğini, kendisinin de "teşekkür ettiğini" bildirdi. 
     Aşkın, tutuklanması ve kendisine yönelik suçlamaların sorulması üzerine de şunları söyledi 
     "Sheakspeare’in tiyatrosundan Descartes’in ve Kant’ın felfesesinden Bach’ın çello sanatlarından Van Goghe’un renklerinden Guiseppe Umberetti’ni dizelerinden çıkara çıkara İngmar Bergman’ın, Anna Kava’nın ve Franz Kafka’nın dünyasını üretmiş bir varlık için hiç şaşırtıcı değil. 
     Hiçkimseye kırgın değilim beni ihbar edenler dahil. Vaktiyle Çetin Altan eski bir yazısında ’birkaç yüz kelimeyle sığıyorsa dünyanız, bakmayın Matisse’nin balıklarına’ demiştir. Bu kişiler keşke Matisse’in balıklarına bakmayı başarabilse.Onlar için üzgünüm sadece." 
     
</TEXT>
</DOC>
