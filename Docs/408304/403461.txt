<DOC>
<DOCNO> 403461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sontur11.html </URL>
<DATE> 2005/12/14/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Girdiği evde temizlik yaparken yakalandı 
</HEADLINE>
<TEXT>

     
     Metehan ÖZTANIR- Mustafa SERTER ALANYA Antalya , DHA 
     
ANTALYA'nın Alanya İlçesi'nde bir kişinin boş bir ev pencereden girdiğini gören mahalle sakinleri, polis çağırdı. Evde temizlik yaparken bulunan kişinin akli dengesinin bozuk olduğu anlaşıldı. 
     Dün geceyarısı, 155 Polis İmdat telefonuna yapılan ihbarda, Obagöl mevkiindeki Çağkent Sitesi C Blok'taki boş bir daireye bir kişinin pencereden girdiğini bildirdi. Bunun üzerine binaya giden polis ekibi, 35 yaşındaki A.S'yi evde temizlik yaparken buldu. Dengesiz hareketleri olan A.S., eve ısınmak için girdiğini söyledi. A.S., yanında getirdiği 2 poşet yiyeceği alıp polislerin nezaretinde evden çıktı. 
     Evdeki kişinin hırsız olduğunu sanıp dövmek üzere site önünde bekleyen semt sakinleri, akli dengesinin bozuk olduğunu görünce vazgeçti. Antalya Devlet Hastanesi'nde muayene edilen A.S.'ye doktorlar akli dengesinin bozuk olduğu yolunda rapor verdi. 
     Cumhuriyet Polis Merkezi'nde ifade veren A.S, Manisa'da askerlik görevini yaparken memleketi Şanlıurfa'da 4 kardeşinin birden öldürüldüğünü, bunun üzerine psikolojisinin bozulduğunu söyledi. Ankara'daki Gülhane Tıp Akademisi'nde bir süre kaldığını belirten A.S., askerlik görevini bitiremediğini kaydetti. Polis, A.S.'nin ailesine ulaşmaya çalışıyor. 
     
</TEXT>
</DOC>
