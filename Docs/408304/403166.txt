<DOC>
<DOCNO> 403166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sontur21.html </URL>
<DATE> 2005/12/13/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Tarih 12 Aralık 2005... Yer Antalya... Sıcaklık 23 derece 
</HEADLINE>
<TEXT>

     İbrahim LALELİ DHA 

TURİZM kenti Antalya'da yazdan kalma günler devam ediyor. Hava sıcaklığının 23, deniz suyu sıcaklığının da 20 derece olduğu Antalya'da tatillerini geçiren turistler, gündüzleri mayolarını giyip şezlongta güneşleniyor, yüzüyor, kumsalda yürüyüş yapıyor. 
     Ülkelerinde karakış yaşandığını söyleyen kuzeyli turistler, Bu mevsimde bikini giyebiliyoruz. Ülkeniz, tatil cenneti gibi. Pırıl pırıl sahillerde mayo ile yürüyüş yapıp, güneşlenebiliyoruz'' dedi. 
     Aralık ayının ortasında olunmasına rağmen gelmeyen kış, yabancı turistleri sevindirirken, bölgedeki üreticileri düşündürüyor. Yağmurun yağmamasının kötü sonuçlar doğuracağını savunan Antalyalı üreticiler, Güneşli hava turisti sevindiriyor. Fakat böyle giderse kuraklığa teslim olacağız'' diye konuştu. 
     Meteoroloji Bölge Müdürlüğü yetkilileri ise hava sıcaklıklarının bir hafta daha bu seviyede devam edeceğini ve sonra düşme göstereceğini söyledi. Yetkililer, son yılların en sıcak kışının yaşandığını kaydetti. 
     

     
</TEXT>
</DOC>
