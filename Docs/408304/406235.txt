<DOC>
<DOCNO> 406235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/son/sondun02.html </URL>
<DATE> 2005/12/24/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
The Times Prens Charles, VII. George adıyla tahta çıkmayı tercih edecek 
</HEADLINE>
<TEXT>

     İngiltere Veliaht Prensi Charles'ın, annesi II. Elizabeth'in ardından, VII. George adıyla tahta çıkmayı tercih edeceği bildirildi. 
     The Times gazetesi, tam ismi Charles Philip Arthur George olan Galler Prensi'nin, kral olacağı zaman, İngiltere tarihinin kanlı sayfalarını çağrıştıran III. Charles ismi yerine, VII. George'u tercih edeceğini yazdı. 
     The Times, prensin konuyu, ''güvendiği'' dostlarıyla konuştuğunu, bu kişilerden birinin gazeteye bilgi verdiğini de belirtti. 
     Böyle bir değişikliğin İngiltere tarihinde ilk kez olmadığı ifade edilen haberde, 19. yüzyılda Kraliçe Victoria'nın, doğumunda Alexandria Victoria adıyla vaftiz edildiği, VIII. Edward'ın ise kral olmadan önce Prens David olarak tanındığına dikkat çekildi. 
     Prens Charles'ın istemediği ''Charles'' ismini taşıyan krallardan I. Charles, bir iç savaş sonrası başı kesilerek öldürülmüş, oğlu II. Charles ise tahta çıkmadan önce 18 yılını sürgünde geçirmek zorunda kalmıştı. 
     
</TEXT>
</DOC>
