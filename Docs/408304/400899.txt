<DOC>
<DOCNO> 400899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/spor/spo00.html </URL>
<DATE> 2005/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevinç ve korku 
</HEADLINE>
<TEXT>


Futbolumuzda güzel şeyler yaşandı, hem bugün, hem gelecek adına. Gelişme sürüp giderse doyum olmaz bu cümbüşün tadına. Ama 14. hafta öfkeyi yine gündeme getirdi. Öfke Rize'de darpa kadar uzandı, Kadıköy'de ayıplandı, Kayseri'de çirkinliğin had safhasına ulaştı 

EDİZ SIRAPINAR 


Geçtiğimiz hafta oynanan maçları gördükten sonra ligin ikinci yarısı için biraz olsun heyecanlandık. 
Ama sevinç ile korkuyu da bir arada yaşadık. 
Önce iyi haberler... 
Evet ligde belki Fenerbahçe ve Galatasaray puan olarak rakiplerinden bir hayli önde gidiyorlar. Anladık, alkışladık... 
Kayseri üçüncü sırada... Hem şaşırdık, hem de şapka çıkardık... 
Hele bu haftaki Kayseri - Sivas maçındaki tempoya, hırsa, kora kor, göze göz, dişe diş mücadeleye hayran kaldık... Futbolumuzun aslında o kadar da dibe batmadığının farkına vardık. Akıl ve paranın iyi kullanıldığında rekabet çemberinin genişleyeceğine yürekten inandık... 
Trabzonspor'un Kadıköy'de canlanışını, ligde rakipsiz denilen lideri elinden kaçırışını izledik. Karadeniz efsanesinin yeniden ayak seslerini hissettik. Geldiği günden bu yana cesur kararlar alan Teknik Direktör Halilhodziç'in Türk Futbolu'na yeni armağanı Ufukhan'ın performansına tanık olurken, gelecek adına umutlandık. 
Ya Beşiktaş... Onu çok özlemiştik. Nihayet kavuştuk... Tigana gerçek bir futbol aşçısı. Elindeki malzemeyle doyurucu bir sofra kurdu. Kısa bir süre içinde taşları mükemmel yerine oturttu. Kartal son üç maçında hücum futbolunun en güzel örneklerini sundu. Mücadelesi, kazanma arzusu, iştahı eksiklerine rağmen kusursuzdu. Devre arası yapacağı takviyelerle kolay kolay bileği bükülmeyecek bir takımın yolda olduğunu ortaya koydu. 
Diyarbakır'ın dik duruşu, Erciyes'in inatla - ısrarla tepede tutunuşu, bu hafta kazaya uğrasa da Gençlerbirliği'nin doğru yolu... 
Bunlar güzel... Hem bugünler adına güzel, hem de gelecek adına... 
Gelişme sürüp giderse, doyum olmaz bu cümbüşün tadına... 
Şimdi gelelim korkularımıza... 
15. hafta öfkeyi yine gündeme getirdi. Öfke, Rize'de şiddete dönüşüp, darpa kadar uzandı. Öfke, uzun zamandır uğramadığı Şükrü Saracoğlu Stadı'nda ayıplandı. Öfke, Kayseri'de teknik adamları da içine katarak çirkinliğin had safhasına ulaştı... 
Yaşananlar yakın plana alındığında görülecektir ki, futbol sevgisi, sevgi olmaktan çıkıp maraza dönüşmüştür. Bu maraz artık mutluluk değil, gerilim ve nefret üretmektedir. 
Futbol amacını ve heyecanını kaybetmektedir. 
Futbol, olayların özüne yaklaşılmadan sorumsuz geyik muhabbetleriyle sömürülmektedir. 
Futbol, seviyesiz diyaloglar, tehditler, fair - play'a yakışmayan hareketlerle çirkinleştirilmektedir. 
Türkiye bu dönemi artık aşmalıdır. 
Nefret ve öfkenin yerini sevgi almalıdır. Sporcular, kazansınlar ya da kaybetsinler alkışlanmalıdır. Futbolcular, teknik adamlar sonuç ne olursa olsun sahadan el sıkışarak ayrılmalıdır. Futbolda bir tarafın sevinip, bir tarafın üzüleceği unutulmamalıdır. 

HAFTANIN PORTRESİ 
Lee Yong Trabzonspor 
Belki de Trabzonspor'daki en iyi performansına Kadıköy'de ulaştı. Savunma görevini eksiksiz yaptı, ofansta da harikalar yarattı. Fenerbahçe'nin kilidini çözen adamdı. Hem gol attı, hem de attırdı. Bitmek tükenmek bilmeyen enerjisi, arzusu alkış topladı. Bir kanat oyuncusundan beklenebilecek her şeye imza attı. 

HAFTANIN KARMASI 
Orkun Ankaragücü 
Ufukhan Trabzon 
Sedlovski D.Bakır 
Petkov Samsun 
Musa Sivas 
Tayfun Konya 
İbrahim Akın Beşiktaş 
Lee Yong Trabzon 
Agali K.Erciyes 
Ümit Karan G.Saray 
Nobre F.Bahçe 

HAFTANIN TAKIMI 
Samsun 
Haftalardır süren suskunluğunu Başkent deplasmanında bozdu, güçlü rakibi Gençlerbirliği'ni devirerek gözdoldurdu. Orta sahasının çalışkanlığı, savunmasının son derece dikkatli oyun anlayışı gelecek haftalar için taraftarına umut oldu. 

HAFTANIN HOCASI 
Erdoğan Arıca 
Hatalarından ders çıkardığını, bu kez ödevini iyi yaptığını Gençlerbirliği karşısında kanıtladı. Sahaya sürdüğü on bir, takımına aşıladığı güven duygusu, akıl dolu değişikliklerle Samsunspor'u yeniden ayağa kaldırmayı başardı. 

HAFTANIN HAKEMİ 
Cem Papila 
Diyarbakır - Denizli maçını isabetli kararlarla yönetti. Pozisyonları hep yakından izledi, avantaj kuralına dikkat etti. İki takım futbolcuları ile kurduğu olumlu diyaloglarla güven verdi. Yardımcıları ile ters düşmedi. 

Hakem notları F.Bahçe - Trabzon Metin Tokat 7.2 Konya - Gaziantep M.Fatih Gökçe 7.9 Ç.Rize - K.Erciyes Aytekin Durmaz 7.5 Ankara - G.Saray Fırat Aydınus 7.0 D.Bakır - Denizli Cem Papila 8.3 G.Birliği - Samsun Çetin Sarıgül 7.4 Kayseri - Sivas Kuddusi Müftüoğlu 8.3 Beşiktaş - V.Manisa İsmet Arzuman 8.2 

GOL KRALLIĞI Oyuncu Maç Gol 1 Ü.Karan G.Saray 14 12 2 Gökhan Kayseri 15 12 3 Jaba Ankara 14 9 4 Alex F.Bahçe 13 8 5 Nobre F.Bahçe 14 8 

GOL PASI Oyuncu Maç Asist 1 Hasan Şaş G.Saray 11 8 2 Alex F.Bahçe 13 6 3 Bülent B. Kayseri 13 5 4 Ümit Karan G.Saray 14 5 5 Yattara Trabzon 15 5 

KART CEZALILARI 
KIRMIZI KART Tomas G.Saray , Ramazan Ankara , Petkoviç Sivas , Ayman G.Birliği , Caner Samsun 
SARI KART Mustafa Keçeli Denizli , Erhan Konya , Adnan Samsun , D'Haene V.Manisa , Ömer Malatya 

Oyuncu istatistikleri Haftanın En Çok Şut Gökhan Ünal Kayseri 8 En Çok İsabetli Şut Cenk Erciyes , Nobre F.Bahçe , Lazarov G.Antep 3 En Çok İsabetli Pas Stephan Appiah F.Bahçe 76 En Çok İsabetli Orta İlyas D.Bakır , Ümit Özat F.Bahçe 4 En Çok Top Kazanan Seck Mamadou Erciyes 31 En Çok Top Kaybeden Lee Yong Trabzonspor 32 En Çok Korner Kullanan Sabri Sarıoğlu G.Saray 8 En Çok Ofsaytta Kalan Isaac Promise G.Birliği , Murat Hacıoğlu Konya 5 En Çok Faul Yapan Ramazan Tunç Ankara 7 

Takım istatistikleri Haftanın En Çok Şut Ç.Rizespor 25 En Çok İsabetli Şut Ç.Rizespor, Fenerbahçe 8 En Çok İsabetli Pas Fenerbahçe 490 En Çok İsabetli Orta Ç.Rizespor 12 En Çok Korner Kullanan Galatasaray 9 En Çok Ofsaytta Kalan Konyaspor 8 En Çok Faul Yapan Konyaspor 24 

Oyuncu istatistikleri Genel En Çok Şut Ümit Karan G.Saray 56 En Çok İsabetli Şut Ümit Karan G.Saray 32 En Çok İsabetli Pas Stephan Appiah F.Bahçe 884 En Çok İsabetli Orta İbrahim Yattara Trabzon 29 En Çok Top Kazanan Stejipan Tomas G.Saray 388 En Çok Top Kaybeden İbrahim Yattara Trabzon 328 En Çok Korner Kullanan Alex de Souza F.Bahçe 89 En Çok Ofsaytta Kalan Isaac Promise G.Birliği 45 En Çok Faul Yapan Kamber Arslan Kayseri 42 

Takım istatistikleri Genel En Çok Şut Fenerbahçe 304 En Çok İsabetli Şut Fenerbahçe 113 En Çok İsabetli Pas Fenerbahçe 6323 En Çok İsabetli Orta Galatasaray 106 En Çok Korner Kullanan Fenerbahçe 106 En Çok Ofsaytta Kalan Gençlerbirliği 68 En Çok Faul Yapan Gençlerbirliği 287 

İstatistikler Escort Futbol Stats'tan alınmıştır. 

HAFTANIN SONUÇLARI 
Fenerbahçe - Trabzon 2-2 
Lee Yong Dk. 34, Nobre Dk. 59 ve 86, Fatih Tekke Dk. 67 
Ankara - Galatasaray 1-2 
Murat Erdoğan Dk. 29, Ümit Karan Dk. 36, Necati Dk. 45 1 
Beşiktaş - V.Manisa 3-1 
İbrahim Akın Dk. 33, A.Hassan Dk. 38, Kleberson Dk. 42, Sinan Dk. 60 
Konya - G.Antep 3-2 
Bekir Dk. 14 k.k., Tayfun Dk. 26, Ahmed Belal Dk. 76, Lazarov Dk. 88, Gökhan Dk. 89 
Ç.Rize - K.Erciyes 2-2 
Agali Dk. 22, Evren Dk. 38, Ömer Közen Dk. 63, Ünal Dk. 82 
Kayseri - Sivas 2-2 
Balili Dk. 4, Rodic Dk. 30, Musa Dk. 47, Gökhan Dk. 60 
Diyarbakır - Denizli 1-0 
Maznov Dk. 2 
G.Birliği - Samsun 0-1 
Kais Dk. 18 
Malatya - Ankaragücü 0-0 

HAFTANIN MAÇLARI 
Bugün 21.45 PSV-Fenerbahçe. Cuma 20.00 V.Manisa-Kayseri. Cumartesi 16.30 Denizli-Ç.Rize, Gaziantep-Ankaragücü, 19.00 Galatasaray-Beşiktaş. Pazar 14.00 Samsun-Malatya, Sivas-Konya, G.Birliği-Diyarbakır, 16.00 Trabzon-Ankaraspor, 19.00 K.Erciyes-Fenerbahçe 


</TEXT>
</DOC>
