<DOC>
<DOCNO> 400030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sonspo08.html </URL>
<DATE> 2005/12/02/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
İsviçre basını Terim olayları tetikleyen ve kundaklayan adam 
</HEADLINE>
<TEXT>

     Selma GÜVEN İSVİÇRE, DHA 

      İSVİÇRE'nin en saygın gazetelerinden Neue Zürcher Zeitung ve Tages Anzeiger, bugün yayınladıkları haberlerde Fatih Terim hakkında sorgulama açılmamış olmasını eleştirdi. Gazeteler Terim için, Olayları tetikleyen ve kundaklayan adam'' ifadesini kullandı. 
     İsviçre basını iki gün boyunca FİFA'nın yaptığı soruşturmanın Fatih Terim'i içermemesi nedeniyle eksik olduğunu öne sürdü. İsviçre- Türkiye maçı ile ilgili olarak FİFA'nın yalnızca Alpay, Emre ve İsviçre'li Benjamin Huggel ve fizyoterapist Stephan Meyer'i sorguladığını söyleyen İsviçre basını, Asıl sorgulanması gereken Fatih Terim hakkında hiç bir işlem yapılmamış olması şaşırtıcı'' diye yazdı. Terim için, Kadıköy'de yaşanan olayları tetikleyen ve kundaklayan adam'' ifadesinin kullanıldığı haberlerde şöyle denildi 
     İsviçre'nin Zürih kentinde, FİFA yaptığı 2 günlük soruşturma sonucunda ön incelemeyi bitirdiğini açıkladı. Ancak olayların kundakçılığını yapan ve sözlü tetikçilik yapan Türk Koçu Terim'e karşı şu ana kadar ne bir sorgu, ne de bir soruşturma açıldı. 22 kişilik kadrodan yalnızca Alpay, Emre ve Huggel hakkında soruşturma açıldı.'' 
     
</TEXT>
</DOC>
