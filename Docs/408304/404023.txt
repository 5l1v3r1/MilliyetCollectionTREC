<DOC>
<DOCNO> 404023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/soneko53.html </URL>
<DATE> 2005/12/16/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Geçtiğimiz hafta yatırım araçları ne kazandırdı, ne kaybettirdi 
</HEADLINE>
<TEXT>

     İMKB'de işlem gören hisse senetleri haftalık bazda ortalama yüzde 0.59 oranında değer kazandı. 
     İstanbul Menkul Kıymetler Borsası'nda İMKB geçen hafta işlemlerinin sonucunda İMKB Bileşik Endeksi, 220.52 puan artarak 37,496.18 puandan 37,716.70 puana çıktı. 
     24 ayar külçe altının gram satış fiyatı yüzde 3.51, Cumhuriyet altınının satış fiyatı yüzde 3.27 oranında düştü. 
     Önceki hafta sonu 22.80 YTL olan 24 ayar külçe altının gram satış fiyatı 22.00 YTL'ye, 1.00 YTL olan Cumhuriyet altınının satış fiyatı 148.00 YTL'ye geriledi. 
     Bugün kapanışta Amerikan Doları'nın satış fiyatı haftalık bazda yüzde 0.30 oranında düşerek 1.3500 YTL'ye inerken, avronunki yüzde 1.31 artarak 1.6190 YTL'ye yükseldi. 
     Yatırım fonlarına katılma belgeleri geçen hafta ortalama yüzde 0.05 oranında düşüş kaydetti. A tipi endeks haftalık bazda yüzde 0.70 gerilerken, B tipi endeks yüzde 0.14 yükseldi. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0.24 ile yüzde 0.28 arasında gerçekleşti. 
     Önde gelen ve değerlendirmeye alınan 10 kamu ve özel bankanın faiz oranlarına bakıldığında, mevduat faizinin haftalık net getirisi, bir yıllık mevduatta yüzde 0.27 ve 1 aylık mevduatta yüzde 0.25 oldu. 
     Önceki hafta sonunda ortalama faizleri yüzde 13.8 dolayında olan haftalık reponun net getirisi de yüzde 0.20 olarak gerçekleşti. 
     
</TEXT>
</DOC>
