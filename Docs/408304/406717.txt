<DOC>
<DOCNO> 406717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sonsiy15.html </URL>
<DATE> 2005/12/26/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Şemdinli Komisyonu'nda jandarma krizi 
</HEADLINE>
<TEXT>

     Jandarma Genel Komutanlığı İstihbarat Başkanı Tuğgeneral Mehmet Çörten’in sadece Şemdinli Araştırma Komisyonu Başkanı Musa Sıvacıoğlu ile görüşerek bilgi vermesi, ancak bu ziyaretin komisyon üyelerine bildirilmemesi krize neden oldu. Özellikle muhalefet milletvekilleri olaya tepki gösterirken, CHP’li Ahmet Ersin, gazetelere yansıyan "Astsubaylar Özcan İldeniz ve Ali Kaya’nın ’acemice’ haraket ettikleri’ yolundaki görüşü eleştirdi, Çörten’in yeniden komisyona çağrılarak "acemice" sözünden neyin kastedildiğine açıklık getirilmesini isteyeceğini söyledi. 
     Jandarma Genel Komutanlığı İstihbarat Başkanı Tuğgeneral Mehmet Çörten’in "çağrılı olmamasına" karşın geçen perşembe günü Şemdinli Komisyonu’na bilgi vermesi ortalığı karıştırdı. Çörten’in TBMM’ye gelerek Komisyon Başkanı Musa Sıvacıoğlu ile görüşmesi ve bu ziyaretten üyelerin haberdar edilmemesi komisyon üyelerinin tepkisine neden oldu. 
     Olayı ANKA’ya değerlendiren CHP İzmir milletvekili Ahmet Ersin, "Bize haber verilmedi" derken, Tuğgeneral Çörten gibi bir kişinin randevusuz gelmeyeceğini, randevu aldığı andan itibaren de kendilerine haber verilmesi gerektiğini söyledi. Üstelik komisyon olarak Çörten’in bilgisine başvurulmasıyla ilgili bir karar almadıklarını dile getiren Ersin, "Hal böyle iken ilgili şahsın komisyonun hiç bir üyesine haber verilmeden komisyon başkanıyla görüşmesi akla çeşitli soruları getiriyor. Acaba bir telkini mi oldu Bir yol haritası mı çizdi ya da bütün bir süreci kapayacaklar mı Yoksa astsubayların üzerine mi yıkacaklar 
     Bu sorulara cevap vermek gerekir" diye konuştu. 
     
     "ACEMİCE DAVRANMAKTAN KASTI NE " 
     Öte yandan, Komisyon Başkanı Sıvacıoğlu’nun bu uygulamasının komisyonun çalışmalarını şüphe altında bıraktığını savunan Ersin, bundan sonra atılacak her adımda kuşku duyacaklarını ifade etti. Bir komisyon üyesi olarak olayı gazeteden öğrendiğini anlatan Ersin, Tuğgeneral Çörten’in gazetelere yansıyan ve halen tutuklu bulunan astsubaylar Özcan İldeniz ve Ali Kaya ile ilgili olarak "acemice hareket ettikleri" yolundaki değerlendirmesine dikkat çekti. Ersin, Çörten’in yeniden komisyona çağrılarak "acemice" sözünden neyi kastettiğine açıklık getirmesini isteyeceğini söyledi. Ersin, "Gazetedeki ifadesine göre ’acemice davranmışlar’ demiş. Acemilikten kastı nedir 
     Bombayı acemice mi atmışlar yoksa bomba başkaları tarafından atılmış da astsubaylar acemice davranıp iş üstlerine mi kalmış Şimdi teklif edeceğim bu acemice ifadesi ne anlama geliyor, tuğgeneralin komisyona çağrılmasını isteyeceğim" diye konuştu. 
     
     "ŞEMDİNLİ’DE 250 TERÖRİST VAR" 
     Edinilen bilgiye göre, Tuğgeneral Çörten’in komisyona sunduğu raporda uzun uzun yakalanan bir terör örgütü mensubunun üzerinden çıkan bilgi notları da yer alıyor. 
     Özellikle çeşitli modellerdeki bombaların yapımı şemalarla anlatılıyor. Öte yandan bombalanan Umut Kitabevi sahibi Seferi Yılmaz’ın PKK ile olan ilişkisine de raporda yer veriliyor ve Yılmaz’ın PKK ile olan ilişkisinin devam ettiği değerlendirmesi yapılıyor. Şemdinli’nin PKK için sembolik önemine atıfta bulunulan raporda, yakın bir zamana kadar Şemdinli ve çevresindeki 105 olan terörist sayısının da 250’ye çıktığına işaret ediliyor. Raporda, son dönemde 
     Hakkari Merkez, Şemdinli ve Yüksekova’da gerçekleşen bombalamalarla ilgili bilgi de bulunuyor. 
     
</TEXT>
</DOC>
