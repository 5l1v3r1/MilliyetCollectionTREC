<DOC>
<DOCNO> 406903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/spor/yyilmaz.html </URL>
<DATE> 2005/12/27/ </DATE>
<TIME>  </TIME>
<AUTHOR> Nilay YILMAZ  </AUTHOR>
<HEADLINE>
Ve tatilde... 
</HEADLINE>
<TEXT>


Zalim Yorumcu CAN DARK 
Söylencesi bol, dinlencesi uzun reaktif ligimizin tatili devam ediyor. Bu boşluk günlerinde "bir konu bulsak da vakit geçse" derdindekilere Gençlerbirliği Başkanı İlhan Cavcav hızır gibi yetişti. Yaptığı benzetmeden dolayı Fenerbahçe camiasının çok büyük tepkisini çeken Cavcav, daha sonra "Asil Fenerbahçe taraftarından özür dilerim. Aziz Yıldırım hariç" diyerek kısmi bir özre başvurdu. Aziz ve Ulu Başkan ise, Cavcav'ı söylediği sözlerden dolayı mahkemeye vereceğini kükrerken pardon söylerken "yaşı fazla ilerledi yani bunadı o yüzden saçmalıyor" şeklinde kibar ifadelerle karşılık verdi. Durumdan vazife çıkarma virtüözü, şok araştırmacı Serhat Ulueren, tası tarafı toplayıp Ankara'ya gitti, Cavcav Başkan'la canlı canlı acayip heyecanlı röportaj yaptı. "Ulueren'in tası olabilir ama tarağı olamaz" demeyin, şok habercilikte her türlü alet-edavat kullanılabilir. 

Kulüpteki hesap 
Beşiktaş'ın med-cezir başkanı Demirören ve ekibi ise görevde devam gerekçeleri olarak açıkladıkları araştırma konularında şüphesiz müthiş adımlar atıyorlardır, zaten kamuoyunun bu konuda hiç bilgi sahibi olmamasından ne kadar derinden mevzuya girdikleri de belli oluyor. Futbolumuzun ikinci Tarık Daşgün vakası Okan Koç, Galatasaray'a gitmiş, Beşiktaş yöneticileri de bu işten hiç zarar etmediklerini söylemişler. Herhalde birkaç yıl evvel, Gençler'den Okan'ın yanında bol miktarda para ve birkaç tane de topçu aldılar da bizim haberimiz olmadı. Sevgili F.D. darılmasın ama Ceyar ticaretten anlardı diye hatırlarız biz. Boby'nin iyi niyetiyle selamlarız F.D.'yi. 
Galatasaray'da Özhan Başkan istediği Riva kararını çıkartamamış. Futbolculardan Noel için tatile gidenlerden dönmeyenler çıkabilirmiş, ya verilen çekler ödenmezse ne olurmuş Trabzonspor yeni başkanıyla huzura kavuşur mu, bomba transferler yapılır mı Hepsi ve daha fazlası, irrasyonel ama sempatik futbol dünyamızda. Pek yakında 

Büyük zaferlerin ardında taktikler değil, kan ve ter yatar. 
Alfredo Di Stefano 


Haberiniz var mı 

Süper Lig'de 2005-2006 sezonunun ilk yarısında Gaziantepspor hiç beklenmeyen bir tablo çizerek, kendi sahasında oynadığı maçlarda hiç galibiyet alamadı. Antep deplasmanı daha önceki sezonlar her takım için korkulu rüya olurken, bu sezon iç sahada yaptığı 8 maçın 6'sını berabere bitirip, 2'sinde yenilen Gaziantepspor herkesi şaşırttı. Benzer bir durum Süper Lig'in 1996-97 sezonunda da yaşanmıştı. Zeytinburnuspor, o sezon 16 maçın hiçbirinde galibiyet yüzü görmemiş ve 16 maçın 14'ünde yenilip 2'sini de berabere bitirmişti. 



Foto-jenerik 
18 Eyül 2005 tarihinde oynanan ve sarı-lacivertlilerin uzatma dakikalarında bulduğu golle 2-1 kazandığı Beşiktaş-Fenerbahçe maçından bir kare. Biz Daum'un ne yapmak ve ne demek istediğini anlamadık, ya siz 




Sinyor'dan ücretsiz ders 2 
Benim Türk antrenörüm -Hüseyin Kalpar- enteresan. Ortada koşan bir adam değil, topu kullanandan faydalanacaksın. 
Zaten orta sahanda 
Özgür gibi çok koşan bir oyuncun var. Topları iyi kullanan, pas yapan adam lazım sana. El Taib'i niye çıkarıyorsun 
Can Bartu - Hürriyet 

Ne demek bu 
Günün sözü 'Karakter açlığı, insana kendi suratını yedirir'. T.R. 
Turgay Renklikurt - Akşam 

Piyasayı yoklamak lazım 
Bu Ailton'dan ne köy olur ne de kasaba. Vah yazık gitti umutlar, gitti paracıklar. Çıkar mı acaba bu Ailton'u alacak olan 
Sanlı Sarıalioğlu - Vatan 

Matematiğin kaçtı 
Fenerbahçe, Beşiktaş'ın 25 yıllık rekorunu kıracaktı. 59-60 sezonundaki rekorunu. 
Gürcan Bilgiç - Santra, ATV 

Alkışlamaz mıyız Abi 
Gerets'i ve Galatasaray'ı alkışlayın. 
Turgay Şeren - Akşam 

Alçak top 
Top istese girecek de, top istemeyince de olmuyor. 
Vedat Okyar - Hürriyet 

Aferin, gurur yapın 
Bizi istemeyeni biz de istemeyiz. 
Ergun Gürsoy - Telegol, Star 

Sen de haklısın 
Hata futbolda hep var ama olmasa elbetteki çok daha iyi. 
Adnan Menderes Aybaba - Star 

Ne kadar doğru söyledin 
Hiçbir takım yenilmez değildir. Öyle olsa dünyadaki bazı takımlar hiç yenilmez. 
Ömer Çavuşoğlu - Futbolmania, CNNTürk 

Üzüm üzüme baka baka... 
Lorant, Anadolu beyi olmuş. Elinde de bir tesbih. "Bu tesbih olmasaydı birilerini döverdim" dedi bir de. 
Kazım Kanat - Santra, ATV 



</TEXT>
</DOC>
