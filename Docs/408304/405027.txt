<DOC>
<DOCNO> 405027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/soneko29.html </URL>
<DATE> 2005/12/20/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Coca Cola İçecek'in zorunlu çağrısı... 
</HEADLINE>
<TEXT>

     Efes Sınai Yatırım Holding A.Ş'nin diğer ortaklarının elinde bulunan hisselerini toplamak amacıyla Coca-Cola İçecek A.Ş. CCİ tarafından yapılan zorunlu çağrı süreci sonunda, CCİ'nin Efes Sınai'de sahip olduğu pay yüzde 87.63'e yükseldi. 
     Efes Sınai Yatırım Holding A.Ş'den İMKB'ye gönderilen açıklamada, Efes Sınai Yatırım Holding A.Ş'nin diğer ortaklarının elinde bulunan hisseleri toplamak amacıyla Coca-Cola İçecek A.Ş. tarafından yapılan zorunlu çağrının sona erdiği hatırlatıldı. 
     Açıklamada, şirketin ana hissedarı konumunda bulunan Coca-Cola İçecek A.Ş. tarafından Efes Sınai'ye gönderilen yazıya ilişkin şu bilgilere yer verildi 
     ''Efes Sınai Yatırım Holding A.Ş. tarafından daha önce 2 Aralık 2005 tarihinde özel durum açıklaması ile duyurulduğu üzere CCİ'nin Anadolu Efes Biracılık ve Malt Sanayii A.Ş'nin Efes Sınai'de sahibi bulunduğu çoğunluk hisselerini temsil eden yüzde 51.87 payı satın alması sonrasında, ilgili mevzuat uyarınca, Efes Sınai'nin diğer ortaklarının elinde bulunan ve Efes Sınai sermayesinin yüzde 48.13'ünü temsil eden hisseleri toplamak amacıyla 5 Aralık 2005 tarihinde başlayan zorunlu çağrı 19 Aralık 2005 tarihinde sona ermiş bulunmaktadır. Çağrı süreci sonunda CCİ'nin Efes Sınai'de sahip olduğu toplam pay oranı yüzde 87.63'e yükselmiştir.'' 
     
</TEXT>
</DOC>
