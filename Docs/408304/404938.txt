<DOC>
<DOCNO> 404938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/yasam/yas06.html </URL>
<DATE> 2005/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Töre' sanığı serbest kaldı 
</HEADLINE>
<TEXT>


Ablasını öldüren M.T. 6 yıl ceza aldı. M.T. 3 yıldır cezaevinde olduğundan bırakıldı 


Diyarbakır'ın Bağlar beldesinde, eşinden şiddetli geçimsizlik nedeniyle boşanıp baba evine dönen ablası Gülseren T.'yi 18 askılı elbise giyip erkeklerle dolaştığı gerekçesiyle kabloyla boğarak öldüren M.T. 17 6 yıl 8 ay, babası Hasan T. 43 ise 20 yıl ağır hapis cezasına çarptırıldı. 3 yıldır tutuklu bulunan M.T. tutuklu geçirdiği süre göz önüne alınarak serbest bırakıldı. Olaydan sonra kaçan baba Hasan T. 43 ise aranıyor. 

'Babamın beraatına...' 
Gülseren T.'yle ilgili davanın 2'nci Ağır Ceza Mahkemesi'ndeki karar duruşmasına Gülseren T.'nin tutuklu yargılanan kardeşi M.T. ile İ.T. 15 ve annesi Hatice T. 37 katıldı. Baba Hasan T. ise halen yakalanamadı. Son sözü sorulan M.T., olayı tek başına gerçekleştirdiğini söyleyerek, "Babamın beraatını, benim de yattığım süre göz önüne alınarak tahliyemi istiyorum" dedi. 
Mahkeme heyeti, M.T.'ye, davranışlarını göz önüne alarak 6 yıl 8 ay hapis cezası verdi. M.T. tutuklu kaldığı süre göz önüne alınarak tahliye edildi.'"Öz kızını tasarlayarak öldürmek' suçundan 24 yıl hapis istemiyle gıyabi tutuklu yargılanan Hasan T. de, yeni TCK'ya göre cezasında 1 6 oranında indirim yapılarak 20 yıl ağır hapis cezasına çarptırıldı. 


</TEXT>
</DOC>
