<DOC>
<DOCNO> 407341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sonsiy10.html </URL>
<DATE> 2005/12/28/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Cem Uzan’a 6 gün hapis cezası 
</HEADLINE>
<TEXT>

     Mukadder YARDIMCIEL KARS, DHA 

KARS’ın Sarıkamış İlçesi’ndeki Asliye Ceza Mahkemesi, Genç Parti GP Genel Başkanı Cem Uzan’ı, geçen yıl Sarıkamış’ta düzenlediği mitingde Başbakan Recep Tayyip Erdoğan’a hakeret ettiği gerekçesiyle 6 gün hapis cezası verdi. Uzan’ın cezası, 493 YTL para cezasına çevrildi. 
     GP Genel Başkanı Cem Uzan, Sarıkamış’ın Gaziler Mahallesi’nde 5 Şubat 2004’te yaptığı mitingde, Sen şimdi o senelerce elini öptüğün hocanı içeri atmaya çalışmıyor musun Peki ayıp değil mi Bu senin karaktersizliğini ortaya koymaz mı Buradan diyorum ki, Sayın Başbakan erkekçe davran, yiğit ol, mert ol, gel benimle hesaplaş. Bak ben buradayım'' dedi. 
     Başbakan Erdoğan’ın şikayeti üzerine Sarıkamış Asliye Ceza Mahkemesi’nde açılan davanın son duruşması yapıldı. Cem Uzan’ın daha önce uzlaşma için yaptığı başvuru, Başbakan Erdoğan’ın avukatları tarafından kabul edilmedi. Mahkeme, bunun üzerine GP Genel Başkanı Cem Uzan'a Başbakan Erdoğan’a gıyabında hakaret ettiği’ gerekçesiyle Türk Ceza Kanunu’nun 482 1’inci maddesi uyarınca 7 gün hapis ve 440 YTL para cezası verdi. Mahkeme, Başbakan Erdoğan’ın TBMM üyesi olması nedeniyle Uzan'ın cezasını 6'da 1 oranında arttırarak 8 gün hapis ve 513 YTL para cezasına çıkardı. Mahkeme, daha sonra takdir hakkını kullanarak cezada yeniden 6'da 1 oranında indirim uyguladı. Uzan’ın 6 günlük hapis cezasını paraya çeviren Mahkeme, para cezasını toplam 493 YTL'ye dönüştürdü. Mahkeme, para cezasının da ertelenmesine karar verdi. 
     
</TEXT>
</DOC>
