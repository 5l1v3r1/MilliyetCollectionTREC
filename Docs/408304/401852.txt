<DOC>
<DOCNO> 401852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sonyas18.html </URL>
<DATE> 2005/12/08/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Yarasaların testisleri büyüdükçe beyinleri küçülüyor 
</HEADLINE>
<TEXT>

     ABD'de erkek yarasalar üzerinde yapılan bir araştırma, bu hayvanların testisleri büyüdükçe, beyinlerinin küçüldüğünü ortaya çıkardı. 
     New York eyaletindeki Syracuse Üniversitesi'nde yapılan ve 334 yarasa türünün incelendiği araştırmada, bazı türlerde erkek yarasaların sürekli daha fazla dişiyle cinsel ilişkide bulunmayı sürdürebilmek için üreme organlarının da normalden daha fazla büyüdüğü, buna karşılık beyinsel becerilerinin düşük olduğu belirlendi. 
     Bazı erkeklerin cinsel organlarının vücut ağırlıklarının yüzde 10'a kadar ulaştığını belirten bilimadamları, bunun maymunlarda yüzde 1'den az olduğuna dikkat çekiyorlar. 
     Araştırmalarını bilimsel dergilerde yayımlayan bilimadamları, göreli olarak büyük beyni geliştirme ve muhafaza etmenin zor olduğunu belirtirken, buna karşılık beyin büyüklüğündeki değişikliklere diğer organlardaki değişikliğin yol açabileceğini kaydediyorlar. 
     Bilimadamları, ''çok fazla eşle birlikte olan erkek yarasa türlerinde, göreceli olarak daha küçük beyin bulunduğunu'' ifade ediyorlar. 
     
</TEXT>
</DOC>
