<DOC>
<DOCNO> 406624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sondun09.html </URL>
<DATE> 2005/12/26/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Tsunami'den alınan dersler 
</HEADLINE>
<TEXT>

     İngiliz Daily Telegraph gazetesi, Güney Asya'da yaşanan tsunami felaketinden bir yıl sonra bölgedeki durum değerlendirdi. Felaket sonrasında bölgeye yardım çalışmalarının genel olarak başarılı yürütüldüğü belirtilen yazıda, bunun ardından gelmesi gereken yeniden imar çalışmalarının ise pek göz doldurmadığı kaydediliyor. 
     Yazıda yaşananlardan alınan dersler şöyle özetleniyor 
     1. Birleşmiş Milletler'de acil fonu oluşturmak yerine, bu tür çalışmaları tekil hükümetlerin yürütmesi daha yararlı. 
     2. Resmi olmayan yardım örgütleri operasyonlarını daha iyi eşgüdüm içine sokmalı. 
     3. Hint Okyanusu'nda acilen erken uyarı sistemi kurulmalı. 
     4. Felaketten etkilenen bölge ekonomilerinin ayağa kalkabilmesi için turizm bir an önce canlandırılmalı. 
     
     İMAR ÇALIŞMALARI SÜRÜYOR 
     Bir yıl önce bugün yaşanan tsunami felaketinden sonra başlayan yeniden imar çalışmaları hala devam ediyor. 
     BM dahil değişik kaynaklardan alınan bilgilere göre, çeşitli ülke ve yardım kuruluşlarının vermeyi vaat ettiği 13,6 milyar dolarlık yardım, tsunamiden etkilenen bölgelerin imarı için gerekenden fazla. 
     Ancak bugüne kadar bu rakamın sadece yüzde 75'i sağlandı ve çalışmaların hala yavaş ilerlediği eleştirileri yapılıyor. 
     Felaketin boyutları ve yeniden imar çalışmalarının durumu ile ilgili bazı bilgiler şöyle 
     - Toplam hasar 10,73 milyar dolar, yeniden imar maliyeti 10,375 milyar dolar. 
     - Felaketten etkilenen 13 ülke Endonezya, Sri Lanka, Hindistan, Tayland, Madagaskar, Maldiv Adaları, Malezya, Myanmar, Seyşel Adaları, Somali, Tanzanya, Kenya, Bangladeş. 
     - Yerleşim bölgelerini terketmek zorunda kalan insan sayısı 2 milyon 89 bin 883. 
     - Geçim imkanını kaybeden insan sayısı 1,5 milyon. 
     - Enkaz haline gelen ev sayısı 392 bin 544. 
     - İnşa edilmesi gereken ev sayısı 308 bin. - İnşa edilen ya da inşaat sürecinde olan ev sayısı 46 bin. 
     - Tahrip olan tekne sayısı 103 bin 829 - Ölen kadın ve çocukların erkeklere oranı 3'e 1. 
     - Tsunamiye yol açan depremin toplam süresi 8 dakika. 
     Depremin bu kadar uzun sürmesi, bütün yerkürenin birkaç saniye sarsılmasına yol açtı ve Alaska gibi uzak bölgelerde bile deprem hissedildi. 
     
</TEXT>
</DOC>
