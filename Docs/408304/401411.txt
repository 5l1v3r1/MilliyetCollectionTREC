<DOC>
<DOCNO> 401411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sonsiy22.html </URL>
<DATE> 2005/12/07/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
YÖK Başkanı Biz üniversitenin açılmasına akademik gözle bakarız 
</HEADLINE>
<TEXT>

     Yüksek Öğretim Kurulu YÖK Başkanı Prof. Dr. Erdoğan Teziç, "Biz üniversitenin açılmasına akademik gözle bakarız" dedi. 
     Prof. Dr. Teziç, Afyon Kocatepe Üniversitesi’nde AKÜ temel atma ve açılış törenlerine katıldı. 
     Gazetecilerin sorularını yanıtlayan Teziç, hükümetin 15 ilde yeni üniversite kurulması kararı aldığını hatırlatarak, şöyle konuştu 
     "Öğretim üyesi sayısına, yörenin özelliklerine göre, 4 üniversitenin kurulmasını önerdik. Buralarda bir üniversite olabilmesi için daha baştan o üniversitenin kimliğini hemen bulmasında yarar olduğunu düşünerek, hiç olmazsa zaman içerisinde kadro olanaklarına göre, 15 rakamını bulur diye düşündük. Hükümetin bizden aldığı bir görüştür. Kendi tercihini kullanma serbestliği vardır." Teziç, 4 üniversite kurulması için karar alırken rektörlerin belirlenmesinde yürürlükteki usule istisna oluşturabilecek bir uygulama olmaması için çalıştıklarını söyledi. 
     "Her üniversite, üniversite olarak 7 profesöre sahip olsun, 6 rektör adayını 3’e indirerek Cumhurbaşkanlığına sunalım istedik" diyen Teziç, sözlerini şöyle sürdürdü 
     "Böyle olduğu zaman rektör seçiminde tartışma olmaz. Siyasi etkilemeler var mı, yok mu Tartışmalardan da uzak kalınmış olurdu. 
     Ama gördüğümüz kadarıyla hükümet başka bir yol izlemek istiyor, o zaman da şöyle bir soru akla geliyor Eğer bu kadar kadrolar var idiyse, bu kadar parasal imkanlar var idiyse, bence çok geç kalınmış bir üniversite açma sürecine girdik. Daha evvel bunların yapılması lazımdı." Bir üniversitede, öğrencinin bütün olanaklara sahip olması durumunda eğitimin sorunsuz başlayacağını anlatan, Prof. Dr. Teziç, "Eğer gerçekten yeterli kadrolar varsa, altyapı müsaitse bu konuda gecikmeyelim, 30-40 üniversite de kuralım" diye konuştu. 
     Üniversite kurulmasının, birçok unsurun bir araya gelmesiyle mümkün olabileceğini belirten Teziç, sözlerini şöyle sürdürdü 
     "Biz bütün ölçüler biliyoruz, biz üniversitenin açılmasına akademik gözle bakarız. Hükümetin bakış açısının neye dayandığını şu aşamada pek bilemiyorum. Bizim koyduğumuz ölçütler, herhangi bir söylentiye yol açılmadan sağlıklı bir üniversite yapısı oluşturulmasını sağlıyordu. Şimdi bu ölçütler yerine gelecek mi bilemiyorum. Ödenekler ne merkezdedir, kadrolar nasıl verilecek, bu kadroların verilmesinde eksiklikler de varsa biz bunları dengeli bir dağıtımını yapıyoruz. Eğer bu kadroları siyasi kanaldan dağıtırsanız üniversite daha doğuştan yara almaya başlar. Bunları istemiyoruz. O üniversiteye gelecek öğrenciler de aileleri de bunu istemez." 
     
     "YARGIYA MÜDAHALE ETMEDİK, ETMEYE DE NİYETİMİZ YOK" 
     Teziç, "Yüzüncü Yıl Üniversitesi YYÜ Rektörü Prof. Dr. Yücel Aşkın’ın tedavi gördüğü hastane odasına demir parmaklık takılmasıyla" ilgili bir soru üzerine de şunları kaydetti 
     "Hastanenin bir tutukevi manzarası içinde olması psikolojik açıdan nasıl bir yansıma yapar, bir tehlike anında o demir parmaklıkların nasıl bir sakınca yaratacağı, bütün bunlar da düşünüldü mü acaba Bütün bunlara özenle bakmak lazım. Bizim isteğimiz bir an önce yargılama sürecinin başlamasıdır. Yargıya müdahale etmedik, etmeye de niyetimiz yok. Tutukluluk halinin devam etmesini gerektirecek bir unsur var mı yok mu bunun açıklanmasını bekliyoruz." Teziç, Prof. Dr. Aşkın’ın kaçma ve delilleri karartma ihtimali olmadığını belirterek, kendilerini tedirgin eden şeyin, "tutukluluk halini gerektirecek nedenlerin açıklanmaması" olduğunu söyledi. 
     
</TEXT>
</DOC>
