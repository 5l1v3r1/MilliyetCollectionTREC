<DOC>
<DOCNO> 404490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/son/sondun12.html </URL>
<DATE> 2005/01/01/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Tayland'ta ceset arayan mahkumların cezaları azaltılacak... 
</HEADLINE>
<TEXT>

     Güney Asya'daki deprem felaketinden en çok etkilenen ülkelerden biri olan Tayland'da, ceset arama çalışmalarına katılan mahkumların cezaları azaltılacak. 
     Yetkililer, ülkenin sahillerindeki cesetlerin bulunması ve toplanması için gönüllü olan, hafif suçlardan hüküm giymiş yaklaşık 50 mahkumun, cezalarının azaltılacağını söyledi. 
     Adalet Bakanı Pongtep Tepkanjana, mahkumların cezalarının, ceset aradıkları her gün için 2 gün azaltılacağını belirtti. 
     Tayland'da az cezası olan mahkumların kamu hizmetlerinde gönüllü çalışabildiği, ancak normal zamanlarda cezalarından 1 güne karşılık 1 gün eksiltildiği kaydedildi. 
     
</TEXT>
</DOC>
