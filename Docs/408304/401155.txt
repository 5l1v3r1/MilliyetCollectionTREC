<DOC>
<DOCNO> 401155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sontur46.html </URL>
<DATE> 2005/12/06/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Yetiştirme Yurdu'ndan kaçan kız ''Fuhuş tuzağından'' kurtarıldı 
</HEADLINE>
<TEXT>

     İzmir Buca Kız Yetiştirme Yurdu’ndan kaçan ve Manisa’nın Sarıgöl İlçesi’nde "fuhuş pazarlayıcısı" olduğu öne sürülen kişilere satılmak istenen genç kız kurtarıldı. 
     Alınan bilgiye göre, bir istihbaratı değerlendiren Sarıgöl İlçe Emniyet Müdürlüğü ekipleri, PTT binasının önünde bekleyen M.K. 27 ile D.Ç’yi 24 yakaladı. 
     Gözaltına alınan 2 kişinin, Sosyal Hizmetler ve Çocuk Esirgeme Kurumu’na SHÇEK bağlı İzmir Buca Kız Yetiştirme Yurdu’ndan kaçan F.K’yi 17 Sarıgöl’e getirerek, 4 bin YTL karşılığında, fuhuş pazarlayıcısı oldukları iddia edilen R.K. 30 ile eşi H.K’ye 24 sattıkları belirlendi. 
     Polis ekiplerinin operasyonu sonucu, R.K. ve H.K’nin evinde alıkonulan F.K. kurtarıldı. 
     R.K. ve H.K, gözaltına alındı. F.K, İzmir Buca Kız Yetiştirme Yurdu’na gönderildi. 
     İşlemleri tamamlandıktan sonra adliyeye sevk edilen 4 zanlı, çıkarıldıkları mahkemece tutuklandı. 
     
</TEXT>
</DOC>
