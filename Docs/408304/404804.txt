<DOC>
<DOCNO> 404804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sontur11.html </URL>
<DATE> 2005/12/19/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Beşincide nikah masasına oturdular 
</HEADLINE>
<TEXT>

     Yaşar ANTER DHA 

      MUĞLA'nın Bodrum İlçesi'nde görev yapan doktor 35 yaşındaki Yusuf Babayiğit ve nişanlısı 24 yaşındaki Nil Berrin Özbaşar, bugüne kadar tam 4 kez nikah tarihi almalarına rağmen evlenemedi. İki kez yakınlarının ani hastalığı, bir kez evi su basması ve bir kez de doktorun hastasının olması nedeniyle ertelenmek zorunda kalınan nikah, beşincisinde gerçekleşti. 
     Evlenmeye karar veren Üniversal Hospital Bodrum'da görevli dahiliye uzmanı Dr. Yusuf Babayiğit ile özel bir şirkette halkla ilişkiler temsilcisi olarak çalışan Nil Berrin Özbaşar, 8 ay içerisinde 4 kez nikah tarihi almalarına rağmen, başlarına gelenlerden ötürü bir türlü nikah masasına oturamadı. Bitez Belediyesi'nden nikah için gün alan genç çift, iki kez aile büyüklerinin ani hastalıkları, bir kez işçilerin hatası nedeniyle evi su basması ve parkelerin kullanılamaz hale gelmesi, bir kez de Dr. Babayiğit'in bir kazadan gelen yaralının acil ameliyatı nedeniyle nikah törenlerini ertelemek zorunda kaldı. Çift beşinci kez aldıkları nikah randevusunu kazasız atlatarak, nihayet muratlarına erdi. 
     
     NİKAH MASASINDA ANLATTI 
     Bitez'deki Vona Restoran'da, ANAP'lı Bitez Belediye Başkanı Remzi Güngör'ün kıydığı nikahta da çiftin nikah maceraları gündeme geldi. Başkan Güngör'ün, Dr. Yusuf Babayiğit'le evlenmek istiyormusun'' sorusuna yanıt vermek için mikrofonu eline alan gelin Özbaşar, Evet’ demek yerine, başlarına gelenleri davetlilere esprili bir dille uzun uzun anlatmaya başladı. Başkan Güngör bunun üzerine duruma müdahale ederek, Kızım lafı uzatma. Buraya kadar gelmişsin, ya hayır’ ya da evet’ de. Bak gene nikah ertelenecek evde kalacaksın. Sen mikrofonu ver biz bir an önce nikahı kıyalım'' diyerek espriyle elinden mikrofonu aldı. Gelin ve damadın evet’ demelerinin ardından evlilik işlemi gerçekleşti. 
     Yaklaşık 600 davetlinin katıldığı gecede, Bitez sahilinde havai fişek gösterisi yapıldı. Babayiğit çifti balayı için yılbaşında Napoli'ye gideceklerini belirterek, Beşincisinde engel çıkmadan muradımıza erdik, dostlarımızla birlikte olmanın mutluluğunu yaşadık, çok sevinçliyiz'' dedi. 
     
</TEXT>
</DOC>
