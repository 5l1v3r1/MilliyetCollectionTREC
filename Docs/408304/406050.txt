<DOC>
<DOCNO> 406050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sonspo12.html </URL>
<DATE> 2005/12/23/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Ümit milli takım oyuncusu Kenan Şahin, trafik kazası geçirdi... 
</HEADLINE>
<TEXT>

     Ümit milli takım oyuncusu Kenan Şahin 21 , Dresden ve Chemnitz arasındaki A-4 otoyolunda trafik kazası geçirdi. 
     Polis, otoyolda bir kamyonun lastiğinin patladığını ve bu aracın kendisini sollamakta olan Kenan Şahin'in otomobilini sıkıştırdığını, bunun üzerine otomobilin refüje çarparak bir kaç kez takla attığını bildirdi. 
     Kenan'ın şans eseri sadece bir kaç ezik ve sıyrıklarla atlattığı kaza sırasında, yanında bulunan genç oyunculardan Oktay Bulut'un 18 da omuzundan yaralandığı ve tedavisinden sonra hastaneden taburcu edildiği belirtildi. 
     Kazayı Kenan'ın önünde giden ve Energie Cottbus'ta oynayan takım arkadaşı Daniel Gunkel'in izlediği ve durumu hemen teknik direktör Petrik Sander'e bildirdiği kaydedildi. 
     Sander, ''Bu bizim için büyük bir şoktu. Tanrıya şükür kötü bir şey olmadı'' dedi. 

     
</TEXT>
</DOC>
