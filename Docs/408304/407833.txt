<DOC>
<DOCNO> 407833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/spor/axspo01.html </URL>
<DATE> 2005/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
En güzel çirkin 
</HEADLINE>
<TEXT>


Lisede ödevlerini eksiksiz yapan ve kontrol etmesi için öğretmenlerini uyaran öğrencilere benziyor Mourinho ve Capello... Ama 22 Şubat'ta sıra beden eğitimi dersine geldiğinde sınıfın "en güzel çirkini" Ronaldinho, onlara gününü gösterecek 

UĞUR MELEKE 


Mourinho ve Capello, aynen o "gıcık" öğrenciler gibi, ödevlerini eksiksiz yerine getirmişler, takımlarına arkayı iyi kapatmayı ve kros yoluyla futbol mucizesi üretmeyi belletmişler. Ama, ders programında 22 Şubat, beden eğitimi dersi gibi gözüküyor. Hafta içinde dünyanın en iyi futbolcusu seçilen ve kendi deyimiyle "çirkin ama iyi bir adam" olduğunu söyleyen Ronaldinho'nun 2006'da futbolun miladını gerçekleştireceğini umut ediyoruz. 
Aslında bu konuda yeterince yazdık, ama İzmirli Mehmet Salkım'ın e-maili, yeni yılla ilgili umutlarımızın başına bunu koymamız gerektiğini hatırlattı. 2006 ile ilgili diğer umutlarımızla devam edelim. 

Önceki sezon Beşiktaş-Adanaspor maçında attığı golle, oturduğu yerden para kazanıyor iddialarını doğrulamış ve dört büyüklerin tamamında kendisine forvetin hemen arkasında oturulacak yer tahsis edilmiş tek Türk, belki de "tüm zamanların en yetenekli Türk futbolcusu"... 
Sergen'den bahsediyorum. Jazz dergisi yayın yönetmeni müzisyen Önder Foçan'ın 'Negres' tersten okuyunuz isimli eserini üretirken ilham aldığı futbolun sanatk rından... Romario'nun 40 yaşında Brezilya'da gol kralı olduğu bir yılı kapatırken, ondan tam 6 yaş genç olan Sergen'in yaptıklarını konuşmak istiyoruz yeni yılda. 

"Bir kişinin ölümü trajedi, bir milyon kişinin ölümü ise istatistiktir" diye meşhur bir söz var. Ya da çok acı bir gerçek belki de. Angola'da 30 yıldır süren iç savaşta o istatistik adledilen rakam kadar insan hayatını kaybetti. Angola, dünya kupasına katılana değin birkaç satır yer bulmuştur Avrupa medyasında. George Best'in hayatını kaybetmesiyse sayfalarımızı doldurdu günlerce. Yeni yılda umut ederiz, bir kişinin ölümünün trajedi olduğu gerçeği değişmesin, ama bir milyonun ölümü de istatistik sayılmasın.. 
İç savaşla, açlıkla uğraşan Angola, Togo, Fildişi Sahilleri ve Kongo'nun futbol tarihinde ilk kez Dünya Kupası'na katılmasının da bir nedeni vardır mutlaka... Mutlaka... 

Taraftar grupları 

Önceki gün Aziz Yıldırım'ı izlemişsinizdir. Bir taraftar grubuyla nasıl mücadele ettiğini anlattı canlı yayında. O konuya girmeyeceğiz, detaylarıyla ilgilenmediğim için kimin haklı olduğunu da bilmiyorum doğrusu. Ama şirketleşen taraftar grupların tüm dünya futbolu için bir tehlike olduğunu iyi biliyorum. 
Universidad, Şili'de şampiyonluk mücadelesi veren bir ekip. Rivarola, mavi-beyazlı taraftarın sevgilisi forvet. Teknik direktör Hector Pinto, golcü Rivarola'nın sözleşmesini yenilemeyeceğini açıklayınca "The Ones From Below" taraftar grubu, web sayfasında teknik direktörün cep telefonunu yayımlamak ve taciz etmek suretiyle Pinto'ya hayatı çekilmez hale getirdi. Pinto da Perşembe günü istifa etti. 
Söz konusu taraftar grubunun web sitesinde şimdi "Adalet yerini buldu" yazıyor. Heyh t, adalet mi Ben annemi isterim. 

Üşüdüm senden baba ocağı, gözümde tüter 
Uy adaletsiz dünya, gücün hep bize mi yeter 

Ligler tatil, futbol durdu. Geçtiğimiz hafta ilk yarıyı değerlendirdik, bu hafta NTV'de Taktik'te konuşacak pek bir şey kalmadı. Üstelik de yılbaşı gecesi... Bu hafta izin yapacağız. Müsaadenizle. 

Bir çocuklu bek r 

Londra'ya -1 çocuğu olmasına rağmen- bekar geldi Adrian Mutu Chelsea formasıyla ilk üç maçta 4 gol atarak taraftarın ve menajer Ranieri'nin sevgilisi oldu. Bu kadar sevgili Mutu'ya yetmemiş olacak ki, performansını artık yeşil sahalarda değil, karanlık Londra gecelerinde de göstermeye karar verdi. Gece kulüplerinde ve casinolarda bir sezon uçup gitti, 350 milyon euroluk Chelsea'nin başına, bu değerin altında ezilmeyecek bir hoca geldi Jose Mourinho. Henüz aylardan Temmuz'du. İlk kez genç Mutu'yla karşılaştığında, Rumen oyuncunun yanında iki de menajeri vardı. Sonrasını Portekizli teknik adamdan dinleyelim "Ona kokain kullandığını duyduğumu söyledim. Üçü birden kahkahalarla güldüler, ink r ettiler ve bunun büyük bir yalan olduğunu söylediler. Bu yüzden onunla bir daha konuşmadım. Ama davranışlarını takip ettim. Dengesizdi. Çok mutlu gözüküyorken, birden dünyası yıkılmışçasına mutsuzlaşıyordu. Ara sıra idmana geliyor, sonra uzun süreler -kimsenin görmediği bir yerlerde sakatlanarak- ortadan kayboluyordu. Evinin etrafında doktorlar dolaşıyor, neyi olduğunu sorduğumda, başının ağrıdığını söylüyorlardı. Önce Ocak'ta gidebilmek için bu numaraları yaptığını düşündüm. Sonraysa durumun değişmediğini anladım" 
Ve Mourinho kararını verdi, kulüp doktorlarından Mutu için test istedi. Rumen futbolcunun nadiren geldiği idmanlardan birinin çıkışında idrar örneği alındı. Sonuç pozitifti. Önceleri gizlenen durum, kısa sürede basına sızdı. The Sun gazetesi, isim vermeden, Premier Lig'de ünlü bir golcünün kokain kullandığını yazdı. Birkaç gün içinde de Mutu'nun ismi deşifre oldu. 
Önce yine ink r eden genç adam, sonra kendisini iyi hissettirecek bir şeyler kullandığını itiraf etti. Herkes pişmanlığını dile getirmesini beklerken, o -deyim yerindeyse- pişkinliğini ifade eden açıklamalar yaptı "Ceza aldığım periyod boyunca Chelsea'nin paramı ödemeyeceğine eminim. Ama beni kovacaklarını sanmıyorum, hayır kovamazlar". 
Evet, kovdular. Chelsea, bu konudaki hassasiyetini ikinci defa ispat etti ve Mutu'nun sözleşmesinin tek taraflı feshedildiğini açıkladı. Son söz yine, oyunda olmasa da, skorda şampiyon hocaya, Mourinho'ya "Mutu'yu affedemem. Sadece kokain kullandığı için değil, aynı zamanda hocasını yalancılıkla suçlayıp, alay ettiği için. Ama, onun kısa zamanda düzelmesi gerek. Çünkü o bir baba. Evlat sorumluluğunu taşımak ve bir an önce kendini toplamak zorunda" 
Mutu toparlandı. Ama ne Mourinho ne de biz onu affettik. Affetmeyeceğiz. Ta ki, uyuşturucu belasının gölgesinin insanlığın üstünden çekilmesine destek olacağı güne dek... 


</TEXT>
</DOC>
