<DOC>
<DOCNO> 403675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/soneko24.html </URL>
<DATE> 2005/12/15/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Hazine Not artırımı, 8 yıl sonra olması açısından önemli 
</HEADLINE>
<TEXT>

     Hazine, Moody's kredi derecelendirme kuruluşunun, Türkiye'nin YTL ve döviz cinsi kredi notunu ''B1 B '' seviyesinden ''Ba3 BB- '' seviyesine yükseltmesine ilişkin olarak, ''Söz konusu not artırımı, Moody's tarafından, 1997'den bu yana Türkiye'nin döviz cinsi kredi notunun ilk kez B kategorisinden BB kategorisine yükseltilmesi açısından önem taşımaktadır'' açıklamasını yaptı. 
     Hazine Müsteşarlığı'ndan yapılan açıklamada, bu not artışı ile birlikte Türkiye'nin kredi notunun, dört kredi derecelendirme kuruluşu tarafından da ''BB'' kategorisine yükseltilmiş bulunduğu bildirilerek, ''not artırımı, Türkiye ekonomisinde kaydedilen gelişmelerin ve ileriye yönelik olumlu beklentilerin bir sonucudur'' denildi. 
     Moody's kredi derecelendirme kuruluşu, Türkiye'nin Yeni Türk Lirası ve döviz cinsi kredi notunu ''B1 B '' seviyesinden ''Ba3 BB- '' seviyesine yükseltti. Kuruluş, her iki notun görünümünü de durağan olarak açıkladı. 
     Kuruluş, ''B1'' olan kredi notunun görünümünün ise 11 Şubat 2005'de durağandan pozitife çevrildiğini ilan etmişti. 
     Hazine verilerine göre, Türkiye'nin döviz cinsi kredi notları ve açıklanma tarihleri şöyle 
     

KURULUŞ KREDİ NOTU TARİH Moody's Ba3 durağan görünüm 14 Aralık 2005 Fitch BB- pozitif görünüm 06 Aralık 2005 JCR BB- pozitif görünüm 10 Mart 2005 Standard Poor's BB- durağan görünüm 17 Ağustos 2004      
</TEXT>
</DOC>
