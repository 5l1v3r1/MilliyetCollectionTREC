<DOC>
<DOCNO> 403529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/ekonomi/eko09.html </URL>
<DATE> 2005/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fareye koşu bandı üretti 2005'te ihracat yıldızı oldu 
</HEADLINE>
<TEXT>


'İhracatın Yıldızları' yarışmasında, Toyota Türkiye yılın ihracatçısı oldu. Ödül alan 16 şirketten biri fareler için koşu bandı üretiyor 

EKONOMİ SERVİSİ 

Dünya Gazetesi tarafından bu yıl dördüncüsü düzenlenen 'İhracatın Yıldızları 2005 - İhracat Teşvik Ödülleri'nde, 16 şirket ödül kazandı. 
DHL Türkiye ve Akbank'ın sponsor olduğu yarışmada 'Yılın İhracatçısı' ödülünü Toyota Türkiye aldı. 'Kreatif Ürün' kategorisinde, tıbbi cihazlar üreten Comma, 'Yeni Pazar - Pazar Çeşitliliği' kategorisinde Mopak K ğıt, 'e - ihracat' kategorisinde ise S B Grasshoper Baki Gıda birinciliğe ulaştı. 

Çekirge ihraç ediyor 
İhracat Performans Ödülleri'nde ise, birinciliği geçen yıla göre ihracatını yüzde 400 artıran Evtekssan Dış Ticaret aldı. 
Ödül kazanan firmalar arasında ilginç çalışmalara imza atanlar da bulunuyor. 'e-ihracat' kategorisinde birinciliği kazanan S B Grasshoper Baki Gıda Avrupa'daki evcil sürüngenler için çekirge üretimi yapıp, konservesini üretiyor. 
Haftada 40 bin çekirgeyi canlı olarak Avrupa'ya gönderen firma uzun raf ömrüne sahip ürünlere talep gelmesiyle birlikte çekirge üretimine de geçmiş. Ürünlerini F ve B Grasshoper adıyla pazarlıyor. Firmanın 2005 yılı ihracatı haziran sonunda 10 bin euro, 2006 ihracat hedefi ise 250 bin euro. 
'Kreatif Ürün' kategorisinde birincilik kazanan Commat firması ise, 'treadmill' adlı denek fareleri için kullanılan koşu bantlarını üretiyor. Ürünler, başta ABD, İngiltere ve Almanya olmak üzere yaklaşık 30 ülkeye ihraç ediliyor. 


</TEXT>
</DOC>
