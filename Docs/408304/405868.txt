<DOC>
<DOCNO> 405868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/siyaset/siy08.html </URL>
<DATE> 2005/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk yargıç Rıza Türmen'den şerh 
</HEADLINE>
<TEXT>


UTKU ÇAKIRÖZER Ankara 


AİHM'nin dün aldığı kararın altında imzası olan 7 yargıç arasında yer alan Türk yargıç Rıza Türmen, kararın Türkiye'nin Kıbrıs'ta mülkiyet haklarını ihlal ettiğine dair bölümlerine "Kıbrıs sorununun çok boyutlu siyasi bir sorun olduğu" gerekçesiyle çekince koydu. 
Türmen karşı oy yazısında, Loizidu'nun mülkiyet hakkının ihlal edildiğine hükmeden davada Türkiye lehinde oy veren h kimlerin görüşünü paylaştığını ifade ederken, Türkiye'nin 3 ay içinde hak ihlalini ortadan kaldıracak iç hukuk yolu ve tazmin mekanizması oluşturması kararı ise oybirliğiyle alındı. 
Türmen'in görüşlerini paylaştığını bildirdiği h kimler 1996'da Türkiye aleyhine alınan karara koydukları çekincede mülkiyet sorunun özünde "siyasi bir sorun"un yattığını, bundan sadece Rumların değil Türklerin de etkilendiğini ve Türkiye'nin sadece İnsan Hakları sözleşmesine taraf olduğu 1990 sonrasındaki eylemler nedeniyle sorumlu tutulabileceğini savunmuşlardı. 


</TEXT>
</DOC>
