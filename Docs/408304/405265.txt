<DOC>
<DOCNO> 405265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sondun03.html </URL>
<DATE> 2005/12/21/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
ABD'de 52 yıl sonra bir kadın ölüm cezasına çarptırıldı 
</HEADLINE>
<TEXT>

     ABD'de 52 yıl sonra ilk kez bir kadın ölüm cezasına çarptırıldı. 
     Iowa eyaletinde bölge mahkemesi yargıcı Mark Bennett, 1993 yılında 5 kişinin öldürülmesi olayındaki rolü nedeniyle Angela Johnson'a ölüm cezası verdi. 
     Johnson'ın eski erkek arkadaşı uyuşturucu patronu Dustin Honken için de ekim ayında zehirli iğneyle ölüm kararı çıkmıştı. 
     Masum olduğunu söyleyen iki çocuk annesi Johnson, başına gelen kötülüklerin sebebi olarak Honken'i gösterdi. 
     Johnson, 5 kişinin katledilmesinde Honken'e yardım etmekle suçlanıyordu. Honken ve Johnson'un, Greg Nicholson ve Terry DeGeus'u Honken aleyhinde ifade vermemeleri için öldürdükleri iddia ediliyordu. 
     Nicholson, kız arkadaşı Lori Duncan ve Lori'nin iki kız kardeşi Kandi ve Amber 25 Haziran 1993'de, Honken uyuşturucu ticaretiyle suçlanmadan birkaç gün önce ortadan kaybolmuştu. 
     DeGeus'un cesedi aylar sonra bulunmasına rağmen, diğer kurbanların cesedi 2000 yılının sonlarında Johnson'ın elle çizdiği haritalar yardımıyla bulunmuştu. 
     ABD'nin Missouri eyaletinde Bonnie Brown adındaki kadın, adam öldürme suçundan 19 yılında idam edilmişti. 
     
</TEXT>
</DOC>
