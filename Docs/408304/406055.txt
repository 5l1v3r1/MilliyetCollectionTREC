<DOC>
<DOCNO> 406055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sonspo17.html </URL>
<DATE> 2005/12/23/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
1907 ÜNİFEB, Cavcav'ı kınayarak, kulüp girişine siyah çelenk koydu 
</HEADLINE>
<TEXT>

     1907 Üniversiteli Fenerbahçeliler Birliği 1907 ÜNİFEB , Gençlerbirliği Kulübü Başkanı İlhan Cavcav'ın, Fenerbahçe kulübü hakkında yaptığı açıklamalarını kınayan basın açıklaması yaparak, kulübün girişine siyah çelenk koydu. 
     Beştepe İlhan Cavcav tesislerine gelen bir grup üniversiteli fenerbahçeli, burada yaptıkları basın açıklamasında, ''Gençlerbirliği spor kulübü başkanı sayın İlhan Cavcav'ın, Fenerbahçe spor kulübünü hedef alan maksatlı açıklamalarını esefle karşılıyor, Türk futbol tarihine kara bir leke olarak anılacağı kuşkusuz bu çirkin beyanatların sahibini tüm hukuki haklarımız saklı kalmak kaydı ile şiddetle kınıyoruz'' denildi. 
     Açıklamada, İlhan Cavcav'ın bir an önce hakettiği cezayı almasını ve futbol dünyasından uzaklaştırılması gerektiğini düşündüklerine yer verildi. 
     Daha sonra üzerinde ''Gün gelecek karanlık bitecek'' yazılı çelengi tesislerin girişine bırakan dernek üyeleri tesislerden olaysız ayrıldı. 
     
</TEXT>
</DOC>
