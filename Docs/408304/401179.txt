<DOC>
<DOCNO> 401179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/dunya/axdun02.html </URL>
<DATE> 2005/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Irak karıştı 
</HEADLINE>
<TEXT>


DIŞ HABERLER SERVİSİ 


Irak'ta 15 Aralık'ta yapılacak genel seçimler öncesinde Barzani ve Talabani yandaşlarıyla İslamcılar arasında baş gösteren gerginlik dün kanlı çatışmaya dönüştü. Mesud Barzani liderliğindeki Kürdistan Demokratik Partisi KDP ve Celal Talabani başkanlığındaki Kürdistan Yurtseverler Birliği'nin KYB oluşturduğu bloktan ayırılarak tek başına seçime girmeyi kararlaştıran Kürdistan İslami Birliği'nin KİB kuzeydeki Erbil ve Zaho'nun da aralarında bulunduğu 6 kentteki parti binaları saldırıya uğradı. KDP ve KYB'nin öfkeli gençlerin taşlı saldırısına uğrayan Muhammed Selahaddin Bahaddin liderliğindeki KİB binaları ateşe verildi, çıkan çatışmalarda 4 kişi öldü, 20'den fazla kişi yaralandı. Ölenler arasında KİB'in bir üst düzey üyesinin de bulunduğu bildirildi. KDP ve KYB, Kuzey Irak'ta büyük bir taraftar kitlesi olan ve dengeleri değiştirmesinden korktukları Kürdistan İslami Birliği'nin tek başına seçime girmesini 'hain'likle suçluyorlar. Olaylardan sonra peşmergelerin KİB taraftarlarına karşı operasyonlar başlattığı öğrenildi. Dün gece TV'ye çıkan Mesud Barzani, şiddet olaylarını kınadı. 


</TEXT>
</DOC>
