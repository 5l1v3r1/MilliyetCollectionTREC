<DOC>
<DOCNO> 402388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/son/sonyas09.html </URL>
<DATE> 2005/12/10/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Yeni King Kong, Hollywood tarihinin en pahalı 6. filmi... 
</HEADLINE>
<TEXT>

     Yeni Zelandalı yönetmen Peter Jackson tarafından çekilen, yeni ''King Kong'' filminin, Hollywood tarihinin yapımında en çok para harcanan 6. filmi olduğu açıklandı. 
     Forbes dergisindeki habere göre, dev goril King Kong'un hikayesinin yeniden özel efektler kullanılarak konu alındığı film, 207 milyon dolara mal oldu. 
     Hollywood'un en pahalı 25 filminin listesini yayınlayan Forbes'a göre, 1963'te Joseph L. Mankiewicz'in çektiği başrollerinde Elizabeth Taylor ve Richard Burton'ın oynadığı ''Kleopatra'', hala en pahalı Hollywood filmi olma özelliğini elinde bulunduruyor. 286,4 milyon dolara mal olan film, ABD'de 377 milyon dolar hasılat elde etmişti. 
     Listede 2. sırada James Cameron'ın yönettiği 247 milyon dolara mal olan ''Titanik'' bulunuyor. ''Titanik'', maliyetinin 10 katı kadar gelir elde etmişti. 
     En pahalıya mal olan filmler arasında 3. sırada Kevin Costner'ın başrolde oynadığı ''Su dünyası'' 229 milyon dolar , 4. sırada Arnold Schwarzenegger'ın oynadığı ''Terminatör 3'' 216,6 milyon dolar bulunuyor. 
     Listeye göre en pahalı 5. Hollywood filmi, 210 milyon dolarlık maliyetiyle ''Örümcek Adam 2''. 
     
</TEXT>
</DOC>
