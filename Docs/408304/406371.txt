<DOC>
<DOCNO> 406371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/siyaset/axsiy01.html </URL>
<DATE> 2005/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'li belediye kiracıya içki yasağı getirdi 
</HEADLINE>
<TEXT>


Orhangazi Belediyesi, kiraya verdiği işyerlerinin sözleşmelerine alkollü içecek satılmaması koşulu koydu 

HASAN BOZBEY Bursa DHA 


Bursa'nın Orhangazi ilçesinde, AKP'li Belediye tarafından yaptırılan 37 dükk n, 2 kafeterya ve 2 tuvalet, ihaleyle kiraya verildi. Belediye tarafından kiracılarla yapılan kira ihale şartnamesinde, bu işyerlerinde alkollü içki satılmaması koşulu konuldu. 
Orhangazi Belediyesi'nin kent merkezinde yaptırdığı iki bloktan oluşan 37 dükk n, 2 kafetarya ve 2 tuvalet, açık artırma ile kiraya verildi. İhaleye 273 talipli katıldı. Her dükk n tek tek ihale edildi. 150 YTL'den başlanan ihalede ortalama kira 900 YTL'ye çıktı. 

Teminat da yanıyor 
AKP'li Belediyenin hazırladığı 20 maddeden oluşan kira şartnamesinde, işyerlerinde alkollü içki satışı yasaklandı. Şartnameye, belediye kanun ve yönetmeliklerine aykırı hareket eden işyerlerinin sözleşmesinin tek taraflı feshedileceği, teminatının ise belediyeye gelir olarak kalacağı şartı konuldu. 
Orhangazi Belediye Başkanı Yusuf Korkusuz, bu yasağın Türkiye gündemindeki konuyla ilgisi olmadığını, sadece karayollarına yakın bir yer olduğu için böyle bir maddeyi şartnameye koyduklarını söyledi. 


</TEXT>
</DOC>
