<DOC>
<DOCNO> 401868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/astro/index.html </URL>
<DATE> 2005/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şartlar hızla değişiyor 
</HEADLINE>
<TEXT>


Günün ilk yarısında daha huzursuz ve dağınık enerjiler var. Bazı bitişler gündeme gelecek. Ancak öğleden sonra taze enerjilerle hareket edebilir. Yeni adımlar bize heves ve heyecan taşıyor. 
Koç'lar günün ilk yarısında pek rahat değiller. Elde olmayan gecikmeler onların vakitlerini alabilir ama, yeni planlar yapmak onlara yarar sağlayacak. Boğa'lar gün içinde duygusal anlamda keyifliler. Dostluklardan çok şey kazanabilir ama gün ortasında, geçmişle ilgili konulara karşı iyimser yaklaşılmalı. İkizler'e iş hayatında başarı çok kolay gelebilir. Grup çalışmalarında ise yenilikler onlara çok şey katabilecek. Yengeç'ler kendilerini rahat ifade ediyorlar. Yabancılarla ilgili konuları sonuca götürmek ve iş hayatına yönelik girişimler yapmak söz konusu olabilecek. Aslan'lar aceleci olmamalılar. Ortaklaşa harcamalar onları zorlasa bile, yurtdışı bağlantılar pek çok yönden moral verecek. Başak'lar ortaklıklar ve evlilikle ilgili konularda akılcı kararlar alabilecekler. Eşin parasal durumuna ait önemli ve güzel gelişmelerden memnunluk duyabilecekleri koşullar söz var. 
Terazi'ler iş hayatında özenli ve verimli olabilecekler. Bu arada yakın ilişkilerde ve ortaklaşa konularda olumlu adımlar ve uzlaşı öne çıkabilir. Akrep'ler pozitif günlerindeler. Yaratıcı alanda yüksek enerjilerini kullanmaları onları başarılı kılıyor. Gün ortasında tamamlanması gereken konular onları uğraştırabilir. Yay'lar ellerindeki işleri biran önce sonuçlandırmalı ve kendilerine zaman yaratmalı. Zira yaratıcı enerjiler ve çocuklarla ilgili konular öne çıkabilecek. Oğlak'lar bugün yakınlarla ilgili konularla ilgilenmek durumundalar ama, eve it konularla da ilgilenmeleri gerek. İş hayatına yönelik birtakım gelişmeler ihmal edilmemeli. Kova'lar maddi alanda yeni düşüncelere açıklar ama çabuk karar vermekten kaçınmaları gerek. Bugün daha çok yakınlarla ilgili konuların içinde olmaları gereken zorunluluklar olabilecek. Balık'lar pek çok konuda bugünde kendilerini ortaya koyabilecekler. Maddi konularda kendi kazançları ve birikimlerini tekrar gözden geçirmek ve doğru kararlar almak durumundalar. 



</TEXT>
</DOC>
