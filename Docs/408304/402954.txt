<DOC>
<DOCNO> 402954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/yasam/axyas01.html </URL>
<DATE> 2005/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'nın en iyi restoranlarından ikisi İstanbul'dan 
</HEADLINE>
<TEXT>


Amerika'nın dünyaca ünlü dergisi Travel Leisure'ın gurmesi Anya von Bremzen, 360 ve Mabeyin'i Avrupa'nın en iyi restoranları arasında saydı 

ASLI ÇAKIR 

Dünyaca ünlü dergilerden Travel Leisure'ın bu ayki sayısında "En İyi Yeni Avrupa Restoranları 2005" başlıklı bir konu yer alıyor. Yazarı yine dünyaca tanınmış gurmelerden, derginin aynı zamanda editörü de olan, yemek kitapları yazarı Anya von Bremzen. 
Bremzen, ağustos ayında 3 hafta içinde Madrid, Londra, Berlin, Moskova, Roma, Paris, Amsterdam ve İstanbul'da yaklaşık 40 restoranı gezdi. İstanbul'dan da Üsküdar'daki Mabeyin Restaurant'ı ve Taksim'deki 360'ı Avrupa'nın en iyi yeni restoranları arasına aldı. 

İstanbul'dan ev alacak 
"Gezdiklerim arasında Mabeyin'i Avrupa'nın ilk üç restoranı arasına sokabilirim. İçliköfteden kurutulmuş patlıcan dolmasına kadar sizin lezzetlerinizi en iyi şekilde sunan restoran" diyen Bremzen, şimdiye kadar Amerika'daki restoranlardan daha çok İstanbul hakkında yazı yazmış. Bremzen, Cihangir'de bir ev alarak yılın üç dört ayını İstanbul'da geçirmeyi planlıyor. 




</TEXT>
</DOC>
