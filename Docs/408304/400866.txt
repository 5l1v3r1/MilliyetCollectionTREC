<DOC>
<DOCNO> 400866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/ekonomi/eko14.html </URL>
<DATE> 2005/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
SİGORTA DÜNYASINDAN 
</HEADLINE>
<TEXT>



'Yolculuklar'ın son durağı Beyoğlu SLR Dijital Grubu'nun 'Yolculuklar' isimli fotoğraf sergisi, Beyoğlu Belediyesi Sergi Salonu'nda yapıldı. Sergide fotoğrafın yeni kültürleri keşfetmenin büyülü anahtarı olduğunu söyleyen SLR Digital Grup üyesi Genel Sigorta Genel Müdür Yardımcısı Didem Doğan'ın fotoğraflarına da yer verildi. 

AssistLine, ISO 9001 kalite belgesi aldı Sigorta sektörüne yedi yıldır asist hizmeti veren AssistLine, 'ISO 9001 2000 Kalite Yönetim Sistemi' belgelendirme denetimi sonucunda Kalite Belgesi aldı. 
AssistLine almış olduğu Kalite Belgesi ile değişik alanlarda hizmet vererek iş hacmini daha da genişletmeyi hedefliyor. Bu alanda hizmet veren şirketler içerisinde ISO 9001 2000 Kalite Belgesini alan ilk ve tek Türk şirketi olan AssistLine'ın Yönetim Kurulu Başkanı Metin Öztürk şunları söyledi 
"Avrupa Birliği sürecinde yabancı şirketlerle işbirliği yapabilmenin yolu kalite standardından geçiyor. AssistLine ISO 9001 2000 Kalite Belgesini alarak yeni ufuklara yelken açmıştır." 

Kapkaça karşı önlem 'Çantam Dostumda' Ankara Sigorta kapkaç olaylarına karşı yeni bir ürün geliştirdi. 'Çantam Dostumda' adlı poliçeye sahip olan sigortalı, çantasının çalınması halinde '444 1936 Alo Bir Dost' çağrı merkezini arayarak kredi kartlarını iptal ettirebiliyor. Kredi kartının bu süre içinde kullanılması halinde, 100 YTL'ye kadar yapılan harcamalar sigortalıya ödeniyor. Sigorta ayrıca, çalınan evraklar için gazeteye kayıp ilanı veriyor ve ilan masrafları da sigorta şirketi tarafından karşılanıyor. 


</TEXT>
</DOC>
