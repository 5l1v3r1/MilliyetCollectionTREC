<DOC>
<DOCNO> 400214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/yazar/theper.html </URL>
<DATE> 2005/12/03/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bu yöneticiler hemen değişmeli 
</HEADLINE>
<TEXT>


Bu sözümü sık sık tekrarlayacağım. Artık işlenen suçların çoğunda devletin sorumluluğu var. Çünkü 
İki üç gün önce işlenen bir cinayette kurusıkı tabanca kullanıldı. Kurusıkı denilen, üzerinde silah markası taşıyan ve gerçek silahın aynı büyüklük ve ağırlıkta olan bu tabancalar, namluları değiştirilerek hakiki tabanca haline getirilebiliyor. Hatta gerçek tabanca haline getirmeye gerek yok. Orijinal haliyle bile yakından ateşlendiğinde önemli sakatlık yapabiliyor. Hiçbir şey yapmasa dahi hakikileriyle bire bir aynı olduğu için soygunlarda kullanılabiliyor. Ama bunların satışı ve taşınması h l serbest. Karaköy'de 25 YTL'ye satılıyor. Memleketin birkaç vilayetinde valilikçe yasaklandığı halde İstanbul'da serbest. Neden Çünkü İstanbul'u yönetenler İstanbul'un problemlerinden haberdar değil. Haberdar olsaydı İstanbul suçlu cennetine, vatandaş için de cehenneme döner miydi H l İstanbul'un Avrupa'daki şehirlerden daha asude olduğunu söyleyebilen bir yönetici, yönetici olabilir mi Hele hele silah sıkmanın insanı rahatlattığını söyleyen bir üst düzey görevli, bir başka ülkede olsa o makamda bir gün kalabilir mi 
Öyle bir ülkede yaşıyoruz ki yönetim kadrosu vatandaşın emniyeti ve huzuru için küçük parmağını bile kıpırdatmıyor. Kıpırdatıyor olsaydı TV'deki dizilerde gözlerimizi dışarıya fırlatan cinayet ve işkence sahnelerine izin verilir miydi 
"Toplumu şiddete, teröre... topluma nefret duyguları oluşturan yayınlara imk n verilmemesi" prensibi nerede yer alıyor biliyor musunuz Radyo ve televizyonların kuruluş ve yayınları hakkında kanunda. Hani kanunlar uygulanırdı Bakmaktan tiksindiğim iğrenç suratlı insanların iğrenç işkencelerine, öldürme sahnelerinin her saniye yer aldığı filmleri ben izlemiyorum, ya gençlik Gençlik seyrediyor ve etkileniyor. Büyük çoğunluğu kendisini ekrandaki o pis suratlı heriflerin yerine koyup inanılmaz cinayetler işliyor. Devlet kadroları ise seyirci. İşte bunun için devlet kurumlarının sorumluluğu var diyorum ve soruyorum. Sizler gidişattan memnun musunuz 



</TEXT>
</DOC>
