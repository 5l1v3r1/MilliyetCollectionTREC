<DOC>
<DOCNO> 402594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/guncel/agun.html </URL>
<DATE> 2005/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
FT Pamuk ile birlikte Türkiye de yargılanacak 
</HEADLINE>
<TEXT>


Ünlü ekonomi gazetesi Financial Times'ta FT yayımlanan Orhan Pamuk davasıyla ilgili yorumda, 'Türkiye cuma günü, en ünlü yazarıyla birlikte sanık kürsüsüne çıkacak' denildi 


Yazar Orhan Pamuk'un "30 bin Kürt ve 1 milyon Ermeni öldürüldü" sözlerinden dolayı hakkında açılan davanın başlayacağı 16 Aralık öncesi dış basında konuya ilişkin haber ve yorumlar çoğaldı. Son olarak Financial Times gazetesi, "Pamuk ile birlikte Türkiye de yargılanacak" değerlendirmesini yaptı. 
Ekonomi gazetesi Financial Times FT , Vincent Boland imzalı haber yorumunda, Türkiye'nin 7 yıl önce Pamuk'a "devlet sanatçısı" unvanı önerdiğini, Pamuk'un reddettiğini belirtti. "Şimdi devlet, intikamını almak üzere" ifadesinin kullanıldığı yazıda, Türk hükümetinin Pamuk'un beraat edeceği görüşünde ısrar ettiği, ancak son dönemde TCK 301. madde çerçevesinde yargılananların mahk m olduğu kaydedildi. 
Hükümetin yargının bağımsız olduğu, Pamuk için bir şey yapamadığı görüşünü dile getirdiğinin de belirtildiği yoruma şöyle devam edildi 
"Doğrudur. Yazarı yargılanan hükümet değil, kökleri 1930'lardaki İtalyan faşizminden esinlenen ceza ve sivil kanunlarda bulunan bir sistem aracılığıyla devlettir. Bakanlar da ifade özgürlüğünün son yıllarda geliştiğini söylüyor. Bu da doğrudur, ancak hiç kimse mesajı almış gibi görünmüyor. Türkiye cuma günü, en ünlü yazarıyla birlikte sanık kürsüsüne çıkacak. Batılı ve 'modern' olduğunu iddia eden ve AB'ye katılmak isteyen bir ülke, Batı'nın kuşaklarca yapmadığı bir şey yapacak. Bir yazarını 'devlet karşıtı eylemleri'nden dolayı yargılayacak." 





</TEXT>
</DOC>
