<DOC>
<DOCNO> 400211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/yazar/pulur.html </URL>
<DATE> 2005/12/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bir film, bir oyuncu... 
</HEADLINE>
<TEXT>


"BABAM ve Oğlum" filmi rekora koşuyormuş. On günde 150 bin seyirciyi gelmiş... 
Peki, bu filmin yapımcısı ya da işletmecisi ne yaptılar ki rekora gidiyorlar 
Tam sayfa gazete ilanları mı verdiler 
Koca koca duvar ilanları mı yapıştırdılar 
Baş oyuncusundan figüranına kadar "bayram ziyaretine" gider gibi, televizyon kanallarını mı dolaştılar 
Ana haber bültenlerine mi çıktılar 

GAZETELERE orta çapta bir iki ilan verildi, film vizyona girmeden televizyonlar doğru dürüst duyurmadılar, tanıtıcı parçalar bile gösterilmedi. 
Film gösterime girdikten sonra, yönetmen Çağan Irmak ve bazı oyuncular televizyon programlarına katıldılar, lakin, bu reklam işlerini pek beceremedikleri için bundan da yararlanamadılar. Hele Okan Bayülgen'in programında, stüdyoda vardılar ama ekranda yoktular, onlar adına "Zaga" konuşuyordu... 

PEKİ, ne oldu da bu film böyle birden patladı .. 
"Kulaktan kulağa" diye bir deyim vardır. Filmi görenin görmeyene söylemesi en büyük reklam, bundan büyük reklam yok 
"Babam ve Oğlum'u gördün mü " 
"Görmedim " 
"Mutlaka git, gör " 
İşte bu yetti... 
Siz bir arkadaşınıza "Git " dediniz, o da arkadaşına "Git " dedi, eğer filmi beğenmezse, o da arkadaşına "Git " der mi 
Demez 
Alışverişte bir deyim vardır, "Mal kendisini belli eder " derler, bu da öyle oldu. 

Filmi ilk görenlerden ve yazanlardan biriyiz. 
Şöyle demiştik 
"Bu filmi mutlaka görün, eğer ağlarsanız, bilin ki gerektiği için ağlamışsınızdır, eğer gülerseniz, bilin ki gerektiği için gülmüşsünüzdür." 23.11.2005 
Gerektiği için güldüler, gerektiği için ağladılar, gerektiği için de filmi seyrettiler. 
Yönetmen Çağan Irmak demiş ki 
"Filmi seyreden bir seyirci, çıktıktan sonra, içinden annemi babamı bir arayayım demişse, bu benim için en büyük ödüldür " 
Seviye bu olunca, film de film oluyor. 

"Mal kendini belli eder " derken acaba yanlış mı yaptık Bir filmi yaratan insanlara "mal" demek doğru mu Sanıyoruz ki, bizim "mal" dememizdeki amacı herkes anlamıştır, anlamayan da anlamadığıyla baş başa kalır. 

AYNI deyimi, "Mal kendisini belli eder " deyimini, Barış Falay için de kullanacağız. 
Barış Falay "Aliye" dizisinin oyuncularından biri. Dizinin başlarında ufak sayılan bir rolü vardı, üstelik kötü adamı oynuyordu, mafya bozuntusu, üçk ğıtçı, külhani, sahtek rın biri. Adı "Mücahit", çevresi ona "Müco" diyor... 
Ama bir "Leylaaaa" çekiyordu ki, giderek rolleri büyüdü, sahneleri uzadı, yanına bir de "Alper Tunga"yı alınca... 
Şimdi "Aliye" izleyicileri, başrol oyuncuları kadar onu da merakla bekliyorlar. Bugün ne yapacak, ya da "İki şekerli, bir sade, hadi bana müsaade " diye bir laf yumurtlayacak mı, diye... 



</TEXT>
</DOC>
