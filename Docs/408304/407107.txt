<DOC>
<DOCNO> 407107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sontur23.html </URL>
<DATE> 2005/12/27/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
İstanbul'a 20 yeni kavşak... 
</HEADLINE>
<TEXT>

     İstanbul Büyükşehir Belediyesi’nin trafiğe köklü çözüm üretmek amacıyla başlattığı çalışmalar çerçevesinde 20 yeni kavşağın temeli, 29 Aralık Perşembe günü Cemal Reşit Rey Konser CRR Salonu’nda törenle atılacak. 
     Büyükşehir Belediyesi’nden yapılan yazılı açıklamaya göre, Bayrampaşa Otogar Önü, Ayazağa, Kartal-Samandıra Fatih, Tuna ve Orhangazi Caddeleri kesişimi, E-5 Gülsuyu Köprülü kavşakları ile Bağlarbaşı Kavşağı Kısıklı Caddesi altgeçidinin temel atma töreni, ilçe belediye başkanlarının da yer alacağı canlı yayınla işçilerle birlikte gerçekleştirilecek. 
     Kalan 15 kavşağın temeli de temsili olarak CRR’de atılacak. 
     Temsili olarak temeli atılacak 15 kavşak şöyle 
     "Davutpaşa, Kartal-TEM Bağlantı Yolu Balıkesir Caddesi Kesişim, Maltepe Karacabey, Maltepe Cevizli Köprülü, E-5 Küçükyalı, Kadıköy Hasanpaşa Uzunçayır, E-5 Maltepe, Bahçelievler Ünverdi, Tarabya, Kartal-Pendik Adnan Kahveci Caddesi-Başkent Caddesi E-5 Üstgeçidi, Pendik Dede Paşa Köprüsü, Tuzla Orhanlı-Akfırat Arası TEM Bağlantı Köprüsü, Kadıköy Yenisahra, Eyüp, D-100 Karayolu Edirnekapı." 
     
</TEXT>
</DOC>
