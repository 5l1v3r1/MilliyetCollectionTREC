<DOC>
<DOCNO> 404060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sonspo10.html </URL>
<DATE> 2005/12/16/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Spurs deplasmanda Minnesota Timberwolves'i 90-88 yendi... 
</HEADLINE>
<TEXT>

     ABD Profesyonel Basketbol Ligi'ne NBA , TSİ bu sabaha karşı yapılan 3 maçla devam edildi. 
     Ortabatı Grubu lideri San Antonio Spurs, deplasmanda Minnesota Timberwolves'i 90-88 yendi. 
     Spurs'da karşılaşmayı 21 sayı, 4 ribaunt ve 2 asistle tamamlayan Michael Finley, takımına galibiyeti getiren isim olurken, Tim Duncan 13 sayı, 9 ribaunt, 6 asistle, Bruce Brown da 12 sayı, 7 ribauntla gecenin dikkati çeken diğer isimleri oldu. 
     Timberwolves'de ise Kevin Garnett'ın 24 sayı, 21 ribauntla ''double-double'' yapması takımına galibiyeti getirmeye yetmezken, 23 sayı, 6 ribauntla maçı tamamlayan Wally Szcerbiak'ın performansı yenilgiyi önleyemedi. 
     Cleveland Cavaliers, deplasmanda Denver Nuggets'i 94-85'lik skorla geçerken, Cavaliers'de Lebron James 26 sayı, 9 asistle gecenin yıldızı oldu. Cavaliers'de 17 sayı, 3 ribauntla oynayan Damon James ve 11 sayı, 12 ribauntla ''double-double'' yapan Donyell Marshall'ın performansları takımlarının galibiyetinde etkili oldu. 
     Nuggets'de ise Carmelo Anthony'nin 23 sayı, 5 ribaundu takımına galibiyeti getirmeye yetmezken, Greg Buckner'in 15 sayısı ile Earl Watson'un 14 sayısı, kazanmaya yetmedi. 
     Gecenin diğer maçında ise Houston Rockets, deplasmanda Seattle Supersonics'i 104-98 yendi. 
     Lige yarın sabaha karşı yapılacak 11 maçla devam edilecek. 
     
</TEXT>
</DOC>
