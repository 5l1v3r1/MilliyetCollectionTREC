<DOC>
<DOCNO> 404043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sonsiy19.html </URL>
<DATE> 2005/12/16/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Teziç Kendi dönemimde fişleme olmadı 
</HEADLINE>
<TEXT>

     YÖK Başkanı Prof. Dr. Erdoğan Teziç, kendi döneminde öğretim üyelerinin "fişlenmediğini" söyledi. 
     Teziç, başkanlığında yapılan YÖK Genel Kurulu toplantısına verilen yemek arası sırasında gazetecilerin sorularına yanıtladı. 
     Erdoğan Teziç, bir gazetecinin, "Van Yüzüncü Yıl Üniversitesi Rektörü Prof. Dr. Yücel Aşkın, mahkemedeki ifadesinde, bazı öğretim üyeleri ile ilgili bilgilerin OHAL ve YÖK tarafından gönderildiğini söyledi. YÖK’ün bir fişlemesi oldu mu" şeklindeki sorusuna, "Bu fişler nasıl gitti, yazıyla mı gitti, ben bilmiyorum" yanıtını verdi. 
     Aynı gazetecinin, "Gidebilir mi" sorusu üzerine ise Teziç, "Ben bilmiyorum. Ben kendi dönemimde hiçbir şey gitmediğini biliyorum. Daha evvel oldu mu, olmadı mı, nereden gitti, bilmiyorum. YÖK’ten gitmemiş de olabilir. Kendi dönemimde hiçbir şekilde fişleme olmadı" diye konuştu. 
     YÖK Başkanı Teziç, "Gitmesi normal mi" sorusuna ise "Normal karşılamıyorum" yanıtını verdi. 
     
</TEXT>
</DOC>
