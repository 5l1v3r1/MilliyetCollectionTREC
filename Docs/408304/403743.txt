<DOC>
<DOCNO> 403743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sonspo08.html </URL>
<DATE> 2005/12/15/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Türk sporuna yeni bir branş daha Kriket 
</HEADLINE>
<TEXT>

     Türk sporuna yeni bir branş daha ekleniyor... Kriket, 2006 yılından itibaren faaliyetlerine başlıyor. 
     İngiltere, Hindistan, Pakistan, Yeni Zelanda ve Avustralya gibi ülkelerin gözde spor dalları arasında ilk sıralarda yer alan Kriket'in, yeni yıldan itibaren Türk sporunun yeni branşı olarak yerini alıyor. 
     Kriket'in Üniversite Sporları Federasyonu bünyesinde faaliyetlerine başlayacağını açıklayan federasyon yetkilileri, Bilkent Üniversitesi, Orta Doğu Teknik Üniversitesi ODTÜ ve Hacettepe Ünivesitesi spor kulüplerinin takımlarını kurduklarını ve 2006 yılından itibaren resmi müsabakalara katılacaklarını açıkladılar. 
     Kriket sporunun kısa zamanda Türk insanının ilgisini çekeceğinden şüphe duymaklarını belirten yetkililer, bu yeni branşın öncelikle üniversiteliler arasında büyük ilgi uyandıracağını belirttiler. 
     Teknik kurulun oluşturulmasının ardından eğitim çalışmalarına hız vereceklerini belirten federasyon yetkilileri, uluslararası federasyonla temaslara başladıklarının da altını çizdi. 
     
</TEXT>
</DOC>
