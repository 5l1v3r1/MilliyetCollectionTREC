<DOC>
<DOCNO> 400078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sontur28.html </URL>
<DATE> 2005/12/02/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Siyam ikizlerinin dramı... 
</HEADLINE>
<TEXT>

     Kahramanmaraş’ta gövdelerinden yapışık olarak dünyaya gelen 6 yaşındaki A. ve S.T, dayıları olduğunu iddia edilen kişi tarafından yardım toplama bahanesiyle sokaklarda gezdiriliyor. 
     Manisa’nın Sarıgöl İlçesi’nde kurulan pazara alışverişe gelen vatandaşlar, gövdelerinden yapışık olan A ve S.T’yi görünce hayrete düşüyor. İkizlerin durumuna üzülen vatandaşlar, kızların yanında bulunan ve dayıları olduğunu öne süren kişiye para yardımında bulunuyor. 
     AA muhabirinin görüştüğü, adını vermek istemeyen ve çocukların dayısı olduğunu iddia eden kişi, Kahramanmaraş’ın Türkoğlu İlçesi’nde yaşadıklarını, ancak çocukların tedavilerini sürdürmeleri için bu şekilde yardım topladıklarını savundu. 
     
</TEXT>
</DOC>
