<DOC>
<DOCNO> 403238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/magazin/amag.html </URL>
<DATE> 2005/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gece Mevsimi perde açtı 
</HEADLINE>
<TEXT>


Kent Oyuncuları'nın sahnelediği Gece Mevsimi adlı tiyatro oyununun galasına, oyunun yazarı Rebecca Lenkiewicz de katıldı 

BAYRAM KAYGUSUZ 

İngiliz tiyatrosunun yeni parlayan yıldızlarından Rebecca Lenkiewicz'in kaleme aldığı ve İrlanda'nın küçük bir şehrinde yaşayan bir ailenin öyküsünü anlatan "Gece Mevsimi" adlı tiyatro oyunun galası önceki akşam Kent Oyuncuları'nda yapıldı. Oyunu, gala için İstanbul'a gelen yazarı Lenkiewicz de izledi. 
Yıldız Kenter, Selçuk Yöntem, Demet Evgar, Yeşim Koçak, Elvan Boran, Umut Temizaş, Emre Törün ve Osman Sonat'ın rol aldığı oyunu Mehmet Birkiye yönetti. Galaya Oktay Kaynarca, Özgü Namal, Kenan İmirzalıoğlu, Zeynep Beşerler, Mehmet Ali Alabora ve Nurseli İdiz gibi pek çok ünlü katıldı. Kaynarca, "Bu, son zamanlarda seyrettiği en güzel oyun" derken, İmirzalıoğlu da, "Hiç boş anı yoktu" diye konuştu. 


</TEXT>
</DOC>
