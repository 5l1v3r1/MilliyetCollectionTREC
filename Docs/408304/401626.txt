<DOC>
<DOCNO> 401626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sondun19.html </URL>
<DATE> 2005/12/08/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Terminatör hastaneye kaldırıldı 
</HEADLINE>
<TEXT>

     California Valisi Arnold Schwarzenegger, dün gece bir kalp problemi nedeniyle hastaneye kaldırıldı. 
     Eski aktörün sözcüsü Margita Thomson, şiddetli bir ishal geçiren 58 yaşındaki valinin, kalp ritminin çok hızlandığını ve doktorunun tavsiyesiyle hastaneye kaldırıldığını belirtti. 
     Sözcü, hastaneye gece yarısı getirilen Schwarzenegger'e bazı tetkiklerin uygulandığını, birkaç saat hastanede kalan valinin, kalp ritminin normale dönmesi üzerine taburcu edilerek, evine istirahata çekildiğini, bu sabah da işinin başına döndüğünü kaydetti. 
     Thomson, Schwarzenegger'in 1997 yılında, kalp kapakçığındaki ırsi bir sorun yüzünden ameliyat geçirdiğini, bu ameliyat nedeniyle bazen kalp atışlarının hızlandığını ifade etti. 
     ''Terminatör'' filmleriyle dünya çapında tanınan eski aktör, 2006 seçimlerinde de valiliğe aday olmasından dolayı artık ''Gouvernator'' Valitör lakabıyla tanınıyor. 
     
</TEXT>
</DOC>
