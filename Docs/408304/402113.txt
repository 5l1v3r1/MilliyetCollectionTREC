<DOC>
<DOCNO> 402113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sonspo26.html </URL>
<DATE> 2005/12/09/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Futbola bomba düştü, Genel Kurul'a gidiyor 
</HEADLINE>
<TEXT>

     Futbol Federasyonu Yönetim Kurulu, 19-20 Ocak 2006’da olağanüstü genel kurula gitme kararı aldı. 
     Levent Bıçakcı başkanlığında, federasyonun Beylerbeyi’ndeki tesislerinde olağan toplantısını yapan yönetim kurulundan kongre kararı çıktı. 
     Yaklaşık 3,5 saat süren toplantıdan sonra, kararı basına açıklayan Bıçakcı, 19-20 Ocak 2006’da olağanüstü genel kurula giderek, güven tazelemek istediklerini söyledi. 
     Bıçakçı, son gelişmeler üzerine futbol genel kurulunun güvenoyuna gerek duyulduğunu söyledi. Tahkim kurulu seçimi için yapılacak genel kurulda seçim gündeminin de yeraldığını açıkladı. Bıçakçı, federasyon yönetim kurulunun seçim gününe dek görevine devam edeceğini ve tekrar seçilirse hedeflerini tutturmak için çalışacaklarını belirtti. 
     Levent Bıçakçı istifa etmediklerini ancak tekrar seçilemezlerse görevlerini yeni gelecek federasyona devredeceklerini söyledi. 

     
</TEXT>
</DOC>
