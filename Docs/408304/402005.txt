<DOC>
<DOCNO> 402005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sondun42.html </URL>
<DATE> 2005/12/09/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
Hamas'tan İsrail'le ateşkesin akıbeti hakkında çelişkili açıklama... 
</HEADLINE>
<TEXT>

     Filistin'deki Hamas örgütünden, İsrail ile ateşkesin akıbeti hakkında çelişkili açıklamalar geldi. 
     Örgütünün sürgündeki lideri Halid Meşal, Suriye'nin başkenti Şam'da yaptığı açıklamada, İsrail ile 9 aylık ateşkesin sona erdiğini söyledi. 
     Meşal, ''Ateşkes için yer yok. Filistin Yönetimi'ndeki kardeşlerimize, siyasi durgunluğa tanıklık ettiğimizi söylüyorum'' diyerek, yeni bir ateşkese girmeyeceklerini ve Filistin halkının yeni bir çatışmaya hazırlandığını savundu. 
     Hamas'ın Gazze'deki sözcüsü Muşir El Masri ise İsrail ile yapılan 9 aylık ateşkesin hala yürürlükte olduğunu ve yıl sonuna kadar süreceğini söyledi. 
     Sözcü, örgütün sukünetin şu an itibariyle sürdüğünü ve bunun ortak bir ulusal karar olduğunu kabul ettiğini belirterek, ''Bu, Hamas'ın son ve resmi kararı ve tutumudur'' dedi. 
     
</TEXT>
</DOC>
