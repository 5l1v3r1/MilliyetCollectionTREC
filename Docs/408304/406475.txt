<DOC>
<DOCNO> 406475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sonspo05.html </URL>
<DATE> 2005/12/25/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Beşiktaş’tan Pancu da gidiyor 
</HEADLINE>
<TEXT>

     Gökhan DİNÇ DHA 

      BEŞİKTAŞ’ın yabancı futbolcularından Ailton ve Youla’nın, siyah beyazlı takımdan ayrılma kararı almasının ardından, Rumen futbolcu Pancu’nun da Beşiktaş’tan ayrılmak istediği öğrenildi. 
     Beşiktaş Sportif Direktörü Erdil Arpacı, DHA’ya yaptığı açıklamada, Pancu’nun takımdan ayrılmak istediğini, menajeri Becali yoluyla kendisine bildirdiğini söyledi. Yabancı futbolcular için Beşiktaş kulübüne herhangi resmi bir teklifin yapılmadığını belirten Arpacı, Pancu, takımdan ayrılmak istediğini menajeri Becali yoluyla bana iletti. Avrupa’daki takımlarla görüşmeye başlamış. Ayrıca Youla ve Ailton’a takım bulabilmek için de girişimlerimiz sürüyor. Noel nedeniyle kulübümüze şu an için herhangi resmi bir teklif yapılmadı. Ancak, bu futbolcuların transferleri, 1 Ocak’ta da olabilir, 25 Ocak’ta da. Ama kesinlikle ara transfer döneminde bu futbolcular gönderilecektir'' dedi. 
     
</TEXT>
</DOC>
