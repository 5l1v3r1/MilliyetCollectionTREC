<DOC>
<DOCNO> 403824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sonyas12.html </URL>
<DATE> 2005/12/15/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Kışın kilo alan penguenlere çözüm bulundu Günde iki kez egzersiz... 
</HEADLINE>
<TEXT>

     Japonya'da bir hayvanat bahçesinde, penguenler kışın kilo almaya başlayınca yetkililer çözümü buldu Hayvanlara egzersiz yaptırmak. 
     Asahiyima hayvanat bahçesi sözcüsü Tetsuo Yamazaki, görevlilerin günde iki kez penguenleri kar üstünde 500 metre yürüttüklerini söyledi. 
     Yamazaki, tıpkı insanlarda olduğu gibi penguenlerin de kış aylarında yağlandıklarını, kanlarındaki şeker seviyesinin yükseldiğini belirtti. 
     Kışa direnmek için penguenlerin kış aylarında hareketsiz durma alışkanlıkları olduğunu belirten Yamazaki, yazınsa bu hayvanların gönüllerince yürüyüp yüzdüklerini anlattı. 
     Hokkaido adasındaki hayvanat bahçesindeki yürüyüş programı aralıktan nisana kadar sürüyor. 
     
</TEXT>
</DOC>
