<DOC>
<DOCNO> 406643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sondun28.html </URL>
<DATE> 2005/12/26/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Timoşenko'ya Rusya'dan müjde 
</HEADLINE>
<TEXT>

     BBC TÜRKÇE 

      Rusya'da eski Ukrayna Başbakanı Yulia Timoşenko hakkındaki suçlamaların tümü geri çekildi. Rus savcılar, Timoşenko hakkında resmen dava açılması için belirlenen sürenin dolması üzerine bu yönde bir karar aldıklarını açıkladı. 
     Kremlin yönetimi daha önce de Timoşenko hakkında çıkardığı uluslararası tutuklama emrini geri çekmişti. 
     Yula Timoşenko 1996'da Ukrayna'nın en büyük gaz dağıtım şirketi United Energy Systems'ın başkanıyken Rusya Savunma Bakanlığı yetkililerine rüşvet vermekle suçlanmıştı. 
     Timoşenko ise bu suçlamaları reddetmiş, suçlamaların ardından kendisini siyasette yıpratmak isteyen kesimlerin olduğunu söylemişti. 
     Yulia Timoşenko, Turuncu Devrim sırasında mevcut cumhurbaşkanı Viktor Yuşçenko'nun yakın müttefiki ve ilk başbakanıydı. 
     Ancak daha sonra iki lider arasındaki anlaşmazlıklar su üstüne çıkmış ve Timoşenko görevden alınmıştı. 
     Moskova'daki Artyom Liss son gelişmelerin Mart ayındaki parlamento seçimleri öncesi Timoşenko'nun kendisine Rusya'da yeni müttefikler bulmasını kolaylaştırabileceğini söylüyor. 
     
</TEXT>
</DOC>
