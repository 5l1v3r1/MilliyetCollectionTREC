<DOC>
<DOCNO> 407655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sonsiy16.html </URL>
<DATE> 2005/12/29/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Baykal ''O üç nokta, Başbakan'ın yakasında yerini almıştır'' 
</HEADLINE>
<TEXT>

     CHP Genel Başkanı Deniz Baykal, Başbakan Recep Tayyip Erdoğan'ın bütçe görüşmelerinde, Maliye Bakanı Kemal Unakıtan ile ilgili iddialara, "iddiasını ispatlayamayan... Oraya işte ben üç tane nokta koyuyorum" şeklinde karşılık vermesine, "O üç nokta Başbakan'ın yakasında yerini almıştır. Uygun görüyorsa onu yakasından alıp daha uygun yerine koyabilir" diye tepki gösterdi. 
     Ankara'nın Çubuk İlçesi'nde hayvan pazarını gezen Baykal, gazetecilerle sohbet toplantısında, Başbakan'ın "üç nokta" açıklamasını anımsatılması üzerine, "Üç nokta Başbakan'ın yakasına rozet gibi yapıştı. Hiçbir sözümüz boş değil. Maliye Bakanı - Ofer ilişkisi ortada. O üç nokta Başbakan'ın yakasında yerini almıştır. Uygun görüyorsa onu yakasından alıp daha uygun yerine koyabilir. Ben yakasını uygun gördüm" dedi. 
     Baykal, Erdoğan'ın "el kol hareketi yapma" sözlerine ise, "Sana ne. İstediğim gibi dinlerim. Başbakan vücut diline önem veriyor ama başkasının vücut dilinden rahatsız oluyor. İşi zor artık iflah olmaz" yanıtını verdi. 
     

     
</TEXT>
</DOC>
