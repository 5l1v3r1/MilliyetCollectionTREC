<DOC>
<DOCNO> 402415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/guncel/gun04.html </URL>
<DATE> 2005/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktora 6 yılda teşhis konuldu 
</HEADLINE>
<TEXT>


Kilo kaybı ve halsizlik yaşayan doktor Mehmet Çakmak'ın çölyak olduğu altı yıl sonra anlaşılabildi 

NESRİN COŞKUN İzmir DHA 

Tıbbın olanakları, akla getirilmeyen bir hastalığın teşhisinde kendi mensubu için bile çaresiz kaldı. Yıllarca ishal ve karın ağrısından kıvranan, ameliyatın eşiğinden dönüp en az 20 kez midesine endoskopi, ince bağırsaklarına biyopsi yapılan Dr. Mehmet Çakmak'a "çölyak" teşhisi tam altı yıllık araştırmanın ardından konulabildi. 
Sekiz ay önce İzmir SSK Sağlık İşleri İl Müdürlüğü'ne atanan bir çocuk babası Çakmak'ın ilk şik yetleri 1994'te altıncı sınıf öğrencisi olduğu Diyarbakır Dicle Üniversitesi Tıp Fakültesi'nde ishalle başladı. Kilo kaybı, iştahsızlık ve halsizlik sorunları da ortaya çıkan Çakmak'ın hastalığına öğrencisi olduğu fakültede tanı konulamadı. 
Akciğerlerinde su toplanan, ancak teşhis konulamayan Çakmak, yüzlerce kez Ankara'ya gidip gelmesine ve yeni şik yetlerine rağmen sonuç alamadı. 1997'de bacaklarında kırmızı lekeler çıkan, tat alma duygusunu yitiren, sürekli zayıflayan ve ciddi diş kayıpları yaşayan Çakmak, 200 meslektaşının kapısını çaldı. 

İnsanlardan uzaklaştı 
Tüberküloza bağlı bir hastalığa yakalandığı düşüncesiyle insanlardan uzaklaşan Çakmak'a teşhis, 2000'de yönlendirildiği Doç. Dr. Ülkü Sarıtaş tarafından konuldu. Çakmak, "Daha önce de akıllardan çölyak geçtiği oldu. Ama bu hastalığın hep çocuklarda görüldüğü söylendiği için atladık. Hastalığımı hep uzaklarda aradık" diye konuştu. 



</TEXT>
</DOC>
