<DOC>
<DOCNO> 406474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sonspo04.html </URL>
<DATE> 2005/12/25/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Hagi, Pancu’yu istiyor 
</HEADLINE>
<TEXT>

     Romanya’nın Pro Sport Gazetesi’nin iddiasına göre, Poli Timişoara'yı çalıştıran George Hagi, Pancu'yu transfer listesinin başına yazdı. 
     
     Patron çok zengin 

     Romanya’nın Poli Timişoara takımının başına geçen, Galatasaray’ın eski teknik patronu Hagi, ara transfer döneminde gözünü Türkiye’ye çevirdi... Beşiktaş’ın tecrübeli oyuncusu Pancu’yu listesinin başına yazan Hagi’nin bu konuda bir hayli ısrarcı olduğu belirtildi. Ülkede yayınlanan Pro Sport Gazetesi’nin iddiasına göre, takımın patronu ve Romanya’nın en zengin iş adamlarından biri olan Marian İancu, bu transferin gerçekleşmesi için kesenin ağzını açmaya hazır. 
     
     Yıllık 500 bin 

     Gelecek sezon lig şampiyonluğunu hedefleyen Poli Timişoara’nın Pancu’ya yıllık 500 bin dolar ve Bükreş’te bir villa teklifinde bulunacağı öğrenilirken, tek sorunun Beşiktaş Kulübü’nün isteyeceği bonservis bedeli olduğunun da altı çizildi. Bu arada Beşiktaş Sportif Direktörü Erdil Arpacı da, Pancu’nun takımdan ayrılmak istediğini açıkladı ve Avrupa’dan kendisiyle ilgilenen kulüplerle temas halinde'' diye konuştu. 

     
</TEXT>
</DOC>
