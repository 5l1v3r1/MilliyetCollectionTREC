<DOC>
<DOCNO> 401451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sontur07.html </URL>
<DATE> 2005/12/07/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Oğluna hayat vermek için 14 kilo zayıfladı 
</HEADLINE>
<TEXT>

     
     Nesrin COŞKUN İZMİR, DHA 
     
AYDINLI iki çocuk annesi 26 yaşındaki Yeliz Kırem, karaciğer yetmezliği ve sürekli kaşınmasına yol açan Byler hastalığı yüzünden nakil olması gereken 1.5 yaşındaki oğlu Önder için 3 ayda 14 kilo verdi. Karaciğerinden alınacak parçanın nakledilmesi için kendisinin zayıflaması oğlunun ise şişmanlaması gerektiğini belirten anne Kırem, Özel diyetle ben kilo verdim, oğlum da kilo aldı. Ben 78'den 64 kiloya indim, oğlum 3.5 kilo alıp 9.5 kilo oldu. İkimiz de ameliyata hazırız. Bu nakille oğlum kaşıntılarından da kurtulacak'' dedi. Anneden bebeğine karaciğer nakli yarın gerçekleşecek. 
     Aydın'ın Çine İlçesi'nde evkadını Yeliz Kırem ile kırtasiyeci Taner Önder'in 8 yaşındaki kızları Nihal'den sonra 13 Ağustos 2004 tarihinde dünyaya gelen oğulları Önder'e henüz 2 aylıkken sarılık teşhisi konuldu. Tedavisine Tepecik Eğitim Hastanesi'nde başlanan, ancak sarılığı geçmediği gibi karaciğer yetmezliği tanısı da konulan oğlu Önder'in yaşına basmadan kaşıntı şikayetlerinin de ortaya çıktığını belirten anne Kırem, Oğlum iki aylık olduktan sonra hayatımız doktorlarda, hastanelerde geçmeye başladı. Ama artık bu kötü günlerin sonuna yaklaşıyoruz, çünkü doktorların istediği forma girdik, yarın nakil olacağız'' dedi. Kırem, şunları söyledi 
     Sarılık teşhis ve tedavisi konulduktan sonra başlayan kaşıntılar üzerine Ege Üniversitesi Hastanesi'ne sevk edildik. Oğlumda hem karaciğer yetmezliği hem de Byler denilen kaşıntılı bir karaciğer hastalığı çıktı. Organ Nakli Merkezi'nde nakil olmasına karar verildi. Benden karaciğer parçası alınıp oğluma nakledilecekti. Ama ben aşırı şişmandım. Kilolarım yüzünden nakle uygun bulunmadım. Doktorlarım kilo vermemi istedi. 3 ayda 14 kilo verip, 64 kiloya inerek ameliyata hazır hale geldim. Bu arada oğlum da çok ufak tefekti. Ağırlığı nakil için yetersiz bulunmuştu. Doktorlar oğlumun da kilo alması gerektiğini söyledi. Özel diyetle o da 6 kilodan 9.5 kiloya ulaştı. Şimdi ikimiz de nakil operasyonu için gerekli ağırlıklara ulaştık, Nakli heyecanla bekliyorum. İnşallah oğlum bu dertlerinden kurtulacak ve evimize sağlıklı olarak döneceğiz'' diye konuştu. 
     Öte yandan minik Önder'in nakle uygun fiziksel özelliklere sahip olması için özel diyet uyguladıklarını belirten EÜ Tıp Fakültesi Çocuk Sağlığı ve Hastalıkları Anabilim Dalı Öğretim Üyesi Prof. Dr. Sema Aydoğdu, Ayrıca obez olan annesini de özel diyetle zayıflattık'' diyerek şunları söyledi 
     Önder'de hem sarılık hem karaciğer yetmezliği var ama ayrıca Byler denilen 1900'lerden sonra saptanmış aşırı kaşıntıya yol açan hastalığı da var. Nakil olmasına karar verdiğimizde 6 kiloydu. O boyutlarda o kiloda sonuçlar çok başarılı olmayacak diye anneyle birlikte çok güzel bir program yürüttük. Şu anda 9.5 kiloya geldi. Nakil için boyu, kilosu iyi. Anne de obezdi. Ondan da kilo vermesini istedik. Oğlu için azimle diyet uyguladı, istenilen kiloya düştü. Nakille Önder bebek kaşıntı dahil diğer şikayetlerinden de kurtulacak'' diye konuştu. 
     Nakil operasyonu yarın Doç. Dr. Murat Kılıç, Doç. Dr. Murat Zeytunlu ve Prof. Dr. Mehmet Alper'den oluşan ekip tarafından gerçekleştirilecek. 
     
</TEXT>
</DOC>
