<DOC>
<DOCNO> 406917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/yazar/asik.html </URL>
<DATE> 2005/12/27/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
CHP'nin çıkmazı 
</HEADLINE>
<TEXT>


Solda yeni arayışlar sürüyor... Son arayış ekibini malum DİSK kurdu, 2 toplantı yaptılar... 
Bu tür arayışlarda dikkatimizi çeken taraf şudur... CHP'yi şiddetle eleştiren, bu işin Baykal'la yürümeyeceğini söyleyenlerin çoğu AKP'ye muhalefet adına pek kılını kıpırdatmayan, siyasette muhalefeti yalnızca Baykal'a karşı yapan kişilerdir. 
O zaman da inandırıcılıkları pek olmuyor. Kendileri Baykal'a muhalefetin ötesinde pek tutarlı bir siyaset şablonu ortaya koyamıyorlar... 
Baykal'a gelince.. Israrla ve inatla bir ideolojik çizgi oluşturmuyor, bir iktidar programı yapmıyor... 
Son konuşmamızda her sandık bölgesine atayacakları üyeleriyle CHP'nin propagandasını yapacaklarını anlatıyordu Deniz Bey... 
İyi de CHP'nin propagandasını yapacak partililer... Örgüt yöneticileri... Hatta milletvekilleri halka ne anlatacak 
Eğitimden sağlığa, sanayiden esnafa, dış borçlardan enflasyona, işsizlikten çevre sorunlarına kadar, ülkenin ana meselelerine CHP ne gibi çözümler düşünüyor Dört başı mamur bir program yapmadan önerilecek çözümler inandırıcı olur mu 
Bu olmadan parti ve partililer, CHP'yi halka nasıl anlatacak Anlatabilir mi 
Çok yazdık yine yazalım... Türkiye'nin çıkmazını AKP oluşturmuyor. Türkiye'nin çıkmazını alternatif bulunamaması, CHP'nin iktidar alternatifi olmaktan ısrarla kaçınması oluşturuyor... 

Amerikan Newsweek dergisi, ABD Başkanı Bush'u "Yılın en büyük yalancısı" ilan etmiş. 
Kimse bir şey diyemez, onlar başkanlarını herkesten daha iyi tanır... 
Haldun Ertem 

Mazi kalbimde... 'Bakmayın siz Türkiye'nin Irak politikasını eleştiren birkaç gazetenin köşesindeki kalemşorlara. Onlar ABD üniforması giymiş, kendini Türk zanneden kalemşorlardır." 
ANAP Milletvekili Emin Şirin, dün gönderdiği notta, Meclis Başkanı Bülent Arınç'ın önceki gün Gaziantep'te dile getirdiği bu görüşlerine aynen katıldığını belirttikten sonra diyor ki 
"Ama Sayın Başkan her nedense ABD üniforması giymiş siyasileri unutmuş Hatırlarsınız, Tayyip Erdoğan, 1 Mart tezkeresine hayır oyu vermesinden kuşkulandığı milletvekillerini Grup'ta, 'Gittiğimiz her yerde millet aş, iş istiyor. Amerika'nın vaat ettiği 24.5 milyar dolarlık yardıma ihtiyacımız var. Yarın memur maaşlarını ödeyemez duruma düşersek bunun hesabını kim verecek ', diyerek adeta tehdit etmişti. Sayın Başkan, acaba Tayyip Bey için de bir üniforma düşünür mü Düşünürse bu nasıl bir üniforma olur " 

Tansu Çiller siyasete geri dönüyormuş. 
Bir o eksikti... 
Akif Kökçe 

Klasik ihale CHP İzmir Milletvekili Ahmet Ersin, "AKP iktidarında artık klasik hale geldi" dediği bir ihale öyküsü anlatıyor. 
Geçen yaz İzmir'de yapılan ÜNİVERSİAD oyunları için açılan spor tesisi ihalelerinden biri Halkapınar Spor Salonu ihalesi idi. 2004 Mart'ındaki ihaleyi 17 trilyon lira fiyat veren Emek İnşaat kazanmış, 20 trilyon lira fiyat veren Bozoğlu adlı firma kaybetmişti. Kaybeden Bozoğlu, AKP'nin son yerel seçimdeki Çankaya Belediye Başkan adayının firması idi. Ancak daha sonra ek işler çıkıp da Emek İnşaat'ın bu işler için verdiği fiyat artırımı kabul edilmeyince ihale iptal edildi. İlk ihaleden 7 - 8 ay kadar sonra, 2004 Kasım'ında davetiye yöntemiyle alelacele ikinci ihaleye çıkıldı. Bu ihaleye çağrılan firmaların neredeyse tamamı Ankaralı idi. Zaman çok dar tutulduğu için firmaların önemli bölümü teşekkür mektubu yazarak ihaleye katılmadı. Sadece üç şahıs firmasının katıldığı, bunlardan birinin yetersiz bulunduğu için alınmadığı ihaleyi, mart ayındaki ilk ihaleyi 20 trilyon lira fiyat verdiği için kaybeden AKP Çankaya Belediye Başkan adayının firması kazandı. Peki hangi fiyatla mı 8 ay önce verdiği fiyatın yüzde 50 fazlasıyla, yani 30 trilyon lirayla... Yani bu arkadaş ilk ihaleyi kaybetmekle aslında 7 - 8 ay içinde 10 trilyon lira fazladan kazan dırıl mış oldu." 

Dışişleri Bakanı Gül, "Türkiye'de h l yasakların var olduğunu iddia edenler, mahkeme kararları ortaya çıktığında bunların doğru olmadığını görecekler" demiş. 
Mahkeme kararlarını önceden nasıl biliyor acaba 



</TEXT>
</DOC>
