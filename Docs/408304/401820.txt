<DOC>
<DOCNO> 401820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sontur37.html </URL>
<DATE> 2005/12/08/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Erzurum'da PKK'nın gençlik yapılanması... 13 üniversiteli yakalandı 
</HEADLINE>
<TEXT>

     Erzurum’da, terör örgütü PKK’nın üniversite gençlik yapılanması için toplantı düzenleyecekleri iddiasıyla, 13 üniversite öğrencisi yakalandı. 
     Erzurum Emniyet Müdürlüğü’nden yapılan açıklama göre, Emniyet Müdürlüğü’ne, Yenişehir Semti’nde üniversite öğrencilerinin kaldığı bir evde, terör örgütü PKK’nın, üniversite gençlik yapılanması olan Bağımsız Gençlik Hareketi BAGEH oluşumu için toplantı yapılacağı yönünde ihbarda bulunuldu. 
     İhbarın değerlendirilmesi sonucu Atatürk Üniversitesi’nden 13 öğrencinin yakalandığı, öğrencilere ait olduğu belirlenen ve terör örgütünün propagandasının yapıldığı dergi ve kitaplara el konulduğu bildirildi. 
     Savcılığa çıkarılan ve mahkemeye sevk edilen öğrencilerin daha sonra serbest bırakıldığı belirtildi. 
     
</TEXT>
</DOC>
