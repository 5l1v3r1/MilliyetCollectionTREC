<DOC>
<DOCNO> 407075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sonspo29.html </URL>
<DATE> 2005/12/27/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Samsunspor, CSKA Sofia'nın kalecisi Maksic ile sözleşme imzaladı 
</HEADLINE>
<TEXT>

     Samsunspor CSKA Sofıa takımın kalecisi Dejan Maksic ile bir yılı opsiyonlu 2.5 yıllık sözleşme imzaladı. 
     Transfer çalışmaları kapsamında anlaşma sağlandıktan sonra bugün Samsun'a gelen CSKA Sofıa takımının kalecisi Dejan Maksic 30 , önce Ondokuzmayıs Üniversitesi Tıp Fakültesi'nde sağlık kontrolünden geçirildi. 
     Daha sonra Nuri Asan Tesisleri'ne gelen Maksic, burada bir yılı opsiyonlu olmak üzere 2.5 yıllık sözleşmeye imza attı. 
     İlk kez Türkiye'ye geldiğini belirten Dejan Maksic, Samsun'a başarılı olduğunu göstermek için geldiğini belirterek, ''Samsunspor'u seçmemdeki en önemli neden başarılı olduğumu göstermektir. Burada mutlu olacağıma da inanıyorum'' dedi. 
     CSKA takımının Avrupa Kupalarındaki maçlarında da görev alan Maksic'in transfer ücreti konusunda ise açıklama yapılmadı. 
     
</TEXT>
</DOC>
