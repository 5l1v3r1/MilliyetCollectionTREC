<DOC>
<DOCNO> 405446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sontur02.html </URL>
<DATE> 2005/12/21/ </DATE>
<TIME> 00.45 </TIME>
<AUTHOR>  </AUTHOR>
<HEADLINE>
Kartal'da köpek katliamı 
</HEADLINE>
<TEXT>

     Turhan ARSLANOĞLU İSTANBUL, DHA 
KARTAL'ın Soğanlık semtinde, bahçeli bir evin bahçesinde Zekiye Tekgöz isimli kadına ait köpekler bu sabah öldürülmüş olarak bulundu. Sabah saatlerinde itlaf edilen köpeklerinin başında ağlayarak gözyaşı döken Zekiye Tekgöz, köpeklerini Kartal Belediye yetkililerinin öldürdüğünü iddia ederek Belediye yetkililerine duyduğu tepkisini dile getirdi. 
     Kartal Soğanlık'ta Zekiye Tekgöz'e ait evin bahçesinde bulunan 2 köpek, Tekgöz'ün evde bulunmadığı bir sırada öldürüldü. Eve döndüğü zaman köpeklerinin cansız bedenleriyle karşılaşan Tekgöz şok geçirdi. Bir süre sonra kendisine gelen kadın bu kez de gözyaşlarına hakim olamadı. 
     
     ONLARA NASIL KIYDILAR ’ 
     Köpeklerine kimlik çıkartarak aşı yapılması için veterinerden randevu aldığını dile getiren Tekğöz, Bir hafta önce annemi kaybettim, benim 2'inci acım oldu bu olay. Böyle mi, Avrupa Birliği'ne gireceğiz Köpekleri katlederek mi Ben bu köpekleri henüz yavruyken almıştım, onları birer çocuk gibi büyüttüm. Şu elimdeki kapla onları nasıl besledim. Sabah ekmek almaya gittiğim sırada evde kimse yokken köpeklerimi katlettiler. Bu bir cinayettir, silahla vurarak öldürmüşler, onlara nasıl kıydılar Sokaklar başıboş, kuduz köpeklerle doluyken. Köpeklerim, komşularımın evine hırsız girerken 2 kez onları kovaladı. Tüm komşularım da köpeklerimi severdi. Kendim yemez, onlara yedirirdim. Kedimle birlikte aynı kaptan yemek yiyen köpeklerdi bunlar. Hakkımı sonuna kadar arayacağım'' diyerek gözyaşı döktü. 
     
</TEXT>
</DOC>
