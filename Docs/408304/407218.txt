<DOC>
<DOCNO> 407218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/spor/spo08.html </URL>
<DATE> 2005/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç silahşorlar 
</HEADLINE>
<TEXT>


Lakers'lı Kobe Bryant 61 sayı atan Mavericks'i 62'lik müthiş performansıyla yıkarken, tarihe geçiyordu. Ancak Iverson 53 ile LeBron 52 krallıkta Kobe'yi yalnız bırakmıyor 

NBA'E YAKIN PLAN METE AKTAŞ 


K.Bryant.........62 D.Mavericks..61 
20 Aralık günü Los Angeles'da Staples Center'daki Los Angeles Lakers-Dallas Mavericks maçının 3. çeyreği sona erdiğinde Lakers'ın sayı makinesi Kobe Bryant takımının 95 sayısının 62'sini 30'u 3. çeyrekte kaydetmiş ve o ana kadar 61 sayı atabilen Mavericks takımını tek başına yıkmıştı. Bryant maçın 4. çeyreğinde hiç oynamadı. Lakers maçı 112-90 kazanırken, coach Phil Jackson bitime 9 dakika kala isterse oyuna girebileceğini söylemesine rağmen Bryant bu teklifi reddedip, geceyi sadece 33 dakika içinde attığı 62 sayıyla noktaladı. Çok kısa bir sürede eriştiği 62 sayı All-Star guardın kariyerindeki rekor sayısı olmakla birlikte aynı zamanda son 11 yılda ligde bir maçta bir oyuncu tarafından kaydedilen en yüksek sayı oluyordu. 

Sayı makineleri 
Kobe Bryant'ın inanılması güç olan bu performansından 3 gün sonra ise bu kez bir başka süperstar sahneye çıktı. Philadelphia 76'ers'ın lideri Allen Iverson, takımının Atlanta'ya 111-108 kaybettiği maçta Hawks potasına 53 sayı bıraktı. Bryant'ın 62 sayısından sonra bu sezon bir maçta kaydedilen en yüksek sayıydı. Kobe Bryant ve Allen Iverson'ın arkasından bu sezon bir maçta en fazla sayı atan oyuncu ise Cleveland Cavaliers'ın genç yıldızı LeBron James. 10 Aralık günü Cleveland'ın Milwaukee'ye 111-106 yenildiği maçta 52 sayı üreten James, kariyerinin en yüksek sayısına ulaşmıştı. 

Rekor koşusu 
Allen Iverson, Kobe Bryant ve LeBron James şu anda sayı krallığında ligin zirvesindeki üçlü durumundalar. Sayı krallığının zirvesindeki 30 yaşındaki Iverson, 10 yıllık NBA kariyerinde bugüne kadar 4 kez tacı giydi ve 5.'sini kazanma ihtimali oldukça yüksek görünüyor. 34.3 sayı ortalamasıyla oynayan Iverson'ı takip eden 27 yaşındaki Kobe Bryant ise daha önce kariyerinde sayı krallığı kazanmadı. Bryant'ın 32.3'lük sayı ortalaması tıpkı Iverson'ın gibi kariyerinde bugüne kadar yakaladığı en yüksek sayı. İki gün sonra 21. yaş gününü kutlayacak olan LeBron James, NBA'deki ilk iki sezonunda 20.9 ve 27.2 sayı ile oynadıktan sonra bu sezon ilk 26 maç sonunda 30.3 sayı ile oynuyor ve sayı krallığında 3. sırada bulunuyor. 
Eğer sezon sonunda bu üçlü zirvede kalmayı başarır ve bunu 30 sayının üzerinde bir ortalamayla elde ederse çok özel bir zafere de imza atmış olacaklar. 1981-82 sezonundan bu yana ligde sayı krallığında ilk 3'e giren oyuncuların 3'ünün birden sezonu 30 sayı ve üzerinde ortalama ile bitirdiği bir sezon olmadı. İstikrarlarını korudukları takdirde bu 24 yıllık süreç sona ereceğe benziyor. 

Memo'dan 11. duble 

NBA'de Mehmet Okur'un forma giydiği Utah Jazz, Memphis Grizzlies'i 105 - 102 yenerken, milli pivotumuz 23 sayı, 10 ribaund ile double - double yaptı. Sahaya ilk beşte çıkan ve 35 dakika görev yapan Memo, 4 10 iki sayı, 2 4 üç sayı, 9 9 serbest atış, 10 ribaund, 2 asist, 1 top çalma ve 2 blokla oynadı, 23 sayı kaydederek takımının en skorer ikinci ismi oldu. 
Orlando Magic'in, Milwaukee Bucks'ı 108 - 93 mağlup ettiği maçta oyuna sonradan giren ve 31 dakika süre alan Hidayet Türkoğlu ise 14 sayı üreterek galibiyete katkıda bulundu. Hido, 4 8 iki sayı, 1 2 üç sayı, 3 5 serbest atış, 3 ribaund, 4 asist, 1 top çalma ve 1 blokla başarılı bir oyun ortaya koydu. 

Diğer sonuçlar 
Cleveland - Chicago 102 - 91 
Washington - LA Lakers 94 - 91 
New York - New Jersey 101 - 109 
Minnesota - Phoenix 89 - 103 
Dallas - Indiana 102 - 80 
Seattle - Boston 118 - 111 
Sacramento - Portland 92 - 105 
Golden State - Denver 112 - 118 

Sumocu Shaq 

Bir an için 2.16 boyunda 155 kilo ağırlığındaki Shaquille O'Neal'ı, geleneksel Japon güreşi Sumo yaparken hayal edin. Korkunç değil mi Ama bu hayal kısa bir süre içinde gerçeğe dönüşebilir. Nasıl mı Miami Heat'li dev pivot belki bezden külota benzeyen "mawashi"yi giymeyecek, ama coach Pat Riley kafasındaki planı pratiğe dökerse, idmanlarda gerçek sumo güreşçileri ile itişip kakışacak. 
Miami'nin, Lakers'ı 97-92 yendiği maçta Shaquille O'Neal 18 sayı kaydederken 18-8 gibi düşük bir şut yüzdesiyle oynadı. Chris Mihm ve Kwame Brown gibi zayıf rakiplere karşı O'Neal'ın bu vasat oyununun coach Riley'den tepki göreceğini düşünenler yanılıyordu. Riley, Shaq'e yapılan faullerin çoğunun çalınmadığından yakınırken, aynı şeyin tüm maçlarda yaşandığını ifade etti. NBA tarihinin gördüğü en güçlü ve iri fizikli oyunculardan olan Shaq'i 1992'den beri pota altında durdurabilmek için kendisinden ortalama 35-40 kilo zayıf olan rakipleri, dirsek atma, çekeleme dahil olmak üzere her yolu deniyorlar. 33 yaşına gelen Shaq h l çok güçlü belki ama eskisi kadar fizik kondisyonun iyi olmayışı maçlarda çabuk yorulmasına ve etkinliğinin azalmasına neden oluyor. 
İşte Pat Riley'nin parlak fikri de burada devreye giriyor. Riley gazetecilerle yaptığı bir söyleşide şunları söyledi "Sumocuları getirtip idmanlarda Shaq'in karşısına dikeceğiz. Güreşçiler tüm güçleriyle Shaq'i itip pota altına inmesine izin vermeyecek. Shaq de 100 tane jump hook, 100 tane turnaround jump shot atmak zorunda kalacak. Böylece hücumda sadece pota altında değil, potadan uzaklaşarak da sayı üretmeyi öğrenebilir." 
Gazeteciler Riley'nin bu düşüncesini Shaq'e anlattıklarında yıldız oyuncunun tepkisi sadece gülmek olmuş. 

HAFTANIN KARMASI 
Gilbert Arenas Washington 
Kobe Bryant LA Lakers 
Vince Carter NJ Nets 
Dirk Nowitzki Dallas 
Elton Brand LA Clippers 

HAFTANIN OYUNCUSU 
VINCE CARTER New Jersey Nets 
New Jersey Nets'in yakaladığı çıkıştaki en büyük pay sahibi şüphesiz Vince Carter. Son yıllarda sürekli eleştiri oklarının ucundaki adam olan All-Star oyuncu özellikle son 15 gündür çok formda. Carter geçtiğimiz haftayı 39.3 sayı 7.3 ribaund 6.0 asist ortalamalarıyla tamamlarken, Nets'in Miami'yi deplasmanda 95-88 yendiği maçta tam 51 sayı kaydetti ve haftanın oyuncusu oldu. 

HAFTANIN TAKIMI 
NEW JERSEY NETS 
Aralık ayına kötü bir başlangıç yapan ve ilk 6 maçının 4'ünü kaybeden New Jersey Nets arka arkaya 6 maç kazanarak hem galibiyet oranını 55.6'ya taşıdı hem de Atlantik Grubu'nun zirvesine oturdu. Nets geçen haftayı da Clippers, Orlando ve Miami'yi yenerek 3-0 ile tamamladı. 

HAFTANIN OLAYI 
Kobe Bryant'ın Dallas Mavericks maçında 33 dakikada 62 sayı atması. 

NE DEDİN NE DEDİN 
"Dürüst olmak gerekirse bu söyleyeceğim şey belki bir çoklarına ters veya garip gelebilir ama doğrusu bu. Benim en unutamadığım Noel anım, tüm amcalarımın, dayılarımın, halalarımın, teyzelerimin ve hatta benim tek bir Noel için de olsa hapis yerine bir arada olmamızdı. Kanunla hepimizin başı bir dönem belaya girdiğinden birlikte bir Noeli hiçbir zaman kutlayamamıştık." Henüz 15 yaşındayken okula tabanca ve kokain götürdüğü için tutuklanan ve 15 ay cezaevinde yatan Washington Wizards'ın başarılı forveti Caron Butler unutamadığı Noel anısını bu sözlerle dile getirdi. 

BU MAÇ KAÇMAZ 
29 ARALIK 2005 PERŞEMBE DETROIT PISTONS-MIAMI HEAT 
Doğu Konferansı'nın iki devi karşı karşıya. Geçen sezon Doğu Finali'nde kapışan bu iki takım bu sezon ilk kez kozlarını paylaşacaklar. 

SAYILARLA GEÇEN HAFTA 
10.000.000 
Dolar. 1891 yılında basketbol sporunu icat eden Kanadalı Dr. James Naismith'in kaleme aldığı ve basketbolun orijinal kurallarını içeren belgeyi ailesi satışa çıkarttı. 114 yılık bu belge için ailenin biçtiği fiyat ise tam 10 milyon dolar. 

81 
Sayı. Denver Nuggets, Golden State Warriors'ı 118-112 yenerken takımlar maçın ilk çeyreğinde toplam 81 sayı atarak bu sezon bir çeyrekte en çok sayı üreten takımlar oldular. 81 sayının 44'üne imza atan Warriors ise bu sezon şu ana kadar ilk çeyreklerde en fazla sayı kaydeden takım unvanını kazandı. 

2 
Son 20 gün içinde bir akrabası silahlı çatışmada hayatını kaybeden NBA oyuncusu sayısı. İlk önce 5 Aralık günü New York Knicks swingman'i Quentin Richardson'ın 31 yaşındaki ağabeyi Lee Richardson bir soygun sırasında vurularak hayatını kaybetmişti. Geçtiğimiz hafta ise Detroit Pistons'ın başarılı forveti Rasheed Wallace'ın 22 yaşındaki kuzeni Tyree Lee, polisle girdiği silahlı çatışmada yaşamını yitirdi. 

1 
Baraj. Portland Trail Blazers, Sacramento Kings'i deplasmanda 105-92 yenerken bu sezon ilk defa 100 sayı barajını aşmayı başardı. 27. maçlarında skorborda 100 sayıyı yazdırabilen Blazers'ın 26 maçlık 100 sayı atamama serisi 1954'ten bu yana en uzun 3. seriydi. 


</TEXT>
</DOC>
