<DOC>
<DOCNO> 403826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sonyas14.html </URL>
<DATE> 2005/12/15/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
2005'te 78 deniz balığı türü keşfedildi 
</HEADLINE>
<TEXT>

     Dünya denizlerinde bu yıl 78 yeni balık türü keşfedildi. 
     73 ülkeden yaklaşık 1700 araştırmacının 2000 yılından bu yana sürdürdüğü deniz canlıları nüfus sayımı çerçevesinde, şimdiye kadar 40 bin deniz hayvanı türü sayıldı. Bunların 15.717'sinin değişik balık türleri olduğu belirlendi. 
     2005'te keşfedilen deniz canlıları arasında en dikkat çekici olanın, Kuzey Kutbu sularında yaşayan, füzeyi andıran üç metre boyundaki denizanası olduğu kaydedildi. 
     Araştırmacıların, bu yıl keşfedilen 1838 deniz canlısının hareketlerini telsiz kullanarak izleyebildikleri belirtildi. Canlıların üzerine yerleştirilen vericiler, uydu bağlantısı sayesinde bunları izleme imkanı veriyor. Araştırmacılar, bu yöntem sayesinde 600 günde Kaliforniya ABD ile Japonya arasında üç kez gidip gelerek toplam 40 bin kilometre yol kat edebilen kırmızı ton balığını izlemeyi başardı. 
     Uzmanlar, 2010 yılına kadar denizlerdeki canlı türlerinin eksiksiz listesini çıkarmayı hedefliyor. 
     
</TEXT>
</DOC>
