<DOC>
<DOCNO> 406127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sonyas09.html </URL>
<DATE> 2005/12/23/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Antarktika'nın buzlu sularında 19 dakika 
</HEADLINE>
<TEXT>

     cnntürk.com 

Uzun mesafe yüzücüsü İngiliz avukat Lewis Pugh, Kuzey Kutbu'ndan sonra Antartika'da da buzlu sularda yüzdü. Sıradışı yüzücü, buzlarla kaplı denizde tam 19 dakika kulaç attı. 
     Kendini Antartika'nın buz gibi sularına bırakan İngiliz avukat Lewis Pugh'un hedefi Kuzey Kutbu'ndan sonra Güney Kutbu'nda da buzlu suda yüzme rekorunu kırmaktı. 
     Sıradışı yüzücü rekor denemesi sırasında, yaz aylarında denize girer gibi sadece mayo, bone ve gözlük kullandı. Pugh, onu rekora hazırlayan ekibinin de desteğiyle kendini buz gibi sulara bıraktı. 
     
     Özel bir deneyim 

     Kuzey Kutbu'nda buzlu suda yüzme rekorunun sahibi olan Levis Pugh, Antartika'da yüzen ilk kişi oldu. 19 dakikada 1 kilometre yüzen İngiliz rekortmen mutluydu 
     "Antartika'nın buzlu sularında yüzmek güzel bir duygu. Önce hızlı hızlı nefes alıyorsunuz, ardından el ve ayak parmaklarınızı, kollarınızı ve bacaklarını hissedemez oluyorsunuz. Sudan çıktığınız anki duygu çok farklı. Bu benim için özel bir deneyim." Rekortmen yüzücü Güney Afrika'nın Cape Town kentinde özel olarak hazırlanan bir havuzda aylarca bu rekor için çalıştı. Lewis Pugh'un soğuğa dayanıklılığı bilim adamlarını da şaşırttı. 
     
</TEXT>
</DOC>
