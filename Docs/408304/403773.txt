<DOC>
<DOCNO> 403773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sontur11.html </URL>
<DATE> 2005/12/15/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
'Eniştemi 7 yıl önce öldürüp nehre attım' 
</HEADLINE>
<TEXT>

     Necati MALDAR DHA 

      AYDIN'ın Bozdoğan İlçesi'nde, İlçe Jandarma Komutanlığı'na giden giden 24 yaşındaki Aydın Ergül, 7 yıl önce kaçırdığı kızkardeşiyle nikahsız olarak birlikte yaşayan eniştesi 34 yaşındaki Ramazan Köseoğlu'nu öldürüp Büyük Menderes Nehri'ne attığını itiraf etti. Tüm aramalara karşın bir haftadır kayıp olan Köseoğlu'nun cesedi bulunamazken, Ergül tutuklanarak cezaevine gönderildi. 
     Bozdoğan'ın Haydardere Köyü'nde oturan Aydın Ergül, geçen perşembe günü kızkardeşi 22 yaşındaki Sultan Ergül ve 7 yıldır birlikte yaşadığı eniştesi Ramazan Köseoğlu'nun Söke İlçesi Atatürk Mahallesi'ndeki evlerine ziyarete gitti. Aydın Ergül, eniştesi Köseoğlu'nu evlenmelerine karşı çıkan ailesiyle barıştırmak için görüşmeye ikna etti. Ergül ve Köseoğlu, aynı gün Söke'deki evden birlikte ayrıldı. Ancak o andan itibaren Köseoğlu'ndan bir daha haber alınamadı. Geçen cumartesi günü Bozdoğan Jandarma Komutanlığı'na giden Aydın Ergül, Eniştemi öldürüp Büyük Menderes Nehri'ne attım'' diyerek teslim oldu. Ancak, tüm aramalara rağmen kayıp Ramazan Köseoğlu'nun cesedi bulunamadı. Gözaltına alınan Ergül, kendi itirafları doğrultusunda çıkarıldığı mahkemece tutuklanarak cezaevine gönderildi. 
     Söke'de tarım işçisi olarak çalışan Ramazan Köseoğlu'nun nikahsız eşi Sultan Ergül, Bozdoğan'da oturan ailesiyle yıllardır sorun yaşadığını belirterek, Ağabeyim evimize gelerek eşimi ailemle barıştıracağını söyledi. Bize yakın davranıyordu. Perşembe günü de Ramazan ile evden birlikte ayrıldılar. Sonra da bu olaylar oldu. Eşimin öldürülerek nehre atıldığına inanmak istemiyorum. En azından cesedi bulunmalı'' dedi. 
     
</TEXT>
</DOC>
