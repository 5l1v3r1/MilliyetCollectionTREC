<DOC>
<DOCNO> 401450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sontur06.html </URL>
<DATE> 2005/12/07/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
"Bağ-Kur dolandırılıyor" dedi, sözleşmesi feshedildi 
</HEADLINE>
<TEXT>

     
     Gülay DEMİRTAŞ İSTANBUL, DHA 
     
İSTANBUL Gaziosmanpaşa'da Eczacılık yapan Ema Çelebi’nin hayatı, 1 yıl önce eczanesine getirilen bir reçete ile değişti. Çelebi, eczanesine gelen kişilerin sahte reçeteyle Bağ- kur’u dolandırmak istediklerini fark ederek durumu hemen İstanbul Bağ-Kur İl Müdürlüğü'ne bildirdi. Fakat Ema Çelebi bir süre sonra Bağ-Kur’dan hiç beklemediği bir yazı aldı. Kurumdan gelen yazıda, anlaşmasının 7 yıl süreyle feshedildiği bildirildi. Çelebi’nin kurumlarla anlaşması feshedilince, eczanesi iş yapamadı ve kapanma durumuna geldi. Aczacı Ema Celebi, Bağ-Kur’dan teşekkür beklerken, ceza aldım. Demek ki, birilerinin ilaç- eczacı düzenine engel oldum ve cezalandırıldım'' dedi Gaziosmanpaşa Şemşipaşa Caddesi üzerinde yaklaşık 10 yıldan beri eczacılık yapan Çelebi’nin eczanesine iddiaya göre, 26.11.2004 tarihinde Erdoğan Erişen adlı kişi, 15917 04 protokol numarası ile bir reçete getirdi. Reçetenin bulunduğu karne 121820278 numaralı Bağkur sigortalısı Necati Ören’e aitti. Reçetede değeri 17 milyar 455 milyon lirayı bulan kanser ilaçları yazılıydı ve bu reçete İstanbul Üniversitesi Onkoloji Enstitüsü tarafından düzenlenmiş ve ekinde sigortalı adına sağlık kurulu raporu bulunuyordu. 
     
     İLAÇLARI VERDİ, REÇETEYİ İNCELEDİ 
     Erdoğan Erişen, Necati Ören’in damadı’ olduğunu ve kendisinin, hastalığı nedeniyle gelecek durumda olmadığını Ema Çelebiye’ye söyledi. Ema Çelebi de mevcut ilaçların eczanesinde bulunmadığını, ancak çalıştığı ilaç deposundan getirtebileceğini belirtti. 
     Ertesi gün ilaçlar geldi ve Erdoğan Erişen 17 milyar 455 milyonluk kanser ilaçlarını alarak eczaneden ayrıldı. Ema Çelebi ise reçeteleri kuruma fatura etmeden, bir eczacı arkadaşıyla birlikte Necati Ören’in reçetesini ve sağlık kurulu raporunu incelemeye başladı. Raporun ihtiva ettiği tanı ile verilebilecek ilaçların içerisinde, reçetede belirtilen ilaçların olup olmadığı şüphesi ile Bağkur İl Müdürlüğü'nü aradı. İl Müdürlüğü yetkilileri reçeteye ilişkin raporda, tanı eksikliği bulunduğunu Ema Çelebi’ye söyledi. Bunun üzerine Çelebi reçetenin sahibi görünen kişinin ev telefonunu aradı. Telefona Erişen’in kızı olduğunu söyleyen biri çıkarak Çelebi’ye Babamla uzun zamandır görüşmüyoruz'' cevabını verdi. 
     Bunun üzerine Çelebi, Necati Ören’i telefonla arayarak meydana gelen olayları anlattı. Necati Ören ise Eczacı Çelebi’ye Ben kanser hastası değilim, ne ilacı ne reçetesi gibi'' cevaplar verince, Ema Çelebi şaşkına döndü. Ertesi gün Necati Ören’in oğlu olduğunu söyleyen iki kişi karne ile Şifa eczanesine geldi. Oğulları, babalarının astım hastası olduğunu sadece astım ilaçları kullandığını belirterek, Çelebi’nin ilaçları teslim ettiği kişinin de enişteleri olmadığını, fakat kendilerinin tanıdığını kişi olduğunu söylediler. Erişen’in, babaları Necati Ören’in astım ilaçlarını yazdırdığını, bu amaçla babalarının karnesini aldığını, bu hizmetinin karşılığında da bu kişiye 5 ile 10 YTL bahşiş verdiklerini söyledi. Anlatılanlar karşısında dolandırıldığını anlayan Ema Çelebi, verdiği ilaçları Bağ-Kur’a fatura etmedi. 
     
     SAVCILIĞA DİLEKÇE 
     Ema Çelebi, Gaziosmanpaşa Cumhuriyet Başsavcılığına verdiği şikayet dilekçesinde de şunları belirtti 
     Necati Ören’in reçetesini bana gönderen kişi, daha önce 1118541971 Bağ-Kur numaralı Güray Bucan adlı Bağ-Kur sigortalısının 12 milyar 619 milyon liralık ilaçlarını benden alan ve sigortalının dayısı olduğunu söyleyen Mustafa Bucan idi. Bu yüzden Güray Bucan’ın getirmiş olduğu ve Bağ- Kur’a fatura ettiğim 2004 4304 ve 4327 protokol numaralı reçetelerin de sahte olabileceği şüphesi ile Bağkur il Müdürlüğüne başvurarak reçete tutarlarının tarafıma ödenmeyip araştırılmasını istedim. Güray Bucan eczaneye geldiğinde kanser hastası olduğunu, ilaçları benden almak istediğini, kendisinin hastanede tedavi gördüğünü dolayısıyla ilaçların geldiği gün ilaçları almaya gelemeyebileceğini, ilaçları kendi gönderdiği şahsa vermemi ve kendisinin, Gaziosmanpaşa’da bulunan Bucan Reklam’ın sahibi olduğunu söylemişti. İlaçların geldiği gün dayısı olduğunu beyan eden ve ilk geldiğinde Güray Bucan’ın yanında bulunan Mustafa Bucan adlı şahsın gelerek ilaçları teslim aldı. Ben de reçetenin arkasına ilaçları teslim aldığına dair imzasını aldım. Şifahi araştırmamda bu reçetenin ve raporun sahte olduğunu öğrendim. Bağ-Kur’a başvurarak reçete bedelinin ödenmemesini talep ettim.'' 
     
     4 KİŞİ HAKKINDA DAVA 
     Ema Çelebi’nin Bağ-Kur dolandırılıyor’ ihbarının ardından Eyüp Cumhuriyet Başsavcılığı tarafından açılan davada, 4 kişi hakkında, resmi evrakta sahtecilik ve dolandırıcılık’ suçlamasıyla dava açıldı. 
     Soruşturmada ayrıca, Mustafa Bucan adlı kişinin aslında Erkul Çalışır olduğu ortaya çıktı. Erkul Çalışır'ın, daha önce Bağ-Kur’u 1 trilyon lira dolandıran Fulya Eczanesi’nde kalfa olarak çalıştığı ve Fulya Eczanesi ile ortak olduğu da iddia edildi. 
     
     BAĞ-KUR, SÖZLEŞMESİNİ FESHETTİ 
     Bağ-Kur’a yaptığı sahte reçeteler araştırılsın’ ihbarının ardından, Bağkur İl Müdürlügünden 17 Aralık 2004 tarihinde gelen yazı ise Eczacı Ema Çelebi’yi şoke etti. İl Müdürü Haluk Caner ve Şube Müdürü Suat Güneş tarafından Çelebi’ye gönderilen yazıda şöyle denildi 
     V. Sözleşmenin Feshini gerektiren hususlar başlıklı bölümün 1. maddesi m bendine göre Eczanenin kuruma fatura ettiği reçetelerde, ilaç firmasına ait olmayan sahte kupürlerin mevcut olması veya eczanede bulundurulması, karne sahibinin tedavisine dayanmayan reçetelerin kuruma ibraz edilmesi, sahte reçete tanzimi ve kuruma ibraz edilmesi, fesih süresi 7 yıldır’ hükmü amir bulunmaktadır. Bu hüküm uyarınca kurumumuz ile eczaneniz arasında 2004 yılı için imzalanan sözleşmeniz, yazımızın tebliğ tarihi itibariyle 7 yıl süreyle fesih edilmiş olup, kurumumuz sigortalı ve hak sahiplerine ait reçetelerin karşılanmamasını rica ederiz.'' 
     
     TESADÜFEN FARK ETTİM'' 
     Bağ-Kur’un anlaşmasını feshetmesinin ardından Ema Çelebi şimdi SSK’lı hastalara da ilaç veremiyor. Uğradığı haksızlık karşısında şaşkına dönen Çelebi, şimdi Bağ-Kur ve sahte reçete düzenleyen kişiler hakkında Gaziosmanpaşa Cumhuriyet Savcılığına suç duyurusunda bulundu. Davası 1 yıldır süren Ema Çelebi, Bu süre içerisinde hiçbir sonuca ulaşamadım. Bu şahıslar devleti 30 milyar lira dolandırmış olacaklardı. Benim ihbarım sayesinde devlet dolandırılmaktan kurtuldu, ama ben cezalandırıldım. Ben zaten yasal yollarla dilekçe yazarak, devletin nasıl dolandırıldığını anlattım. Ben şimdi tek başıma mücadele ediyorum. İş yapamaz hale geldim. Bu gidişle eczanemi kapatacağım'' dedi 
     
     SKANDAL İDDİA 
     Piyasada sahte reçetelerin çok kolaylıkla yapılıp belli eczanelerden kurumlara fatura edildiğini iddia eden Ema Çelebi, Düzen öyle kurulmuş ki, birileri sahte reçete düzenliyor. Bazı eczanelere götürüp milyarlarca liralık ilaçları alıyor, eczaneler de sonra bunu kurumlara fatura ediyor. Bu düzen eczacılar ve sosyal güvenlik kurumları arasında kurulmuş, kimseler bunu ortaya çıkartamıyor'' iddasında bulundu. 
     
</TEXT>
</DOC>
