<DOC>
<DOCNO> 403409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sonsiy17.html </URL>
<DATE> 2005/12/14/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Mumcu'dan AKP'ye Öncekilerin kurduğu haram sofrasına oturdunuz 
</HEADLINE>
<TEXT>

     Anavatan Partisi Genel Başkanı Erkan Mumcu, AK Parti Hükümeti’ne, "Sizden öncekilerin kurdukları haram sofrasına iştahla oturdunuz, bir türlü kalkmak bilmiyorsunuz" dedi. 
     Mumcu, TBMM Genel Kurulu’nda 2006 yılı bütçesinin tümü üzerinde yaptığı konuşmada, bütçe sunumunun, Hükümet’in geride bıraktığı 3 yılını ve önüne aldığı 3 yılını gösterir bir vizyon olduğunu belirterek, "Bütçeler, hiç şüphesiz siyasi manifesto belgeleridir. 
     Şapkanın düştüğü, kelin göründüğü belgelerdir" dedi. 
     Uzun zamandır "bütçe samimiyeti" kavramının konuşulmaz hale gelindiğini belirten Mumcu, gerçek bir bütçe sunulmasını beklediklerini söyledi. "Finans kapitalin" kutsadığı kavramlarla anlatılan bir ekonomik tablo sunulduğunu savunan Mumcu, şunları kaydetti 
     "Televole ekonomistleri çıkalı beri, 2001 krizinden beri ekonomiyi, enflasyonla, borsayla, faizle, reeskontla konuşuyoruz. 
     Halkın kendi hayatında karşılığını bilemediği ne kadar yabancı kelime varsa onlarla konuşuyoruz. Son birkaç yıldır ekonomide insanı konuşmuyoruz. Ekonominin içinde umutlarıyla, acılarıyla, yoksulluğuyla insanımız var. İnsanımız işsizleriyle, açıyla, ilaç parasıyla, okul parasıyla ekonominin içinde. 
     Böyle bir vizyonu, bütçe içinde görmeliydik. Hükümet’in genellikle benimsediği bir dili, burada bir kez daha gördük. Bir kağıttan, kağıda bakılarak rakamlar okunacaktır. 2002 ne kadar kötüydü, kriz ne kadar kötüydü, şimdi ne kadar iyi olduğu anlatılacak. Kağıda bakmayın, vatandaşın yüzüne gözüne bakın, belki bir şey anlarsınız. Kağıda bakarak anlattıklarınızdan kimse bir şey anlamıyor." 
     
     IMF’NİN PROGRAMI... 

     Yaşanan 2001 krizinin, Cumhuriyet tarihinin en derin bunalımlarından biri olduğunu belirten Mumcu, "Zaten o koşullar sizi iktidar yaptı" dedi. 
     Hükümet’ten hayat pahalılığının ortadan kaldırılması, "insanın insana kulluğunun" ortadan kaldırmasının beklendiğini ifade eden Mumcu, beklentiler arasında, talanın, rüşvetin ortadan kaldırılması olduğunu söyledi. 
     "Vatandaşın, bozuk düzenin değiştirilmesini istediğini" belirten Mumcu, "Beklenen şey reformlar, yapısal yenilenmelerdi, asla bozuk düzenin bekçiliği değildi, para baronlarının literatürüyle konuşan siyasetçiler değildi" diye konuştu. 
     "Makro iktisadi dengeleri, istikrar kavramıyla birlikte bir büyü gibi satıyorsunuz" diyen Mumcu, şöyle devam etti 
     "Makro düzeldi, sıra geldi mikroya. Yalan, sizden önce para baronlarının rızasıyla kurulan, IMF’nin dayatmasıyla kurulan bir programın harfiyen kölesi, bekçisi oldunuz. Vatandaşın umutlarını bir tarafa bıraktınız, programın bekçisi oldunuz. Bu bütçenin nesini konuşalım Aylar öncesinde çoklu imzayla IMF’ye vadettiğiniz bir uygulama tablosu. Görüştüğümüz şey, Dünya Bankası, IMF iradesiyle şekillenen bir programın Türkiye’yi nereye götüreceğini daha yakından anlamaya çalışmaktır." 
     
     "HARAM SOFRASINA, İŞTAHLA OTURDUNUZ" 

     Milletin AK Parti’den, sosyal kesimler arasında sağlıklı bir denge kurmasını, ismine uygun adaleti ve kalkınmayı gerçekleştirmesini beklediğini anlatan Mumcu, bu beklentiler karşısında milletin bütün siyasetçi kuşağını tasfiye ederek, yeni bir siyasetçi kuşağını göreve getirdiğini kaydetti. 
     Konuşması sırasında bazı milletvekillerinin sözlü sataşmaları üzerine Mumcu, şunları söyledi 
     "Bundan kaygınız vardıysa, sizin kapısına gittikleriniz, benim kapıma defalarca gelmeyecekti. O sandalyelerde o koltuklarda oturan arkadaşlarınızdan pek çoğunuzun, şahsen ben ve arkadaşlarımın kefaletiyle orada oturduğunu unutmayın. O kadar kolay, o kadar ucuz değildir o işler. 
     Milli iradenin size verdiği görev, bu bozuk düzeni değiştirmekti. 
     Milli irade size tek başına iktidar, irade verdi. Ama milletin size verdiği bu borcu, alacak zannettiniz. Uzun süre sürdürdüğünüz siyasi mücadelenin mükafatı zannettiniz. Geldiniz, bunu burada iktidar hava ve hevesinizi tatmin edeceğiniz bir oyuncağa dönüştürdünüz. Sizden öncekilerin kurdukları haram sofrasına iştahla oturdunuz, bir türlü kalkmak bilmiyorsunuz." 
     
     MAL BEYANLARI 

     Sağlam ve sağlıklı bir hesaplama yaptığında bir büyüme olmadığını, gerekçesiyle yeni istatistik rakamlarının yayınlanmadığını ileri süren Mumcu, enerji ve istihdamda da bir büyüme olmadığını kaydetti. 
     Erkan Mumcu, GSMH’nin 2 bin 600 dolardan 5 bin dolara çıkarıldığını anımsatarak, bu rakamların, büyümenin yaklaşık yüzde 100 olduğu anlamına geldiğini belirtti. 
     "Milli gelirdeki bu büyüme, büyüme değil mi " diye soran Mumcu, şöyle devam etti 
     "Bir karar verin, yüzde 22 mi, yüzde 100 mü büyüdü Geliri bu 3 yıllık dönemde 2 katı artan kim var Vatandaşa soruyorum Birileri var. İktidarın çevresinde kümelenmiş bazılarının gelirleri kat kat arttı. Hayır mı diyorsunuz. Milletimize karşı gelin, bir erdemli tutum gösterelim. Hep beraber mal beyanlarımızı şeffaflaştıralım. 
     Yüzde 20’nin üstünde artışı olan herkes, kendisinin birinci derecede yakınlarını, bakanlar ve genel başkanlar, üçüncü derece akrabalarının artışlarını kalem göstersinler. AK Partinizin ak yüzünü teşhir etmek için hadi gelin yapalım. Benim için bir şey yok. 
     Ben buradayım. Burada 350 kişiniz var. Santimetresinin hesabını veremezsem, bir daha bu kürsüye çıkmam, hesabını veremezsiniz. Sizin vicdanınızın sesini burada seslendiriyorum. Bakanlar Kurulu’ndaki arkadaşların da vicdanının sesini seslendiriyorum. Herkes kendi vicdanında bunun hak mı olup olmadığını soracaktır." 
     
     ANKARA-ESKİŞEHİR HIZLI TREN İHALESİ 'KOMUTAN'IN EMRİYLE İMZALANDI 

     Anavatan Partisi Genel Başkanı Erkan Mumcu, Ankara-Eskişehir Hızlı Tren Projesi'ne bakanlığı döneminde karşı çıktığını belirterek, ''Bana, 'Doğru söylüyorsun, haklısın ama komutan kararlı' diyen kimdi acaba İhaleyi, Sayın Bakan ve hükümeti yaptı, komutanın talimatıyla...'' dedi. 
     TBMM Genel Kurulu'nda 2006 bütçesi üzerinde kişisel görüşlerini açıklayan AK Parti Isparta Milletvekili Mehmet Emin Murat Bilgiç, yabancı sermayenin, Türkiye'de yatırımlarına devam edeceğini söyledi. 
     Bilgiç, uluslararası mali piyasaların, Türkiye'ye yönelik uzun vadeli güven duygusuna sahip olduğunu belirtti. 
     Mumcu'nun, 3 Kasım seçimleri öncesi mitinglerde Başbakan Recep Tayyip Erdoğan için ''Böyle bir adam, böyle bir lider görmedim'' dediğini ifade eden Bilgiç, Mumcu'ya yönelik iddialara değindi. 
     Bilgiç'in konuşmasında kendisine yönelik sataşma olduğu gerekçesiyle söz alan Mumcu, hesap soranların, hesap vermeye de hazır olması gerektiğini kaydetti. 
     Camı açıp, ''ulu orta konuşmakla'' bu işin olmayacağını vurgulayan Mumcu, siyasetteki 11 yılının 5.5 yılında bakanlık yaptığını belirtti. 
     ''Binlerce imza attım, veremeyeceğim hesabım olsaydı, paşa paşa koltuğumda otururdum'' diyen Mumcu, ''Paşa paşa koltukta oturmayıp, kendi varlığını dominant hale getirip ''Ben varım, benden başkası yok' diyen bir iktidara meydan okumanın, her babayiğidin harcı olmadığını kaydetti. Mumcu, ''Buyurun hodri meydan'' dedi. 
     
     ''KOMUTANIN KİM OLDUĞU...'' 

     Sorularını, şahsı adına değil, ''tüyü bitmemiş yetim adına'' sorduğunu belirten Mumcu, sözlerini şöyle sürdürdü 
     ''Sayın Bakan, bahsettiğim konuda imza atmadım. O gün de karşı çıktım. O güne şahit değildiniz. Şahit olduğunuz bir şeye şahitlik etmek yerine, şahit olmadığınız bir şey hakkında konuşmayı tercih ediyorsunuz. 
     Ankara-Eskişehir demiryoluna 2000'de de karşı çıktım, imza atmadım, kabinede karşı çıkan tek kişi bendim. Tanık olduğunu ifade etmiyor, tanık olmadığı şeyi gelip burada ifade ediyor. Beni de bu konuda açıklamalarda yapmaya mecbur ediyorsunuz. 
     Bu yatırımın, Türkiye'nin öncelikleri bakımından gerekli olup olmadığını, hem o günkü borçlanma politikaları üzerinde yaratacağı olumsuz etkileri, hem de Exim maliyeti dolayısıyla pahalı olacağını hatırlatarak karşı çıktığımda, müzakereler sonucunda gelip, 'Doğru söylüyorsun, haklısın ama komutan kararlı' diyen kimdi acaba Bu madem doğru bir işti, 250 kilometre yapılması gerekiyordu, sizin öngörünüz bu kadar mıydı Niye şeffaf bir yarışma yapmadınız İhaleyi Sayın Bakan ve hükümeti yaptı, komutanın talimatıyla... Komutanın kim olduğunu kendileri izah ederler.'' Anavatan Partisi Genel Başkanı Erkan Mumcu, Ankara-Eskişehir Hızlı Tren Projesi'ne bakanlığı döneminde karşı çıktığını belirterek, ''Bana, 'Doğru söylüyorsun, haklısın ama komutan kararlı' diyen kimdi acaba İhaleyi, Sayın Bakan ve hükümeti yaptı, komutanın talimatıyla...'' dedi. 
     TBMM Genel Kurulu'nda 2006 bütçesi üzerinde kişisel görüşlerini açıklayan AK Parti Isparta Milletvekili Mehmet Emin Murat Bilgiç, yabancı sermayenin, Türkiye'de yatırımlarına devam edeceğini söyledi. 
     Bilgiç, uluslararası mali piyasaların, Türkiye'ye yönelik uzun vadeli güven duygusuna sahip olduğunu belirtti. 
     Mumcu'nun, 3 Kasım seçimleri öncesi mitinglerde Başbakan Recep Tayyip Erdoğan için ''Böyle bir adam, böyle bir lider görmedim'' dediğini ifade eden Bilgiç, Mumcu'ya yönelik iddialara değindi. 
     Bilgiç'in konuşmasında kendisine yönelik sataşma olduğu gerekçesiyle söz alan Mumcu, hesap soranların, hesap vermeye de hazır olması gerektiğini kaydetti. 
     Camı açıp, ''ulu orta konuşmakla'' bu işin olmayacağını vurgulayan Mumcu, siyasetteki 11 yılının 5.5 yılında bakanlık yaptığını belirtti. 
     ''Binlerce imza attım, veremeyeceğim hesabım olsaydı, paşa paşa koltuğumda otururdum'' diyen Mumcu, ''Paşa paşa koltukta oturmayıp, kendi varlığını dominant hale getirip ''Ben varım, benden başkası yok' diyen bir iktidara meydan okumanın, her babayiğidin harcı olmadığını kaydetti. Mumcu, ''Buyurun hodri meydan'' dedi. 
     
     ''KOMUTANIN KİM OLDUĞU...'' 

     Sorularını, şahsı adına değil, ''tüyü bitmemiş yetim adına'' sorduğunu belirten Mumcu, sözlerini şöyle sürdürdü 
     ''Sayın Bakan, bahsettiğim konuda imza atmadım. O gün de karşı çıktım. O güne şahit değildiniz. Şahit olduğunuz bir şeye şahitlik etmek yerine, şahit olmadığınız bir şey hakkında konuşmayı tercih ediyorsunuz. 
     Ankara-Eskişehir demiryoluna 2000'de de karşı çıktım, imza atmadım, kabinede karşı çıkan tek kişi bendim. Tanık olduğunu ifade etmiyor, tanık olmadığı şeyi gelip burada ifade ediyor. Beni de bu konuda açıklamalarda yapmaya mecbur ediyorsunuz. 
     Bu yatırımın, Türkiye'nin öncelikleri bakımından gerekli olup olmadığını, hem o günkü borçlanma politikaları üzerinde yaratacağı olumsuz etkileri, hem de Exim maliyeti dolayısıyla pahalı olacağını hatırlatarak karşı çıktığımda, müzakereler sonucunda gelip, 'Doğru söylüyorsun, haklısın ama komutan kararlı' diyen kimdi acaba Bu madem doğru bir işti, 250 kilometre yapılması gerekiyordu, sizin öngörünüz bu kadar mıydı Niye şeffaf bir yarışma yapmadınız İhaleyi Sayın Bakan ve hükümeti yaptı, komutanın talimatıyla... Komutanın kim olduğunu kendileri izah ederler.'' 
     
</TEXT>
</DOC>
