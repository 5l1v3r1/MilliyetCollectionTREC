<DOC>
<DOCNO> 404410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/guncel/gun03.html </URL>
<DATE> 2005/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
2004, Milliyet'le dolu dolu geçti 
</HEADLINE>
<TEXT>


Yayıncılıkta tam 54 yılı geride bırakan Milliyet, 2004'te de haberleri, yorumları ve fotoğraflarıyla gündem oluşturdu... 

İSTANBUL Milliyet 

Yarım asırdır okurlarının güvenini boşa çıkarmayan Milliyet, 2004 yılında gerek manşetleri gerek fotoğraflarıyla ses getirdi. Milliyet, yeni yılda da ilkelerinden ödün vermeden, güven tazeleyerek hep doğrunun yanında olacak. 
2 OCAK Askerlerimizin başına çuval geçirten ABD'li Albay William Mayville, yeni yılı Türk subaylarıyla birlikte karşılarken Milliyet oradaydı. 

Vicdan mafyası... 
4 OCAK "Vicdan Mafyası" adlı manşette, dilenciliğin profesyonel bir sektör olduğu, çetelerin engelli çocukları bile para için kullandığı anlatıldı. 
14ŞUBAT Milliyet "Sevgililer Günü"nde özel bir ek çıkararak 19 büyük aşkı anlattı. Ünlü isimlerin birbirine yazdığı aşk mektupları çok konuşuldu. 

Organ ticareti 
21 MART Kemal Derviş'in İstanbul'da bir grupla CHP'nin geleceğini konuştuğu gizli buluşma, "29 Mart Toplantısı" başlığıyla duyuruldu. 
29 MART Yerel seçim gecesi sabaha karşı yıldırım baskı yapan Milliyet, "Baykal'a Kırmızı Kart" manşetiyle gündeme damgasını vurdu. 
9 NİSAN Yıllardır kapanmayan bir yara olan organ ticareti, "İhtiyaçtan Satılık Böbrek" başlıklı manşetimizle, çarpıcı bir şekilde bir kez daha hatırlatıldı. 
21 NİSAN Milliyet yazarları, Kıbrıs'ın güney ve kuzeyinde referandumun nabzını, en sıcak haberler ve en çarpıcı yorumlarla tuttu. 
24 TEMMUZ Mekece'de 37 kişinin hayatına mal olan hızlandırılmış tren faciasının ardından, "Burası Türkiye" manşetiyle çıkan Milliyet, "İnsanlar öldü, sorumlular istifa etmiyor" sözleriyle kamuoyunun sıkça dile getirdiği düşüncelere tercüman oldu. 

Uzanlar'ın adasında 
16 AĞUSTOS Gebze Tavşancıl'da Başkent Ekspresi ile Adapazarı Ekspresi'nin çarpışmalarının kamera görüntülerini Milliyet, "İşte O An" manşetiyle yayımladı. 
9 EYLÜL Milliyet, Beslan faciası mağdurlarını Türkiye'ye davet ederek kucak açtı. 
22 EKİM Milliyet, Uzan ailesinin borçlarına karşılık el konulan ve TMSF tarafından satışa çıkarılan Göcek'teki Zeytinli Adası'na girdi. 

Şiddete kırmızı kart 
2 ARALIK Milliyet, futbol terörüne karşı kampanya düzenleyerek, "Şiddete Kırmızı Kart" gösterdi. 
18 ARALIK Türkiye'nin AB'den müzakere tarihi aldığının ertesi günü Milliyet, "Biz de varız" manşetiyle çıktı. Düğümü çözen restleşmeler, görüşmelerin perde arkası yine Milliyet'teydi. 




</TEXT>
</DOC>
