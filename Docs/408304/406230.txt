<DOC>
<DOCNO> 406230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/yazar/theper.html </URL>
<DATE> 2005/12/24/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Anlatmak istediğim buydu 
</HEADLINE>
<TEXT>


Hatırlamakta güçlük çekmeyeceksiniz. Bundan yedi yıl önce yirmi yaşındaki Serpil öğretmen annesi ile yolda giderken kaçırılmış, ormanda defalarca tecavüze uğramış, mütecavizler bir yandan tecavüz ederken bir yandan da gencecik öğretmenin vücudunu inanılmaz bir vahşetle kesip parçalara ayırmışlardı. 
Neticede yakalandılar. Umumiyetle suçun faili yakalandı mı bir "ohh" çekeriz, cezasını buldu deriz ya. İşte onların da adaletten yakasını kurtaramayacağını, cezalarını çekeceklerini sandınız, öyle değil mi Siz öyle bilin, biz bu yazıyı okurken onlar özgürlüğün ve bu memleketteki adaletin tadını çıkarıyor olacaktır. Muhtemelen yeni Serpil öğretmenleri kollayacaklar ve Serpil öğretmenin başına gelenler bakalım daha kimlerin başına gelecek 
Yıllar yılı anlatmak istediğim işte bu idi. Ben anlatmaya çalıştıkça insanlar anlamamak için ellerinden gelen gayreti sarf etti. Düşünebiliyor musunuz, bu vahşeti sergileyenler 75 yıl hapis cezasına çarptırıldı. Yani artık aramıza giremeyecekler, başka Serpil öğretmenlere kıyamayacaklar, diyordunuz ki, 75 yıl 35 yıla indi. Çünkü yasa böyle. Bitmedi, 35 yılın bir kısmı Ecevit affı nedeniyle affa uğradı. 
Affedenler güzelim Serpil öğretmeni düşünmedi de vahşeti tercih edenleri düşündü bizde hep böyle olur . Derken kalan cezanın da üçte ikisi yine yasalarımızın tanıdığı imk nla silinince, yedi yıl sonra bu insanlar aramıza yine katıldı. 
İşte yıllardır anlatmak istediğim buydu. Devlet ceza vermekten korkar haldedir, devlet mağdurun yanında olması gerekiyorken suçluyu korumuştur, yasalarımız önleyici olmaktan öte özendiricidir. İşte size en canlı örneği. Ben yazmaya devam edeceğim, önemli olan benim yazmam değil, birilerinin buna kulak kabartması. Ancak tereddüdüm var, bir bölük korumayla gezip, eskort eşliğinde şehirleri turalayanlar bunun acısını bilir mi 



</TEXT>
</DOC>
