<DOC>
<DOCNO> 403291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/yazar/temelkuran.html </URL>
<DATE> 2005/12/14/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Sharon'u değil, Elif'i öp 
</HEADLINE>
<TEXT>


Türk milleti, geçen günlerde, neyse parası verdi, Polat Alemdar'ın şahsında Sharon Stone'u öptü. Daha doğrusu galiba Polat yine öyle sarsılmaz, taştan Türk erkeği formatında durdu da öpme işini Sharon Stone yaptı. 
Gazetelerde çıkan fotoğraflara bakılırsa Polat yine o Türk erkeği istifini hiç bozmamış. Tam bilemiyoruz tabii ne olduğunu. Artık malum bölümün gösterildiği gece hep birlikte, muhtemelen milli maç havasında izleyeceğiz "karşılaşmayı". Radikal gazetesinde hadiseyi milli aşağılık duygumuzun ani sarsıntılarda nasıl bir milli megolamaniye dönüştüğü açısından Nur Çintay, medyanın bu durumu nasıl allayıp pulladığı ve hatta ürettiği açısından Murat Belge okudu. 
Fakat benim merak ettiğim başka şey. Merak ettiğim şey şu Polat Alemdar, niye Sharon Stone'u öptü Daha doğrusu niye Elif'i öpmedi de elin Sharon Stone'unu öptü O konuya bir açıklama getirilmesini isterim. 

Platonik tecavüz 
Bir televizyoncu arkadaşım, vaktin mühim dizilerinden "Deliyürek" üzerinden, Türk milletinin bir sıkıntısına dikkat çekmişti 
"Sen biliyor musun ki, reytingin en yüksek olduğu dakikalar oğlanla kızın deniz kenarında yan yana yürüdüğü, el ele bile tutuşmadığı dakikalar. Milletimiz bunu seviyor. Platonik aşk " 
Bu kadar çok gizlenmiş ve açığa çıkmış tecavüz vakasının olduğu bir ülkenin aynı anda bu kadar "platonik" olması tuhaf elbette. şık olunca dokunmayan, dokununca canını çıkaran, evlendikten sonra da "aile içi şiddet" istatistiklerini yükseltmek için canla başla çalışan bir Türk erkeği profilini herhalde ne anlamak ne de anlatmak mümkün. Ama Elif niye öpülmedi bunca sene, ben h l oradayım yine de. 

Ne dayak ne kurtarılmak 
"Kurtlar Vadisi" en kalasından bir erkek dizisi. Kadın kahramanlar sadece "karton karakterler" olarak var. Hatta giderek öyle bile yoklar, son bölümlerde pek görülmediklerine göre. Bu sebeple dizideki bu şahane, olağanüstü, hikmetinden sual olunmaz, Türkiye hariç dünyanın hiçbir yerinde eşi benzeri bulunmaz Türk erkeklerinin kadınlarla nasıl ilişki kurduklarını bilemiyoruz. 
Yani bu adamlar, kadınları "kurtarmak" dışında kadınlara nasıl davranır, bir kadınla nasıl ilişkiye girer, bu ilişkiyi nasıl bitirir, nasıl kur yapar, yapar mı, onları hiç bilemiyoruz. Şimdi bunun nedeni senaristlerin Türk milletinin "platonik hassasiyetlerine" saygı göstermesi mi, yoksa Türk erkeği gerçekten bunları bilmiyor mu Bu adamlar dünyayı kurtarmayı beceriyor da bir kadınla, bir Türk erkeğinin karşısında dizleri çözülmüş faniler hariç, nasıl sevgili olunacağını bilmiyor mu 

Kafası karışan erkekler 
Yoksa bu meselelere girmek dizide kurulan "erkek kardeşliği" düzlüğünü bozan, kafa karıştırıcı meseleler olarak mı görülüyor Kafası karışan erkeklerin derhal "tahrik" olarak silaha sarıldıkları için "Elimizdeki az sayıdaki kadın karakterden de olmayalım" mı deniyor yoksa Bu sorular önemli. Çünkü "Kurtlar Vadisi" dizisi, şahsi kanaatimce, "popüler milliyetçi kimliğin" inşasında önemli bir rol oynadığı gibi, aynı anda Türkiye'deki erkek kimliğini de hiçbir eğitimin yapamayacağı kadar çok biçimlendiriyor ve üretiyor. 
Sokaklar hızla "Polatçık"larla doluyor. Yani Türk erkek kimliği önümüzdeki yıllarda kazmalaşırsa bunda Kurtlar Vadisi'nin payı çok büyük olacak. Kadınlar, parası neyse verilip öpülecek yaratıklara dönüşse bunda Polat'ın da tuzu bulunacak. O bakımdan önemlidir 
Polat niye Elif'i öpmedi Bir açıklama rica ediyoruz Türk milletinin, ne dövülmek ne de kurtarılmak isteyen, aklı başında, normal kadınları olarak. 



</TEXT>
</DOC>
