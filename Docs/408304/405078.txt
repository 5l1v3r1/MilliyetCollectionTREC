<DOC>
<DOCNO> 405078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sonspo04.html </URL>
<DATE> 2005/12/20/ </DATE>
<TIME> 07.45 </TIME>
<AUTHOR>  </AUTHOR>
<HEADLINE>
Fenerbahçe'den Galatasaray'a yanıt gecikmedi 
</HEADLINE>
<TEXT>

     G.Saray Genel Sekreteri Cengiz Özyalçın’ın, Kalamış Tesisleri kaçak suçlamasına Yönetim Kurulu yanıt verdi F.Bahçe’nin herşeyi yasaldır. 
     
     Yazılı açıklama yapıldı 
     Ezeli rakipten gelen suçlamaya, Fenerbahçe’nin yanıtı gecikmedi. Yönetim Kurulu tarafından kulübün resmi internet sitesine yapılan açıklamada, 100. Yıl Spor Şurası’nda bir konuşma yapan Galatasaray Genel Sekreteri Cengiz Özyalçın’ın, Fenerbahçe’nin Kalamış Tesisleri kaçak. Milli Emlak’tan bir belgeyi 43 gündür beklediğimiz halde gelmedi, tesislerle ilgili belgeyi 11 ayda alabildik'' dediği hatırlatılarak, şu görüşlere yer verildi 
     
     Kalamış değil Fenerbahçe’ 
     Danışma Kurulu anlamına gelen Şura’da, Fenerbahçe’nin söz konusu edilmesini ve dedikoduları anlayamadık. Gelelim iddialara. Bir kere bahsedilen yer Kalamış’ta olmadığı için Kalamış Tesisleri değil, Fenerbahçe Burnu’nda olduğu için Fenerbahçe Tesisleri’dir. Atatürk’ün ziyareti sırasında bölge Büyük Önder’in istek ve talimatları doğrultusunda, Yelken ve deniz sporları yapılması, bu yönde spor kulüpleri kurulması amacıyla spora tahsis edilmiştir.'' 
     
     Deprem nedeniyle yenilendi’ 
     50 yıldır Fenerbahçe, İstanbul Yelken Kulübü’yle birlikte Deniz Kuvvetleri ve Galatasaray’ın tesisleri bu bölgededir. Galatasaray da, sosyal tesisleri ve yüzme havuzunu içeren binasını yenilemek amacıyla yıkmıştır. Kulübümüz de, depremde zarar görmesi ve eskimesi sonucu tehlike arz etmesi nedeniyle binasını sağlıklı bir şekilde yenilemiştir. Kaçak olarak nitelenen binamızın, Kadıköy Belediyesi’nden 4 Haziran 1969 tarihli yapı kullanma belgesi vardır.'' 
     
     Örnek gösterilmeliydik’ 
     Bölgenin imar durumu mevcutken ve binaların ruhsatı varken, daha sonra burası yeşil alan ilan edilmiştir. Kulüplerin tesislerinin ve mevcut binalarının imar durumları ve mevcudiyetleri hukuken kazanılmış haktır. Ayrıca Galatasaray’ın uğraşları sonucu, belli oranda yapılaşma izni çıkarılmıştır. Fenerbahçe’nin, depremde zarar gören binaların sağlamlaştırılması yönündeki çabalarının takdir görmesi ve örnek gösterilmesi gerekir.'' 
     
</TEXT>
</DOC>
