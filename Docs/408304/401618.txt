<DOC>
<DOCNO> 401618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sondun11.html </URL>
<DATE> 2005/12/08/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Savaş karşıtları Guantanamo üssüne doğru yürüyor 
</HEADLINE>
<TEXT>

     Amerikalı savaş karşıtları, Küba'daki Amerikan üssü Guantanamo'ya doğru yürüyor. 
     Küba'nın Santiago kentinden yola çıkan yürüyüşçüler, Amerikan deniz üssünde terör sanıklarına uygulanan kötü muameleyi protesto ettiklerini açıkladılar. 
     İşkencenin Tanıkları adlı grubun mensubu 25 protestocu, yola çıkmadan önce, üsse ne kadar yaklaşabilecekleri hakkında Kübalı yetkililer tarafından bilgilendirildi. 
     Protestocular, üssün kapısına kadar yürümeyi amaçlıyor, ancak bu noktadan önceki askeri yasak bölgeyi geçmelerine izin verilmesi olası gözükmüyor. 
     Protestoculardan Susan Crane, ''Guantanamo'da ve ABD'nin terör sanıklarının bulunduğu diğer hapishanelerinde olup bitenler gerçekten çok üzücü. Üsse, mümkün olduğu kadar yaklaşmayı amaçlıyoruz'' dedi. 
     Yürüyüşçülerin harekete geçtiği Santiago kenti, üsse 80 km mesafede. Üste 500 kadar terör sanığı bulunuyor. ABD, bu sanıkların savaş suçlusu değil, düşman militanlar olduğunu belirterek, savaş suçlarına uygulanacak muameleyi düzenleyen Cenevre Sözleşmesi'ni uygulamıyor. 
     
</TEXT>
</DOC>
