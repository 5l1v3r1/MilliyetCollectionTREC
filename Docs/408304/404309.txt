<DOC>
<DOCNO> 404309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sonspo01.html </URL>
<DATE> 2005/12/17/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Tigana’ya yalı dairesi 
</HEADLINE>
<TEXT>

     Gökhan DİNÇ İSTANBUL,16 DHA 

BEŞİKTAŞ yönetimi, geldiği günden beri Ümraniye Nevzat Demir Tesisleri’nde kalan Beşiktaş'ın Fransız teknik direktörü Jean Tigana'ya Emirgan'da deniz kenarındaki bir yalının dairesini tahsis etti. 
     Eski ismi, Mısırlı Aziz İzzet Paşa yeni adıyla Mustafa Özkan yalısında oturacak olan Jean Tigana, İstanbul’un tüm güzelliklerini de dairesinden izleyebilecek. Siyah beyazlı yönetimin Boğaz manzaralı, Fatih Sultan Mehmet Köprüsü'ne bakan daireyi, 6500 euroya kiraladığı, içinde 4 oda, 1 çamaşır odası, 2 tuvalet, 1 banyo bulunduğu, kapalı ve açık yüzme havuzunun ise ortak kullanıldığı bildirildi. 
     Saunası, şarap mahseni, 35 arabalık otoparkı, kapalı garajı bulunan yalıda 3 katlı olmasına rağmen 2 asansör olduğu, en üst kattaki açık havuza da asansörle çıkıldığı belirtildi. Yalının kameralı güvenlik sistemiyle korunduğu, jeneratör bulunduğu için elektriksiz kesintilerinden de etkilenmediği kaydedildi. 
     Beşiktaş'ın Ümraniye’deki Tesisleri'ne uzaklığı sadece 15 dakika olduğu için Tigana’nın İstanbul trafiğinde de sorun yaşamayacağı açıklandı. 
     
</TEXT>
</DOC>
