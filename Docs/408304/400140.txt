<DOC>
<DOCNO> 400140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/guncel/gun02.html </URL>
<DATE> 2005/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Adnancılara eziyet suçlaması 
</HEADLINE>
<TEXT>


Çete ve şantaj davasından zamanaşımı nedeniyle kurtulan Adnan Hoca ve 24 adamının eziyet suçu işledikleri iddiasıyla savcılığa şik yette bulunuldu 

İSTANBUL Milliyet 

"Çete ve şantaj" suçlamalarıyla yargılandıkları İstanbul 2. Ağır Ceza Mahkemesi'ndeki davadan zamanaşımı sayesinde kurtulan Adnan Hoca olarak tanınan Adnan Oktar ve 24 kişi hakkında, davanın en önemli tanığı manken Ebru Şimşek'in eski avukatı Şadan Ercüment Yaltır şik yette bulundu. Yaltır, çete, tehdit, hakaretle suçladığı Adnan Hocacıların dava bombardımanıyla kendisine eziyet ettiklerini iddia etti. Yaltır, davayla ilgili iki yıl önce Avrupa İnsan Hakları Mahkemesi'ne AİHM yaptığı başvuruda da sanıkların dosyayı zamanaşımına uğratmaya çalıştığını bildirmişti. 

Tehdit ve baskı 
Yaltır, 28 Ekim'de İstanbul Cumhuriyet Başsavcılığı'na yaptığı şik yetinde, Oktar ve 24 arkadaşını ekonomik çıkar sağlamak için örgüt kurmakla suçlarken, çete üyelerinin İstanbul ve Türkiye'nin çeşitli illerinde aleyhine açtıkları 21 dava ve birçok şik yetle kendisine iftira attıklarını ve bu dava bombardımanlarıyla TCK'daki "eziyet" suçunu işlediklerini de iddia etti. 
Yaltır, tanık olarak kendisi gibi Adnan Hocacılar tarafından dava bombardımanına uğrayan ilahiyatçı Prof. Dr. Zekeriya Beyaz, hakkında 300'e yakın dava açılan Ebru Şimşek'in avukatı Rezzan Aydınoğlu ve kızının çete tarafından zorla tutulduğunu iddia eden Makfire Vanioğlu'nu gösterdi. 
İstanbul Cumhuriyet Başsavcılığı, başvuru üzerine, Oktar ve arkadaşları hakkında "haksız ekonomik çıkar amacıyla örgüt kurmak", "ölümle tehdit", "eziyet", "kamu görevlilerine hakaret", "iftira" ve "adli mercileri iğfal" suçlamasıyla soruşturma başlattı. 



</TEXT>
</DOC>
