<DOC>
<DOCNO> 405458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sontur14.html </URL>
<DATE> 2005/12/21/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Alçak uçuş yapan F- 16’lar iş yerlerinin camlarını kırdı 
</HEADLINE>
<TEXT>

     
     Erdem SÜREK ÇANAKKALE, DHA 
     
ÇANAKKALE üzerinden alçak uçuş yapan F- 16 tipi savaş uçakları yürek hoplattı. F- 16'ların ses duvarını aşarak yaptıkları alçak uçuşlar sırasında Sanayi Sitesi karşısındaki kamyon garajındaki 8 iş yerinin camları kırıldı. 
     Bugün saat 11.30 sıralarında, Türk Hava Kuvvetleri'ne ait F- 16 tipi savaş uçaklarının, Çanakkale üzerinde yaptığı alçak uçuş korku yarattı. Eğitim uçuşu yapan, ancak nereden havalandıkları öğrenilemeyen F- 16'ların alçak geçişi sırasında, kamyon garajındaki nakliyecilere ait iş yerlerinin camlarının büyük bir görültüyle patladığını belirten 70 yaşındaki Nakliyeci Abdullah Törpü, Savaş çıktı sandım. Bomba sesi gibi ses duydum. Çok korktum. Ardından iş yerimin hemen yanındaki nakliyecilere ait büro ve depoların pencere camları kırıldı'' dedi. 
     Bu arada, F- 16 savaş uçaklarının Çanakkale üzerinde ses duvarını aşarak yaptıkları alçak uçuşun, nakliyeci başına 600 YTL'den fazla maddi hasara yol açtığı belirtildi. 
     
</TEXT>
</DOC>
