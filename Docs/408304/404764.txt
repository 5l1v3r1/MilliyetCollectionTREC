<DOC>
<DOCNO> 404764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sonspo20.html </URL>
<DATE> 2005/12/19/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Fenerbahçe'nin golcüleri son çeyrekte coştu... 
</HEADLINE>
<TEXT>

     Turkcell Süper Ligi’nde 2005-2006 sezonunun ilk yarı lideri Fenerbahçe’nin golcüleri maçların son çeyreğinde coştu. 
     Sarı-lacivertliler, sezonun ilk yarısında rakip filelere en çok son 15 dakikalarda gol attı. Fenerbahçe kendi kalesinde ise en çok 46-60. dakikalar arasında gol gördü. 
     
     SON 15’DE 14 GOL ATTI 

     Sarı-lacivertliler, 17 maçlık periyotta kaydettiği 43 golün 14’ünümaçların son 15 dakikalarında attı. 
     31-45. ve 61-75. dakikalar arası 8’er gol kaydeden Fenerbahçeli futbolcular, 46-60. dakikalar arasında 6, 16-30. dakikalar arasında 4 ve ilk 15 dakikalarda 3 gol attı. 
     Rakiplerden en çok golü 46-60. dakikalar arasında 4 yiyen sarı-lacivertliler, kalesinde ilk 15, 31-45 ve 76-90. dakikalarda 3’er, 16-30. ve 61-75. dakikalarda da 2’şer gol gördü. 
     
     GOLCÜLERİN SIRALAMASI 

     Sarı-lacivertli ekipte ilk yarının en golcü ismi geçen yıl olduğu gibi yine Alex. 
     Forma giydiği 15 maçı, 3’ü penaltıdan olmak üzere 9 golle tamamlayan Alex, geçen yıl olduğu gibi yine takımın lideri oldu. 
     Alex’i 8 golle Nobre izlerken, 7 golle Semih 3. sırada yer aldı. 
     Fenerbahçe’de Tuncay 6, Anelka 5, Aurelio 3, Mehmet 2, Luciano, Önder ve Appiah’ın 1’er golü bulunuyor. 
     
</TEXT>
</DOC>
