<DOC>
<DOCNO> 402532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/sonspo10.html </URL>
<DATE> 2005/12/11/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Samsunspor 1 - Malatyaspor 2 Maç sonucu 
</HEADLINE>
<TEXT>

     Turkcell Süper Ligi'nde Samsunspor, sahasında Malatyaspor'a 2-1 yenildi. 
     7. dakikada Elyasa'nın sağ kanattan ortaladığı topa ön direkte iyi yükselen Kais'in kafa şutunda üst direkten dönen topu defans uzaklaştırdı. 
     9. dakikada Kais, yaklaşık 35 metreden sert vurdu, meşin yuvarlak kalecide kaldı. 
     12. dakikada konuk ekip aradığı golü buldu. Bu dakikada Bilal'in sağdan kulandığı korner atışında defanstan dönen topu Hakan Söyler, kale sahası içine gönderdi. Pozisyonu iyi takip eden Bülent'in kafa vuruşunda meşin yuvarlak ağlara gidince Malatyaspor 1-0 öne geçti. 
     36. dakikada sol taraftan atak geliştiren Celil'in ceza alanına gönderdiği topa Samsunsporlu oyuncular hamle yapmakta gecikince, defans tehlikeyi uzaklaştırdı. 
     40. dakikada Bilal'in yaklaşık 30 metreden kullandığı serbest vuruşta top kaleciden döndü. 
     Kalan bölümlerde tarafların çabaları gol getirmeyince Malatyaspor ilk yarıyı 1-0 önde kapadı. 
     
     İKİNCİ YARI 

     47. dakikada Hasan Aslantaş'tan aldığı topla sol çaprazdan ceza alanına giren Okan'ın yerden plasesinde, top kalecide kaldı. 
     48. dakikada El Yasa'nın sağ taraftan ceza alanına gönderdiği topa kale alanı çizgisi üzerinde yükselen Musa'nın kafa şutunda, meşin yuvarlak direğin hemen üstünden dışarıya çıktı. 
     52. dakikada konuk ekip farkı 2'ye çıkardı. Bilal'in sol taraftan kulandığı köşe atışında, Bülent'in kafayla aşırdığı topu iyi izleyen Okan'ın kafa vuruşunda, top ağlara gidince durum 2-0 oldu. 
     72. dakikada Ayari'in sol taraftan ceza alanına gönderdiği topla penaltı noktası yakınlarında buluşan Celil'in vuruşunda, top savunma oyuncularına çarptı. 
     78. dakikada Bilal'in ceza alanı yayının hemen önünden kullandığı serbest vuruşta, top keleciden döndü. 
     82. dakikada evsahibi ekibin golü geldi. Sağ taraftan ceza alanına gönderilen topla sol çaprazda buluşan Kaies'in sert vuruşunda, top filelere gidince durum 2-1 oldu. 
     89. dakikada Ertan'ın ceza alanı sol çaprazından gönnderdiği topa yükselen Serkan Aykut'un kafa şutunda, top kalecide kaldı. 
     Karşılaşmanın geri kalan bölümlerinde iki takımın çabaları gol getirmeyince, Malatyaspor sahadan 2-1 üstün ayrıldı. 
     

Stat 19 Mayıs. Hakemler Serdar Tatlı xxx, Erhan Sönmez xxx, Mustafa Yalçınkaya xxx. Samsunspor Kerem xx, El Yasa xx Dk. 84 Fatih , Ayari xxx, Kaies xxx, Musa xx Dk. 56 Ertan xx , Serkan Aykut xx, Muhammed xx Dk. 72 Alper xx , Mustafa xx, Kenan xx, Petkov xx, Celil xx. Malatyaspor Fevzi xx, Bülent xxx, Okan xxx Dk. 90 Mehmet Albayrak , Bilal xxx Dk. 88 Eren , Johansson xxx, Jozsef xx Dk. 90 Mehmet Budak , Jiri Homola xx, Mert xx, Hakan Aslantaş xxx, Hakan Söyler xx, Serkan Bensol xx. Goller Dk. 12 Bülent, Dk. 52 Okan Malatyaspor , Dk. 82 Kaies Samsunspor . Sarı Kartlar Dk. 26 Hakan Aslantaş, Dk. 43 Johansson Malatyaspor , Dk. 39 Kenan, Dk. 56 El Yasa, Dk. 57 Celil, Dk. 71 Ayari, Dk. 83 Serkan Aykut Samsunspor .      
</TEXT>
</DOC>
