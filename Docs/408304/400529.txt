<DOC>
<DOCNO> 400529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/sontur28.html </URL>
<DATE> 2005/12/04/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Bakan eşini "çarpan" yankesiciyi, mahkeme serbest bıraktı 
</HEADLINE>
<TEXT>

     Kültür ve Turizm Bakanı Atilla Koç'un eşi Şadiye Koç'un cüzdanını çaldığı tespit edilen bir kişi çıkartıldığı mahkeme tarafından serbest bırakıldı. 
     Alınan bilgiye göre, Şadiye Koç, dün öğle saatlerinde Ulus'ta bir mağazada alışveriş yaparken çantasından cüzdanının çalındığını fark etmiş, yardım isteği üzerine yankesicilerden biri polis tarafından yakalanmıştı. 
     Olayın ardından Anafartalar Karakolu görevlileri tarafından Çocuk Şube Müdürlüğü ekiplerine teslim edilen A.Ö. 13 , bugün emniyetteki işlemlerin tamamlanmasının ardından Ankara Adliyesi'ne getirildi. 
     Suçüstü ve Müracaat Savcılığı'nda ifadesi alındıktan sonra nöbetçi mahkemeye sevk edilen A.Ö., tutuksuz yargılanmak üzere serbest bırakıldı. 
     A.Ö'nün avukatıyla birlikte adliyeden ayrıldığı öğrenildi. 
     
</TEXT>
</DOC>
