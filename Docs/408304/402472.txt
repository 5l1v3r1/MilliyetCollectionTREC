<DOC>
<DOCNO> 402472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/yazar/yilmaz.html </URL>
<DATE> 2005/12/11/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Sözleşmeler gizli de ihale açık mı 
</HEADLINE>
<TEXT>


Rusya'dan ithal edilen doğalgaz kontrat devirleri ihalesinde "şirket ilişkileri" deşifre edilmeye devam ediliyor. Doğalgazı alan Botaş ile satan Rus şirketi Gazprom arasında işler "gizlilik" prensibi ile yürüyordu, ihaleyi kazanan şirketlerin "pazarlıkları da" gizli kaldı. Sözleşmesi 1 Ocak 2022'de sona erecek 'Trusgaz hattından' 16 lotluk kontrat ihalesi tamamlandı, 4 firma seçildi Hepsinin birbirinden ilginç hik yeleri var. 

Gazprom ortağı 
3 lot alan eski Fenerbahçe Başkanı Ali Şen'in Bosphorus şirketinde, Gazprom'un Almanya'daki şirketi ZMB'nin yüzde 40 ortaklığı var. Ruslar ile AKP hükümetinin doğalgaz konusundaki görüşmelerinde "taraf" olan Şen de, Gazprom da bunu hiç saklamadı... 
Shell, ihaleden 1 lot alabildi. Bunu yorumlayan enerji uzmanları, "İş o kadar ballı değil, riskleri var" uyarısında bulunuyorlar. 
5 lot alan Avrasya Gaz, Kent Gıda'nın sahibi Özcan Tahincioğlu'nun şirketi. Kurulduğunda Avusturya merkezli Centrex Avrupa Enerji ve Gas ile ortaktı. Centrex'in, Çek Cumhuriyeti'nde Gazprom'la ortaklığı vardı. Tahincioğlu, bu ortaklığın bittiğini söylüyor. Tahincioğlu'nun yeni yabancı ortağı ise Hollanda kökenli Pierini şirketi. 

Kamer'den, Baltacı'ya 
10 lot alan 4'üncü şirket ise, Atasay'ın patronu Cihan Kamer'in "ortaklık" söylentilerini yalandığı Enerco. Enerco'nun patronu Mehmet Fatih Baltacı. Kamer'e yakın kaynaklar, Baltacı'nın "Doğalgaz ihalesine birlikte girelim" önerisi getirdiğini, "piyasa koşullarının henüz belirli olmadığı ve riskler taşıdığı" gerekçesiyle Kamer'in "Sen gir, ben bakarım" yaklaşımını seçtiğini belirtiyor. 
Ancak Erdoğan'ın aile dostları içinde "en yakın halkada" yer alan Kamer'in "örtülü" olarak Enerco'da adının geçmesi, medyada yankılanınca işler değişti. Kamer, bundan sonra nasıl bir pozisyon alacağına artık "tek başına" karar veremeyecek. 
Hazır söz Başbakan Erdoğan'a "en yakın halka" aile dostlarından açılmışken devam edelim... Erdoğan'ın çocuklarının eğitimini sağlayan Remzi Gür'ün kayınbiraderi Hasan Doğan ile de geçen yıl Gürdeniz ve Gürdoğan nakliye firmalarını kurdular. Kamer'in bu arada verdiği bir başka karar oldu. İran'dan doğalgaz getirmek üzere 2003 yılında kurduğu ve bir süre de yönetiminden ayrı kaldığı Şavk Enerji'yle yoluna devam edecek... 

İşe göre yasa çıktı 
4 Ağustos 2003'te Enerji Piyasası Düzenleme Kurumu'na gönderilen, Gazprom Genel Direktörü Alexander Medvedev imzalı mektup "Bosphorus Gaz Corporation ile sözleşmeden doğan bir ilişki içine girebiliriz. Biz aynı zamanda Bosphorus Gaz Corporation'un önemli bir hissedarı olma yolundaki seçenek üzerine düşünüyoruz." 
Bunun bugün anlamı şudur "Yasaya ihracatçı firmanın "ön onayı" şartını koyanlar, Bosphorus'un seçilmiş şirket olduğu bilgisini edinmişlerdi." Botaş yasaya göre, şehir içi dağıtım yapan firmalardaki pazar payının yüzde 50'sini ihaleyi kazanan şirketlere devrediyor. Ve her bir kontrat sahibi pazarın yüzde 20'sinden fazlasına sahip olamıyor. 
Kritik nokta, ihaleyi kazanan firmaların Gazprom'a vereceği teminat mektuplarında ortaya çıkacak. Alınan lota göre firmalar, Gazprom'a bankalardan 800 milyon dolara kadar çıkan teminat mektupları vermek zorundalar. İhaleden 10 lot alan Enerco bu mektubu nasıl verecek Gazprom ile özel bir pazarlık şansı yakalayabilmiş midir 
Gazprom ile ortak olan Bosphorus bile "ilk tecrübe riskini" göz önüne alarak, 250 - 300 milyon dolarlık bir iş hacmi yaratma kapasitesine sahip, 3 lot ile yetinirken, Enerco'ya bu cesaret nereden gelmiş 



</TEXT>
</DOC>
