<DOC>
<DOCNO> 403671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/soneko20.html </URL>
<DATE> 2005/12/15/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Avusturya, Irak'ın borcunun yüzde 80'ini sildi... 
</HEADLINE>
<TEXT>

     Avusturya, Irak'ın 2,6 milyar dolarlık borcunun yüzde 80'ini yaklaşık 2,1 milyar dolar sildiğini açıkladı. 
     Irak'ın borcunun silinmesine ilişkin ikili anlaşmanın dün Paris'te imzalandığını belirten Avusturya Kontrol Bankası ÖVKB yetkilisi Christine Dangl, ''Irak'ın toplam borcunun faiziyle birlikte 2,6 milyar dolar olduğunu, ikili anlaşmayla bu borcun 2,1 milyar dolarının silindiğini, geri kalan 500 milyon dolar borç için ise 23 yıl vade tanındığını'' bildirdi. 
     Avusturya Devlet Televizyonu ORF , konuya ilişkin verdiği haberde, ''Avusturya Kontrol Bankası'nın ÖVKB Irak'ın borcuna ilişkin detaylı bilgiyi şimdilik vermek istemediğini'' belirterek, ''Irak'ın kalan 500 milyon dolarlık borcu için ilk 3 yılı faizsiz ve geri ödemesiz olmak üzere 23 yıl vade tanındığını'' kaydetti. 
     ORF haberinde, Irak Maliye Bakanı Ali A. Allavi'nin de ''borç silinmesine ilişkin ikili anlaşmayı teyit ettiğini ve Avusturya'nın müzakerelerde gösterdiği anlayışa teşekkür ettiğini'' duyurdu. 
     
</TEXT>
</DOC>
