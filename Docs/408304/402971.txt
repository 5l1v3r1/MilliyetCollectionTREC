<DOC>
<DOCNO> 402971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/yazar/akyol.html </URL>
<DATE> 2005/12/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kürtler ve üniter Türkiye 
</HEADLINE>
<TEXT>


DTP'nin lideri Ahmet Türk diyor ki 
"Kuzey Irak'ta Kürtler, Saddam tarafından baskı altına alındıklarında dağlara veya Türkiye'ye kaçtılar... Güneydoğu'daki olaylar sırasında binlerce köy boşaltıldı, ancak bunlardan hiçbiri başka ülkeye kaçmadılar, dağlara da çıkmadılar. Göçmek zorunda kaldıklarında İstanbul'a, Mersin'e veya Antalya'ya gittiler. Bu durum Türkiye'deki Kürt kökenli Türk vatandaşlarının burayı bir vatan olarak gördüklerinin ispatı değil midir " 1 
Çok doğru... Buna milyonlarca Kürt vatandaşımızın kendi özgür tercihiyle Batı illerimize yerleştiği gerçeğini de eklemek gerekir. 
Neden başka hiçbir ülkede olmadığı kadar Türkiye'de Türkler ve Kürtler böylesine iç içe geçmiştir Cumhuriyet tarihini analiz etmenin de, geleceği doğru düşünmenin de anahtarı bu sorudadır. 

Üniter Cumhuriyet sayesinde 
Sosyoloji ve siyaset biliminin bir tespitidir Etnik siyasi kurumlaşmalar, mesela federasyon, bölgelerarası sosyal hareketliliği ve ekonomiyi frenler, 'etnik tuzak'lar yaratır. 2 
Osmanlılar "millet" tarifini dine dayandırmasaydı ve Atatürk bugünkü Kürt milliyetçilerinin istediği gibi etnik bir federasyon kursaydı, bu kadar Kürt hiçbir zaman batı illerimize gelemezdi. 
Atatürk döneminde devletin Osmanlılık yerine "Hepimiz Türk'üz" fikrine dayandırılması, Kürtler üzerinde travmatik bir etki yaptı, tepki yarattı. Keşke Şeyh Sait İsyanı olmasaydı da tarihi süreç Atatürk'ün 1923 İzmit basın toplantısındaki söylediği gibi gelişseydi... O başka... 
Ama şu kesin bir gerçektir ki, milyonlarca Kürt vatandaşımızın batı illerine rahatça yerleşmesi Cumhuriyet'in "Hepimiz Türk milletindeniz" kültürünü yerleştirmesi sayesinde olmuştur, çünkü etnik kökenler ayrım sebebi sayılmamıştır. 

Öcalan ve Şeyh Sait 
Şerafettin Elçi, Kemal Burkay ve kin küpü Melik Fırat gibi Kürt milliyetçileri, bu gerçeği göz ardı ederek, Atatürk'ü Kürtleri aldatmakla ve ezmekle suçlayarak Kürtlerin milliyetçi hislerini tahrik ediyorlar. 
Halbuki Abdullah Öcalan da Kürt isyanlarını analiz ederken, "İleri bir gelişmenin çıkmamasının suçunu hep Cumhuriyet'e ve Atatürk'e yıkmak büyük hata olur" diyor, "ilkel milliyetçi bazı Kürt aydınlarının" ve "ağa-şeyh kuralına göre yürüyen toplumsal kesim"in Atatürk'le işbirliği yapmak gerekirken isyan etmekle yanlış yaptıklarını söylüyor. 3 
Bu durumda Leyla Zana ve arkadaşlarından, Öcalan'a uyarak Şeyh Sait İsyanı'nı eleştirmelerini beklemeye hakkımız vardır 

Tekil devlet, çoğul kültür 
Kürt milliyetçilerinin 'Malazgirt'ten beri daima Türkleri destekleyen ama karşılığında aldatılıp ezilen Kürt' imajı çizmeleri, bir tahriktir. 
Malazgirt Kürtlere de Doğu Anadolu'nun kapısını açmıştır. 4 Osmanlı h kimiyeti Doğu'da Rus istilasını ve Ermenistanlaştırmayı önlemiştir.Sevr'de Trabzon, Erzincan, Muş ve Siirt çizgisinin doğusunda, Van'ı da içine alan geniş bir Ermenistan kurulacaktı, tabii Kürtler aşağıya sürülecekti. İstiklal Savaşı bunu önledi.Zamanın şartları içinde Cumhuriyet Kürt kimliğini ink r etti ve bu derin bir travma yarattı ama Cumhuriyet'in "aynı milletteniz" kültürü sayesinde Kürtler hiçbir etnik ayrım olmadan, Ahmet Türk'ün belirttiği gibi, rahatça batı illerimize yerleştiler.Bugün, adı federasyon olsun veya olmasın, ayrı etnik vatandaş kategorileri yaratmak kanlı bir ayrışmaya yol açar. Yapılacak şey, üniter devletin temel anayasal ve siyasi değerlerine sadık kalarak demokratik kültürel çoğulculuğu geliştirmektir çağın anlayışı da bu zaten. 

1 CNN TÜRK, Ankara Kulisi, 4 Aralık 2005. 
2 Anthony Birch, Nationalism and National Integration, Londra 1989 Michael O'Neil, Democracy and Cultural Diversity, Oxford 2000 John McGarr, The Politics of Ethnic Conflict Regulation, Londra 1993. 
3 Aslan Tekin, İmralı'daki Konuk, sf. 337-340. 
4 Claude Cahen, Osmanlılardan Önce Anadolu, sf. 100, vd. 



</TEXT>
</DOC>
