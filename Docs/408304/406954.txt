<DOC>
<DOCNO> 406954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sondun25.html </URL>
<DATE> 2005/12/27/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Kraliçe, Noel eğlencesinde bile tacını çıkarmıyor 
</HEADLINE>
<TEXT>

     İngiliz Kraliçesi İkinci Elizabeth, Noel eğlencesinde bile tacını çıkarmak istemiyor. Kraliçelerinin ve kraliyet ailesinin Noel’de nasıl eğlendiğini merak edenler için kraliyet Noel programını açıklayan BBC’ye göre, İngiltere Kraliçesi’ni Noel eğlencesinde kağıttan yapılan parti şapkasını giymeyi reddediyor. 
     BBC, İngiliz kralişet ailesinin Noel programını açıkladı, herşeyin dakika dakika planlandığı Noel eğlencesinde İngiltere Kraliçesi İkinci Elizabeth, kağıttan yapılan parti şapkası giymeyi reddetti. 
     Yeni yıl heyecanı bütün dünyayı sarmışken, İngilizler Kraliçelerinin ve kraliyet ailesinin Noeli nasıl geçireceklerini merak ediyor. BBC tarafından yayınlanan kraliyet ailesi Noel eğlencesi programında, herşeyin dakika dakika planlanması ve herkesin o anda ne yapacağının listelenmesi dikkat çekti. 
     KAĞIT ŞAPKA YOK İngiliz Kraliçesi İkinci Elizabeth Noel eğlencesinde pek çok konuda kraliyet ailesinden farklı hareket ederken, kağıttan yapılan parti şapkalarından takmayı da reddetti. 
     İngiliz Kraliyet ailesinin, Norfolk’ta geçirerecekleri Noel için, kraliçenin kendi mülkünden 4 metreden büyük bir çam ağacı kesildi. Kraliçe, geleneklere uygun olarak bu ağacı kendisi süsledi. 
     Bir masanın etrafına kraliyet ailesinden herkesin ismi yazıldı. Noel gecesi, herkesin hediyelerinin, isminin yazdığı yere bırakılacağı belirtildi. 
     
     'EĞLENCE' 5 ÇAYI İLE BAŞLAYACAK 
     -Kraliyet ailesi, herşeyin planlandığı Noel "eğlencesine" ise 5 çayı ile başlayacak. Bu sırada herkese Earl Grey çay servis edileceği, sadece kraliçeye Hindistan çaylarından özel bir harmandan yapılan çayın ikram edileceği bildirildi. 
     -Akşam 6’da İngiliz Kraliyet ailesi hediyelerini açmaya başlayacak. Burada sadeliğin ve lükse kaçmamanın bir gelenek olduğu bildiriliyor. Bundan önce kraliçeye bir önlük gelmiş ve kraliçe de "ben de tam böyle birşey istiyorum" demişti. 
     Kraliçeye bir yıl da bir güveç kasesinin geldiği biliniyor. 
     Noelde sadece prenslere "pahalı" hediyeler geldiği belirtiliyor. 
     -Hediyelerin açılmasının ardından kraliyet ailesi yemek için giyinecek. Kokteyl salonuna geçecek bütün kraliyet ailesi mensuplarının cin tonik içeceği ancak Prens Philip, Prens Charles ve Kraliçeye martini verileceği belirtildi. 
     -Akşam yemeği 8.30’da başlayacak, yemekte kuzu yer alacak. Ördörvlerle beyaz, ana yemekle kırmızı şarap ikram edilecek, tatlının yanında ise şampanya verilecek. 
     -Akşam 10’da kraliçenin işaretiyle ailenin kadınları çekilecek. Prens Filip, ailenin erkeklerine brandy ikram edecek. 
     
     NOEL SABAHI ÇORAPLARA MEYVELER VE HEDİYELER KONULDU 
     -25 Aralık’taki Noel günü sabahında ise herkesi çorapların içine konulmuş hediyeler ve meyveler bekleyecek. 
     -11.00’de Aziz Maria Magdalena kilisesi önünde toplanılarak Noel ayini yapılacak. 
     -13.00’te Noel öğle yemeği verilecek. Yemekte, Kraliçenin çiftliğinde yetişen büyük bir hindi pişirilecek. 
     -Ardından Noel eğlencesi başlayacak. Kraliçe, bu eğlence sırasında herkesin giyeceği kağıtan şapkaları giymeyeceğini açıkladı. Bu sırada Kraliyet ailesinin "Süpermarkette elde bulunan müzikal şey nedir Şopen Shopping listesi" gibi "esprilerle güleceği" açıklandı. 
     -Saat 3’te bütün kraliyet ailesi biraraya gelerek Kraliçe’nin televizyonda yayınlanacak "Noel konuşmasını" izleyecek. 
     
</TEXT>
</DOC>
