<DOC>
<DOCNO> 407546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/yazar/pulur.html </URL>
<DATE> 2005/12/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
'Beyaz eldivenli h kim' lafını kim çıkarmıştı .. 
</HEADLINE>
<TEXT>


ORHAN Birgit'le aynı kuşak gazetecilerden sayılırız, o bizden biraz daha kıdemlidir... 
Bugün nasıl Fenerbahçeli, Galatasaraylı, Beşiktaşlı futbol yazarları varsa, 1950'li yıllarda da "Demokrat Partili gazeteciler" ya da "CHP'li gazeteciler" vardı, Orhan Birgit, CHP'li gazetecilerin başında gelirdi, hem "Yeni Sabah"ta çalışırdı, hem de CHP'de... 

ORHAN Birgit, anılarının adını "Evvel Zaman İçinde" koymuş Doğan Kitap . O böyle demiş ama, biz okudukça "Hey gidi günler hey " dedik, çünkü anlattığı olayların bazılarını birlikte yaşadık... Mesela, Kasım Gülek'in Sinop'ta tutuklanışı ve İstanbul'a getirilip cezaevine konuluşu... 

ŞİMDİ politikayla ilgilenenler veya genç politikacılar için ilginç olacak ama, 1950'li yıllarda muhalefet liderinin, ya da muhalif politikacıların yurt gezileri, başlı başına bir olay olurdu. 
Niye 
Çünkü iktidardaki Demokrat Parti ve Başbakan Menderes'in "Milli Münafık" ilan ettiği İnönü ile CHP'nin halkı kışkırtacağını sanırlardı, bu yüzden geziye engel olurlardı. 

1955'in ağustos ayında da CHP Genel Sekreteri Kasım Gülek, deniz yoluyla Karadeniz gezisine çıkıyordu, sahil boyunca gemiden inerek il ve ilçelerde konuşmalar yapacaktı. İktidar, bunu önlemek için Galata rıhtımındaki gemiyi dört saat rötarla kaldırdı, Zonguldak'ta karaya çıkan Kasım Gülek'i zorla önlediler, itiş kakış sırasında gazeteciler de -biri de bizdik- polisten nasibimizi aldık. 
Nihayet Sinop'a geldik, Kasım Gülek'in tutuklanma kararı da ondan önce gelmişti. Kasım Gülek'i aldılar, bir otomobile bindirdiler, İstanbul'a getirip cezaevine koydular. 

BUNDAN sonrasını Orhan Birgit'ten öğrenelim... 
CHP İstanbul İl Örgütü Kasım Gülek'i tahliye ettirmenin çaresini arıyordu, bunun için bir üst mahkemeye itiraz gerekiyordu, ancak o mahkeme tutukluluk halini kaldırabilirdi. İl Başkanı avukat İlhami Sancar ve ekibi, İstanbul asliye ceza h kimlerini tek tek inceledi, 7. Asliye Ceza H kimi Hamdi Öner'i gözleri tuttu, hem Kasım Gülek gibi Adanalıydı, hem de ailece CHP'liydiler. Tutuklanmaya itiraz, 7. Asliye Ceza Mahkemesi'nin nöbetçi olduğu gün yapılacaktı. 

AVUKAT Ekrem Özden ve Orhan Birgit h kime gittiler, durumu anlattılar. Ekrem Özden, Orhan Birgit'e işaret etti, Birgit dışarı çıktı, koridorun sonunda gazeteci arkadaşları Ayhan Yetkiner ve Nejat Çerman bekliyordu. Biraz sonra Ekrem Özden göründü, zaten al yanaklıydı, şimdi ise kıpkırmızı... "Çocuklar, hiç belli etmeyelim, oldu bu iş " dedi. 

"BU iş " nasıl olmuştu 
İlhami Sancar ile Ekrem Özden'in planı tutmuştu. 
Neydi plan 
Orhan Birgit, 50 yıl sonra planı açıklıyor 
"Adanalı H kim Hamdi Öner'in herhangi bir baskıyla karşılaşarak yerinden olması halinde, ilk seçimde CHP listesinden aday gösterilmesi güvencesi." 

SONRA ne oldu 
Hamdi Öner'in, tahliye kararına çok kızan Demokrat Parti iktidarı onu 49 yaşında emekli etti, CHP de 1957 seçiminde kendisini Adana listesine koyarak milletvekili seçtirdi. 
Hamdi Öner'in o günlerde adı "Beyaz Eldivenli H kim"e çıkmıştı. 
Peki, bu "beyaz eldiven" nereden geliyordu 
Kasım Gülek'in tahliyesinden sonra, kararı veren h kim Hamdi Öner'e bir kadından gelen telgrafta, kendisine "Beyaz Eldivenli H kim" deniliyordu. 
Orhan Birgit'e göre "Öyle bir kadın yoktu. Yakıştırma sadece Hamdi Öner'i değil, geniş meslektaş grubunu da hem hoşnut edecek, hem de özendirecek nitelikteydi." 
Demek böyle bir kadın yoktu... 
Kadın yoktu ama, böyle bir telgraf vardı bu telgrafı kim çekmişti 
Orhan Birgit bilmesine bilir ama... 



</TEXT>
</DOC>
