<DOC>
<DOCNO> 403857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/guncel/axgun02.html </URL>
<DATE> 2005/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rektöre tarihi eserden beraat 
</HEADLINE>
<TEXT>


Van Yüzüncü Yıl Üniversitesi Rektörü Prof. Dr. Yücel Aşkın, dün de "tarihi eser kaçakçılığı" suçlamasıyla h kim karşısına çıktı. Aşkın, ilk duruşmada beraat etti. 15 Temmuz'da, Prof. Yücel Aşkın yurtdışındayken 8 lojmana baskın düzenlenmiş, 13 saatlik aramada 581 esere 'kayıtlı' olmadığı gerekçesiyle el konulmuştu 

VAN Milliyet 

Çete kurduğu iddiasıyla yargılandığı davada delillerin toplanmasına, sorgusunun yapılmasına ve kötüleşen sağlık durumuna rağmen tahliye edilmeyen Van Yüzüncü Yıl Üniversitesi Rektörü Prof. Dr. Yücel Aşkın, "tarihi eser kaçakçılığı" suçlamasıyla sanık konumuna düşürüldüğü davanın ilk duruşmasında beraat etti. 
Beraatla sonuçlanan davaya giden süreç, savcılığın yaptığı "çete soruşturması" kapsamında Aşkın'ın davetli olarak gittiği Azerbaycan'da bulunduğu sırada rektörlüğe ait 8 lojmana 15 Temmuz'da baskın düzenlenmesiyle başladı. 13 saatlik aramada 581 esere "kayıtlı" olmadıkları iddiasıyla el konuldu. Daha sonra "çete" kapsamından çıkarılarak Van Başsavcılığı'na gönderilen dosyaya dayanılarak, "Kültür ve Tabiat Varlıklarını Koruma Kanunu'na muhalefet" suçlamasıyla dava açıldı. 

H kim Geçmiş olsun 
"Çete kurarak tıbbi malzeme ihalesine fesat karıştırdığı" iddiasıyla tutuklu yargılandığı davanın duruşması önceki gün 29 Aralık'a bırakılan Aşkın, dün de tarihi eser davası için h kim karşısına çıktı. 
Van 2. Asliye Ceza Mahkemesi Yargıcı Cumhur Uluçınar, Aşkın'a, "Geçmiş olsun. Umarım kısa sürede sağlığınıza kavuşursunuz" dedi. Uluçınar'ın da önerisi üzerine savunmasını oturarak yapan Aşkın, şunları söyledi 
"1997'den bu yana koleksiyoncuyum. 7 yılda 231 eser toplamışken, 6 ayda 581 eser toplanması olağan sayılmıyor ve bunları bir ayda kaydettirmediğim iddia ediliyor. Bu eserler birleştirmek üzere toplanmıştır. Kırık parçalar, hurdalar, paralar sayıyı artırmıştır. Müze iş yoğunluğundan dolayı sonra kayıt yapacağını bildirmişti." 
"Bölgedeki tek koleksiyoncuyum. Gelirimin büyük bölümünü bunun için harcadım. Maddi durumum çok iyi değil, oturacak iyi bir evim bile yok. 1 yıl önce ODTÜ'den 4 sanat tarihçisiyle 1 yıl sonra koleksiyonu müzelerine vermek üzere anlaştık. Tüm eserlerin bana geri verilmesini istiyorum." 
Tanıkların dinlenmesinden sonra Savcı Taylan Özgür Ulu'nun talebi doğrultusunda Aşkın'ın beraatı kararlaştırıldı. Aşkın'dan ayağa kalkmamasını isteyen Yargıç Uluçınar, gerekçelerini "inandırıcı delillerin bulunmaması, suçun sabit olmaması, tanık beyanlarının sanığı desteklemesi" diye açıkladı. 

Aşkın'ın kalp ritmi bozuldu 

Aşkın'ın kalp ritmi, yapılan iki duruşmanın ardından bozuldu ve tansiyonu yükseldi. YYÜ Tıp Fakültesi Hastanesi Başhekimi Hüseyin Avni Şahin, "Hocamız yoğun bir tempo yaşadı. Yarım saat tahmin ettiğimiz mahkeme 6 saat sürdü. Mahkemeye katılmasına normalde sağlığı el vermiyordu, ancak kendisi gitmek istedi" dedi. Aşkın'a "stent operasyonunun" kasıktan girilerek uygulandığını belirten Şahin, "Bu bölgedeki iyileşme süreci tamamlanmadığı için hocamız yürümekte güçlük çekiyor" diye konuştu. 



</TEXT>
</DOC>
