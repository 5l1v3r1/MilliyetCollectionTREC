<DOC>
<DOCNO> 403155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sontur10.html </URL>
<DATE> 2005/12/13/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Kızının arkadaşına ilişkiye girdi 1 yıl 1 ay hapis cezası aldı 
</HEADLINE>
<TEXT>

     İsmail AKDUMAN DHA 

      SAMSUN’da kızının arkadaşı olan 17 yaşındaki G.A.’ya tecavüz ettiği iddisıyla tutuklu olarak yargılanan evli ve 2 çocuk babası 49 yaşındaki Şener Özgenç, 1 yıl 7 ay 12 gün hapis cezasına çarptırıldı. Yeni TCK’ya göre yeniden yargılan Özgenç’in cezası 8 ay indirildi. Özgenç, iftiraya uğradığını öne sürerken G.A. ile genç kızla kendi rızasıyla ilişkiye girmek ve alıkoymak suçlarından toplam 1 yıl 1 ay 11 gün ağır hapis cezası aldı. 
     Selahiye Mahallesi'ndeki olay, 2 yıl önce meydana geldi. Ailesiyle tartışan G.A., iddiaya göre evden kaçarak arkadaşı, 18 yaşındaki S.Ö.'nün evine gitti. Akşam evine gelen Şener Özgenç, G.A.’yı ailesine götürmeye ikna ederken kızı bir arkadaşının evine götürerek tecavüz etti. Daha sonra evine dönen G.A.’nın olanları yakınlarına anlatması üzerine Özgenç tutuklandı. 
     Samsun 1’inci Ağır Ceza Mahkemesi’nde alıkoymak’ ve ırza geçmek’ suçlarından 6 ay tutuklu kalan Özgenç, tecavüz suçlamasını kabul etmedi. Ancak, yatağındaki çarşaftan alınan kan örnekleri Ankara Kriminal Dairesi’nde incelendi. DNA incelemesi ile çarşaftan alınan kan örneğinin G.A’ya ait olduğu tespit edildi ve Özgenç geçen yılın Ekim ayında 1 yıl 11 ay 12 gün ağır hapis cezasına çarptırılırken dosya Yargıtay’a gönderildi. 
     Yeni TCK’ya göre sanığın tekrar yargılanmasını isteyen Yargıtay, dosyayı yerel mahkemeye gönderdi. Yeniden hakim karşısına çıkan Özgenç, Ailesi benden borç para istedi. Ben de vermeyince, üzerime böyle bir suç attılar. Bu kız sürekli başka erkeklerle gezer, dolaşır. Ona elimi bile sürmedim. Hatta kızıma, bu kızla görüşmemesini söylemiştim. Ben suçsuzum'' dedi. 
     Önceki duruşmalarda dinlenen G.A. ise, Şener Özgenç'in kendisine tecavüz ettiğini söylerken, Ailemle kavga edince arkadaşım S.Ö.'nün yanına gittim. Gece geç saate kadar orada kaldım. Arkadaşımın babası beni evime götüreceğini söyledi. Ancak bir arkadaşının evine getirip, bana tecavüz etti. Bu durumu kimseye söylememem için de beni ölümle tehdit etti. Ben onu babam gibi biliyor ve güveniyordum'' diyerek şikayetçi oldu. 
     Mahkeme heyeti, yeni TCK’ya göre tekrar yargılanan Şener Özgenç’in G.A. ile kendi rızasıyla ilişkiye girdiğini ve alıkoyduğunu belirterek, sanığa 1 yıl 1 ay 11 gün hapis cezası verdi. Mahkeme heyeti sanığın tutuklu kaldığı sürede dikkate alınarak tahliyesine karar verdi. 
     
</TEXT>
</DOC>
