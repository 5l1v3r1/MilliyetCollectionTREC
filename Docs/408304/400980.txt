<DOC>
<DOCNO> 400980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sondun37.html </URL>
<DATE> 2005/12/06/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Yanlışlıkla hapiste tutulan Alman, CIA'yi mahkemeye veriyor 
</HEADLINE>
<TEXT>

     Amerikan Sivil Özgürlükler Birliği, ABD hükümeti tarafından yanlışlıkla cezaevinde tutulduğunu söyleyen Alman vatandaşı adına, Amerikan Merkezi Haberalma Teşkilatı'nı CIA mahkemeye verdiğini bildirdi. 
     Birlik açıklamasında, CIA'nin eski Başkanı George Tenet'in, Halid El Masri adına mahkemeye verildiği kaydedildi. 
     Açıklamada, El Masri'nin yasadışı tutulması ve muamele görmesinin, yasadışı bir CIA siyasetinin doğrudan sonucu olduğu belirtildi. 
     Dava dosyasında, Tenet ve diğer CIA yetkilileri, ABD ve uluslararası insan hakları yasalarını ihlal etmek ve Masri'nin yakalanması için ajanlara talimat vermekle suçlanıyor. 
     El Masri, CIA'nin terör şüphelilerini yakaladığı ve başka ülkelerde sorguladığı taktiğin 2003'te masum kurbanı olduğunu söylemişti. 
     ABD'nin, CIA'nin bir Alman vatandaşını yanlışlıkla 5 ay cezaevinde tuttuğunu kabul ettiği bildirilmişti. 
     Washington Post gazetesi, dönemin Almanya'daki ABD Büyükelçisi Daniel Coats'un, Mayıs 2004'te Almanya İçişleri Bakanı Otto Schily'e, Alman vatandaşı Halid El Masri'nin yanlışlıkla cezaevinde tutulduğunu, yakında serbest bırakılacağını ve bu konuda sessiz kalmasını söylediğini yazmıştı. 
     
</TEXT>
</DOC>
