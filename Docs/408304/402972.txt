<DOC>
<DOCNO> 402972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/yazar/asik.html </URL>
<DATE> 2005/12/13/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
CIA'nın ziyareti 
</HEADLINE>
<TEXT>


CIA Başkanı P. Goss Ankara'ya niye geldi 
a İşkence uçakları için tarifeli sefer istemeye, b Ankara'nın sivil görüntüsüne katkı sağlamaya, c Yeni gelen büyükelçiye göz kulak olmaya, d Irak'ta etkin görevlere getirdikleri Kürt liderlerden sonra, Türkiye'de Öcalan için uygun bir kadro bulmaya. 
Mizahçı arkadaşımız Akif Kökçe bu ihtimalleri sıralamış ama CIA Başkanı'nın Ankara'ya neden geldiği tam olarak bilinmiyor. Ancak açık olan bir hususu İstanbul Milletvekili Onur Öymen fısıldıyor 
- Böyle yetkililer böyle gezilere bir şey vermek için gelmez, almak için gelir... 

İran Cumhurbaşkanı Mahmud Ahmedinecad, İsrail'i hedef alan bir konuşma yaptı, "Avrupalılar toprak versin, Siyonistler Avrupa'ya taşınsın" dedi. Bu sözlere bizim Dışişleri Bakanlığı tepki gösterdi. Dışişleri Sözcüsü Namık Tan, Ahmedinecad'ın sözlerini "istikrarsızlık ve güven bunalımına yol açacağı'' gerekçesiyle eleştirdi. Merak ettik... 
Irak işgalinin başladığı günlerde, Ariel Şaron, sürekli olarak ABD'nin İran'a da saldırması gerektiğini söylüyordu. İsrail bu kışkırtmaları yaparken Ankara İsrail'i uyarmış mıydı Hiç duymadık. Peki şimdi niye diklendik 
Ankara, İsrail ve ABD'nin bar fedaisi midir 

Erdoğan, "Din bir çimentodur" demiş. 
Sağ olsun, sayesinde dinin her gün yeni bir özelliğini öğreniyoruz... 
Haldun Ertem 

Bilimkurgu... Almanya'dan gelen gazeteci dostlarla söyleşiyorduk. Bir ara Almanya'daki siyasetin neye benzediği konusunda bir tartışma başladı. Bir Alman gazeteci 
- Bilimkurgu, dedi... 
Gülüştük. Onlar da bize Türk siyasetini sordular. Benzer bir cevap verdik 
- Bilim dışı kurgu... 

Avustralya'da yaşayan bazı Türkler, bedelli askerlik istiyormuş. 
Anzakların "savaşmak" için üşenmeden geldikleri topraklara, bizim küçük beyler "talim" için gelmeye üşeniyor 
Akif Kökçe 

Sinyal sistemi... Bizim Milliyet binasının hemen altındaki kavşakta trafik sık sık kilitleniyordu. Trafik Müdürlüğü buraya bir sinyal sistemi kurdu... Ancak sistemin çalışmaya başlamasından sonra trafik daha fazla sıkışmaya başladı. Bu defa çözüm olarak sinyal sistemini kapattılar. Şimdi direklerde sadece sarı ışık yanıp sönüyor. Trafik daha rahat. Merakımız, acaba kentin diğer kavşaklarında sinyal sistemleri düzgün çalışıyor mu Biz, Trafik Müdürlüğü'nün elinde sinyal sistemini düzenli çalıştıracak eleman bulunduğu konusunda kuşkuya kapıldık da... 

Diasporacı suskun Sivil Toplum Kuruluşları Birliği, 15 - 16 Aralık tarihlerinde İTÜ Maçka Kampusu'nda Türk - Ermeni ilişkileri üzerine konferans düzenliyor. 37 sivil toplum kuruluşunun oluşturduğu örgütün Başkanı Prof. Aysel Ekşi, konferansa "Soykırım vardır" iddiasındaki yerli ve yabancı akademisyenleri de çağırdı... 
Erivan Devlet Üniversitesi Rektörü Profesör Radik Martirosyan davete gelmeyeceğini şöyle anlattı 
"Davetinizde soykırım yerine 'savaş trajedisi' demeniz bir gerçeğin ink rıdır. Bu gerçek pek çok parlamento tarafından resmen tanınmıştır. Bazı ülkelerde 'Soykırım yoktur demek' suçtur. Toplantınıza katılamayacağım." 
Prof. Dennis R. Papazian, Prof. Richard G. Hovannisian, Prof. Levon Marashlian, Prof. Ruben Paul Adalian, Dr. Lavrenti Barseghyan, Prof. Vahakn Dadrian, Prof. Babken Harutiunian, Ruben Safrastyan gibi, soykırım tezinin dünya çapındaki iddiacıları da konferansa katılmayı çeşitli bahanelerle kabul etmediler. 
Bilgi Üniversitesi'ndeki son konferansa katılan Prof. Murat Belge, Prof. Halil Berktay, Prof. Selim Deringil, Prof. Mete Tunçay da konferansa çağrıldı. Ancak tümü çeşitli bahanelerle daveti reddettiler. 
Bu insanlar, "bilim adamı" ve "akademisyen" kartvizitiyle Ermeni diasporasının düzenlediği forumlarda konuşuyor, soykırımı savunuyor ama soykırım yoktur diyen Türk akademisyenlerin karşısına çıkarak bu tezlerini savunamıyorlar. Oysa özellikle böyle konferanslara katılıp, resmi görüşün temsilcisi diye küçümsedikleri Türk akademisyenleri madara etmeleri gerekmez mi 
Gerçek bilim adamı tartışmadan ve tezini savunacağı platformlardan kaçar mı 

Derken Orhan Pamuk'un İngiliz Times gazetesindeki şu sözleri gözümüze çarpıyor 
"Ermeni olaylarının tabu olduğu ve tartışılmadığı bir ülke olan Türkiye'de yaşamak benim için küçük düşürücü." 
Böyle kişilerin aydın diye dolaştığı bir ülkede yaşamak daha da küçük düşürücü tabii ki... 
Not İTÜ'deki konferansa, Bilal Şimşir, Onur Öymen, Gündüz Aktan, Şükrü Elekdağ, Yusuf Halaçoğlu, İlber Ortaylı, Ümit Özdağ ve Norman Stone katılıyor... 



</TEXT>
</DOC>
