<DOC>
<DOCNO> 402479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/sondun07.html </URL>
<DATE> 2005/12/11/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
FT Pamuk ile birlikte Türkiye'de yargılanacak... 
</HEADLINE>
<TEXT>

     Yazar Orhan Pamuk’un "Otuz bin Kürt ve bir milyon Ermeni öldürüldü" sözlerinden dolayı hakkında açılan davanın başlayacağı 16 Aralık öncesi yurt dışında konuya ilişkin haber ve yorumlar çoğaldı. Financial Times gazetesi de, "Pamuk ile birlikte Türkiye de yargılanacak" değerlendirmesini yaptı. 
     Ekonomi gazete Financial Times, Vincent Boland imzalı haber yorumunda Türkiye’nin 7 yıl önce Pamuk’a "devlet sanatçısı" ünvanını önerdiğini, Pamuk’un bunu reddettiğini belirtti. "Şimdi devlet, imtikamını almak üzere" ifadesini kullanan gazete, Pamuk davasının Cuma günü başlayacağını anımsattı. 
     Türk hükümetinin Pamuk’un beraat edeceği göründe ısrar ettiğini ancak son dönemde Türk Ceza Kanunu’nun 301. maddesi çerçevesinde yargılanan başkalarının mahkum olduğuna dikkat çeken gazete, hükümetin yargı sisteminin bağımsız olduğu, Pamuk için bir şey yapamadığı görüşünü ifade ettiğini belirterek şöyle devam etti 
     "Doğrudur. Yazarı yargılanan hükümet değil, kökleri 1930 yıllarındaki İtalyan faşizminden esinlenen ceza ve sivil kanunlarda bulunan bir sistem aracılığıyla devlettir. Bakanlar da, ifade özgürlüğünün son yıllarda geliştiğini söylüyorlar. Bu da doğrudur ancak hiç kimse mesajı almış gibi görünmüyor" diye yazdı. 
     Financial Times, Pamuk ile birlikte Cuma günü Türk devletinin de yargılanacağını da öne sürdü. Gazete, "Türkiye kendisi Cuma günü en ünlü yazarı ile birlikte sanık kürsüsüne çıkacak. Batılı ve ’modern’ olduğunu iddia eden ve Avrupa Birliği’ne katılmak isteyen bir ülke, batının kuşaklarca yapmadığı bir şey yapacak bir yazarını ’devlet karşıtı eylemlerinden dolayı yargılayacak" değerlendirmesini yaptı. 
     Türkiye’nin bazı çevrelerinde Pamuk’un çok olumsuz değerlendirildiğini kaydeden gazete, "Sayın Pamuk, Türk temalarının post-milliyetçi yorumu ve küresel başarısı, çok milliyetçi olan ve pek edebi bir ülke olmayan Türkiye ile ilişkisini karmaşıklaştırdı. Kendisini ile Sovyet dönemindeki muhalif yazarlarıyla karşılaştırmak abartı olabilir çünkü Türkiye, az çok bir demokrasi. Ancak aynı zamanda ilericiler ile gericiler arasındaki savaşın henüz kazanılmadığı bir ülkedir" yorumunu yaptı. 

ANKA 
     
</TEXT>
</DOC>
