<DOC>
<DOCNO> 401836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sonyas02.html </URL>
<DATE> 2005/12/08/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
Köpeklerin DNA'sı da çözüldü 
</HEADLINE>
<TEXT>

     Bilim adamları, farelerin, şempanzelerin ve tavukların ardından köpeklerin DNA şifresini de çözmeyi başardı. 
     Nature dergisinde yayımlanan araştırmayı kaleme alan Eric Lander, araştırmada, Tasha adı verilen dişi 'boxer' türü köpeğin kullanıldığını söyledi. Tasha'nın seçilmesinin nedeni, bu köpeğin DNA'sının, 2.4 milyar kimyasal yapı taşının saptanmasında daha uygun görülmesi. 
     
     İki cins arasında pek fark yok 
     Lander, köpeklerin görünümlerindeki farklılıklar kafa karıştırıcı olsa da rastgele seçilen iki köpek arasında DNA bazındaki farkın, rastgele seçilen iki insanınki kadar olduğunu söyledi. 
     Araştırmacılar, köpeklerde 19 bin 300 gen bulunduğu tahmin ettiklerini ve bunların neredeyse tamamının insanlardaki genlerin versiyonları olduğunu belirttiler. 
     
     Karşılaştırma yapılacak 
     Köpeklerin DNA şifresinin çözülmesi üzerine, köpeklerle insanlar arasında detaylı karşılaştırma yapma imkanına da kavuşuldu. 
     
</TEXT>
</DOC>
