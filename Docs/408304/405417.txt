<DOC>
<DOCNO> 405417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonspo15.html </URL>
<DATE> 2005/12/21/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Beşiktaş'ta ligin ilk yarısında sakatlık kabusu... 
</HEADLINE>
<TEXT>

     Turkcell Süper Ligi'nin ilk yarısında beklenen performansını gösteremeyen Beşiktaş, 17 maçlık ilk yarıda adeta sakatlık kabusu yaşadı. 
     Siyah-beyazlılar, oynadıkları 17 lig maçının tamamında, sakatlıklar nedeniyle sahaya tam kadro çıkamadılar. Her maçta sakat futbolcusu bulunan Beşiktaş, Sivas deplasmanı ve Trabzonspor maçlarında sakatlıkları nedeniyle 8'er futbolcusundan yoksun gitmek zorunda kalırken, Konya deplasmanında da 7 futbolcusundan ayrı kaldı. 
     ''Kara kartallar''da en çok sakatlık, teknik direktör Jean Tigana'nın gelişinin ardından yaşandı. Fransız teknik adam da, sürekli tam kadro çalışamamaktan ve bazı oyuncularını bu nedenle tanıyamamaktan yakındı. 
     
     GÖKHAN ZAN BAŞI ÇEKİYOR 

     Beşiktaş'ta ilk yarıdaki maçlarda en çok sakatlık yaşayan futbolcu Gökhan Zan oldu. 
     Gökhan, 17 lig maçının 12'sinde sakatlığı nedeniyle forma giyemezken, sadece 5 maçta görev aldı. 
     Sergen Yalçın da 8 maç sakatlık nedeniyle takımdan ayrı kalıp, Gökhan'ı izledi. Kaptan Tayfur Havutçu da 7 maçta, sakatlıklar nedeniyle takımını yalnız bıraktı. 
     
     MAÇLAR VE SAKAT FUTBOLCULAR 

     Beşiktaş'ın ligin ilk yarısında oynadığı 17 maç ve bu karşılaşmalarda forma giyemeyen sakat futbolcuları şöyle 
     Kayseri-Erciyesspor 2 İbrahim Akın, Gökhan. 
     Denizlispor 1 İbrahim Akın. 
     Gençlerbirliği 1 İbrahim Akın. 
     Diyarbakırspor 1 Youla. 
     Çaykur Rizespor 2 Gökhan, Sergen. 
     Fenerbahçe 2 Gökhan, Sergen. 
     Ankaraspor 2 Mustafa, Youla. 
     Samsunspor 1 Mustafa. 
     Kayserispor 4 Gökhan, Okan, Sergen, Pancu. 
     Konyaspor 7 Gökhan, Okan, Sergen, Tümer, Pancu, Ali Güneş, İbrahim Toraman. 
     Ankaragücü 4 Tayfur, Gökhan, Ahmed Hassan, İbrahim Toraman. 
     Malatyaspor 3 Tayfur, Gökhan, Sergen. 
     Gaziantepspor 6 Tayfur, Gökhan, Sergen, Pancu, Youla, Ahmet Dursun. 
     Sivasspor 8 Tayfur, Gökhan, Sergen, Kleberson, Ahmed Hassan, Pancu, Youla, Ahmet Dursun. 
     Vestel Manisaspor 5 Tayfur, Gökhan, Sergen, Tümer, Ahmet Dursun. 
     Galatasaray 3 Tayfur, Gökhan, Ahmet Dursun. 
     Trabzonspor 8 Tayfur, Ahmet Dursun, Mustafa, Gökhan, Ahmed Hassan, Ailton, Pancu, Güven. 

     
</TEXT>
</DOC>
