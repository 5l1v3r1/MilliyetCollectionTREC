<DOC>
<DOCNO> 407713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sontur16.html </URL>
<DATE> 2005/12/29/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Oyuncak olarak beyan ettiği kalaşnikof uçakla İstanbul'a getirdi 
</HEADLINE>
<TEXT>

     
     Kürşat DEMİRHAN İSTANBUL, DHA 
     
MOSKOVA'dan uçakla İstanbul'a gelen Şendal Sadi isimli Türk yolcu, el yapımı Kalaşnikof tipi tüfeğini oyuncak olarak beyan ederek getirdi. Atatürk Havalimanı'nda polisin dikkati sonucu bagajında tüfek olduğu fark edilen Sadi, gözaltına alınarak Havalimanı Karakolu'na götürüldü. 
     Rus Charter şirketi UTA Havayolları'na ait bir uçakla akşam saatlerinde Moskova'dan İstanbul'a gelen Şendal Sadi, Atatürk Havalimanı'ndan çıkışı sırasında polis ekiplerinin dikkatini çekti. Sadi'nin bagajında arama yapan polis ekipleri Kalaşnikof tüfeği ele geçirdi. Gözaltına alınarak Atatürk Havalimanı Karakolu'na götürülen Sadi'nin tüfeğin oyuncak olduğunu iddia ettiği öğrenildi. 
     Emniyet yetkilileri, tüfeğini Moksova'nın Vunukova Havalimanı'nda görevlilere oyuncak’ olarak beyan eden Sadi'nin İstanbul Atatürk Havalimanı’na getirdiğinin belirlendiğini kaydettiler. Dökümden yapılan silahın tetikleyici mekanizmasının hazır bulunduğunu ifade eden yetkililer, tüfeğin fişek atıp atmadığının anlaşılması için kriminal incelemeye gönderileceğini belirtti. 
     Şendal Sadi'nin sabah saatlerinde ise savcılığa çıkarılacağı öğrenildi. 
     
</TEXT>
</DOC>
