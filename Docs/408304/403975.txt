<DOC>
<DOCNO> 403975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/soneko03.html </URL>
<DATE> 2005/12/16/ </DATE>
<TIME> 07.05 </TIME>
<AUTHOR>  </AUTHOR>
<HEADLINE>
TEKEL de sigaraya zam yaptı 
</HEADLINE>
<TEXT>

     TEKEL ürettiği sigaraların perakende satış fiyatlarını yüzde 7 ile yüzde 16.7 arasında değişen oranlarda artırdı. 
     Tekel'den yapılan yazılı açıklamaya göre, 1.50 YTL'ye satılan Bahar mavi kırmızı sigarasının paket fiyatı yüzde 16.7 artışla 1.75 YTL'ye yükseldi. 
     Tekel, fiyatı 2.40 YTL olan 100 mm 2001 sigarasının fiyatını yüzde 10.4 artırarak 2.65 YTL'ye çıkarırken, paketi 2.25 YTL olan 85 mm Tekel 2001 Hard Pak sigarasının fiyatı da yüzde 11.1 artışla 2.50 YTL oldu. 
     Ayrıca fiyatı 3.40 YTL olan 100 mm Tekel 2000 sigarasının fiyatı da yüzde 10.3 artarak 3.75 YTL olarak belirlendi. 
     Tekel paketi 2.10 YTL olan 85 mm Samsun 216 soft Paket sigarasının fiyatını yüzde 7 artırarak 2.25 YTL'ye, paketi 2 YTL olan 100 mm Maltepe Gold'un fiyatını da yüzde 10 artırarak 2.20 YTL'ye çıkardı. 
     Tekel, paketi 1.75 YTL olan 100 mm Maltepe ve Samsun sigaralarının her birinin fiyatını da yüzde 11.4'er artışla 1.95 YTL'ye yükseltti. 3.50 YTL'den satılan Fors sigarasının fiyatında ise değişikliğe gidilmedi. 
     
</TEXT>
</DOC>
