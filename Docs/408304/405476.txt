<DOC>
<DOCNO> 405476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sontur32.html </URL>
<DATE> 2005/12/21/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
"Esrar getirmediğim için uyurken burnumu kesti" 
</HEADLINE>
<TEXT>

     Diyarbakır’da birlikte yaşadığı kişi tarafından burnunun kesildiğini iddia edilen T.G, "Esrar getirmediğim için uyurken A.K burnumu kesti" dedi. 
     Bağlar Beldesi Muradiye Mahallesi’nde yaşayan 3 çocuk annesi T.G 20 , AA muhabirine yaptığı açıklamada, yaklaşık 4 yıldır birlikte yaşadığı A.K’den 39 2 çocuğu bulunduğunu söyledi. 
     Bir hafta önce doğum yaptığını ve olay gecesi A.K’nin kendisinden sigara kağıdı istediğini belirten T.G, şunları anlattı 
     "Gece yarısı komşulardan ona sigara kağıdı buldum. Daha sonra kavga etmeye başladık. Benden esrar istedi. Ben de Ben kadınım esrar nasıl bulurum dedim. Sonra bitkin düştüğüm için uyudum. Uyurken saçlarımın tutulduğunu fark ederek uyandım. Kendisine esrar getirmediğim için uyuduğum sırada bıçakla burnumu kesti. Burnumda yanma hissedince ellerimi burnuma götürdüm. O sırada ellerimi kesti. 
     Burnuma dokunduğum zaman kopmak üzere olduğunu anladım." A.K’nin evden kaçtığını, kendisinin de hastaneye gittiğini belirten T.G, "Davacıyım. Şikayetçi oldum" dedi. 
     Genç kadının şikayeti üzerine A.K. gözaltına alındı. 
     T.G’nin babası Abdullah G. de yeni doğum yapan kızının bunları hak etmediğini belirterek, "Kızımın bir kabahati yok. Bunu ona nasıl yapar. Şikayetçiyiz. Kızıma yaptığının yanına kalmasını istemiyorum" dedi. 
     
</TEXT>
</DOC>
