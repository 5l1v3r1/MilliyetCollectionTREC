<DOC>
<DOCNO> 408038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sontur08.html </URL>
<DATE> 2005/12/30/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Dilencinin malvarlığı şok etti 
</HEADLINE>
<TEXT>

     
     Ahmet ERTAN EDREMİT Balıkesir , DHA 
     
BALIKESİR’in Edremit İlçesi'nde, belediye zabıtasının yaptığı dilenci operasyonunda yakalanan 63 yaşındaki Kazım Kiraz'ın, 3 katlı apartmanı, zeytinlikleri, banka hesapları bulunduğu ve emekli maaşı aldığı ortaya çıktı. 
     Edremit Belediyesi Zabıta Müdürlüğü’nce yürütülen Edremit’i Dilencilerden Arındırma Operasyonu’ kapsamında yakalanan dilenciler arasında yer alan Kazım Kiraz, kuşkulu davranışlarıyla zabıtaların dikkatini çekti. Direndiği için de zabıta karakoluna Karga tulumba’ götürülen Kazım Kiraz'ın üzerinde 24 YTL para ve emekli cüzdanı çıktı. Bunun üzerinde tapu dairesi va bankalarda yapılan araştırma sonunda Edremit'te yaşayan Kazım Kiraz'ın Köy Hizmetleri Bölge Müdürlüğü’nden emekli olduğu ve 600 YTL emekli maaşı aldığı, Edremit’in Gümrük Mahallesi’nde 3 katlı apartmanı, Balıkesir’in Balya İlçesi'nde zeytinliğinin bulunduğu ve 3 ayrı bankada hesabı olduğu belirlendi. 
     Zabıta Müdürü Tahsin Başaran, Kiraz’ın üzerinde çıkan 24 YTL’ye 93 sayılı Kabahatler Yasası gereğince tutanak düzenlenerek el konulduğunu, ayrıca aynı yasa gereğince 509 YTL para cezası kesildiğini söyledi. 
     
</TEXT>
</DOC>
