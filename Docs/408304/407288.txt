<DOC>
<DOCNO> 407288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sondun30.html </URL>
<DATE> 2005/12/28/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Yemen'de 5 Alman kaçırıldı 
</HEADLINE>
<TEXT>

     Yemen İçişleri Bakanlığı, turistik bir gezi amacıyla ülkede bulunan Alman ailesinin bir aşiret tarafından kaçırıldığını açıkladı. 
     Açıklamada, Alman ailesinin Yemen'in başkenti Sana'nın 460 kilometre doğusundaki Şabva bölgesinde bir lokantadan aşiret tarafından kaçırıldığı belirtildi. 
     Alman ailesinin, aşiretin hapiste bulunan üyelerinin serbest bırakılması amacıyla kaçırıldığı belirtilen açıklamada, bölgenin polis tarafından sıkı kontrol altına alındığı kaydedildi. 
     Alman Dışişleri Bakanlığı sözcüsü Martin Jaeger de, bakanlık bünyesinde bir kriz masası oluşturulduğunu, üç çocuklu ailenin can güvenliği için gerekli girişimlerin yapıldığın açıkladı. 
     Sözcü, ailenin kaybolmasıyla ilgili olarak Yemen'in başkenti Sana'daki Alman Büyükelçiliği'nin bakanlığı haberdar ettiğini de belirtti. 
     
</TEXT>
</DOC>
