<DOC>
<DOCNO> 400902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/spor/spo07.html </URL>
<DATE> 2005/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Okur patlaması 
</HEADLINE>
<TEXT>


NBA'de sezon başından bu yana ortalığı kasıp kavuran Mehmet Okur fırtınası, Portland'dan da geçti. Utah Jazz forması giyen milli pivotumuz, Portland Trail Blazers'ı da 28 sayı ile yıktı 


NBA'de bu sezon sergilediği müthiş performansla en gözde oyuncular arasına giren milli pivotumuz Mehmet Okur, birbaşka mükemmel istatistiğe daha Portland Trail Blazers karşısında imza attı. 
Sezon başından bu yana kritik maçlarda takımını sırtlayan Memo, Utah Jazz'ın, Portland'ı rakip sahada 98 - 93 yendiği maçta 28 sayı ile maçın en skorer ismi oldu. Memo, ilk beş başladığı ve 40 dakika süre aldığı karşılaşmada 12 17 iki sayı, 4 5 serbest atış, 8 ribaund, 1 blok ve 1 top çalmalık performansıyla takımına galibiyeti getirdi. Utah'da Matt Harpring 20, Gordan Giricek de 15 sayı ile Memo'ya eşlik ettiler. 
Gürcü asıllı Türk vatandaşı Zaza Pachulia'nın takımı Atlanta Hawks ise kötü başladığı sezonda bir yenilgi de Phoenix Suns deplasmanında aldı. Zaza, ilk beşte başladığı karşılaşmada 4 sayı, 4 ribaundluk performansıyla vasatı aşamadı. 

Diğer sonuçlar New York - Boston 99 - 102 Seattle - Indiana 107 - 102 Sacramento - Minnesota 77 - 85 LA Lakers - Charlotte 99 - 98 


</TEXT>
</DOC>
