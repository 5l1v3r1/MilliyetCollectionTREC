<DOC>
<DOCNO> 405306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sondun45.html </URL>
<DATE> 2005/12/21/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Irak'ta seçimlere katılım oranı belli oldu 
</HEADLINE>
<TEXT>

     Irak Seçim Komisyonu, geçen hafta yapılan genel seçimlerin kesin olmayan sonuçlarına göre, seçimlere katılım oranının yaklaşık yüzde 70 olduğunu bildirdi. 
     Komisyon, 15 milyon 556 bin 870 olan kayıtlı seçmenin, 10 milyon 893 bin 413'ünün oy kullandığı seçimlerde, katılım oranının yüzde 69.97 olduğunu açıkladı. 
     Askerler, hastanede tedavi görenler ve mahkumların 12 aralıkta kullandığı oyların ve yurtdışı oylarının henüz dahil olmadığı seçim sonuçlarına göre, 29 bin 437 sandıkta kullanılan oyların, 10 milyon 716 bin 505'i geçerli sayıldı. 
     Resmi olmayan sonuçlara göre, seçimlere katılım en fazla yüzde 88.3 oranla nüfusun çoğunluğunu Sünnilerin oluşturduğu Selahaddin bölgesinde, en az katılım da direnişin kalesi olarak nitelenen Anbar bölgesinde olduğu belirtildi. 
     Sünnilerin sonuçlara itiraz ettiği Bağdat bölgesinde de katılım oranı 63.39 olarak açıklandı. 
     İşgal atındaki Irak'ta ocak ayında yapılan geçici parlamento seçimlerindeyse katılım oranı yüzde 58, ekim ayında yapılan anayasa referandumunda da yüzde 64 olmuştu. 
     
</TEXT>
</DOC>
