<DOC>
<DOCNO> 401116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sontur07.html </URL>
<DATE> 2005/12/06/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Boşandığı eşini rehin alan eski özel güvenlikçi 3 saat sonra teslim oldu 
</HEADLINE>
<TEXT>

     İzmir'in Konak İlçesi'nde, bir süre özel güvenlik görevlisi olarak çalışan şahıs, bir hafta önce boşandığı eşini silah ve bıçakla rehin aldı. 
     AA muhabirinin aldığı bilgiye göre, Eşrefpaşa semti 561. Sokak'taki apartmana, bir kişinin silah ve bıçak tehdidiyle bir kadını getirdiği ihbarını alan güvenlik güçleri, olay yerine geldi. 
     Güvenlik güçleri, apartman çevresinde güvenlik önlemi alırken, 2 nolu dairenin balkonundaki eli silahlı Selçuk G.'yi teslim olması için uyardı. 
     Sık sık balkona çıkan ve sürekli sigara içtiği görülen Selçuk G, evde bulunan ve bakıcı olduğu öğrenilen İffet Toker 45 ile boşandığı eşi Songül G.'den 26 olan kızı Asena G.'yi 6 serbest bıraktı. 
     Birahanelerde garsonluk yaptığı belirlenen eski eşi Songül G'yi rehin tutmaya devam eden Selçuk G, güvenlik güçlerinin 3 saat süren ikna çabaları sonrasında eylemine son vererek teslim oldu. 
     Selçuk G. ve eski eşi, ifadelerinin alınması için Emniyet Müdürlüğü Gasp Büro Amirliği'ne götürüldü. 
     
</TEXT>
</DOC>
