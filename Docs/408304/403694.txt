<DOC>
<DOCNO> 403694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/soneko44.html </URL>
<DATE> 2005/12/15/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Merkez Bankası döviz rezervi 47.5 milyar dolara geriledi... 
</HEADLINE>
<TEXT>

     Merkez Bankası'nın döviz rezervleri, 9 Aralık itibarı ile 47 milyar 9 milyon dolara geriledi. 
     Merkez Bankası'nın döviz rezervi 2-9 Aralık tarihleri arasında 139 milyon dolar azalarak, 47 milyar 678 milyon dolardan 47 milyar 9 milyon dolara indi. 
     Merkez Bankası'nın haftalık verilerine göre, Türkiye'nin ''uluslararası rezervleri'' ise 18-25 Kasım tarihleri arasında 4 milyar 117 milyon dolar artarak, 25 Kasım itibarıyla 69 milyar 941 milyon dolar ile rekor düzeye yükseldi. 
     Uluslararası rezervler, 18 Kasım'da 65 milyar 824 milyon dolar idi. 
     Bankalar ve özel finans kurumlarının ÖFK toplam döviz rezervleri, 2 milyar 284 milyon dolar artarak, 25 Kasım itibarıyla 21 milyar 193 milyon dolara çıktı. Bankalar ve ÖFK'ların toplam döviz rezervi 18 Kasım'da 18 milyar 909 milyon dolar olmuştu. 
     
     REPO İŞLEMLERİ ARTTI 
     Bankaların müşterileriyle yaptığı repo işlemleri, 2-9 Aralık tarihleri arasında 410.7 milyon YTL artarak, 9 Aralık itibarıyla 2 milyar 78 milyon YTL oldu. Repo işlemleri 2 Aralık'ta 1 milyar 667.3 milyon YTL idi. 
     Mali kuruluşlar arası repo işlemleri ise 9 Aralık itibarıyla 2 milyar 323 milyon YTL artışla, 8 milyar 212.8 milyon YTL'den 10 milyar 6.6 milyon YTL'ye yükseldi. 
     
     DIŞ BORÇ ÖDEMESİ 
     Türkiye, 1-14 Aralık tarihleri arasında toplam 927.88 milyon dolar dış borç ödemesi yaptı. 
     Ödemelerin 383.30 milyon doları Hazine, 70.63 milyon doları Merkez Bankası ve 149.15 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemeler ile MSB ve savunma sanayi ödemeleri gibi kalemlerden oluştu. Aynı dönemde IMF'ye 324.80 milyon dolar ödeme gerçekleştirildi. 
     Bu arada, bu yıl başından itibaren bugüne kadar yapılan toplam dış borç ödemesi 25 milyar 342.67 milyon dolara ulaştı. 
     
     DÖVİZ MEVDUAT HESAPLARI 
     Bankalardaki toplam döviz mevduat hesapları, 2 Aralık itibarıyla 76 milyar 675 milyon dolar oldu. Toplam döviz mevduat hesapları 25 Kasım'da 76 milyar 933 milyon dolar idi. 
     Döviz tevdiat hesapları toplamı 2 Aralık itibarıyla 61 milyar 108 milyon dolara, yurtiçi döviz tevdiat hesapları 58 milyar 174 milyon dolara, yurtdışı döviz tevdiat hesapları toplamı 2 milyar 934 milyon dolara indi. 
     
</TEXT>
</DOC>
