<DOC>
<DOCNO> 401444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sonspo26.html </URL>
<DATE> 2005/12/07/ </DATE>
<TIME> 22.35 </TIME>
<AUTHOR>  </AUTHOR>
<HEADLINE>
Ülker bildiğiniz gibi... Yine hezimet 49-82 
</HEADLINE>
<TEXT>

     Basketbolda, ULEB Erkekler Avrupa Ligi'nde Ülkerspor, Rusya'nın CSKA Moskova ekibine 49-82 yenilerek, C Grubu'nda 6. maçında 5. yenilgisini aldı. 
     Karşılaşmaya iyi başlayamayan Ülkerspor, rakibinin bulduğu 3 sayılık atışları engelleyemezken, sadece Mirsad ile pota altından bulduğu basketlerle karşılık vermeye çalıştı. 5. dakika 11-6 CSKA Moskova üstünlüğü ile geçildi. Oyuna bir türlü ağırlığını koyamayan, ABD'li oyuncularından verim alamayan ve top kayıpları yapan turuncu yeşilliler, kolay basketler bulan tecrübeli oyunculardan kurulu konuk ekip karşısında 1. periyodu 20-12 geride kapattı. 
     2. periyodun başında Stefanov ve İbrahim ile üst üste 3 sayılık basketler bulan Ülkerspor, farkı 12. dakikada 2 sayıya 20-18 indirdi. Ülkerspor'da Mirsad, hücumda ve savunmada, pota altında tek başına mücadele etti. Milli oyuncu, attığı bir basketten sonra rakibine sarf ettiği söz nedeniyle teknik faul aldı ve bunu iyi değerlendiren CSKA Moskova farkı açmaya başladı. Üst üste top kayıpları yapan ev sahibi ekip, Andersen'i durdurmakta zorluk çekti ve 16. dakikada fark 11 sayıya 31-20 çıktı. Trepagnier'in erken 3. faule ulaşıp, kenara alınması da Ülkerspor'un oyununu olumsuz etkiledi. Sert savunma yapan CSKA Moskova, devreyi 20 sayı farkla 44-24 önde tamamladı. 
     İkinci yarıya farkı kapatmak amacıyla hırslı başlayan Ülkerspor, biraz daha etkili gözükmesine rağmen, 25. dakikayı da -33 geride tamamladı. Eşleşmelerde fizik olarak rakibine göre zayıf kalan ve savunma ribaundlarında da başarılı olamayan Ülkerspor, iyi organize olan CSKA Moskova karşısında 3. periyodu 62-40 yenik kapadı. 
     Son periyotta CSKA Moskova oyunda daha da rahatlarken, Smodis'in üst üste basketleriyle farkı 34. dakikada 27 sayıya 70-43 çıkardı. Maç boyunca hiçbir varlık gösteremeyen Ülkerspor, güçlü rakibi CSKA Moskova'ya 33 sayı farkla 82-49 yenilmekten kurtulamadı. 
     
     
Salon Abdi İpekçi Hakemler Nikos Pitsilkas Yunanistan xx, Fabio Facchini İtalya xx, Boris Ryzhyk Ukrayna xx Ülkerspor Cüneyt x, Ömer x 2, Mirsad x 10, Trepagnier x 3, Haislip xx 11, Stefanov x 9, İbrahim xx 8, Oğuz xx 4, Bekir x 2 CSKA Moskova Holden xx 6, Langdon xxx 12, Vanterpool xx 4, Andersen xxx 16, Panov xx 7, Smodis xxx 18, Papaloukas xxx 5, Savresenko xxx 8, Pashutin xx 4, Kurbanov x 2, Zavoruev x, Kashirov x 1. Periyot 12-20 İlk yarı 24-44 3. Periyot 40-62 
     
</TEXT>
</DOC>
