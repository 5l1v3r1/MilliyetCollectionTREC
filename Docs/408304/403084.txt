<DOC>
<DOCNO> 403084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sonsiy02.html </URL>
<DATE> 2005/12/13/ </DATE>
<TIME> 07.40 </TIME>
<AUTHOR>  </AUTHOR>
<HEADLINE>
İmza gününde Türkiye karşıtlığı 
</HEADLINE>
<TEXT>

     Sofia ANGELİDİS ATİNA, DHA 

YUNANİSTAN'ın başkenti Atina'da, Annan Planı görüşmeleri sırasında yaşanan olayların anlatıldığı Anan Planı- gizli pazarlık- Hellenizmi sarsan 129 gün’ kitabının imza günü, gazeteci, bürokrat ve siyasileri biraraya getirdi. Tanıtımda konuşanlar, Annan Planı'nın Türkiye'yi haklı göstermek için yapıldığını, çözüm getirmediğini ileri sürerek, Türkiye'nin AB üyeleğinin birliği etkisizleştireceğini öne sürdü. 
     Yunan Gazeteciler Mihalis İgnatiu, Nikos Meletis ve Kostas Venizelos tarafından yazılan Anan Planı- gizli pazarlık- Hellenizmi sarsan 129 gün’ kitabının tanıtımı bugün başkent Atina'da yapıldı. Üç gazeteci yazdıkları kitapta, 2002 yılbaşında Helsinki’den başlayarak Anan Planı ve referandum sonuçlarına kadar olan süreci ve yapılan görüşmelerin perde arkasını anlattı. Kitabın tanıtımında gazeteci yazarlar eski bakan ve Pasok Milletvekili Teodoros Pangalos, eski Kıbrıs büyükelçisi Zaharakis ve EDEK onur başkanı, eski Güney Kıbrıs Meclis Başkanı ve Milletvekili Vassos Lissaridis biraraya geldi. 
     Tanıtımda konuşan Teodoros Pangalos, kitabın tarafsız yazıldığını, üniversitelerde de okutulabileceğini ve o dönemde yaşananların Hellen’leri ikiye böldüğünü öne sürdü. Pasok Milletvekili Pangalos, Anan Planı'nın hem Yunanistan hem de Güney Kıbrıs halkını ikiye böldüğünü ve bu bölünmenin iki ülkenin siyasi partileri için de geçerli olduğunu sözlerine ekledi. Eski Dışişleri Bakanı Teodoros Pangalos, Anan Planı ile istenilen Türkiye’nin çözüm yandaşı olduğunu göstermekti. Sorunun çözümü hedeflenmiyordu. Anglosakson ekseni Türkiye’nin AB’ye üye olmasını istiyor. Çünkü bu şekilde AB’nin yapısı değiştirilecek ve büyük bir pazara çevrilecek. Bu eksenin hedefi, AB’yi ABD’ye bağımlı sosyal siyaseti ve savunma gücü olmayan bir sisteme çevirmek.'' dedi. Pangalos, ayrıca Kıbrıslı Türkler'in planla kaybedecek hiçbirşeyleri olmadığını, ekonomik açıdan büyük bir kalkınması olmayan bir cemaatin büyük bir toplum olacağını ve maliyetinin de Kıbrıslı Rumlar tarafından karşılanacağını belirtti. Pangalos, YDP hükümetinin plan hakkındaki tavrını eleştirdi. Pangalos, Parti olarak planı desteklediler. Ama YDP milletvekilleri plan karşıtı tavır takınmışlardı'' dedi. 
     Büyükelçi ve eski AB Parlamenteri Zaharakis, Anan Planı'nı sunanların Kıbrıs sorununun çözümünü değil, konunun kapatılmasını istediklerini söyledi. Zaharakis, Bizi bu duruma, hem Yunanistan hem de Kıbrıs’ta iyi çocuk’ rolünü oynamak isteyenler düşürdü'' dedi Simitis’i eleştirdi. 
     Vassos Lissaridis ise Anan planını üzücü çözüm’ olarak nitelendirdi. Lissaridis, o dönemde Güney Kıbrıs’ta ilk defa halkın kontrolü eline aldığını ve kendisinin siyasi partilerin rehini değil siyasi partilerin halkın rehini olduklarını gösterdiğini belirtti. Ayrıca Lissaridis BM genel sekreterinin Kıbrslı Rumlar'ın bu planı kabul etmeyeceklerni bilmesine karşın referandumda ısrar ettiğini ve istenilenin Türkiye’nin çözüm yandaşı olarak gösterilmesinin olduğunu sözlerine ekledi. 
     
</TEXT>
</DOC>
