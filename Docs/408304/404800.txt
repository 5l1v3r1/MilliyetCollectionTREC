<DOC>
<DOCNO> 404800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sontur07.html </URL>
<DATE> 2005/12/19/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Beykoz'da gözler sayısal talihlisinde 
</HEADLINE>
<TEXT>

     Vakkas AKSU İSTANBUL, DHA 

MİLLİ Piyango İdaresi’nce düzenlenen Sayısal Loto çekilişinde 17, 22, 23, 30, 35, ve 40 numaraları bilerek 3 milyon 564 bin YTL kazanan talihlilerden birinin kuponunu Beykoz-Paşabahçe’deki Aslı büfeden yatırdığı anlaşılınca, gözler ortaya çıkması beklenen talihliye çevrildi. 
     Paşabahçe'de 13 yıldır şans oyunları oynatan büfenin sahibi Ayşe Nigar Göç’e sabah saatlerinde Milli Piyango İdaresi Bahçekapı Şubesi'nden talihlinin kuponu kendi büfesinden yatırdığı bildirildi. Gazetelerden Üsküdar'da yatırıldığı haberlerini okuyan Göç önce inanmadı ve haberi doğrulatmak için Milli Piyango İdaresini aradı. Göç, Konuyu doğrulatınca önce çok şaşırdım, sevindim. Bizim müşterilerimiz belli, Paşabahçeliler buradan yatırır, büyük ikramiyenin mahalleden birisine çıkmış olacağını düşünüyorum'' dedi. Kuponu yatırandan herhangi bir beklentisini olmadığını ifade eden Göç Kuponun buradan çıkacağını tahmin etseydim hepsini ben oynardım'' diye konuştu. 
     Haberin yayılmasının ardından Beykoz-Paşabahçe’de herkes, talihlinin kim olduğunu merak ediyor. Esnaf, talihlinin ortaya çıkmayacağını düşünüyor. Kahvedeki sohbetlerde sayısal lota ve talihli üzerine yapılıyor. kimi Bana çıktı'' diye espri yaparken, kimi si de Bana çıksa da söylemem'' diye konuşuyor. 
     
</TEXT>
</DOC>
