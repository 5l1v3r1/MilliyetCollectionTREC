<DOC>
<DOCNO> 405339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/soneko16.html </URL>
<DATE> 2005/12/21/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Çin'in kayıtdışı ekonomisi Türkiye'nin toplam ekonomisine eşit 
</HEADLINE>
<TEXT>

     New York Times gazetesi, Çin’in kayıtdışı ekonomisinin Türkiye’nin toplam ekonomisine eşit olduğunu belirtti. 
     Çin ekonomisi, tahmin edilenden çok daha büyük çıktı. 
     Son rakamlar, geçtiğimiz yıl Çin’de 280 milyar dolarlık bir kayıtdışı ekonomi olduğunu gösterdi. Amerika’da yayınlanan New York Times gazetesi, Çin’in kayıtdışı ekonomisinin Türkiye’nin toplam ekonomisine eşit olduğunu belirtti. 
     Buna göre Çin’de geçtiğimiz yıl önceden bildirildiği gibi 1.65 trilyon dolar değil 2 trilyon dolarlık üretim yapıldığını belirten New York Times, Çin’in 2005 yılında ekonomik anlamda yaptığı atılıma dikkat çekti. 
     
     ÇİN DÖRDÜNCÜ BÜYÜK 
     Gazete, 2005 yılının ardından Çin’in, ABD, Japonya ve Almanya’nın ardından dünyanın dördüncü büyük ekonomisi haline geldiğini belirtti. 
     20 yıldan fazla süren bir büyümenen ardından yüzde 
     9’luk büyüme ile Çin ekonomisi, dünyanın hala en hızlı 
     büyüyen ekonomisi ünvanını koruyor. 
     Öte yandan Amerikan ekonomisi hala açık ara liderliğini koruyor. New York Times’a göre Amerika’da geçtiğimiz yıl 11.7 trilyon dolarlık üretim yapıldı. 
     
</TEXT>
</DOC>
