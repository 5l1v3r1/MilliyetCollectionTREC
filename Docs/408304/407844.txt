<DOC>
<DOCNO> 407844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/spor/spo09.html </URL>
<DATE> 2005/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört yıl için 13 milyon 
</HEADLINE>
<TEXT>


MEHMET ÇİFTÇİ 


Real Sociedad'da forma giyen Nihat Kahveci, Rusya'nın Spartak Moskova takımı ile her konuda anlaştı. Milli oyuncu sağlık kontrolünden geçtikten sonra resmi imzayı atacak. 
Nihat dün son kez İspanyol gazetecilerin karşısına geçti ve Spartak Moskova ile yürütülen pazarlıklarda sona gelindiğini belirterek bir kaç gün içinde Rusya'ya gideceğini söyledi. Spartak Moskova ile Real Sociedad'ın daha önceden bir anlaşmaya vardığına değinen tecrübeli oyuncu, kendisi ile olan sorunların çözüldüğünü ve bu basın toplantısının son olabileceğini vurguladı. Nihat basın toplantısında alacağı para konusunda bir açıklama yapmadı. Ancak İspanyol basını milli oyuncuya 4 yıl için 13 milyon dolar ödeceğini yazdı. Spartak Moskova takımının ayrıca Nihat için kulübüne 2 milyon euro vereceği öğrenildi. 


</TEXT>
</DOC>
