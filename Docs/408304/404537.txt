<DOC>
<DOCNO> 404537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/son/sontur02.html </URL>
<DATE> 2005/01/01/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Tayland'da eşi Ezgi'yi kaybeden Çetin Gümüşoğlu, felaketi anlattı 
</HEADLINE>
<TEXT>

     Balayı için gittikleri Tayland'da deprem ve tsunami felaketinde ABD'nin İstanbul Başkonsolosluğu'nda Ticaret Ataşesi Yardımcısı olarak çalışan eşi Ezgi Gümüşoğlu'nu kaybeden inşaat mühendisi Çetin Gümüşoğlu, yaşadığı felaketi anlattı. 
     THY'ye ait uçakla eşi Ezgi Gümüşoğlu'nun cenazesi ile birlikte Bangkok'tan İstanbul'a gelen Çetin Gümüşoğlu, basın mensuplarına yaptığı kısa açıklamada, ''Eşi ile birlikte bindikleri taksinin aniden azgın sulara kapıldığını'' ifade ederek, şunları söyledi 
     ''Sulara kapılan taksi, bir iş merkezinin bodrumuna sürüklendi. Takside arka koltukta oturuyorduk ve basınçtan arka camdan fırlayarak dalgalara kapıldık. Nerede su boşluğu bulursam kendimi oraya atıyordum. 
     Öldürmeyen Allah beni almadı ama bu korkunç faciada eşimi kaybettim. Kurtulduktan sonra bir süre tedavi gördüm. Bizim taksi ile birlikte 5 araç daha girdaba girmişti. Bodrumda zifiri karanlık vardı. İş merkezindeki faciada ben ve Taylandlı bir kız kurtuldu. Burada 98 kişi yaşamını yitirdi. Bindiğimiz taksinin şoförü de ölmüştü.'' 

     
</TEXT>
</DOC>
