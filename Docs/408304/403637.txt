<DOC>
<DOCNO> 403637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sondun37.html </URL>
<DATE> 2005/12/15/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Hollanda'da bir İslam okulu türbanda ısrarlı 
</HEADLINE>
<TEXT>

     Hollanda'da bir İslam okulu, kadın öğretmenlerin türban takmasında ısrarlı olduğunu bildirdi. 
     ''Amsterdam İslam Koleji''nde Arapça dersi öğretmeni Tunuslu Samira Haddad'ın 32 , türban takmadığı için okuldan atılması üzerine Eşit Muamele Komisyonu, türban takılmadan da ders verilebileceğine karar vermişti. 
     Komisyon, kadın öğretmenin türban takmadığı için okuldan uzaklaştırılmasının ''haksızlık'' olduğu görüşüne varmıştı. 
     ''Amsterdam İslam Koleji'' adlı orta dereceli okul, Eşit Muamele Komisyonu'nun kadın öğretmenin başvurusu üzerine geçen ay aldığı karara uymayacağını bildirdi. 
     Açıklamada, İslam inanışının kılık kıyafette belirli kurallar öngördüğü, öğretmenden istenenin de bu kurallara uyması olduğu belirtildi. 
     Hollanda'da Eşit Muamele Komisyonu'nun kararlarına uyma zorunluluğu bulunmuyor, ancak konu yargıya intikal ettiği zaman, komisyonun kararı büyük ölçüde dikkate alınıyor. 
     
</TEXT>
</DOC>
