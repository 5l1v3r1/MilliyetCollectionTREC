<DOC>
<DOCNO> 405892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/yasam/ayas.html </URL>
<DATE> 2005/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Şili'de bir Türk Noel Baba 
</HEADLINE>
<TEXT>


ABD'de topladığı eski oyuncakları Şili'de satan Türk 'girişimci' Mustafa Yılmaz, bir yıl içinde beş büyük mağaza açtı. Şilili çocuklar Yılmaz'a 'Noel Baba' diyor 

MEHMET ÇİFTÇİ Madrid DHA 

ŞİLİ'NİN başkenti Santiago'daki Türk Büyükelçiliği'nde çalışan Mustafa Yılmaz'a maaşı az geldi. Yılmaz, ABD'de yoksul çocuklara dağıtılmak üzere kilise önlerine bırakılan ya da geri dönüşüm amacıyla toplanan kullanılmış oyuncakları Şili'de satarak büyük bir servet yaptı. Şili'de "oyuncak kralı" olan uyanık Türk'e Şilili çocuklar "Noel Baba" adını taktı. 

Ayda 10 ton oyuncak 
BİR yıl içinde beş büyük oyuncak mağazası açan Yılmaz ticarete atıldıktan sonra, dört yıl çalıştığı Türk Büyükelçiliği'nden maaşını düşük bulduğu için istifa etti. Yılmaz Şili basınına yaptığı açıklamada, ABD'de ayda 10 tona yakın oyuncak topladığını belirterek bunları iyice temizleyip sattığını söyledi. 


</TEXT>
</DOC>
