<DOC>
<DOCNO> 407404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sontur11.html </URL>
<DATE> 2005/12/28/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Kendisine gevşek’ diyen yeğenini öldürdü 
</HEADLINE>
<TEXT>

     
     Tahsin ÜLKER ADANA, DHA 
     
ADANA'da birlikte içki içen amca ile yeğenin tartışması cinayetle sonuçlandı. yaşındaki Mehmet Boz, tartışma sırasında kendine gevşek’ diyen yeğeni Kemal Boz'u bıçaklayarak öldürdü. 
     Olay Bey Mahallesi 43 Sokak 3 numaradaki evde saat 23.00 sıralarında meydana geldi. 2000 yılında astsubaylıktan atılan 28 yaşındaki Kemal Boz, dün öğle saatlerinde Mersin’in Tarsus İlçesi’nden Adana’daki amcası 55 yaşındaki Mehmet Boz’un yanına geldi. Eşinden ayrı yaşayan 5 çocuk babası aşçı Mehmet Boz, akşam yeğeniyle birlikte yemek yiyip alkol almaya başladı. İddiaya göre Kemal Boz, amcası Mehmet Boz’a oğlum’, gevşek’ diye hakaret etti. Bunun üzerine sinirlenen Mehmet Boz, mutfaktan ekmek bıçağı alıp yeğeninin kalbinden ve göğsünden bıçakladı. Kemal Boz olay yerinde öldü. 
     Yeğeninin cesedini ambalaj poşetine saran Mehmet Boz, damadı Erol İşyapar’a haber verdi. Mehmet Boz, damadı İşyapar’a cesedi bir araçla götürüp gömmeyi teklif etti. Böyle bir şey yapmayacağını söyleyen İşyapar, polise haber verdi. Polisin gelmesiyle olay yerinde yakalanan Mehmet Boz, sorgulanmak üzere Adana Emniyet Müdürlüğü’ne götürüldü. Mehmet Boz’un cinayette kullandığı bıçak evin bulunduğu sokaktaki bir logarın içinde, esi bulundu. 
     Kayınpederinin aşırı alkollü olduğunu söyleyen Erol İşyapar, Kayınpederim kendisine hakaret ettiği için öldürmüş'' dedi. Olayla ilgili soruşturma başlatıldı. 
     
</TEXT>
</DOC>
