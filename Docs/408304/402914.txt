<DOC>
<DOCNO> 402914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/magazin/amag.html </URL>
<DATE> 2005/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yıldızların Altında' 'İbo Show'a fark attı 
</HEADLINE>
<TEXT>


Star TV'den atv'ye transfer olduğu ilk hafta yeni kanalındaki ilk canlı yayınla Star TV'nin eski şovlarından ekrana getirdiği seçmeleri az farkla da olsa geçen İbrahim Tatlıses, bu pazar Star TV'nin Yıldız Tilbe ile yaptığı karşı atakla yenilgiye uğradı 

MAGAZİN SERVİSİ 

Star TV, atv'ye transfer olan "İbo Show"un yerine bu hafta Yıldız Tilbe'ye canlı yayın yaptırdı. Tilbe'nin konukları, Lerzan Mutlu ile bu perşembe akşamından itibaren Star TV'de birlikte şov programı yapacak olan Muazzez Ersoy ve İzzet Yıldızhan'dı. 
Tatlıses'in İsmail-YK, Meyra ve Yavuz Bingöl'ü konuk ettiği atv'deki canlı "İbo Show"u ile Tilbe'nin sunduğu "Yıldızların Altında"nın canlı yayını aynı saatlerde başladı. İki programın saat 20.00'de başlayan canlı yayını 23.45'e kadar sürdü. Star TV, 3.5 saatlik "Yıldızlar Altında"yı yarım saattlik dilimler olarak 7 bölümde ekrana getirdi. Tatlıses'in şovu ise üç farklı başlık altında ekrana geldi. 

Tatlıses'in kıdemi yetmedi 
Nefes kesen reyting yarışında TV şovunun yenisi Tilbe, TV şovunun kıdemlisi Tatlıses'e fark attı. atv'deki canlı yayında seyircilere "Geçen hafta bizi ikinci yaptınız. Aslında birinci olacaktık ama bizim hatamızla ikinci olduk. Biliyorum, şimdi bizi birinci yapacaksınız" diyen Tatlıses, AGB'nin pazar reytingleri açıklanınca hayal kırıklığı yaşadı. 
"Yıldızların Altında" hem tüm seyircilerde hem de AB grubunda ilk üç sıraya yerleşirken, Tatlıses tüm seyirci grubunda 10. sırada kaldı, AB grubunda ise ilk 10'a bile giremedi. 

Şanlıurfa'da mağara 
Müzik dünyasının küs yıldızlarından İzzet Yıldızhan, Star TV'deki programda Tatlıses'e gönderme yaptı. Tilbe, Diyarbakırlı Yıldızhan'a Tatlıses'in memleketi Şanlıurfa'da mağara alıp almadığını sordu. Yıldızhan şu yanıtı verdi 
"Baktım ki son zamanlarda bazı arkadaşlar mağaranın iyi bir şey olduğunu söylemeye başladı. Şanlıurfa'da dolaşırken bir mağaranın satılık olduğunu söylediler. Ben de aldım." 

Tüm seyirciler Sırası program ve kanalı İzlenme payı İzlenme oranı 1. Yıldızların Altında 3 - Star TV 10.8 24.1 2. Yıldızların Altında 2 - Star TV 9.8 22.2 3. Yıldızların Altında 4 - Star TV 9.7 21.5 4. Yıldızların Altında 5 - Star TV 9.4 22.9 6. Yıldızların Altında 6 - Star TV 8.5 24.3 7. Yıldızların Altında Star TV 8 19.4 10. İbo Show - atv 6.5 16.8 11. İbo Show Nostalji - atv 6.3 14.1 15. Yıldızların Altında 7 - Star TV 5.5 17.1 18. İbo Show Özel - atv 4.6 10.7 

AB Grubu Sırası program ve kanalı İzlenme payı İzlenme oranı 1. Yıldızların Altında 3 - Star TV 9.7 25.6 2. Yıldızların Altında 2 - Star TV 9.3 25.5 3. Yıldızların Altında 4 - Star TV 8 20.6 7. Yıldızların Altında 5 - Star TV 7.4 19.6 8. Yıldızların Altında - Star TV 7.3 21.1 9. Yıldızların Altında 6 - Star TV 6.5 19.2 13. İbo Show - atv 5.3 14.6 15. İbo Show Nostalji - atv 4.6 11.8 26. İbo Show Özel - atv 3.5 9.6 32. Yıldızların Altında 7 -Star TV 3.1 9.9 


</TEXT>
</DOC>
