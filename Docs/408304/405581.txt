<DOC>
<DOCNO> 405581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/yasam/yas00.html </URL>
<DATE> 2005/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yengeçlerin kendilerine güvenleri artacak 
</HEADLINE>
<TEXT>


2006'da hayata güvenle bakacaksınız. Yaratıcılığınızı geliştirmek, hayatın keyiflerine açık olmak ve aşk sizi çok daha mutlu edecek. Maddi alanda harcamalarınızı daha çok kontrol etme ihtiyacı duyabilirsiniz 

2006'da burcunuz ne vaat ediyor - 4 
Hakan Kırkoğlu 

Hayatınıza renk katabilecek bir yıla giriyorsunuz. Kendinize güveninizin artması sayesinde, başarı da kolay gelecek. 2006'da ekonomik alanda, elinizdeki kaynakları daha iyi kullanmak için daha ciddi çaba sarf edebilirsiniz. Belki ilk aşamada, parasal konularda yetersizlik hissedebilirsiniz. Ancak daha fazla birikim yapmayı tercih edeceksiniz. Yengeçler parasal alanda, tutumlu ve beceriklidir. 
Önümüzdeki iki yıl süresince biraz dikkat ve sabırlı hareket ederek kendinize kazanç kaynakları yaratabileceksiniz. 2006'da maddi kaynaklarınızla harcamalarınız ve keyfiniz arasındaki sınırlara daha fazla dikkat etmelisiniz. Ne kadar çekici de olsa aşırı harcamalara kapılıp ekonomik durumunuzu riske atmak istemeyeceksiniz. 

Bakış açınız yenilenecek 
Uranüs bu dönemde size güçlü sezgiler, yaratıcılık, yabancılarla ilgili konularda yeni olanaklar, ayrıca inançlarınıza da yenilenme getiriyor. Bu sayede hayata daha esnek gözlerle bakabiliyorsunuz. Özellikle 29 Haziran - 7 Temmuz doğumlu Yengeçler, Uranüs'ün eski alışkanlıkları ortadan kaldıran gücünü kullanabilecekler. 
7-12 Temmuz doğumlu Yengeçler, yapmak istedikleri değişiklikler olsa bile kendilerinden tam olarak emin olmayabilirler. Bugünlerde doğanlar kendilerini akışa bırakmayı bilmeliler. Pluto ise 16-20 Temmuz doğumlu Yengeçlerin hayatına daha fazla değişiklik getirirken, bu değişiklikleri rahat kabullenmek kolay olmayabilir. 
ŞANSLI ALANLAR Jüpiter'in 24 Kasım'a kadar burcunuzla büyük bir uyum içinde kalması yıl boyunca korunacağınızı, şansın sizden yana olacağını gösteriyor. Jüpiter, size yaşam sevinci, daha fazla keyif ve yaratıcılığınızı güçlendiren, çok daha coşkulu bir atmosfer getiriyor. Pek çok yükselen Yengeç çocuklarla ilgili konularda daha mutlu olabilir ya da çocuk sahibi olabilir. Genel olarak evinize ait ortaklaşa kazançlarınızın artabileceği bir dönemdesiniz. Yaratıcı çalışmalar, sanatsal faaliyetler ya da en azından çok daha hareketli hobiler size canlılık getiriyor. 
24 Kasım'dan itibaren iş hayatında daha verimli olabileceğiniz bir dönem başlayacak. Yeni iş tecrübeleri gündeme gelebilir. 

MÜCADELE ALANLARI 2006'da burcunuzla sert açı kuran gezegenlerin geri planda kalması zorlamalardan uzak kalabileceğinizi anlatıyor. Rahat koşullar içinde gevşememelisiniz. Kişisel kaynaklarınızı daha iyi kullanmalısınız. Ortaklaşa işler ve ortağınızın maddi durumu nedeniyle de kendinizi kısıtlanmış hissedebilirsiniz. Mars, 14 Nisan - 3 Haziran döneminde burcunuzdan geçecek. Bu dönemde önemli atılımlar ve girişimler gündeme gelecek. 
YENGEÇ KADINI İÇİN AŞK Venüs ve Mars'ın burcunuzla uyumlu olduğu dönemlerde aşkta daha kolay mutlu olabilir, hayattan daha çok zevk alabilirsiniz. 2006'da 6 Nisan - 3 Mayıs, 19 Temmuz- 12 Ağustos, 24 Ekim - 17 Kasım tarihleri ilişkilerden çok daha fazla keyif duyabileceğiniz dönemler. Mars, 23 Ekim - 6 Aralık arasında burcunuzla uyumlu açıda kalarak size daha fazla macera arzusu ve cesaret getirecek. 8 Eylül - 23 Ekim arasında ise tartışmalar olabilir. 
YENGEÇ ERKEĞİ İÇİN AŞK Mars'ın olumlu açıları altında ilişkiler ve romantizm çok daha keyif verici olabilir. Bu bakımdan 18 Şubat'a kadar olan dönem, 14 Nisan - 3 Haziran, 22 Temmuz - 8 Eylül ve 23 Ekim - 6 Aralık arası Yengeç erkekleri açısından çok maceralı olabilir. Ancak 3 - 29 Mayıs, 30 Eylül - 24 Ekim arasında aşk hayatınızda daha uzlaşıcı olmalısınız. 
İŞ VE PARA 2006'da maddi alanda daha tutarlı hareket etmeniz ve kaynaklarınızı çarçur etmemeniz önem kazanıyor. Satürn 2007 Eylül'e kadar sizi parasal alanda daha fazla test edecek. Bu parasız kalacağınız anlamına gelmiyor kuşkusuz ancak maddi konularda vereceğiniz akılcı kararlar sayesinde birikimlerinizi uzun vadede değerlendirmeye çalışmalısınız. Harcamalarınız açısından, 3 Haziran - 22 Temmuz döneminde çok daha dikkatli olmalısınız. 
SAĞLIK Sağlığınız açısından büyük bir tehdit oluşturacak sert etkiler söz konusu değil. Süregelen sağlık problemlerini de kolayca aşabilirsiniz. Aşırı yemek, zevklere düşkünlük bir problem oluşturabilir. Bu arada Mars'ın sert açıda kalacağı 8 Eylül - 23 Ekim arasında bedeninize daha fazla özen göstermelisiniz. Mide, ciltle ilgili konular dikkat çekici olabilir. 

Yükselen burçlarına göre Yengeç ve 2006 

Yükselen Koç 2006'da ortaklaşa konular açısından destek alabileceğiniz koşullar var. Toplu bir para almak, kredi kullanmak gibi finansal destekler gündeme gelebilir. Nisan-mayısta iş hayatında önemli bitişler ve başlangıçlar gündeme gelebilir. Yıl sonunda şans sizinle olacak. Yükselen Boğa Ortaklaşa konularda destek alacaksınız. İş hayatında kritik kararlar verebileceğiniz bir yıldasınız. Haziran- temmuzda sabırlı olmak ve harcamalara dikkat etmek gerekiyor. Yıl sonunda maddi durumunuz daha olumlu bir yöne sapacak. Yükselen İkizler Eğitim çalışmalarına ciddi biçimde eğilebilirsiniz. Yakınlar ya da kardeşlerle ilgili sorumluluklar da gündeme gelebilir. Şubat-mart geçişinde yeni atılımlar dikkat çekecek. Yılın son aylarında ortaklaşa işler ve evlilik size mutluluk sağlayacak. Yükselen Yengeç 2006 size enerji, istek ve aşk hayatınıza canlılık getirecek. Çocuklarla ilgili konularda pozitif gelişmeler bekleyebilirsiniz. Nisan-mayıs geçişinde yeni atılımlar ve önemli inisiyatifler göze çarpacak. Yıl sonunda işteki koşullar rahatlayacak. Yükselen Aslan Daha fazla sorumluluk alacaksınız. İyimser olmaya çalışmalısınız. Haziran-temmuz aylarında önemli çıkışlar ve mücadele dikkat çekebilir. İkili ilişkilerinizde bazı yüzleşmeler yaşayabilirsiniz. Bu yıl ev hayatında olumlu gelişmeler olabilir.Yükselen Başak Eğitimde başarı sağlayacaksınız. Temmuz-ağustosta önemli başlangıçlar yapabilirsiniz. İkili ilişkiler ve evlilikte daha fazla sürpriz ve beklenmedik gelişmeler yaşanabilir. Yılın son aylarında evde genişleme ve hareketlilik dikkat çekebilir. Yükselen Terazi 2006 size maddi konularda genişleme getirecek. Ortaklaşa konularda şubattan sonra uygun koşullar gündeme gelecek. Eylül ve ekimde ikili ilişkilerinizde daha girişken olabilirsiniz. Grup çalışmalarında daha fazla sorumluluk alabilirsiniz. Yükselen Akrep Pek çok düşünüzü gerçekleştirebilirsiniz. Ancak iş hayatında sorumluluklar da ön planda görülüyor. Üstlerinizle ilişkilerde daha istikrarlı ve soğukkanlı olmaya bakmalısınız. Yılın son aylarında önemli ataklar ve başlangıçlar söz konusu. Yükselen Yay Ruhsal konulara daha fazla eğilebilirsiniz. Hayata karşı tolerans geliştirmelisiniz. İş hayatında yabancılarla ilgili uğraşlar ve akademik çalışmalar ciddiyet kazanabilir. Yıl sonunda şansınız açılıyor. Yükselen Oğlak Ortaklaşa paralar konusunda dikkatli olmalısınız. Sosyal alanda ise daha aktif olabileceksiniz. Arkadaş çevreniz genişleyebilir. Sonbaharda mesleki konulara daha fazla odaklanacaksınız.Yükselen Kova 2006 size ikili ilişkilerde daha fazla mücadele ve test getirecek. Daha tutarlı olmalısınız. Şubattan itibaren hızlı ilerleyebileceğiniz şartlar var. Kariyer çalışmalarınızla dikkat çekebilirsiniz. Yılın son aylarında amaçlarınıza yaklaşacaksınız. Yükselen Balık 2006 size yeni ufuklar, yabancılarla ilgili konularda, şans ve eğitim alanında canlanma getirecek. Yolculuklar daha sık ve verimli olabilir. Ancak iş hayatında sorumluluklar nedeniyle pek çok detayla da uğraşmanız gerekecek. Temmuz-ağustosta ikili ilişkileriniz hareketlenebilir. 

YENGEÇ 22 Haziran - 22 Temmuz 

Koruyucu ve hassas, besleyen, büyüten, derin duygular, güçlü annelik duygusu, fedak r, sezgi sahibi, başkalarının ihtiyaçlarına duyarlı. 
- Duygusal konularda takıntılar, huzursuzluk, çok çabuk değişen ve endişelenen, yersiz korkular, aşırı boğucu. 
Yönetici gezegeni Gecenin ışığı olarak Ay, bu burcun yöneticisidir. 
Elementi Su 
Niteliği Öncü 
Klasik özellikleri Gece burcu, sessiz, soğuk ve nemli, verimli, ketum. 
Yıllık geçişinde ortaya çıkan temalar Yengeç öncü burç olarak yaz mevsiminin başlangıcına denk gelir. Bu dönem doğa tarafından daha fazla korunduğumuz ve ısındığımız dönemdir. Eskiler bu nedenle Yengeç burcuna "insanın ölümlülerin burcu" demişlerdir. 
Vücutta karşı geldiği bölge Göğüsler, yemek borusu ve mide. 
Rengi Gümüşi gri, mavi tonları. 
Metali Gümüş 
Taşı İnci 
2006'da en iyi ilişkiler Yengeç-Akrep 
2006'da en zor ilişkiler Yengeç-Yay 

Yükselen burcunuzu nasıl bulacaksınız 

Aşağıdaki tabloda doğum saatinizi, doğduğunuz döneme ilişkin satırla birleştirin. 

22 Haziran-2 Temmuz 3 Temmuz-12 Temmuz 13 Temmuz-22 Temmuz 00.00 Koç Koç Boğa 00.30 Koç Boğa Boğa 01.00 Boğa Boğa İkizler 01.30 Boğa İkizler İkizler 02.00 İkizler İkizler İkizler 02.30 İkizler İkizler İkizler 03.00 İkizler İkizler Yengeç 03.30 İkizler Yengeç Yengeç 04.00 Yengeç Yengeç Yengeç 04.30 Yengeç Yengeç Yengeç 05.00 Yengeç Yengeç Yengeç 05.30 Yengeç Yengeç Aslan 06.00 Yengeç Aslan Aslan 06.30 Aslan Aslan Aslan 07.00 Aslan Aslan Aslan 07.30 Aslan Aslan Aslan 08.00 Aslan Aslan Başak 08.30 Aslan Başak Başak 09.00 Başak Başak Başak 09.30 Başak Başak Başak 10.00 Başak Başak Başak 10.30 Başak Başak Başak 11.00 Başak Başak Terazi 11.30 Başak Terazi Terazi 12.00 Terazi Terazi Terazi 12.30 Terazi Terazi Terazi 13.00 Terazi Terazi Terazi 13.30 Terazi Terazi Akrep 14.00 Terazi Akrep Akrep 14.30 Akrep Akrep Akrep 15.00 Akrep Akrep Akrep 15.30 Akrep Akrep Akrep 16.00 Akrep Akrep Akrep 16.30 Akrep Akrep Yay 17.00 Akrep Yay Yay 17.30 Yay Yay Yay 18.00 Yay Yay Yay 18.30 Yay Yay Yay 19.00 Yay Yay Oğlak 19.30 Yay Oğlak Oğlak 20.00 Oğlak Oğlak Oğlak 20.30 Oğlak Oğlak Oğlak 21.00 Oğlak Oğlak Kova 21.30 Oğlak Kova Kova 22.00 Kova Kova Balık 22.30 Kova Balık Balık 23.00 Balık Balık Koç 23.30 Balık Koç Koç 

Aylık durumlar Zor Vasat İyi Ocak Şubat Mart Nisan Mayıs Haziran Aşk İş Sağlık Temmuz Ağustos Eylül Ekim Kasım Aralık Aşk İş Sağlık 

YARIN Aslan 


</TEXT>
</DOC>
