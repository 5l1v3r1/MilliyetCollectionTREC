<DOC>
<DOCNO> 404101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sontur12.html </URL>
<DATE> 2005/12/16/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Bisikletle giderken üst geçitten düşüp öldü 
</HEADLINE>
<TEXT>

     Mukadder YARDIMCIEL DHA 

      KARS'ta, Devlet Demir Yolları DDY Gar Müdürlüğü'nde santral memuru olarak görev yapan 32 yaşındaki İlhami Dilek, bisikletiyle evine giderken henüz anlaşılmayan bir nedenle üst geçitten düşerek öldü. Üst geçitin korkuluklarına rağmen İlhami Dilek’in düşerek ölmesini şüpheli bulan polis, cinayet ihtimali üzerinde durmaya başladı. 
     Gar Müdürlüğü’nde santral memuru olarak çalışan İlhami Dilek, dün saat 20.30 sıralarında işinden çıkıp Yusufpaşa Mahallesi'ndeki evine bisikletiyle giderken, 5 metre yüksekliğindeki demir korkuluklu Selahattin Filtekin üst geçidinden aşağıya düşerek beton zemine çarptı. Bisikleti üst geçitte kalan Dilek’in düştüğünü, bir vatandaş 112 acil sevise telefonla bildirdi. İhbar üzerine olay yerine ambulansla giden görevliler, İlhami Dilek’i ağır yaralı olarak buldu. Devlet Hastanesi'ne kaldırılan ve başının üzerine düştüğü belirlenen Dilek, doktorların tüm çabalarına karşın kurtarılamadı. 
     Olayla ilgili soruşturmayı yürüten cumhuriyet savcılığı, Dilek’in bir kazaya mı, yoksa cinayete mi kurban gittiğini araştırma başladı. Evli ve iki çocuk babası Dilek’in yakınları, İşinden çıkmadan 5 dakika önce telefon etti ve çok acıktım yemeği hazırlayın geliyorum’ dedi. Geç kalınca merak ettik. Sonra kaza haberi ile yıkıldık'' dediler. 
     İlhami Dilek’in ölüm haberi hastaneye doluşan yakınlarından bazıları fenalık geçirdi. 
     
</TEXT>
</DOC>
