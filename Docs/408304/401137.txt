<DOC>
<DOCNO> 401137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sontur28.html </URL>
<DATE> 2005/12/06/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
İnternetten arkadaş edinince... 
</HEADLINE>
<TEXT>

     Bursa’nın merkez Yıldırım İlçesi’nde, internette tanıştıkları 2 genci kaçırdıkları ve gençlerden birini gasp ettikleri öne sürülen 4 zanlıdan 2’si yakalandı. 
     Alınan bilgiye göre, Otosansit Sanayi Sitesi’ndeki bir işyerinde çalışan Ramazan Bayık 17 ile internette tanışan Yasin K. 23 , Tanju A. 19 , Ahmet Y. 19 ve Umut G, 16 BRB 28 plakalı otomobille işyerine gittikleri Bayık’ı gezmeye davet ettiler. 
     Otomobile binen Bayık’ı Cumalıkızık Mahallesi’ndeki bir parka götürerek cüzdanını ve cep telefonunu zorla aldıkları öne sürülen zanlılar, "bin 200 YTL getirmesi için" randevu verdikleri Bayık’ı yeniden işyerine bıraktılar. 
     Bayık’ın, Otosansit Jandarma Komutanlığı’na başvurması üzerine buluşma yerinde önlem alan güvenlik güçleri, zanlılardan Yasin K. ve Tanju A’yı yakaladı. 
     Bu arada, Ahmet Y. ve Umut G, arkadaşlarının gözaltına alındıkları saatlerde, yine internetten tanıştıkları Kağan Çavuşoğlu 22 ile buluşarak, bu genci de aynı yöntemle Uludağ yamaçlarına götürdü. 
     Kaçırıldığını anlayarak otomobilden atlayan Çavuşoğlu, otomobilin ayağının üzerinden geçmesi sonucu hafif yaralandı. 
     Kaçan iki zanlının yakalanmasına çalışıldığı bildirildi. 
     
</TEXT>
</DOC>
