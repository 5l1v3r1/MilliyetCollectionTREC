<DOC>
<DOCNO> 408179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/yazar/asik.html </URL>
<DATE> 2005/12/31/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
10 milyarlık çizgi 
</HEADLINE>
<TEXT>


Yargıtay 4. Hukuk Dairesi, Evrensel gazetesinin, Başbakan Recep Tayyip Erdoğan'a 10 milyar lira manevi tazminat ödemesi yönündeki yerel mahkeme kararını bozdu. Mahkeme kararında Evrensel'in yandaki karikatür ile Başbakan'ın kişilik haklarını ihlal ettiği belirtiliyordu. Yargıtay kararında şöyle deniyor 
"Davacının, dava dışı Cüneyd Zapsu tarafından yönlendirilmesi karikatür ile ifade edilirken bu tür durumlarda toplum tarafından kabul edilen özdeyişten yararlanılmıştır. Karikatür, değer yargısını en çarpıcı şekilde toplumun ilgisini çekerek güldürü özelliğini de katarak ifade etmektedir. Böyle bir benzetmede, kişilik haklarına saldırıdan söz edilemez." 

Bütün iyi kitapların sonunda, 
Bütün gündüzlerin 
Bütün gecelerin sonunda, 
Meltemi senden esen 
Soluğu sende olan 
Yeni bir başlangıç vardır. 
Her başlangıçta yeni bir anlam vardır. 
Edip Cansever 

Zarif karikatür Türkiye'de 1990'larda "Yılbaşı g vur detidir" diye irtica rüzg rları estirildi. Acı olaylar yaşandı. Onat Kutlar ve Yasemin Cebenoyan yılbaşı öncesi patlayan bir bombayla can verdi. Son yıllarda bu ilkellikten kurtulduk diye seviniyorduk. Derken dün Zaman gazetesinde bir karikatür ilişti gözümüze. Yılbaşı kutlanıyor... Hediye paketleri, yılbaşı süsleri, balonlar arasında içki içenler görünüyor. Ama içenler insan değil hepsi köpek... Bu mizah mı Hoşgörülü dünya görüşü, insana saygı, toplumsal barış bu mu 

Mevlana'dan... 
Bir yerde konaklayıp da yola koyulmak ne güzel, 
Hiç donmadan, bunalmadan böyle durulmak 
ne güzel. 
Dün geçmiş ola onunla gitti gider dünkü sözün 
Her yepyeni gün için bir taze söz bulmak ne güzel 

Çok ince espriler Okan Bayülgen'in sunduğu programda ekrana bir bayan şarkıcı geliyor. Dalga geçilen bu şarkıcı, "Her şeyimi uğruna ben boş yere mi verdim..." dediği anda Bayülgen "durun" diye bağırıyor ve ekliyor "Kadın vermeye hazır..." Salon yerlerde, herkes gülüyor." Dayanamıyor illa ki verecek" diye devam ediyor Okan Bey zarif esprilerine... 
Eskiden mahalle delikanlıları yapardı bu kelime oyunlarını... Kah kah gülünürdü... 
Şimdi ekranlarda yeni nesiller mizah adına bunları öğreniyor... Bunlara gülüyor... 
Düzeyden memnun muyuz 

Faşist Salazar döneminde Portekiz'de halkı uyutmak için kullanılan 3 F hatırlardadır Fado müzik Futbol, Fiesta... 
Şimdi ise Avrupa'da uyanık gençlerin giderek şu üç F'yi sloganlaştırdığı söyleniyor Free Özgür , Fair Adil Fearless Korkusuz 

Yılın şeyleri Dubai Towers Yılın binası. G vur İzmir Yılın iması. Şişirilmiş büyüme Yılın cilası. Babam ve Oğlum Yılın filmi. Attila İlhan Yılın kaybı. Binali Yıldırım'ın eşini ayrı masaya oturtması Yılın ayıbı. Şu Çılgın Türkler Yılın kitabı. "İbrahiiimmm, paraları saydın mı " Yılın hitabı. "Her yuvada en az 4'er muhbirim var" Yılın gafı. Gizli kamerayı fark etmeyen Kapıkule'deki görevliler Yılın safı. Öğleden önce "Ofer'le görüşmedim" Yılın eğrisi. Öğleden sonra "Ofer'le görüştüm" Yılın doğrusu. Galataport Yılın satışı. "Vahdettin vatan haini değildir" Yılın batışı. YÖK Başkanı Erdoğan Teziç Yılın demokratı. Müsteşar Ömer Dinçer Yılın bürokratı Hülya Avşar Yılın dulu. Meclis'teki AKP'liler Yılın kulu. Direnişçi Iraklılar Yılın milleti. Olly Rehn Yılın illeti. Başımızdaki iktidar Yılın zilleti. Yabancı Damat Yılın dizisi. Ek Protokol Yılın kazığı. Orhan Pamuk Yılın yazığı. Prof. Halil İnalcık Yılın hocası. Ulaştırma Bakanı Binali Yıldırım Yılın kocası. AİHM, türban Yılın kararı. Telekom satışı Yılın zararı. "AİHM din ulemasına danışmalıydı" Yılın içtihatı Dönek olmamak Yılın kabahati Edirne Emniyet Müdürü Hanefi Avcı Yılın polisi. Kapıkule'deki "conta"lar Yılın taşradaki volisi. Yeni Zelanda kafilesi Yılın heyeti. Tayyip Erdoğan'ın Ankara'da olduğu günler Yılın hayreti. Malum Kemal Yılın arsızı. Aynı Kemal Yılın yolsuzu. Rektör Yücel Aşkın'a yapılanlar Yılın dramı. Cumhurbaşkanı Sezer Yılın adamı. 



</TEXT>
</DOC>
