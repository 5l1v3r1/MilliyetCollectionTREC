<DOC>
<DOCNO> 400300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sontur08.html </URL>
<DATE> 2005/12/03/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
İlköğretim öğrencisi kalp krizi geçirdi... 
</HEADLINE>
<TEXT>

     Konya'nın Seydişehir İlçesi'nde okul bahçesinde kalp krizi geçiren bir ilköğretim okulu öğrencisi, hayati tehlikeyi atlatamadı. 
     Edinilen bilgiye göre, Seydişehir Mahmut Esat İlköğretim Okulu 2. sınıf öğrencisi Merve Pekcici 8 , arkadaşlarıyla oyun oynadığı sırada okul bahçesinde aniden fenalaşarak yere yığıldı. 
     Okul yönetiminin haber vermesi üzerine olay yerine gelen ambulansla, Seydişehir Devlet Hastanesi'ne kaldırılan küçük Merve'nin, kalp damarlarının farklı yerlerde bulunması nedeniyle kalp krizi geçirdiği bildirildi. 
     Merve Pekcici, burada yapılan ilk müdahalesinin ardından Selçuk Üniversitesi Meram Tıp Fakültesi Hastanesi'ne sevk edildi. Küçük Merve'nin hayati tehlikeyi atlatamadığı öğrenildi. 
     Doktorlar, bu rahatsızlığın milyonda bir görüldüğünü belirttiler. 

     
</TEXT>
</DOC>
