<DOC>
<DOCNO> 401448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sontur04.html </URL>
<DATE> 2005/12/07/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Genç kızların bıçaklı kavgası 
</HEADLINE>
<TEXT>

     Kemal ATLAN ESKİŞEHİR, DHA 

ESKİŞEHİR'de kafeteryada oturan genç kızlar arasında çıkan tartışma bıçaklı kavgaya dönüştü. Olayda, 2 kız bıçakla hafif yaralandı. 
     Olay, dün saat 21.00 sıralarında İstiklal Mahallesi Porsuk Bulvarı’ndaki bir kafeteryada meydana geldi. Daha önce birbirleriyle kavgalı olan 27 yaşındaki Asu Eren, 25 yaşındaki Huriye Gökçe ile 20 yaşındaki Özlem Konrat, kardeşi 19 yaşındaki Özge Konrat ve 20 yaşındaki Seniha Avras, kafeteryada karşılaşınca birbirleriyle yine tartışmaya başladı. Genç kızlar kafeteryadan çıktıktan sonra dışarıda birbirleriyle kavga etmeye başladı. Olayda Özlem Konrat ile kardeşi Özge Konrat, Aysu Eren ve Huriye Gökçe'yi kollarından bıçakla hafif yaralayıp kaçtı. Eren ve Gökçe, götürüldükleri sağlık ocağında ayakta tedavileri yapılıp taburcu edildi. 
     Polis, olaydan sonra kaçan özge Konrat, Özlem Konrat ve arkadaşları Seniha Avras'ı yakalayarak gözaltına aldı. Konrat kardeşlerin yetiştirme yurdunda büyüdükleri belirtildi. Sanıklar sorgulamalarının tamamlanmasının ardından adliyeye sevk edilecek. 
     
</TEXT>
</DOC>
