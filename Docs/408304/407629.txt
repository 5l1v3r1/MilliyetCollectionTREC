<DOC>
<DOCNO> 407629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/soneko33.html </URL>
<DATE> 2005/12/29/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Merkez Bankası döviz rezervi 49.3 milyar dolara indi... 
</HEADLINE>
<TEXT>

     Merkez Bankası'nın döviz rezervleri, 23 Aralık itibarıyla 49 milyar 339 milyon dolara geriledi. 
     Merkez Bankası'nın döviz rezervi 16-23 Aralık tarihleri arasında 573 milyon dolar azalarak, 49 milyar 912 milyon dolardan 49 milyar 339 milyon dolara indi. 
     Merkez Bankası'nın haftalık verilerine göre, Türkiye'nin ''uluslararası rezervleri'' ise 2-9 Aralık tarihleri arasında 433 milyon dolar artarak, 9 Aralık itibarıyla 70 milyar 230 milyon dolar ile rekor seviyeye yükseldi. 
     Uluslararası rezervler, 2 Aralık'da 69 milyar 797 milyon dolar idi. 
     Bankalar ve özel finans kurumlarının ÖFK toplam döviz rezervleri, 572 milyon dolar artarak, 9 Aralık itibarıyla 20 milyar 924 milyon dolara çıktı. Bankalar ve ÖFK'ların toplam döviz rezervi 2 Aralık'da 20 milyar 924 milyon dolar olmuştu. 
     
     REPO İŞLEMLERİ AZALDI 
     Bankaların müşterileriyle yaptığı repo işlemleri, 16-23 Aralık tarihleri arasında 60.7 milyon YTL azalarak, 23 Aralık itibarıyla 1 milyar 636.3 milyon YTL oldu. Repo işlemleri 16 Aralık'da 1 milyar 697.1 milyon YTL idi. 
     Mali kuruluşlar arası repo işlemleri ise 23 Aralık itibarıyla 1 milyar 132.2 milyon YTL azalmayla, 9 milyar 618.3 milyon YTL'den 8 milyar 486 milyon YTL'ye indi. 
     
     DIŞ BORÇ ÖDEMESİ 
     Türkiye, Aralık ayında toplam 1 milyar 500.02 milyon dolar dış borç ödemesi yaptı. 
     Ödemelerin 657.40 milyon doları Hazine, 171.30 milyon doları Merkez Bankası ve 346.52 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemeler ile MSB ve savunma sanayi ödemeleri gibi kalemlerden oluştu. Aynı dönemde IMF'ye 324.80 milyon dolar ödeme gerçekleştirildi. 
     Bu arada, bu yıl yapılan toplam dış borç ödemesi 25 milyar 914.81 milyon dolara ulaştı. 
     
     DÖVİZ MEVDUAT HESAPLARI 
     Bankalardaki toplam döviz mevduat hesapları, 16 Aralık itibarıyla 78 milyar 174 milyon dolar oldu. Toplam döviz mevduat hesapları 9 Aralık'da 77 milyar 37 milyon dolar idi. 
     Döviz tevdiat hesapları toplamı 16 Aralık itibarıyla 62 milyar 348 milyon dolara, yurtiçi döviz tevdiat hesapları 59 milyar 491 milyon dolara yükselirken, yurtdışı döviz tevdiat hesapları toplamı 2 milyar 857 milyon dolara indi. 
     
</TEXT>
</DOC>
