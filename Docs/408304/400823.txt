<DOC>
<DOCNO> 400823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sontur38.html </URL>
<DATE> 2005/12/05/ </DATE>
<TIME> 23.25 </TIME>
<AUTHOR>  </AUTHOR>
<HEADLINE>
Kanalizasyon çalışması sırasında zehirlenen işçilerden ikisi öldü... 
</HEADLINE>
<TEXT>

     Eminönü'nde kanalizasyon çalışması yapan belediye temizlik ekibinden 5 işçi zehirlendi. Zehirlenen işçilerden Satılmış Gökçe ve Bilal Bulaç olay yerinde hayatını kaybetti. Hastaneye kaldırılan işçilerden Erdal Bayram'ın durumunun ağır, diğer yaralı işçiler Veysel Özcan ve Murat Bayram'ın ise iyi olduğu bildirildi. 
     
     ÖLÜME İNDİLER 

     Eminönü'nde Galata Köprüsü önündeki karayolu altgeçidinde bulunan kanalizasyon kanalını temizlemek amacıyla içeri giren İstanbul Büyükşehir Belediyesi Çevre Koruma Daire Başkanlığı'na bağlı Deniz Hizmetleri Birimi'nde görev yapan 5 işçi, burada fenalaştı. 
     
     ARKADAŞLARI İÇİN GİRDİLER 

     Görgü tanıklarının verdiği bilgilere göre, olay şöyle gelişti 
     Temizlik yapmak için gelen işçiler arasından Satılmış Gökçe ve Bilal Bulaç temizlik yapmak için 8 metre derinliğindeki kanalizasyona girdiler. Uzun süre içeriden çıkmayan iki işçinin durumunu merak eden arkadaşları da kanalizasyona girdi. Arkdaşlarının kanalizasyon içerisinde fenalaşmış durumda olduğunu gören işçiler, yardım etmek için çaba sarf ederken kendileri de metan gazından etkilendi. 
     Olay yerine gelen itfaiye ekiplerinin müdehale etmesi ile kanalizasyondan çıkarılan işçilerden ikisi olay yerinde hayatını kaybederken, diğer işçilerden birinin durumu ciddiyetini korurken, diğer ikisi ise daha iyi olduğu belirtildi. 
     
     YARALILAR TEDAVİ ALTINA ALINDI 

     İşçilerden 2'si Haseki Eğitim ve Araştırma Hastanesi'ne kaldırılarak tedaviye alındı. 
     Öte yandan olay yerinde görev yapan Akşam Gazetesi muhabiri Murat Şanlıkan'ın da ayağının kayması sonucunda düşerek bacağının kırıldığı bildirildi. 
     
</TEXT>
</DOC>
