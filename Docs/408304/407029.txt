<DOC>
<DOCNO> 407029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sonsiy10.html </URL>
<DATE> 2005/12/27/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
2006'da memura yüzde 19.9 zam 
</HEADLINE>
<TEXT>

     TBMM Genel Kurulu nda, 2006 Yılı Merkezi Yönetim Bütçe Kanunu Tasarısı nın maddelerinin görüşülmesi bugün sabah saatlerinde tamamlandı. 
     Tasarıya göre, 2006 Yılı Bütçesi nin gideri 174.9 milyar YTL olacak. Bütçe gelirleri ise 160.9 milyar YTL olarak belirlenirken, bütçenin vermesi öngörülen 14 milyar YTL açık, net borçlanma hasılatıyla karşılanacak. 
     Tasarıda, 2006 yılında enflasyonun yıl sonu itibarıyla TÜFE ve TEFE'de yüzde 5 seviyesine çekilmesini hedefliyor. Ayrıca, merkezi yönetim bütçesinin faiz dışı fazla hedefi geçen dönemde olduğu gibi yüzde 5, tüm kamu sektörü için ise yüzde 6.5 olarak öngörülüyor. Bütçe tasarısına göre 2006'da en yüksek devlet memuru maaşına yüzde 5.1, en düşük memur maaşına yüzde 19.9, ortalama memur maaşına ise yüzde 12.7 oranında zam yapılacak. Dolayısıyla, en düşük memur maaşı Ocak ta 595 YTL'ye, Temmuz'da ise 650 YTL'ye ulaşacak. 
     Tasarının "Milli Bütçe Tahmin Raporu" 2006 yılı programında, Gayri Safi Milli Hasıla'nın yüzde 5 oranında artması öngörülüyor. Yine 2006 yılında toplam kaynakların sabit fiyatlarla yüzde 4.9 oranında artacağı, sabit sermaye yatırımlarındaki artış oranının ise yüzde 8.7 olacağı tahmin ediliyor. Tüketimin sabit fiyatlarla yüzde 4.2 oranında artması öngörülürken, bu oranın kamu tüketiminde yüzde 5.2, özel tüketimde de yüzde 4.1 olarak gerçekleşmesi bekleniyor. 
     İlk kez 3 yıllık bir persektifle yapılan bütçe tasarısının tümü, bugün yapılacak son konuşmaların ardından oylanacak. Bugün Başbakan Recep Tayyip Erdoğan, Anamuhalefet Partisi Lideri Deniz Baykal, Anavatan Partisi Genel başkanı Erkan Mumcu ve DYP Genel Başkanı Mehmet Ağar'ın bir konuşma yapması bekleniyor. 
     Genel Kurul, alınan karar doğrultusunda bugün saat 13.30'da toplanacak. 
     
</TEXT>
</DOC>
