<DOC>
<DOCNO> 403011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sondun29.html </URL>
<DATE> 2005/12/13/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Financial Times AB'deki bütçe krizi genişlemeyi vuracak 
</HEADLINE>
<TEXT>

     BBC TÜRKÇE 

      Avrupa Birliği bütçe krizi İngiliz basınında geniş yer buldu, Financial Times "Bütçe açmazı genişlemeyi vuracak" başlığını kullandı. 
     Fransa'nın, Perşembe günü başlayacak zirvede sorunun çözülememesi durumunda, birliğin genişlemesinin darbe alacağını vurguladığını hatırlatan gazete, bunun olası etkilerini şöyle sıraladı 
     - Tartışmanın merkezinde Makedonya var. Avrupa Komisyonu, Makedonya'nın adaylık statüsünün onaylanmasını istiyor. Ancak müzakerelerin başlaması için bir tarih vermiyor. 
     - Fransa Dışişleri Bakanı ise dün, Komisyon'un bu isteğini desteklemeyeceklerini ilan etti. Birliğin genişleme politikasını gelecek yılın ilk yarısında gözden geçirmesi önerisi de, İspanya, Portekiz, Hollanda ve Almanya'dan destek buldu. 
     - Türkiye ve Hırvatistan ile müzakerelere başlandı. Ancak Fransa'nın önerdiği türden bir tartışmanın, adaylık sözü verilen Balkan ülkeleri için sonuçları olumsuz olacaktır. 
     - Birliğe katılmak isteyen, ancak henüz bir taahhüt alamayan Ukrayna ise en şanssız ülke gibi görünüyor. 
     Financial Times, Avrupa Birliği'nin 2007-2013 bütçesini belirleyememesinin olası sonuçlarını böyle özetledi. 
     Peki bütçenin belirlenebilmesi ihtimali ne Financial Times'a bilgi veren İngiliz diplomatlara göre, yüzde 50'nin altında. 
     
</TEXT>
</DOC>
