<DOC>
<DOCNO> 403793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sontur31.html </URL>
<DATE> 2005/12/15/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Lise öğrencisi hamile kaldı, erkek öğrenci tutuklandı 
</HEADLINE>
<TEXT>

     Afyonkarahisar’da bir lisede öğrenim gören kız öğrenci, aynı lisedeki erkek öğrenciden hamile kaldı. 
     AA muhabirinin edindiği bilgiye göre, Afyonkarahisar’da lise birinci sınıfta öğrenim gören kız öğrencinin hamileliği öğretmenleri tarafından fark edildi. Lise öğrencisi T.T 14 ile L.S 15 , ilköğretim okulu son sınıfta okurken tanıştılar. Lise öğrenimlerine aynı okulda devam eden öğrenciler arasındaki ilişki sonucu T.T hamile kaldı. 
     T.T’nin karnının giderek büyümesinden şüphelenen öğretmenler durumu ailesine bildirdiler. 
     Kız öğrencinin ailesinin şikayeti üzerine L.S tutuklanarak cezaevine gönderilirken, tasdikname alarak okuldan ayrılan T.T’nin 6 aylık hamile olduğu bildirildi. 
     İki aile, çocuklarının evlenmesi yönünde karar alırken, bunun gerçekleşmesi için mahkemenin de bu yönde karar alması gerektiği ve ailelerin de bu kararı beklediği öğrenildi. 
     Olayla ilgili İlçe Milli Eğitim Müdürlüğü tarafından başlatılan soruşturma sürüyor. 
     
</TEXT>
</DOC>
