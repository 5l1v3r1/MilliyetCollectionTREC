<DOC>
<DOCNO> 407351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sonsiy20.html </URL>
<DATE> 2005/12/28/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Ağar Bu kayıkçı kavgalarıyla Türkiye'nin meselelerine çözüm gelmez 
</HEADLINE>
<TEXT>

     DYP Genel Başkanı Mehmet Ağar, TBMM’de bütçe görüşmeleri sırasında yaşanan tartışmalara ilişkin, "Bu kayıkçı kavgaları ile Türkiye’nin meselelerine çözüm gelmez" dedi. 
     Ağar, Türkiye Küçük ve Orta Ölçekli İşletmeler Serbest Meslek Mensupları ve Yöneticileri Vakfı TOSYÖV İstanbul Destekleme Derneği’nin Kadıköy’deki Büyük Kulüp’te düzenlediği "AB Sürecinde KOBİ Politikası" konulu konferans öncesinde, basın mensuplarının "TBMM’de bütçe görüşmeleri sırasında yaşanan tartışmalar"la ilgili sorularını yanıtladı. 
     Tartışmaları eleştiren DYP lideri Ağar, şöyle konuştu 
     "Millet bakıyor, bu seviyeyle siyaset olmaz Türkiye’de. Bunlar Türkiye’ye bir çözüm getirmez. Bu kayıkçı kavgaları ile Türkiye’nin meselelerine çözüm gelmez. Türkiye, ciddi siyaset yapmak, üretmek zorundadır. Onun için belli seviyeyi muhafaza etmek zorundadır. Böyle siyaset olmaz." Mehmet Ağar, bu konuyla ilgili yarın saat 11.30’da TBMM’de basın toplantısı yapacağını kaydetti. 
     
</TEXT>
</DOC>
