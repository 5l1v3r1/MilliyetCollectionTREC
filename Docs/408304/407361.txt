<DOC>
<DOCNO> 407361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sonspo05.html </URL>
<DATE> 2005/12/28/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Beşiktaş'ta hedef Iversen... 
</HEADLINE>
<TEXT>

     Fanatik Gazetesi 

Ailton ile yolları ayırmaya hazırlanan Beşiktaş, sezon başında Carew’in önerdiği Norveçli futbolcu İversen'i gündemine aldı. 
     
     Sıcak bakmamışlardı 

     Beşiktaş’tan ayrılan John Carew, milli takımdan partneri olan Iversen’i Siyah-Beyazlı kulübe önermiş ancak isim yapmış bir yıldız peşinde olan yönetim, sezon başında bu oyuncuya sıcak bakmamıştı. Şimdi Ailton ile yolları ayırmaya hazırlanan Kartal, Norveçli futbolcuyu gündemine aldı. İngiltere’den ayrılıp Valerenga’ya dönen 29 yaşındaki golcü, Tigana’nın onay vermesi halinde sezon sonuna kadar kiralanacak. 
     
     Caner için pazarlık 

     Beşiktaş, 17 Yaş Altı Milli Takımı’nda parlayan Caner Erkin’in transferi için de kulübü Vestel Manisaspor’la görüşmelere başladı. Siyah-Beyazlılar, Caner’e karşılık Adem Dursun ve Ali Güneş’i teklif etti. Vestel Manisaspor Yönetimi ise bu futbolcularla birlikte Youla’yı da istedi. İki kulüp arasındaki görüşmeler sürüyor. Diğer yandan Samsunspor da Ali Güneş’i renklerine bağlamak istiyor. 
     
</TEXT>
</DOC>
