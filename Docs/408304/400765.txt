<DOC>
<DOCNO> 400765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sonspo29.html </URL>
<DATE> 2005/12/05/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Malatyaspor 0 - Ankaragücü 0 Maç sonucu 
</HEADLINE>
<TEXT>

     Turkcell Super Ligi'nde dün yoğun sis nedeniyle ertelenen Malatyaspor - Ankaragücü karşılaşması bugün oynandı. 
     Malatyaspor- Ankaragücü karşılaşması 0-0 sona erdi. 
     Malatyaspor, seyircisinin de desteği ile maça hızlı başladı. Ancak rakibin üzerine organize olarak gidemeyince istediği golü bulamadı. 
     3. dakikada Serkan'ın ceza alanına ortaladığı topa yükselen Effa'nın kafa vuruşunda meşin yuvarlak Orkun'un ellerinde kaldı. 
     25. dakikada Mert'in kullandığı serbest vuruşta topa yükselen Okan kafa ile meşin yuvarlağı Serkan'ın önüne düşürdü. Serkan'ın vuruşunda kaleci Orkun meşin yuvarlağı yumrukla uzaklaştırdı. Dönen topa müdahale etmek isteyen Okan kendini yerde buldu. Malatyasporluların penaltı itirazını kabul etmeyen Hakem Orhan Erdemir, Okan Yılmaz'a sarı kart gösterdi. 
     29. dakikada orta sahadan atılan topu yaklaşık 5 metre süren Deniz, ceza alanının dışından kaleyi görür görmez yaptığı vuruşta, Kaleci Fevzi meşin yuvarlağı uzaklaştırdı. 
     35. dakikada Ankaragücülü Hakan'ın düşürülmesi sonucu iki takımın oyuncuları arasında küçük bir gerginlik yaşandı. Hakem Orhan Erdemir, Bülent Akın'a sarı kart gösterdi. 
     İki takımın ataklarından sonuç çıkmayınca, karşılaşmanın ilk yarısı 0-0 sona erdi. 
     
     İKİNCİ YARI 

     Maçın ikinci yarısına Ankaragücü, Malatyaspor'a oranla daha atak başladı, ancak istediği golü bulamadı. 
     Malatyaspor 59. dakikada iki oyuncu birden değiştirerek oyunu dengelemek istedi. 
     55. dakikada Ömer Erdoğan'ın ceza alanına ortaladığı topu Okan Yılmaz, Balash'ın önüne indirdi. Bu oyuncunun sert vuruşunda meşin yuvarlak üstten auta çıktı. 
     67. dakikada Abrurrahman, kazanılan serbest vuruşu kullanmakta gecikince sarı kart gördü. 
     77. dakikada Mert'in ceza alanına ortaladığı topa Ömer Erdoğan eliyle müdahale edince sarı kart gördü. 
     Maçın geri kalan bölümünde iki takımın atakları sonuç vermeyince karşılaşma 0-0 sona erdi. 
     

Stat İnönü. Hakemler Orhan Erdemir XX, Kemal Yılmaz XX, Ömer Faruk Yeşil XX. Malatyaspor Fevzi XX, Ömer Erdoğan XX, Mert XX, Serkan XX Dk. 74 Berk x , Hakan XX, Johansson XX, Balash XXX, Homola XXX, Bülent Akın X Dk. 59 Eren x , Okan Yılmaz x Dk. 59 Taner x , Effa X. Ankaragücü Orkun xx, Emre xx, Sedat xx, Hakan xx, Onur xx, İsmet xx, Abdurrahman xx Dk. 74 Evren xx , İbrahim Yavuz xx, Birol x, Umut xx, Deniz xx Dk. 74 Niyazi x . Sarı kartlar Dk. 25 Okan, Dk. 35 Bülent, Dk. 77 Ömer Erdoğan Malatyaspor , Dk. 67 Abdurrahman Ankaragücü .      
     ZİYA DOĞAN HAKEMLERLE İLGİLİ KONUŞAN ETKİLİYOR 

     Malatyaspor Teknik Direktörü Ziya Doğan, sezon başında hakem seminerine katılan teknik direktörlere hakemlerle ilgili konuşulmaması için öneride bulunduğunu, ancak kimsenin buna yanaşmadığını belirterek, "Hakemlerle ilgili konuşan etkiliyor" dedi. 
     Ziya Doğan, kendi sahalarında berabere kaldıkları Anakaragücü maçından sonra düzenlediği basın toplantısında, 3 puan almayı istediklerini, ilk yarıda ortaya koydukları oyunla bunu hak ettiklerini, ancak golü bulamadıklarını söyledi. 
     Maçın son 20 dakikasında Ankaragücü'nün etkili olduğunu dile getiren Doğan, "Futbolcularımın genel dayanıklık eksikliği var. Dün yaklaşık 45 dakika oynadıktan sonra bugün maçta ortaya koydukları performans bunu açıkça gösterdi. İlk yarıda bulduğumuz pozisyonlarda galip gelebilirdik. Ancak olmadı. Maçın son 20 dakikasında Anakaragücü galip de gelebilirdi" dedi. 
     Sezon başında hakem seminerine katılan teknik direktörlere hakemlerle ilgili konuşulmaması yönünde öneri götürdüğünü ifade eden Doğan, şöyle konuştu 
     "Burda bir gerçeği açıklamak istiyorum. Hakemlerle ilgili konuşmayalım dedim. Ama kimse buna yanaşmadı. Konuşan etkiliyor. Dünkü maçta bir tartışmalı pozisyon, bugün bir pozisyon. O zaman birşeyleri değiştirmek istemiyoruz. Gerçekleri söylemek suçsa, suçluyum." 
     
     ANKARAGÜCÜ CEPHESİ 

     Ankaragücü Teknik Direktörü Saffet Susiç, denk bir maç olduğunu, iki takımın da galip gelebileceğini belirtti. 
     İki günde iki maç oynamanın zor olduğunu dile getiren Susiç, "Bugün daha ofansif oynamak ve 3 puan almak için çift forvetle çıktık. İki takım da galip gelebilirdi. Malatyaspor bence çok iyi ve ligde kalmayı hak eden bir takım" diye konuştu. 

     
</TEXT>
</DOC>
