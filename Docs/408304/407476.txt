<DOC>
<DOCNO> 407476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/ekonomi/eko06.html </URL>
<DATE> 2005/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomi duayenlerine ödül 
</HEADLINE>
<TEXT>


EKONOMİ SERVİSİ 

Ekonomi gazetecileri ve iş dünyasının önde gelen temsilcileri dün akşam Ekonomi Muhabirleri Derneği İstanbul Şubesinin EMD düzenlediği yılbaşı kokteylinde biraraya geldi. 
Türkiye İhracatçılar Meclisi TİM binasında önceki akşam gerçekleştirilen kokteylde ekonomi gazeteciliğine yaptıkları katkılardan dolayı sektörün duayenlerinden Milliyet Gazetesi Yazarı Meral Tamer, Referans Gazetesi Yazarı Faruk Türkoğlu, , Cumhuriyet Gazetesi Ekonomi Müdürü Hasan Eriş, Dünya Gazetesi Genel Yayın Yönetmeni Osman Saffet Arolat ve Posta Gazetesi Yazarı Selim Türsen'e şükran plaketi verildi. Başkanlığını Vahap Munyar'ın yaptığı ve gazetecilerin ekonomi servislerinin yöneticilerin yer aldığı seçiciler kurulu tarafından mesleğin duayen isimlerini verilen şükran plaketinin her yıl verilmesi kararı alındı. 

İş dünyası da katıldı 
Gecede kısa bir konuşma yapan EMD Başkanı Celal Toprak, ekonomi gazetecilerinin birbirine verdiği desteğin herkese örnek olduğunu belirterek, dayanışmanın devamını diledi. 
Toprak, "Şükran plaketlerini gelenekselleştirmek istiyoruz. Bu bizim duayenlerimize olan borcumuzdur" dedi. Bu arada EMD İstanbul'un kokteyline 500'e yakın ekonomi gazetecisi ve işadamı ile sektörlerin örgüt başkanları katıldı. 



</TEXT>
</DOC>
