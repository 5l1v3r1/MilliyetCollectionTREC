<DOC>
<DOCNO> 404970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sondun14.html </URL>
<DATE> 2005/12/20/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Tele-kulak skandalında yeni iddialar 
</HEADLINE>
<TEXT>

     Amerikan istihbarat servislerinden bir yetkili, Başkan George Bush'un söylediklerinin tersine, tele-kulak skandalının sadece El Kaide'yle ilgili olmadığını söyledi. 
     Ulusal Güvenlik Ajansı NSA Başkanı General Michael Hayden, yargı kararı olmaksızın yapılan telefon dinlemelerinin, sistematik şekilde El Kaide'yi hedef almadığını kaydetti. 
     Hayden, ''Servisleriniz El Kaide'yle ilgisi olmayan kimseleri de dinlemiş olabilir mi '' şeklindeki soruya ''Elbette...'' diye cevap verdi. 
     Başkan Bush ise 11 Eylül saldırılarından sonra mahkeme kararı olmadan sadece El Kaide'yle bağlantısı olduğu bilinen kimselerin telefonlarının dinlenmesine izin verdiğini söylemişti. 
     Tele-kulak skandalı, geçen cuma medya tarafından kamuoyuna duyurulmuştu. 
     
</TEXT>
</DOC>
