<DOC>
<DOCNO> 401538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/guncel/gun08.html </URL>
<DATE> 2005/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Batık banka mahkemesi yargıcından hakaret davası 
</HEADLINE>
<TEXT>


EKONOMİ SERVİSİ 

BATIK banka davalarına bakan 8. Ağır Ceza Mahkemesi yargıcı Mustafa Akın'ın, Etibank davasını izleyerek, mahkeme hakkında "hakaret içeren" rapor hazırladığı gerekçesiyle eski Avrupa İnsan Hakları Komisyonu Başkanı Stefan Trescher hakkında suç duyurusunda bulunduğu ortaya çıktı. 

Bilgin çağırdı 
Dinç ve Önay Bilgin'in yargılandığı davanın avukatları ve Önay Bilgin'in isteği üzerine duruşmaya gözlemci olarak katılan Trischer, raporda şu ifadelere yer verdi "Savcı fiziksel olarak salondaydı ama evinde ya da ofisinde olması hiçbir şeyi değiştirmeyecekti. Davaya hiçbir katkısı olmadı. Savunmanın öne sürdüğü bilgilerin hiçbirini değerlendirmedi. Yargıcın iki farklı rol oynaması gerekti. Bu tip şizofrenik bir aklın bağımsız yargıç nosyonuyla uyumlu olmadığı açık. Dolayısıyla yargıcın bağımsız görülmesi mümkün değil." 
Trescher, raporu, avukat Melek Doğan'ın yardım istemesi üzerine hazırladığı söyledi. Akın , İstanbul Cumhuriyet Savcılığı'na Trescher hakkında 14 Ekim'de suç duyurusunda bulundu. 



</TEXT>
</DOC>
