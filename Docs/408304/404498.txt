<DOC>
<DOCNO> 404498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/son/sondun20.html </URL>
<DATE> 2005/01/01/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Bağdat'ın güneyindeki bir petrol boru hattına sabotaj... 
</HEADLINE>
<TEXT>

     Irak'ın başkenti Bağdat'ın güneyindeki Musayyib termik santralini besleyen petrol boru hattına sabotaj düzenlendiği bildirildi. 
     Polis kaynakları, ''Bugün öğle saatlerinde petrol boru hattında meydana gelen patlama sonucu hatta yangın çıktığını'' belirtti. 
     Sabotajın, santralin elektrik üretim kapasitesine etkisi hakkında bilgi verilmedi. 
     Bu arada, Irak'ta bir yerel yetkilinin öldürüldüğü bildirildi. 
     Polis, başkent Bağdat'ın kuzeydoğusundaki Diyala eyaletinde silahlı saldırganların eyalet meclisi üyesi Navfal Abdulhüseyin El Şimari'yi bir dükkanda vurarak öldürdüğünü söyledi. 
     Polis, eyaletin başkenti Bakuba yakınlarında düzenlenen saldırıda El Şimari'nin kardeşinin de yaralandığını belirtti. 
     Bakuba, Amerikan ve Irak güçlerine karşı direnişin en etkin olduğu bölgelerden biri olarak biliniyor. 
     
</TEXT>
</DOC>
