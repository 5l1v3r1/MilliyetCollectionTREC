<DOC>
<DOCNO> 403688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/soneko38.html </URL>
<DATE> 2005/12/15/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
TOKİ'den İstanbul'a 3 bin 116 konut daha 
</HEADLINE>
<TEXT>

     Başbakalık Toplu konut İdaresi TOKİ Başkanlığı İstanbul'da orta, alt ve yoksul gelir grubu için 3 bin 116 konutu satışa çıkarıyor. Başvurular İstanbul Büyükşehir Belediyesi'ne yapılacak 

Tebernüş Kireçci POSTA 

Başbakanlık Toplu Konut İdaresi TOKİ Başkanlığı, İstanbul'da orta, alt ve yoksul gelir grubu için 3 bin 116 konutu satışa çıkarıyor. İstanbul Büyükşehir belediyesi'ne 12 Aralık'ta başlayan başvurular, 6 Ocak 2006 tarihine kadar sürecek. 
     Çatalca-Hadımköy'de alt gelir grubu için 432 ve orta gelir grubu için bin 392, Pendik'te yoksul gelir grubu için 240, alt gelir grubu için 508 ve orta gelir grubu için ise 544 konut satışa çıkarılıyor. 
     Alt gelir grubunda satışa cıkarılan konutlar 2 oda 1 salon 84 ve 94 metrekare olacak. Şerefiyesiz fiyatı 42 bin ve 47 bin YTL olan konutlarda 2 bin 400 ve 3 bin YTL peşin alınacak. Geriye kalan kısma 180 ay vade yapılacak. Alıcıların peşin ödeme ile konut satın almaları durumunda herhangi bir indirim uygulanmayacak. Konutlar 16 ayda teslim edilecek. Taksit ödemeleri, konut teslim tarihini takip eden ay itibariyle başlatılacak. 
     Borç bakiyesi ve aylık taksitler her yılın Ocak ve Temmuz aylarında olmak üzere yılda iki kez, bir önceki 6 aylık dönemdeki memur maaş artış oranı, ÜFE ve TÜFE oranlarından en düşük olana göre artırılacak. 
     Başvuruda bulunacaklarda şu şartlar aranıyor 
T.C. vatandaşı, İstanbul il sınırları içerisinde en az 5 yıldır ikamet ediyor, Toplu Konut İdaresinden konut satın almamış ve Toplu Konut İdaresinden konut kredisi kullanmamış, kendisine eşine ve velayeti altındaki çocuklara ait tapuda kayıtlı bağımsız bir konutun eşi ve velayeti altındaki çocuklarıyla hisseli konutun veya arsanın bulunmuyor, aylık geliri, en fazla net 450 YTL. olması. 
     Ayrıca şu kriterlerden birisine uyması gerekiyor 30 yaş ve üzeri dul maaşı alan bayan SSK,Emekli Sandığı ve Bağ-Kur’dan dul maaşı bağlanan 30 yaş üzeri yetim maaşı alan bayan SSK,Emekli Sandığı ve Bağ-Kur’dan yetim maaşı bağlanan , 60 yaş ve üzeri emekli maaşı alan bay veya bayan SSK,Emekli Sandığı ve Bağ-Kur’dan emekli maaşı bağlanan 35 yaş ve üzeri sosyal güvenlik kurumlarına tabi olmayan bay veya bayan, 25 yaş ve üzeri asgari ücret ile SSK’na tabi olarak çalışan evli ve eşi çalışmayan bay veya bayan. 
     Yoksul grubu için satışa çıkarılacak konutlar 61, 64 ve 66 metrekare. Konutların fiyatı 30 bin, 31 bin 600 ve 32 bin 600 YTL. Konutlar, peşinatsız ve borç bakiyesinin aylık taksitler halinde 240 ay boyunca ödenmesi koşulu ile satılacak. 
     Yoksul grubundakilerden şu şartlar isteniyor 
T.C. vatandaşı, İstanbul il sınırları içerisinde son 5 yıldır ikamet ediyor, Toplu Konut İdaresinden konut satın almamış olması ve Toplu Konut İdaresinden konut kredisi kullanmamış, kendisine eşine ve velayeti altındaki çocuklara ait tapuda kayıtlı bağımsız bir konutun eşi ve velayeti altındaki çocuklarıyla hisseli konutun bulunmaması, 45 yaş ve üzerinde olması gerekiyor. Ayrıca Sosyal Yardımlaşma ve Dayanışmayı Teşvik Fonu’ndan yararlanması, Yeşil Kart almaya hak kazanmış olması gerekiyor. 
     
     ORTA GELİR GRUBU 

     Orta gelir grubu için yapılacak konutlar 2 oda 1 salon 94 metrekare ve 3 oda 1 salon 132 metre alanlı olacak. Konutların şeerfiyesiz bedeli 47 bin ve 67 bin YTL arasında.Peşinat oranları yüzde 10 ile 25 arasında değişiyor. Geriye kalan kısma 96, 108 ve 120 ay vade yapılacak. Dileyen alıcılar kredilendirilen borç bakiyelerini düşürebilmek amacıyla Sözleşme anında ek peşinat ödemesi yapabilecek. Taksit ödemeleri, sözleşme imzalama tarihini takip eden ay itibariyle başlatılacak. 
     Orta gelir grubu konutlarına başvuracaklarda şu şartlar aranıyor T.C. vatandaşı, İstanbul il sınırları içerisinde son 5 yıldır ikamet ediyor, Toplu Konut İdaresi'nden konut satın almamış ve Toplu Konut İdaresi'nden konut kredisi kullanmamış olması, kendisine eşine ve velayeti altındaki çocuklara ait bağımsız bir konutun veya eşi ve velayeti altındaki çocuklarıyla hisseli konutun bulunmaması. 
     
</TEXT>
</DOC>
