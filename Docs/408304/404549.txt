<DOC>
<DOCNO> 404549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/son/sontur14.html </URL>
<DATE> 2005/01/01/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Yılbaşı kutlamasında öldü... 
</HEADLINE>
<TEXT>

     İzmir'in Bornova İlçesi'nde, yılbaşı kutlamasında uyuşturucu hap ile birlikte alkol aldığı iddia edilen üniversite öğrencisi genç, komaya girerek öldü. 
     Alınan bilgiye göre, polise başvuran Vehbi B. 23 , Mehmet Can U. 21 ve Esra C, yılbaşı kutlaması için bir araya geldikleri arkadaşları Süleyman Pamuk'un, alkol ve uyuşturucu aldıktan sonra fenalaşarak yaşamanı yitirdiğini bildirdiler. 
     Olay üzerine eve giden polis, Ege Üniversitesi Fen Fakültesi Matematik Bölümü 2. sınıf öğrencisi Süleyman Pamuk'un 21 cesediyle karşılaştı. 
     Vehbi B, Mehmet Can U. ve Esra C, ilk ifadelerinde, yılbaşı kutlaması için arkadaşları Süleyman ile program yaptıklarını, bir barda alkol aldıktan sonra eve giderek esrar ve ecstacy hap içtiklerini anlattılar. Arkadaşları, Pamuk'un bir süre sonra fenalaşarak öldüğünü, bunun üzerine evden kaçarak uzun süre sokakta dolaştıklarını, sonra durumu polise anlatmaya karar vererek, karakola geldiklerini söylediler. 
     Evde yapılan aramada, az miktarda esrar maddesi bulunduğu öğrenildi. Süleyman Pamuk'un cesedi, kesin ölüm nedeninin belirlenmesi için İzmir Adli Tıp Kurumu'na gönderildi. 
     Gözaltında tutulan Ege Üniversitesi öğrencileri Mehmet Can U, Esra C. ve Vehbi B'nin sorgularının sürdürüldüğü ve haklarında işlem yapılacağı bildirildi. 
     
</TEXT>
</DOC>
