<DOC>
<DOCNO> 407766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sonyas08.html </URL>
<DATE> 2005/12/29/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Alkol cinselliği vuruyor 
</HEADLINE>
<TEXT>

     Oktay ENSARİ DHA 

      AİLE Sağlığı Araştırma Derneği Başkanı Prof.Dr. Halim Hattat, her gün alınan ve kronik hale dönüşen alkolün erkek ve kadınlarda cinselliği olumsuz etkilediğini söyledi. Prof.Dr. Hattat, Her gün alınan ve kronik hale gelen alkol tüketimi erkeklerde sertleşmeyi engelliyor. Kadınlarda ise, cinsel isteksizlik yaratıyor'' dedi. 
     Aile Sağlığı Araştırma Derneği ve Cerrahpaşa Tıp Fakültesi Androloji Bilim Dalı Başkanı Prof.Dr. Halim Hattat, son 25 yıldır cinsel fonksiyon bozuklukları alanında yapılan çalışmaların sonuçlarına göre cinsel bozukluklar arasında alkolün de önemli yeri olduğunu söyledi. Prof.Dr. Hattat, az alınan Sosyal alkol’ olarak nitelendirilen alkolün, cinselliğe bir zararı olmadığını ancak, bunun kronik hale dönüşmesi durumunda sıkıntılar yaşanacağını söyledi. Prnof.Dr. Halim Hattat, şöyle konuştu 
     Alkolü iyileştirici olarak almak, bunu kronik hale getirmek, cinsellik açısından zararlıdır. Başlarda alkolün cesaret verdiği için cinselliğe katkısı olacağını düşünenler, bunun ne kadar yanlış olduğunu zaman içinde anlayacaktır. Alkol, uyarılmayı yani ereksiyonu azaltır. Alkolde bulunan nitrioksit maddesi, sinir uçlarında kronik nöropatik etki yapar. Alkolden dolayı erkeklerde sertleşme giderek azalır. Alkolün utangaçlığı kaldırıp, rahatlattığını sananlar, bunun bir aldatmaca olduğunu kronik alkol kullanımı sonucunda görür. Bayanlara gelince, alkol kadınlarda şahsiyet değişikliği ve istekte farklılıklar yaratır. Kadında konsantre olamama, yani istek eksikliğine yol açar.'' 
     
</TEXT>
</DOC>
