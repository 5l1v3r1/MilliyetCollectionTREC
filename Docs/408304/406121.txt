<DOC>
<DOCNO> 406121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sonyas03.html </URL>
<DATE> 2005/12/23/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
Hadise, Avrupa'yı 'kışkırtıyor' 
</HEADLINE>
<TEXT>

     Belçika’da bir Türk kızı, pop listelerinin zirvesini zorluyor. Avrupa’da ve Türkiye’de radyolar sıkça onun kışkırt-canlandır’ anlamına gelen Stir Me Up’ parçasını çalıyor. Avrupa’da televizyon programlarına katılıyor, her hafta sahneye çıkıyor, albümü piyasaya yeni çıkmasına rağmen en çok satanlar arasında göze çarpıyor. Türkiye’de onun gerçekten Türk olup olmadığı tartışmaları şehir efsanesine dönüşürken Tempo, Hadise ile Belçika’da konuştu 
      Yasemin Yurtman TEMPO DERGİSİ 

      1970’lerin başında Sivas’tan Belçika’ya göç eden bir Türk ailenin kızı Hadise. Belçika’da doğup büyümüş. Sesi de fiziği de en az Beyonce, Britney Spears kadar iyi. İngilizce, Flamanca, Almanca ve Fransızcayı, Türkçeden daha iyi konuşuyor. 2003’te katıldığı Belçika Popstar Yarışması İdol’de finale kalamamış ama yarışmadan altı ay sonra plak şirketiyle kontrat imzalamış. Çıkış şarkısı Stir Me Up’, sadece Belçika’da değil, Avrupa’nın her yanında listelere giriyor, dans kulüplerinde dinleniyor, radyolarda çalınıyor. Albümü Belçika’da piyasaya çıktı. Sırada Hollanda, Almanya, Polonya, Hindistan ve Türkiye var. 
     Şarkıları ile Avrupa’nın ilgi odağı, Türkiye’nin ise gururu olan Hadise Açıkgöz’ün şarkıcılık üzerine eğitimi yok. Sadece İdol’ yarışmasına katıldığında aldığı iki aylık temel bir eğitimi var. Yani deyim yerindeyse Allah vergisi bir ses’e ve yeteneğe sahip. 
     Binlerce gencin hayalindeki başarıyı yakalayan Hadise Açıkgöz ile Brüksel’de buluştuk. Öyle ya kısa sürede meşhur olma, köşeyi dönme rüyasında bunca insan varken, karşımıza Hadise diye bir hadise çıkıyor. 
     
     Stir Me Up 

     Stir me Up, Stir me Up, . 
     Make it hot. 
     Make it naughty. 
     I can see standing there. 
     Check in out the dress my wear. 
     I know that you want to me. 
     Make you feel like your my boo. 
     So boy get me in the mood tonight. 
     Don't make me wait. 
     I don't wanna sleep alone tonight. 
     You can stay as long as the moon is, . 
     shining in my little bedroom. 
     I just gotta have you my side. 
     I don't wanna sleep alone tonight. 
     Chorus. 
     
     Stir me Up Canlandır-kışkırt beni 

     Canlandır, kışkırt beni. 
     Sıcak olsun, edepsiz olsun. 
     Bunu yapmasından hoşlanıyorum. 
     Seni sürekli görmek istiyorum. 
     Giyinik olup, olmadığımı kontrol et. 
     Beni istediğini bilmek istiyorum. 
     Zevk aldığım anda çığlığım ol. 
     Bu gece beni havaya sok. 
     Beni bekletme. 
     Haydi beni istediğini bileyim. 
     Bu gece yalnız uyumak istemiyorum. 
     Ay ışığının altında benim küçük yatak odam ışıkla dolar. 
     Sadece sen benimle kalabilirsin. 
     Bu gece yalnız uyumak istemiyorum. 
     Bu gece benim tarafıma gel. 
     Seni istiyorum... 
     Yaklaş yanıma sakın korkma. 
     Sana hastayım anlasana. 
     Yaklaş yanıma sakın korkma, sana hastayım . 
     Beni anlasana. 
     

     
</TEXT>
</DOC>
