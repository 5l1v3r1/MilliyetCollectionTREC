<DOC>
<DOCNO> 403320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sondun26.html </URL>
<DATE> 2005/12/14/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Avukatları Guantanamo'daki Kurnaz'ı Almanlar sorguladı 
</HEADLINE>
<TEXT>

     Küba'daki Amerikan üssü Guantanamo'da tutuklu bulunan ve ailesi Almanya'nın Bremen kentinde yaşayan terör zanlısı Murat Kurnaz'ın 23 Alman görevliler tarafından sorgulandığı bildirildi. 
     Kurnaz'ın avukatları Baher Azmy ve Bernhard Docke, Alman Die Zeit gazetesine yaptıkları açıklamada, Alman görevlilerin, zincirlerle ayak bileklerinden yere bağlanan Kurnaz'a, Pakistan'daki cami ziyaretleri sırasında neler yaptığını sorduklarını belirttiler. 
     Avukatların ifadesine göre, Kurnaz'ın, kendisinden aldıkları bilgileri ne yapacaklarını sorması üzerine de söz konusu kişiler, ''Bu bilgileri Amerikalılara vereceğiz'' dediler. 
     Almanya Federal İçişleri Bakanlığı'nın ve Federal Anayasayı Koruma Dairesi'nin, söz konusu haberle ilgili olarak açıklama yapmadıkları ifade edilen haberde, Alman İstihbarat Teşkilatı'nın BND 2003 yılının Aralık ayında Kurnaz'ın avukatlarına gönderdiği bir mektupta, bu konuda eskiden Başbakanlık Müsteşarı olan Dışişleri Bakanı Frank-Walter Steinmeier'in bilgilendirileceğini bildirmekle yetindiği kaydedildi. 
     
</TEXT>
</DOC>
