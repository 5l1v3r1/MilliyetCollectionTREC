<DOC>
<DOCNO> 402152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sontur31.html </URL>
<DATE> 2005/12/09/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Hırsız ev sahibiyle karşılaşınca... 
</HEADLINE>
<TEXT>

     Sivas’ta hırsızlık için girdiği iddia edilen evin koridorunda ev sahibiyle karşılaşınca kaçmaya başlayan ve mahalle halkı tarafından bir süre kovalanan kişi polis ekiplerince yakalandı. Zanlının 23 ayrı hırsızlık olayından kaydı bulunduğu bildirildi. 
     AA muhabirinin aldığı bilgiye göre, Yunus Emre Mahallesi’nde karşı komşuya giderken evinin kapısının açıldığını fark eden Serap Demir 48 , oğlunun geldiğini sanarak durumu önemsemedi. 
     Kısa süre sonra oğlunu komşuya çay içmeye çağırmak için eve gelen Demir, evin koridorunda tanımadığı bir kişiyle karşılaştı. 
     Demir’i görünce paniğe kapılarak kaçmaya başlayan kişi, kadının yardım çağrısı üzerine mahalle halkı tarafından bir süre kovalandı. 
     Olay yerine gelen polis ekipleri tarafından gözaltına alınan zanlı M.Y’nin 28 yapılan incelemesinde Erzurum Emniyeti’nde 23 ayrı hırsızlık olayıyla ilgili kaydının olduğu belirlendi. 
     Evden bir şey çalınmadığını belirten yetkililer, zanlının sorgusunun sürdüğünü söylediler. 
     
</TEXT>
</DOC>
