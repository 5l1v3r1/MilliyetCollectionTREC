<DOC>
<DOCNO> 406801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sontur50.html </URL>
<DATE> 2005/12/26/ </DATE>
<TIME> 20.50 </TIME>
<AUTHOR>  </AUTHOR>
<HEADLINE>
Kapıkule sanıklardan firar eden ikisi, yakalanarak cezaevine konuldu 
</HEADLINE>
<TEXT>

     Kapıkule Gümrük Kapısı'ndaki operasyon kapsamında ''örgüt kurmak suretiyle rüşvet ve irtikap'' iddiasıyla getirildiği Edirne Adliyesi'nde firar eden ve hakkında gıyabi tutuklama kararı olan gümrük muhafaza memuru E.T. ile aranan gümrük muhafaza memuru Ş.E, çıkarıldıkları Nöbetçi Sulh Ceza Mahkemesi'nde tutuklanarak cezaevine konuldu. 
     Alınan bilgiye göre, muhafaza memurları E.T ile Ş.E, Cumhuriyet Savcılığı'nca ifadelerinin alınmasından sonra Nöbetçi Sulh Ceza Mahkemesi'ne sevk edildi. 
     Gıyabi tutuklama kararı vicahiye çevrilen E.T ve Ş.E, ''örgüt kurmak suretiyle rüşvet ve irtikap'' iddiasıyla tutuklanarak Edirne Kapalı Cezaevi'ne konuldu. 
     Bu arada, Kapıkule Gümrük Kapısı'nda hizmetli kadrosunda görevli M.D, M.U, M.D, N.Ö, M.A ve Z.Y'nin de Cumhuriyet Savcılığı'nca tanık olarak ifadeleri alındı. 
     
</TEXT>
</DOC>
