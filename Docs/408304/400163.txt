<DOC>
<DOCNO> 400163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/siyaset/siy03.html </URL>
<DATE> 2005/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kimse hanımımla aramı açmasın' 
</HEADLINE>
<TEXT>


ANKARA Milliyet 


Ulaştırma Bakanı Binali Yıldırım, eşi Semiha Yıldırım'la farklı masalarda yemek yemesinin ardından çıkan haberleri, "Hiç kimse 30 yıl sonra hanımımla aramızı açmaya çalışmasın" ifadesiyle değerlendirdi. 
atv'deki Teke Tek programına katılan Yıldırım, olayı alt kimlik - üst kimlik olarak değerlendirmenin yanlış olduğunu vurguladı. Yıldırım "Bunu ciddi haksızlık görüyorum. Şık olmadı" dedi. 
AKP Adana Miletvekili Zeynep Tekin Börü'nün "Benim kocam yapsaydı gözünü morartırdım" açıklamasının hatırlatılması üzerine Yıldırım, "Kendisini gözüm çok aradı ama göremedim" dedi. Yıldırım, haberin yayımlandığı günü şöyle anlattı "Hanımla birlikte kahvaltı ediyoruz. Bir vatandaş geldi, oturdu, koltuğunda gazete. 'Birader bakar mısın' dedim. 'O gazetenin ilk sayfasını kaplayan insanlar biziz, ama beraber oturuyoruz' dedim. Öyle deyince şaşırdı ve güldü. İşte ben bu kadar basit görüyorum." 

'Mecburiyetten' 
Yıldırım, "Eşlerin neden gezilere katıldığı" yönündeki soruya ise, "Mecburiyetten. Sayın Başbakan eşiyle gidiyor. Benim de bakan olarak eşimle gitmem lazım. Orada eşlerimizin yapacakları programlar oluyor. Ama onlar için ilginç olacağını söyleyemem." 


</TEXT>
</DOC>
