<DOC>
<DOCNO> 403042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/soneko09.html </URL>
<DATE> 2005/12/13/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Kaçak cepler bloke olursa korkunç bir pazar doğar 
</HEADLINE>
<TEXT>

     Cep telefonu satıcıları, 12 Temmuz'dan sonra aynı yolla yurda kaçak yollardan giren yüz binlerce telefonunun bloke olacak olmasının korkunç bir pazar doğuracağından endişe ediyorlar. 
     Telekomünikasyon Kurumu'nun GSM operatörleriyle işbirliği içinde kayıtdışı cep telefonlarına karşı başlattığı operasyon kapsamında, 12 Temmuz 2005 tarihinden sonra faturasız olarak satın alınan ve kurumun kayıtlarında yer almayan cihazların hizmet dışı kalması çok sayıda vatandaşı ikinci el telefon alım-satımı yapan işyerlerine yöneltti. 
     Abone merkezlerinde kayıt için uzun kuyruklar oluşturulurken, faturasız cep telefonu satan işyerlerinde de özellikle 12 Temmuz sonrası yurda giren ve kayıt altına alınması mümkün olmayan kaçak telefon pazarlıkları yoğunlaşıyor. 
     Kısa süre öncesine kadar faturalı telefonun üçte iki bedeli ile satılan bu telefonların 13 Aralık'tan sonra bloke olacak olması, sayısı yüz binlerle ifade edilen bu telefonların sahiplerini elden çıkarma yolunda telaşlandırdı. 
     Bloke korkusu yaşayan kişiler zararın neresinden dönersek kardır '' düşüncesiyle telefonlarını değerinin çok altında satmaya çalışırken, satıcılar da bu telefonları alıp almama konusunda kararsız davranıyor. 
     Bir satıcı, daha önce Ortadoğu ülkelerinden gelen telefonların, şimdi yine bu ülkelere gidecek olmasının ilginçliğine dikkati çekerek, ''Piyasada 5 milyon civarında bloke edilecek telefondan söz ediliyor. Eğer bu gerçekleşirse korkunç bir pazar doğacak'' dedi. 
     MOBİSAD Genel Başkan Yardımcısı Mehmet Uğur Çetindağ bloke olacak telefon sayısının kaç olduğu konusunda kesin bilgileri olmamakla birlikte, bu sayının yaklaşık 1 milyon olabileceğini tahmin ettiklerini kaydetti. 
     Kayıt dışı telefonların kaydedilmesi için bugün son gün 
     
</TEXT>
</DOC>
