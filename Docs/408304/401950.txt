<DOC>
<DOCNO> 401950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/yazar/altan.html </URL>
<DATE> 2005/12/09/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Hamsiyi koydum tata... tavaya... 
</HEADLINE>
<TEXT>


Turgut Özal'ın sevdiği fıkralardan biri de şuydu 
Almanya'da 2 Alman, kadehlerini tokuştura tokuştura bizim rakıdan içmeye kalkmışlar ve 3'üncü kadehin bitiminde, ikisi de başlamış karamsar karamsar birbirine sormaya 
- Ne olacak şu bizim Almanya'nın hali 

Çocukluğumdan bu yana, bitip tükenmeyen erkeksi bir konudur "Türkiye'nin bu gidişle ne olacağı " 
Tıkırı yerinde olanlar 
- Nihayet kara bulutlar dağılmaya başladı, derler... 
Tıkırı yerinde olmayanlar, yahut çaldıkları kapılardan eli boş dönmüş olanlar da 
- Bu gidiş, gidiş değil, derler... 

Bugün de durum pek değişmiş görünmüyor... 
İzlenen politikaları övenler ve yerenler, her alanda güreşe tutuşmakta... 
Ve h l daha yargıdan önceki bazı tutukluluk sürelerinin şayet yargılama başlasaydı da, sanık için bir mahk miyet kararı verilseydi sanığın alacağı cezadan daha uzun sürmekte olduğu söylenmekte... 

Bir yandan da Türkiye, gerçekten başladı dünyanın dikkatini çekmeye... 
Ne var ki Türkiye'nin, dünyanın dikkatini çekmeye başlaması İstanbul'un trafik sorununu çözümlemeye de yetmiyor, kadınlarla çocukların uğradıkları şiddet eylemlerinin azalmasına da, bankamatik kartlarının borcunu ödeyemeyenlerin sayısının 1 milyona yaklaşmasını da... 
O zaman ne işimize yarıyor Türkiye'nin, dünyanın dikkatini çekmeye başlamış olması 

Ha evet, global sermaye yatırımları başlamak üzere... 
Bakalım global sermaye yatırımlarının başlaması, hayatında bir kez olsun ne tiyatroya gitmiş, ne eşiyle lokantada bir yemek yemiş, ne de bir gece kulübünde dans etmiş milyonlarca kadın sayısında bir azalma yaratacak mı 
Kolay değil, köylülükten kentliliğe geçebilme kolay olsa, şimdiye dek geçilirdi... 

Dünyada yaşarken "bir lokma, bir hırka"yla yetinip, öteki dünyadaki mek nlarını hazırlamaya yatkın duranlardan bazıları 
- Kadınların tiyatroya gitmesi, lokantada yemek yemesi, bir gece kulübünde dans etmesi çok mu önemli yani, demeye getiriyor gibiler... 
Niye önemli olsun canım tarlalarda çalışıp, evde yufka açmak duruyorken... 
Yetiştirecekleri çocuklar da bir oranda kentlileşmiş gibi görünen yörelerde, ya gecekonduculuğa sıvanırlar, ya kapkaççılığa, ya işportacılığa... 
Fena mı olur yani 

Bir de cinsel dürtüler var hiç mi hiç konuşulmayan... 
Kim bilir kimler neler çektiler, gebe kaldıktan sonra çocuklarını düşürmek için... 
Büyük büyük annelerimizin cinsel hayatları nasıldı acaba 
Tatminsiz, içi düğümlenmiş, asık suratlı birer öfke küpü müydüler yoksa şen şakrak, kimseye mutluluğu çok görmeyen, önüne geleni suçlamaya kalkmayan, doyumlu bir rahatlıkta mıydılar 

Delikanlılığa ilk adımları attığım sırada, babaanneme sormuştum 
- Sen kocanla nasıl sevişirdin, diye... 
Önce 
- Hadi git işine koca kafalı, biz öyle şeyler bilmezdik, diye beni susturmaya çalışmış baş edemeyince de 
- Sırt üstü yatar, bir kolumuzla da gözlerimizi kapardık, demişti. 

Köylülerin burjuvalaşma süreci, ne zaman biter dersiniz 
"Onlar-biz" ayrımı bittiği zaman mı 
Yoksa Prof. Dr. Asaf Savaş Akat'ın sevimli solosuyla 
- Sınaideki büyüme, ulusal ekonomideki büyümenin, altında kalmayıp, üstüne çıkmaya başladığı zaman mı 
Yoksa Hz. Peygamber'in vekili sayılan halife padişahlardan, kardeşleriyle, oğullarını boğdurtmuş olanların "cennetmek n" olup olamayacaklarını -dişlerimizi gıcırdatmak yerine- kahkahalarla konuşabilecek düzeye geldiğimiz zaman mı 
Yoksa kişi başına düşen yıllık ulusal gelir, 22 bin dolara çıktığı zaman mı 
Yoksa gazete tirajlarının toplamı, 5 milyondan, 30 milyona çıktığı zaman mı 
Kocalarıyla sevişirken sırt üstü yatıp bir kollarıyla gözlerini kapatan babaannelerin torunları, 80'ine merdiven dayadıklarında h l daha, "sinirlendirici" olma niteliğinden arınamamış olarak kalır bu tür sorular... 
Gerçekte "köylülük" aşılamamış olduğu için... 

Osman Ulagay da dahil, ekonomi uzmanları ihracat ile ithalat arasındaki açığın, 22 milyar dolara doğru tarihsel bir rekora koşmasından kaygılı... 
Tıkırı yerinde olanlar 
- Hiç merak etmeyin, hepsi Ankara'nın kontrolü altında, dünya bize hayran oluyor, diyecekler... 
Tıkırı yerinde olmayanlar 
- Karanlık bir döneme dört nala gidiyoruz, diyecekler... 
Objektif uzmanlar 
- 2006 yılı zor bir yıl olacağa benziyor, diyecekler. 

20 ciltlik bir kitap rafından yoksun evlerden yetişme çocuklarla, "yalnızlık" şiirlerinin duman duman tüttüğü, kadınsız dünyaların çocukları "alafrangalık"la "alaturka"lık arasında salıncak kurmaya özenseler de ne kendi dillerinin satırlara dökülmüş lezzetinde bir ortaklık kurabiliyorlar, ne de "onlar-biz" ayrımını aşmaya çalışmakta... 
Sadece ellerinde havaya kalkmış "ihanet" damgaları... 
Ve h l daha bir bilgisayara bile kavuşamamış mahkemeler... 

Enseyi karartmayın şayet saydamlaşmaya karşı, kaşlarınız çatılmıyorsa... 



</TEXT>
</DOC>
