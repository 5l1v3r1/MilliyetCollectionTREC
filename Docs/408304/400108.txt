<DOC>
<DOCNO> 400108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sonyas16.html </URL>
<DATE> 2005/12/02/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Eminem hayranı, bir kızı yıldızın video klibindeki gibi öldürdü... 
</HEADLINE>
<TEXT>

     Ünlü rap şarkıcısı Eminem'in bir hayranı, hukuk öğrencisi bir kızı, şarkıcının ''Stan'' adlı parçasının klibindeki gibi öldürdü. Savcılığın verdiği bilgiye göre, Eminem gibi saçını boyatan, giyinen ve dövmeler yaptıran Christopher Duncan 21 adlı genç, Londra Metropolitan Üniversitesi hukuk öğrencisi Jagdip Najran'ı 26 ölünceye kadar dövdükten sonra cesedini bir valize koydu. 
     Duncan'ın suçlu bulunması halinde ömür boyu hapis cezasına çarptırılması bekleniyor. 
     Savcı Jonathan Laidlaw, Najran'ın, Duncan ile geçen yıl bir karaoke barda tanıştığını ve kendisinden hoşlandığını söyledi. Duncan'ın Najran'ı 13 Mayıs'ta dairesine götürdüğünü anlatan savcı, Duncan'ın demir beyzbol sopasıyla bilincini kaybedinceye kadar Najran'ın başına vurduğunu, daha sonra cesedini bir valize koyarak dairesinden çıktığını söyledi. 
     Tıp uzmanlarının, Najran'ın en az bir saat can çekiştiğini bildirdikleri kaydedildi. 
     Duncan'ın polise verdiği ifadede, olay sırasında ecstasy ve LSD aldığını söylediği bildirildi. 
     Eminem'in ''Stan'' adlı şarkısının video klibinde, saplantılı bir hayranı kız arkadaşını bağladıktan sonra aracının bagajına koyuyor ve daha sonra aracı köprüden aşağıya sürüyor. 
     Hakim'in, Duncan hakkındaki ceza kararını Pazartesi günü açıklaması bekleniyor. 
     
</TEXT>
</DOC>
