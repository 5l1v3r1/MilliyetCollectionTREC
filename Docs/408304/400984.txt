<DOC>
<DOCNO> 400984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sondun41.html </URL>
<DATE> 2005/12/06/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Rehn "Türkiye'nin yanımızda olması bizim yararımıza" 
</HEADLINE>
<TEXT>

     AB Komisyonu'nun genişlemeden sorumlu üyesi Olli Rehn, Fransa Meclisi Dışişleri Komisyonu'nda yaptığı konuşmada, Türkiye'nin AB üyeliğini savundu. 
     Türkiye'nin dünyanın stratejik bir bölgesinde bulunduğunu hatırlatan Rehn, ''İstikrarlı, demokratik ve insan haklarına saygılı bir Türkiye'nin yanımızda olması bizim yararımıza'' dedi. 
     Konuşmasında özellikle Türkiye'nin AB üyelik hedefinin önemini vurgulayan Rehn, ''Bu, uzun ve zor bir yolculuk olacak. Reformların uygulamaya konulması, varılacak hedef kadar önemli'' diye konuştu. 
     Türkiye ile müzakerelerin uçunun açık olduğunu ifade eden Rehn, ''AB, bir çoğunun düşündüğü gibi 3 Ekim tarihinde Türkiye'yi AB üyeliğine sokmaya karar vermedi, AB'nin değer ve kurallarını uygulamaya sahip olup olmadığı konusunda bu büyük ülkeye şans verdi. Eğer Türkiye bu şansı kullanırsa, bugünkü Türkiye'den farklı olacak. Türkiye bu şansı kullanamadığı takdirde, o zaman bu ülkeyi mümkün olan en güçlü bağlarla kendimize bağlamanın yollarını inceleriz'' dedi. 
     
</TEXT>
</DOC>
