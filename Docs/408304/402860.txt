<DOC>
<DOCNO> 402860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sontur46.html </URL>
<DATE> 2005/12/12/ </DATE>
<TIME> 21.40 </TIME>
<AUTHOR>  </AUTHOR>
<HEADLINE>
Beyşehir Gölü sazlıklarında yangın... 
</HEADLINE>
<TEXT>

     Konya'nın Beyşehir İlçesi'ndeki Beyşehir Gölü Milli Parkı'ndaki sazlıklarda yangın çıktı. 
     Edinilen bilgi göre, Beyşehir Gölü Milli Parkı'ndaki su kuşlarının barındığı, Soğla mevkiindeki sazlıklar, henüz belirlenemeyen nedenle yanmaya başladı. 
     Beyşehir Belediyesi itfaiye ekiplerinin yangına müdahale etmeye çalıştıkları ancak araçların girebildiği kıyı şeridi ile sazlıkların arasının bataklık olması nedeniyle yangın yerine yaklaşmakta güçlük çektikleri bildirildi. 
     İtfaiye yetkilileri, yangının, göl sularının çekildiği alanlarda tarla açmak isteyen kişi veya kişilerin buralardaki kamışları tutuşturmaları sonucu çıktığının tahmin edildiğini belirttiler. 
     
</TEXT>
</DOC>
