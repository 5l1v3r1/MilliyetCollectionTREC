<DOC>
<DOCNO> 403176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sontur31.html </URL>
<DATE> 2005/12/13/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Uyuşturucu komasına girince... 
</HEADLINE>
<TEXT>

     Yalova’nın Altınova İlçesi’nde, uyuşturucu kullandıktan sonra komaya giren, naylon fatura düzenleme suçundan sabıkalı kişinin evinde boş fatura ve mühürler ele geçirildi. 
     Alınan bilgiye göre, Altınova’daki evinde yakınları tarafından baygın halde bulunan ve Yalova Devlet Hastanesi’ne kaldırılan A.G’nin 43 uyuşturucu komasına girdiği belirlendi. 
     Yoğun bakım ünitesinde tedavi altına alınan A.G’nin naylon fatura düzenleme suçundan sabıkalı olduğunu ve uyuşturucu bulundurma suçundan hakkında yasal işlem yapıldığını belirleyen jandarma, mahkemeden aldığı izinle A.G’nin evinde arama yaptı. 
     Aramada, evde kullanıma hazır 30 gram esrarın yanı sıra Batman, Kırıkkale ve Mersin’deki çeşitli akaryakıt firmalarına ait 291 adet boş fatura ve mühürler ele geçirildi. 
     Olayla ilgili soruşturma başlatıldığı bildirildi. 
     
</TEXT>
</DOC>
