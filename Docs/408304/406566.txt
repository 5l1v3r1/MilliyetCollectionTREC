<DOC>
<DOCNO> 406566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/magazin/amag.html </URL>
<DATE> 2005/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Noel buruk geçti 
</HEADLINE>
<TEXT>


Doğal felaketler Noel kutlamalarına da damgasını vurdu. Avrupa'nın coşkuyla karşıladığı Noel tsunaminin vurduğu ülkelerde anma töreni, kasırgayla yıkılan ABD kentlerinde ise bir tür yaraları sarma çalışmasıydı 

DIŞ HABERLER SERVİSİ 

DÜNYANIN dört bir yanındaki Hıristiyanlar, Hz. İsa'nın doğumgününü simgeleyen Noel yortusunu önceki gece kutladı. 24 Aralık'ı 25 Aralık'a bağlayan gece kutlanan Noel'de en önemli organizasyon, Hz. İsa'nın doğum yeri olan Batı Şeria'daki Filistin kenti Beytüllahim'de düzenlendi. Noel'i kutlamak için 30 bine yakın Hıristiyan hacı ve turist Beytüllahim'e gitti. DEPREM ve tsunami felaketinin geçtiğimiz yıl 27 Aralık'ta yüz binlerce can aldığı Güneydoğu Asya ülkelerinde ise Noel kutlamaları, anma törenlerinin gölgesinde kaldı. Tayland, Endonezya gibi ülkelere giden Avrupalı turistler kutlama yerine kumsalda anma yaptı. 


ABD'DE Katrina kasırgasının yüzlerce kişinin ölümüne neden olduğu Mississippi havzasında ise, Noel kutlamaları, kasırgadan sonra h l düzenli bir yaşam kuramayan Amerikalıları hayata davet niteliğindeydi havai fişek gösterileri bile düzenlendi. Vatikan'dan Noel mesajı veren Papa 16. Benediktus ise dünyaya, Arapça dahil 33 dilde "Mutlu Noeller" dedi. 




</TEXT>
</DOC>
