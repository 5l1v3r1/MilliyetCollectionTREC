<DOC>
<DOCNO> 400966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sondun23.html </URL>
<DATE> 2005/12/06/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Taleplerden bıkan ETA'dan silah bırakmak için şartlar 
</HEADLINE>
<TEXT>

     İspanya'nın kuzeyindeki Bask bölgesinin bağımsızlığı için mücadele eden terör örgütü ETA, sürekli gündeme gelen silah bırakma taleplerinin ''bıktırdığını'' açıkladı. 
     ETA'nın yayımladığı 109 nolu aralık ayı bildirisinde, son aylarda İspanya'nın gündeminde olan ''ETA'nın silah bırakması için diyaloğa gidilmesi'' hususunda şartlar öne sürüldü. 
     İspanyol ve Fransız hükümetlerinin bazı adımlar atması gerektiğini ileri süren ETA'nın bildirisinde, ''Bask Devleti'ne kendi kaderini tayin etme hakkı verilmeli ve Bask'a karşı olan devletin güvenlik güçleri etkisiz hale getirilmeli'' şartları ön plana çıkarıldı. 
     İrlanda Cumhuriyetçi Ordusu'nun IRA geçen temmuz ayında aldığı kararla yıllardır sürdürdüğü silahlı mücadeleye son verip, mücadelesine siyasi alanda devam edeceğini açıklamasını değerlendiren ETA, Bask bölgesi için silah bırakmanın ''çözüm olmadığını'' savundu. 
     Bildiride ayrıca, ETA'nın, örgüt içinde silah bırakma çağrısında bulunan cezaevindeki eski 8 liderini kovması resmi olarak duyuruldu. 
     
</TEXT>
</DOC>
