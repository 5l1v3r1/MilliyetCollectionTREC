<DOC>
<DOCNO> 405695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/soneko48.html </URL>
<DATE> 2005/12/22/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
AMB Başkanı Enflasyonu, ortaya çıkmadan önlemek önemli 
</HEADLINE>
<TEXT>

     Avrupa Merkez Bankası AMB Başkanı Jean-Claude Trichet, enflasyonu bir kez ortaya çıktıktan sonra tedavi etmektense, ortaya çıkmasını önlemenin önemli olduğunu söyledi. 
     Trichet, Almanya'da yayımlanan Der Spiegel dergisine verdiği demeçte, petrol fiyatlarının yüksekliğinden kaynaklanan ''ikinci raund etkilerinin'' enflasyon için bir risk oluşturduğunu belirterek, banka olarak fiyat hareketlerini dikkatle izlediklerini ifade etti. 
     Trichet, AMB olarak ABD Merkez Bankası'nın yaptığı gibi faiz oranlarını seri halinde peş peşe artırmak yönünde önceden belirlenmiş bir planlarının olmadığını, gelişmelere göre hareket edeceklerini tekrarladı. 
     AMB, beş yıllık bir aradan sonra ilk kez 1 Aralık'ta çeyrek puanlık bir faiz artırımına gitmişti. 
     
</TEXT>
</DOC>
