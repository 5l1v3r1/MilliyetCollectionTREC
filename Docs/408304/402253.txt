<DOC>
<DOCNO> 402253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/spor/yaksoy.html </URL>
<DATE> 2005/12/10/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Armut elma meselesi 
</HEADLINE>
<TEXT>



Çocukluğumuzda ne güzel oyunlar oynardık. Armut dersem çık, elma dersem çıkma diyerek. Futbolumuzun bugünkü hali bize bu oyunu hatırlattı. Avrupa dersem çıkma, Süper Lig dersem çık ve oyna. 
Yabancılarla oynayınca elimiz, ayağımız mı titriyor, yoksa dizlerimizin bağı mı çözülüyor Maşallah dolar milyoneri yabancı oyuncularımız da Avrupa'da elma dersem çıkma havasındalar. Neden acaba Bize mi benzediler Zaten üzüm üzüme baka baka kararır demez miyiz Ya teknik direktörlere ne dersiniz Yabancısı da, yerlisi de maçlardan evvel bizi uyutmuyorlar mı Masada tüy bırakmıyorlar, takımlarını üfleyip şişiriyorlar. Sonra utanmadan suçu hakemde, oyuncularda buluyorlar. Ayıp olmuyor mu Kendileri sanki cennetlik. Allah'a şükür Süper Lig var. Artık orada kaydırak oynayarak oyalanacağız. Artık kimse ne olacak şu dünya standartlarındaki futbolumuz diye tartışmayacak. Tıpkı ekonomide yaptıkları gibi, yabancı otoriteler derecemizi indirip duracaklar. Çünkü bizi sevmiyorlar ya, kabahat onlarda. Hayatımız şu olsaydı, bu olsaydı masalları ile şenlenecek. Belki de, 2006 Dünya Şampiyonası'nı televizyonlardan seyrederken biraz hüzünleneceğiz o kadar. Ve dünya futbolundaki yerimizi Kaf Dağı'nın arkasındaki gelecek bahara kadar düşünmeyeceğiz. 


</TEXT>
</DOC>
