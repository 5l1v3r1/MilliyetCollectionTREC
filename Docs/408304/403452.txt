<DOC>
<DOCNO> 403452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sontur02.html </URL>
<DATE> 2005/12/14/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Aynı yerde ikinci kez intihara kalkışınca mahalleli linç etmek istedi 
</HEADLINE>
<TEXT>

     Barış DURAK- Vedat ÇUBUK ŞANLIURFA, DHA 
ŞANLIURFA'da eşi tarafından terkedilen işsiz 26 yaşındaki Şefik Al, aynı yerde ikinci kez intihar etmek isteyince, çevrede oturanların tepkisiyle karşılaştı. Öfkeli kalabalığın linç etmek istediği Şefik Al, polis tarafından güçlükle kartarılarak hastanede gözetim altına aldı. 
     Şanlıurfa’da yaşayan Şefik Al, önceki gün Sırrın Mahallesi üzerinde bulunan baz istasyonun 50 metrelik direğine çıkarak intihar etmek istedi. Olay yerine eşinin ve çocuğunun gelmesi üzerine intihardan vezgeçen Al, direkten indi. Bu akşam saat 20.30 sıralarında aynı direğe bir kez daha çıkan Şefik Al, yine intihar edeceğini belirterek eşinin çocuğuyla birlikte eve dönmesini istedi. 
     
     POLİSE 3 SAAT DİRENDİ 
     İhbar üzerine olay yerine gelen polis, intihar edeceğeni belirten Al'ı inmesi için ikna etmeye çalıştı. Polisin 3 saat süren çabasına rağmen Şefik Al'ı direkten inmemekte direndi. Şefik Al'ın ailesinin eve dönünceye kadar burada bekleyeceğini aksi halde intihar edeceğini belirtmesi üzerine çevrede toplananlar tepki gösterdi. 
     
     ÇEVRE SAKİNLERİ TAŞ ATINCA DİREKTEN İNDİ 
     İki gün arayla aynı direğe çıkan Al'ın şov yaptığını belirten öfkeli vatandaşlar, ellerine geçirdikleri taşları fırlatmaya başladı. Bir anda ne olduğunu anlayamayan Al, 50 metre yüksekliğindeki direkten hızla indi. Direkten indikten sonra öfkeli kalabalığın linç etmek istediği, taş sopa ve yumduk darbaleriyle yaralanan Şefik Al'ı polis, güçlükle kurtararak hastanede gözetim altına aldı. Bu sırada atılan taşların hedefi haline gelen ve kaşı yarılan polis memuru Gökhan Gün de Şanlıurfa Devlet Hastanesi'ne kaldırıldı. Polis aracının da camları kırıldı. 
     Tedavi altına alınan Al, eşinin kendisini ikinci kez terketmesi üzerine bu eylemi yaptığı söyledi. 
     
</TEXT>
</DOC>
