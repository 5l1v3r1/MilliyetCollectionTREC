<DOC>
<DOCNO> 404312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sonspo04.html </URL>
<DATE> 2005/12/17/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
El Saka Beşiktaş'a doğru 
</HEADLINE>
<TEXT>

     İsmail AKKAYA KONYA,16 DHA 

      BEŞİKTAŞ'ın kendisini istediği yönündeki haberleri doğrulayan Konyaspor'un Mısırlı savunma oyuncusu El Saka, transferin gerçekleşebileceğinin sinyallerini verdi. 
     Sezon başında Gençlerbirliği'nden Konyaspor'a geçtikten sonra ara transfer döneminde Vestel Manisaspor'a gideceği öne sürülen El Saka, kendisine Beşiktaş'ın talip olduğuna ilişkin haberlere değindi. Beşiktaş'la görüşme yaptığını belirten El Saka, Beşiktaş'a gidip gitmeyeceğinin 19 Aralık Pazartesi günü belli olacağını söyledi. Pazartesi günü Konyaspor yönetimiyle bir görüşme yapacağını belirten El Saka, şöyle devam etti 
     Konyaspor'dan memnunum. Kulübümle herhangi bir sorunum da yok. Ama profesyonel bir oyuncuyum. Gelen teklifleri değerlendirmek zorundayım. Pazartesi günü yöneticilerle bir toplantı yapacağım. Konyasporla 2 yıl sözleşme imzaladığını da hatırlatan El Saka, Sözleşmem 2 yıllık ama mukavelemde bonservis bedelimi ödedikten sonra istediğim takıma transfer olabileceğime ilişkin bir madde de var. Bu nedenle transfer olmamda herhangi bir engel yok gibi gözüküyor. Her şeygörüşmeden sonra ortaya çıkacak'' dedi. 
     
</TEXT>
</DOC>
