<DOC>
<DOCNO> 403901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/spor/spo30.html </URL>
<DATE> 2005/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Serhat pes etti 

Belçika'nın Anderlecht takımına büyük umutlarla transfer olan Fenerbahçe'nin eski oyuncusu Serhat Akın yol ayrımına geldi. Genç yıldız, "Burada amatör kümedeymiş gibi muamele görüyorum. Bu böyle olmaz, menajerimle konuyu görüştüm. Önümüzdeki haftalar içinde kulüp yönetimi ile anlaşma sağlayamazsam, sözleşmemde olan özel bir maddeyi kullanarak Anderlecht'i terk etmeyi düşünüyorum" ifadelerini kullandı. 

Cavcav kınadı 

Gençlerbirliği Başkanı İlhan Cavcav, Fenerbahçe'nin Kulüpler Birliği toplantılarına katılmama kararını kınadı. Cavcav, "Vakıf, ne sadece Gençlerbirliği'ni ne de, diğer 17 kulübümüzü savunmak için kurulmuş bir birliktir. 18 kulübümüzü de kapsayacak biçimde her türlü sorun ve probleme birlik bünyesinde çözüm üretmek amacıyla oluşturulmuştur" diye konuştu. 

Bizimkiler coştu 

NBA'de Orlando Magic forması giyen Hidayet Türkoğlu, takımının New York'u 105-90 yendiği maçta 18 sayı, 6 ribaunt ve 6 asistle oynadı. Kenardan gelip 30 dakika sahada kalan Hido, galibiyete önemli katkı sağladı. Mehmet Okur'un 21 sayı ve 12 ribauntla double double yaptığı maçta ise Utah Jazz, Portland'ı 82-77 ile geçti. 

Diğer sonuçlar 
Philadelphia-Atlanta 106-101 
Chicago-Toronto 105-94 
Charlotte-New Jersey 91-83 
Boston-Indiana 85-71 
Detroit-Sacramento 109-98 
New Orleans-Clippers 102-89 
Lakers-Memphis 94-79 
Miami-Milwaukee 100-83 
Dallas-Phoneix 102-96 
Houston-Golden State 111-105 

Beşiktaş turladı 

Beşiktaş Bayan Basketbol Takımı, FIBA Avrupa Kupası 2. tur rövanş maçında, ilk maçta 71-71 berabere kaldığı Hırvatistan'ın ZKK Crotaia Zagreb takımını Akatlar'da 71-61 yenerek tur atladı. Bu kupadaki diğer temsilcimiz Mersin Büyükşehir Belediyesi de İtalya'nın Atletico Faenze takımını 80-74 mağlup ederek ilk 16 takım arasına kaldı. Erkekler Çalenç Kupası'nda ise Bandırma Banvitspor, deplasmanda Kıbrıs Rum Kesimi'nden Apoel'e 100-66 yenilerek elendi. 

Potada bugün 

İstanbul Ayazağa 
16 00 İ.T.Ü - Beşiktaş Cola Turka 
İstanbul Ayhan Şahenk 
20 00 Darüşşafaka-Tekel 

FINA'dan davet 

Yüzme Federasyonu 2010 Dünya Şampiyonasını organize etmek için kolları sıvadı. Uluslararası Yüzme Federasyonu'nun "Aday olun" teklifi üzerine harekete geçen Türkiye, 25 metre Kısa Kulvar Dünya Şampiyonası'nın İstanbul'da yapılması için hazırlıklara başladı. Dev organizasyonun ev sahipliği için Berlin, Doha, Singapur, Sevilla, Durban ve Dubai ile yarışa girecek İstanbul'un adaylık dosyası 15 Ocak'ta FİNA'ya gönderilecek. 

Hadzıbegiç gitti Kalpar geldi 

Gaziantepspor, Teknik Direktör Faruk Hadzıbegiç ile yollarını ayırdı. Başkan Celal Doğan yönetiminde İstanbul'da toplanan yönetim kurulu, özellikle ilk yarıda Kamil Ocak Stadı'nda alınan başarısız sonuçlar nedeniyle Boşnak hocanın sözleşmesini fesh etme kararı aldı. Kırmızı-siyahlılar, daha sonra takımın eski hocası Hüseyin Kalpar ile anlaşma sağladı. Tecrübeli teknik adam bugün imza atacak. 

Malatya-Antep saat 14.15'te 

Turkcell Süper Ligi'nde yarın Malatyaspor-Gaziantepspor karşılaşmasının başlama saati değiştirildi. Malatya'daki karşılaşma 16.30 yerine 14.15'te başlayacak. 

Kupada değişiklik 

Fortis Türkiye Kupası'nda, Kayseri ile Denizli arasında yapılacak karşılaşmanın günü ve başlama saati değiştirildi. 22 Aralık Perşembe günü saat 20.00'deki maçın, 20 Aralık Salı günü saat 17.30'a alındığı kaydedildi. 

Liverpool finalde 

FIFA tarafından bu yıl ikincisi düzenlenen Dünya Kulüplerarası Futbol Şampiyonası'nda Liverpool da finale yükseldi. Kosta Rika'nın Saprissa takımını 3-0 yenen İngiliz ekibi, bugün finalde Brezilya'dan Sao Paulo ile karşılaşacak. 

Canaydın'dan ilk mesai 

Kulüpler Birliği Vakfı'nın yeni yönetim kurulu, ilk toplantısını İstanbul Mövenpick Otel'de yaptı. Dört saat süren toplantının ardından bir açıklama yapan Başkan Özhan Canaydın, gündemlerinde görev bölümü ve imza sirkülerinin hazırlanarak, gerekli yetkilerin verilmesinin yer aldığını söyledi. Başkan Özhan Canaydın, Ankaraspor Başkanı Hilmi Gökçınar, Malatyaspor Başkanı Hikmet Tanrıverdi ve Kayserispor Başkanı Recep Mamur'un, başkan vekilleri olarak görev yapacaklarını bildirdi. Ankaraspor Başkanı Hilmi Gökçınar da, Futbol Federasyonu Genel Kurulu'nun, toplantıda bir görüşmeden ziyade sohbet içinde konuşulduğunu kaydetti. 

Kriket geliyor 

TÜRK sporuna yeni bir branş daha eklenecek ve Kriket, 2006 yılından itibaren faaliyetlerine başlayacak. Kriket'in Üniversite Sporları Federasyonu bünyesinde başlatılacağını açıklayan federasyon yetkilileri, Bilkent, Orta Doğu Teknik ve Hacettepe üniversiteleri spor kulüplerinin takımlarını kurduklarını ve 2006'dan itibaren resmi müsabakalara katılacaklarını açıkladı. 



</TEXT>
</DOC>
