<DOC>
<DOCNO> 404144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sonyas10.html </URL>
<DATE> 2005/12/16/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Üniversite öğrencileri pop müzik dinliyor, dizi izliyor 
</HEADLINE>
<TEXT>

     İnönü Üniversitesi’nde İÜ yapılan bir anket çalışmasında, öğrencilerin en fazla pop müzik dinlediği ve dizi film izlediği belirlendi. 
     İÜ Fen Edebiyat Fakültesi Sosyoloji Bölümü Öğretim Üyesi Yrd. Doç. 
     Dr. Vehbi Bayhan, AA muhabirine yaptığı açıklamada, 2001 yılından bu yana üniversiteye yeni başlayan öğrencilerin sosyolojik profilini ortaya çıkarmak amacıyla anket yaptıklarını söyledi. 
     Bayhan, 3 bin 409 öğrenci arasında yaptıkları ankette, öğrencilerin yüzde 34’ünün pop, yüzde 20’sinin Türk Halk Müziği, yüzde 18’inin özgün müzik, yüzde 11’inin rock, yüzde 9’unun arabesk, yüzde 4’ünün Türk Sanat Müziği, yüzde 3’ünün klasik batı müziği, yüzde 
     1’inin de caz müziği dinlediğinin ortayı çıktığını belirtti. 
     
     GENÇLER DİZİ FİLM İZLİYOR 

     Bayhan, ankete katılan öğrencilerin yüzde 28’inin dizi film ve film, yüzde 21’inin haber programı, yüzde 18’inin spor programı, yüzde 15’inin müzik programı, yüzde 9’unun yarışma programı, yüzde 1’inin magazin programı izlediğinin ortaya çıktığını kaydetti. 
     Doç. Dr. Bayhan, öğrencilerin yüzde 8’inin ise televizyon izlemediğini ifade ettiğini söyledi. 
     
     "ŞİDDET İÇERİKLİ FİLMLERDEN UZAK DURULMALI" 

     Popüler kültürün ve özellikle televizyonda yayınlanan film ve dizi filmlerin, sosyalleşme sürecinin önemli aşamasında olan genç bireylerin davranışlarında model olduğunu dile getiren Bayhan, şöyle dedi 
     "Bu bağlamda, film ve dizi filmde sunulan içerik ve rol- modellerinin sosyal sorumluluk bilinciyle üretilmesi gerekir. Şiddet içeren program içeriklerinden sakınmak, gençlere örnek olmak açısından önem taşımaktadır." 

     
</TEXT>
</DOC>
