<DOC>
<DOCNO> 406920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/yazar/civaoglu.html </URL>
<DATE> 2005/12/27/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Erdoğan lı Erdoğan sız 
</HEADLINE>
<TEXT>


Türkiye'de yerleşik inanç şudur 
"Üç söylenti bir kez çıkmayagörsün, kesin olur devalüasyon, af ve erken seçim..." 2005 sonu Türkiye'sinde ilk ikisi "mümkün" değil. Çünkü... 
Devalüasyon bir yana, YTL'nin en az yüzde 30 oranında revalüasyonu değer kazandırılması konuşuluyor. 
Türkiye, "Rahşan Ecevit affı" diye anılan son afla serbest kalan hırsız, kapkaççı, katil, çete, mafya işgalindeyken, yeni bir "af" sözcüğünü ağzına alanı döverler. 
Ya "erken seçim " 
İşte burada işler çatallaşıyor. 
"Rufailer karışır" demeden önce "dünyevi durumu" açayım. 
..................................... 
Yeni cumhurbaşkanı seçimi ile "erken seçim"sorunu iç içe... 
2007'de Türkiye, yeni cumhurbaşkanını seçecek. 
Kim 
Bu parlamentodaki AKP çoğunluğu istediğini seçebilir. 
Daha doğrusu... 
"Erdoğan kimi seçerse onu..." 
Erdoğan "ben" derse... Elbette rakipsiz. 
Ama ya sonra 
2014'te Köşk'teki görev süresi bitince ne olacak 
Tekrar başbakan bile olmayabilir. Parti başkanlığına mı geri dönecek 
Onu kesmez 
O zaman ikinci seçenek konuşulmakta 
Anayasa değiştirilir, "5 5 formülü" getirilir. 
Yani... 
Mevcut durumda 7 yıllığına 1 kez görev yapabilen cumhurbaşkanı, 5'er yıldan 2 kez toplam 10 yıl görevde kalabilir. 
Böylece... 
AKP'li bir cumhurbaşkanı için henüz duyarlılık inişe geçmemişken, eşleri örtülü olmayan Devlet Bakanı Mehmet Aydın veya Milli Savunma Bakanı Vecdi Gönül 5 yıl için cumhurbaşkanı seçilir. 
2012'de ise Erdoğan "5 5 formülü" ile cumhurbaşkanı olur. Bu görevde 2022'ye kadar kalır. 
2002'den başlayarak 10 yıl Başbakan, 2012'den 2022'ye kadar 10 yıl da cumhurbaşkanı... 
Atatürk ve İnönü bile bu kadar uzun süre T.C.'yi yönetmediler. 
Ama... 
Erdoğan'a rekor süre öngören bu planın aksayan bir tarafı, güvencesinin olmayışı... 
AKP'nin 2012'de h l Erdoğan'ı seçecek Meclis çoğunluğuna sahip olacağı ne malum 
Bu olasılık hiç de büyük değil. Zaten AKP, şimdi bile seçmenin sadece yüzde 25'inin oylarıyla iktidar. 
Bu yüzde nasıl artar 
...................................... 
Burada AKP'nin gerçekçi, ama daha riskli senaryosu güncele taşınıyor. 
Erdoğan'ı, 2007'de -mümkünse- bu Meclis tarafından cumhurbaşkanı seçtirmek, sonra Anayasa'yı değiştirerek "5 5 formülü"nü getirmek. Böylece ona 2 kez seçilmek, en az 2017'ye kadar Çankaya'da kalmak olanağını vermek. 
...................................... 
Görülüyor ki... 
Çankaya için bütün hesaplar -şimdilik- Erdoğan eksenli. 
Çankaya'ya uzanan yolların kesişme noktasında Erdoğan var. 
Bu kavşağa açılan trafiği kesmenin "siyasal tavrı" ise "ERKEN SEÇİM." 
"Belki erken seçim, bu kez AKP'ye Meclis çoğunluğu vermez" hesapları yapılmakta. 
O nedenle Erdoğan'ın cumhurbaşkanı seçilmesine karşı olan çoğunluk, "Türkiye'yi ERKEN SEÇİME götürmek için her şeyi yapacaktır. Derin siyaset de kullanılabilir" diye düşünmek mümkün. 
Ama... 
Öte yandan, istikrar ortamında, Türkiye'ye yakaladığı bu ekonomi ve AB rüzg rını ıskalatacak "fay kırığı" oluşmasını kimsenin istemediği de bir diğer gerçek. Üstelik bunalım yaratılır ve erken seçime gidilirse -daha az bir farkla da olsa- sandıklardan gene AKP iktidarı çıkmayacağının güvencesi var mı 
Sonuç... 
"Ne Erdoğan'la, ne Erdoğan'sız" diye tanımlanacak bir süreç başlıyor. 



</TEXT>
</DOC>
