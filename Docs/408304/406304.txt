<DOC>
<DOCNO> 406304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/son/sontur06.html </URL>
<DATE> 2005/12/24/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Erzincan'da korsan CD operasyonu... 
</HEADLINE>
<TEXT>

     Erzincan'da ele geçirilen 10 bin korsan CD ve kaset önce silindirle ezildi, sonra da yakıldı. 
     Erzincan Belediyesi Zabıta Müdürlüğü ile Emniyet Müdürlüğü ekiplerinin ortaklaşa düzenledikleri operasyonda, 10 bin adet korsan CD ve Kaset ele geçirildi. 
     Erzincan Belediye Başkanı Mehmet Buyruk, sanatçıların emeklerine saygı duyulması gerektiğini ifade ederek, ''Sanatçılarımıza büyük saygı gösteriyoruz ve onların emeklerinin çalınmasını istemiyoruz. Bu nedenle korsan kaset ve CD satışlarını önlemek için büyük bir çaba harcıyoruz'' diye konuştu. 
     Silindir makinesi ile ezilen korsan CD ve kasetler, daha sonra yakılarak imha edildi. 
     
</TEXT>
</DOC>
