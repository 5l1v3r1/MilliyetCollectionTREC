<DOC>
<DOCNO> 405488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sontur44.html </URL>
<DATE> 2005/12/21/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Cafe basıp kaçırdıkları garson kıza tecavüz etmişler 
</HEADLINE>
<TEXT>

     Gaziosmanpaşa'da bıçak tehdidiyle girdikleri kafeden 180 YTL alan ve kadın garsonu kaçıran 3 kişi polislerce yakalandı. 
     İstanbul Asayiş Şube Müdürlüğü'nden alınan bilgiye göre, Küçükköy Fevzi Çakmak Mahallesi'nde faaliyet gösteren ''Kirvem Cafe''ye gece saatlerinde gelen Murat G. 21 , kardeşi Emrah G. 19 ve Hikmet A. 21 , kafede bulunanları bıçakla tehdit ederek etkisiz hale getirdikten sonra kasada bulunan 180 YTL'yi aldılar. Burada garson olarak çalışan Z.K'yi de 22 yanlarına alan 3 kişi, daha sonra olay yerinden otomobille uzaklaştılar. 
     İşyeri sahibi E.Y'nin önceden tanıdığı kişileri şikayet etmesi üzerine harekete geçen polis, 3 kişiyi sabah saatlerinde bir istasyondan akaryakıt alırken yakaladı. 
     Sorguları yapılan bu kişiler, kaçırdıkları Z.K'yi gezdirdikten sonra serbest bıraktıklarını söylediler. 
     Yapılan araştırma sonucu Z.K'nın, Gaziosmanpaşa'da polis merkezine giderek kendisini kaçıran kişilerin tecavüzüne uğradığını, daha sonra da serbest bırakıldığını belirterek, şikayetçi olduğunu bildirdiği anlaşıldı. 
     ''Hırsızlık'', ''gasp'' ve ''bıçakla adam yaralama'' suçlarından çok sayıda sabıkaları bulunduğu belirtilen zanlıların şubedeki sorguları sürüyor. 
     
</TEXT>
</DOC>
