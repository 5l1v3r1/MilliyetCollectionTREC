<DOC>
<DOCNO> 408113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/ekonomi/eko04.html </URL>
<DATE> 2005/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Enka, Rusya'nın 'ofis'cisi 
</HEADLINE>
<TEXT>


EKONOMİ SERVİSİ 

Enka'nın Rusya'nın başkenti Moskova'da yaptığı ofis binaları 210 bin metrekareye ulaştı. 110 bin metrekarelik binanın inşaatı devam ediyor. Türkiye'de metrekaresi 200 dolar olan ofisler Moskova'da 700- 1000 dolar arasında. 'Fiyatlar böyle, niye Türkiye'de inşaat yapayım ki' diyen Enka Onursal Başkanı Şarık Tara, Moskova'daki yatırımlarının bugünkü değerinin 1 milyar doları, yıllık kira gelirlerinin ise 150-200 milyon doları bulduğu belirtti. 
İnşaatları temelden satma işinin kendilerine uymadığını vurgulayan Tara, şöyle konuştu 
"Rusya'daki ilk işimiz Petrosky Pasajı'ydı. 1992'de restorasyonu başlamış. O dönemde Rusya'da kimse risk alıp yatırım yapmazken ilk yabancı firma Enka, ilk yatırım yapan işadamı bendim. O günden bu yana 3.5 milyon metrekare inşaat tamamladık. Bizim Moskova'da yaptığımız binalar Avrupa'da yok. Swissotel Moskova'nın 8'inci yüksek binası. Swissotel'in işlettiği otel binamız öyle bir teknolojiyle yapıldı ki hangi odada ne gibi bir sorun olduğunu anında kontrol edebiliyoruz." 

'İşçi bulamıyoruz' 
Türkiye'de inşaat sektörünün patlaması nedeniyle Rusya'ya götürecek işçi bulamamaktan yakınan Şarık Tara, Türk işçilerinin maliyetinin ve fiyatının çok yükseldiğini söyledi. Tara, şöyle konuştu 
"Türkiye'de inşaat sektörü patladı. Rusya'ya götürecek işçi bulamıyoruz. Standart bir işçi 600-800 dolar arası alıyor. Kalacak yeri ve yiyecekleri de bizden. Buna rağmen şu anda Türkiye'den işçi bulmakta zorlanıyoruz. Rus inşaat ustası bulmak da zor. Filipinler'den işçi getirmek zorunda kalabiliriz." 

21 ülkede 241 proje 1.2 milyar dolar ciro Enka, 21 ülkede 241 proje gerçekleştirdi. 25 bin çalışanıyla halen üç kıtada projeler yürütüyor. 2004 cirosu 1,17 milyar dolar. Enka, Uluslararası Mühendislik Haberleri Raporu'na ENR göre 'uluslararası müteahhitler' sarılamasında 225 firma arasında 52'inci sırada. 
Rusya ve Bağımsız Devletler Topluluğu'nda BDT 18 yılda 5,5 milyar dolar değerinde 137 inşaat projesi gerçekleştirdi. Rusya ve BDT'de 32,8 milyon metrekare alan Enka tarafından inşa edildi. 649 metrekare alanda 1,3 milyar dolarlık 11 inşaat projesi devam ediyor. Koç Grubu ile ortak olduğu Ramstore'lar ile perakende pazarında da önemli bir oyuncu oldu. 
Halen, Rusya'da yedi önemli proje yürütüyor. 



</TEXT>
</DOC>
