<DOC>
<DOCNO> 404208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/spor/spo30.html </URL>
<DATE> 2005/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Vodafone beklentisi 

İkinci Lig A Kategorisi'nde yer alan İstanbulspor, sponsoru Telsim'in, Vodafone'a devrinden sonra forma reklamını değiştireceğini açıkladı. Başkan Orhan Seyfi Güner, "Reklam değişikliği konusunda girişimlerimiz var. Durum Vodafone yetkililerine iletildi. Ancak henüz yanıt gelmedi. İstanbulspor'un Telsim ile yaptığı sözleşmede bu konuda maddeler var. İstanbulspor'un Vodafone sponsorluğuyla beklenen seviyeye geleceğini düşünüyoruz" dedi. 

Süreyya için karar Şubat'ta 

Atina Olimpiyatları öncesi doping kontrol sürecini bozma gerekçesiyle aldığı 2 yıl men cezası 6 Ağustos'ta sona erecek milli atletin, Avrupa Şampiyonası'na katılıp katılmayacağına Şubat ayında karar verilecek. EAA tarafından federasyona gönderilen bir yazı ile Süreyya Ayhan için yapılan "wild card" başvurusunu yönetim kurulu toplantısında ele almaları gerektiği vurgulandı. 

Montgomery çılgına döndü 

Atletizmi bıraktığını açıklayan 100 metre eski Dünya rekortmeni Birleşik Amerikalı atlet Tim Montgomery, 31 Mart 2001'den bu yana aldığı derecelerin iptal edilmesine ve verilen para ödüllerinin de iadesine karar veren IAAF'a ateş püskürdü. ABD'li atlet, IAAF'ın bu talebine "Asla geri vermem. O ödüllerin hepsini, hatta fazlasını hak ederek kazandım. Hayatımla oynuyorlar" diyerek sert tepki gösterdi. 

Filede dün 
Çankaya Belediyesi - Arçelik 3 - 2 

Filede bugün 
Burhan Felek 
14.00 Galatasaray-Fenerbahçe B 
Ankara Selim Sırrı 
12.30 Halk Bankası - TKİ Gelispor 
14.30 Polis Akade. - Fenerbahçe 
16.00 Maliye Gençlik - Arkasspor 
17.30 SSK - Galatasaray 
Manavgat 100. Yıl 
14.00 Manavgat-Hatay Polisgücü 
Bafra Spor Salonu 
Bafraspor - Tokat Bld. Plevne 
Ereğli Spor Salonu 
17.00 Erdemirspor - Ziraat Bankası 
Konya Atatürk 
14.00 Meram Bld. - İstanbul B.Bld 


</TEXT>
</DOC>
