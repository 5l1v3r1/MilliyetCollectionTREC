<DOC>
<DOCNO> 408286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sontur25.html </URL>
<DATE> 2005/12/31/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
İzmir'de sahte içki operasyonu 
</HEADLINE>
<TEXT>

     İzmir'de, bilyeli kapaklarla ürettikleri sahte viski ve votkaları 25 kente dağıttıkları iddiasıyla yakalanarak adliyeye sevk edilen zanlılardan C.T'nin, başka bir suçtan tutuklandığı öğrenildi. 
     Kaçakçılık ve Organize Suçlar Şube Müdürlüğü Mali Büro Amirliği'nce İzmir Adliyesi'ne sevk edilen ve savcılıktaki ifadelerinin alınmasının ardından tutuklanmaları talebiyle nöbetçi mahkemeye sevk edilen 10 kişinin, tutuksuz yargılanmak üzere serbest bırakıldığı öğrenildi. 
     Şebekenin elebaşı olduğu ileri sürülen C.T'nin ise ''içki kaçakçılığı'' suçundan hakkındaki gıyabi tutuklama kararının vicahiye çevrilerek cezaevine gönderildiği öğrenildi. 
     Olaya bakan savcının, zanlıların tamamının tutuksuz yargılanmak üzere serbest kalması kararına itiraz amacıyla bir üst mahkemeye başvurduğu, itirazın önümüzdeki günlerde değerlendirileceği öğrenildi. 
     İzmir'in Işıkkent Semti'nde 1 yıldır ürettikleri sahte viski ve votkaları 25 kente dağıttıkları belirlenen şebekenin elebaşı olduğu ileri sürülen C.T. 30 ile A.Ö. 30 , E.D. 32 , B.A. 40 , B.İ. 25 , M.K.B. 22 , E.Ç. 40 , T.K. 28 , M.A. 25 ve A.Ç. 18 mali polisin operasyonu sonucu yakalanmıştı. 
     Işıkkent'teki imalathane ve Çamdibi'ndeki depoda 2 bin şişe dolu viski ve votka şişesi, 35 bin bilyeli kapak, 135 bin etiket, 2 bin 500 litre saf alkol, 5 bin 700 boş şişe, 1 dolum makinesi, 3 otomatik bilyeli kapak makinesi, dinamo, renklendirici ve tatlandırıcı sıvılar ele geçirilmişti. 
     
</TEXT>
</DOC>
