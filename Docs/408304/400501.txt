<DOC>
<DOCNO> 400501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/sonspo21.html </URL>
<DATE> 2005/12/04/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
94. Davis Kupası Hırvatistan'ın oldu 
</HEADLINE>
<TEXT>

     Teniste erkek milli takımların Dünya Şampiyonası niteliğindeki Davis Kupası'nın 94.'sünde şampiyonluğu, finalde Slovakya'yı 3-2 yenen Hırvatistan ilk kez kazandı. 
     Slovakya'nın başkenti Bratislava'da yapılan ve 3 gün süren kupanın Dünya Grubu'nun final mücadelesinde, tarihinde ilk kez finale yükselen iki takım Slovakya ile Hırvatistan, zorlu bir mücadele verdiler. 
     İlk gün yapılan 2 tek maçında Hırvat Ivan Ljubiciç, Çek Karol Kucera'yı 6-3, 6-4 ve 6-3'lük setlerle 3-0, Slovak Dominik Hrbaty de Hırvat Mario Anciç'i 7-6 7-4 , 6-3, 6-7 4-7 ve 6-4'lük setlerle 3-1 yenince 1-1'lik eşitlik sağlandı. 
     Dünkü çiftler karşılaşmasında Hırvat Anciç-Ljubiciç çifti, Slovak Hrbaty-Mertinak çiftini 7-6 7-5 , 6-3 ve 7-6'lık 7-5 setlerle 3-0 yenerek, son güne konuk ekip 2-1 önde girdi. 
     Bugünkü ilk tekler maçında Slovak Dominik Hrbaty, Hırvat Ivan Ljubiciç karşısında 4-6, 6-3, 6-4, 3-6 ve 6-4'lük setlerle 3-2 galip gelerek 2-2'lik eşitliği sağlamasına karşın finalin son maçında Hırvat Mario Anciç, Slovak Michal Mertinak'a 7-6 7-1 , 6-3 ve 6-4'lük setlerle 3-0 üstünlük sağladı ve 3-2'lik galibiyetle Hırvatistan'a tarihinde bu kupadaki ilk şampiyonluğunu getirdi. 
     
</TEXT>
</DOC>
