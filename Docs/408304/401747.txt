<DOC>
<DOCNO> 401747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sonspo01.html </URL>
<DATE> 2005/12/08/ </DATE>
<TIME> 03.30 </TIME>
<AUTHOR>  </AUTHOR>
<HEADLINE>
Devler Ligi'nde dün gece... M. United dibe vurdu... 
</HEADLINE>
<TEXT>

     Futbolda Avrupa Şampiyonlar Ligi'nin A , B , C ve D gruplarında da ilk tur grup mücadeleleri, bu gece yapılan 6. hafta maçlarıyla tamamlandı. 
     
     M. United dibe vurdu 2-1 

     İngiliz ekibi, Şampiyonlar Ligi D Grubu’ndaki maçında Benfica’ya deplasmanda mağlup oldu. Villarreal’in de Lille’i yenmesiyle, Kırmızı Şeytanlar Avrupa Kupaları’na erkenden veda etti. 
     
     Villarreal de galip 

     Şampiyonlar Ligi'nde dün oynanan maçların ardından ikinci tura yükselen takımlar belli oldu. Gecenin en önemli maçında D Grubu'nda mücadele eden Manchester United deplasmanda Benfica'ya 2-1 mağlup olarak Devler Ligi'ne veda etti. Scholes'un 6. dakikadaki golüyle öne geçen İngiliz ekibi, 18'de Geovanni ve 33'te Beto'nun sayısına engel olamadı. Ada temsilcisi bu sonuçla 4. olarak UEFA Kupası'na da kalamazken taraftarlarını hayal kırıklığına uğrattı. Villarreal ise evinde Lille'i Guayre'nin golüyle devirip grubu lider tamamladı ve Benfica ile birlikte ikinci tur vizesini kaptı. 
     
     Diğer sonuçlar 

     
     A Grubu 

     Rapid Wien-Juventus 1-3. 
     Brugge-Bayern Münih 1-1. 
     
     B Grubu 

     Arsenal-Ajax 0-0. 
     Sparta Prag-Thun 0-0. 
     
     C Grubu 

     Udinese-Barcelona 0-2. 
     W.Bremen-Panathinaikos 5-1. 
     
     ŞAMPİYONLAR LİGİ'NDE GÜLENLER VE AĞLAYANLAR 

     Futbolda Avrupa Şampiyonlar Ligi 1. tur grup mücadelesi, dün gece yapılan karşılaşmalarla tamamlandı. 
     8 grupta toplam 32 takımın katılımıyla yapılan ilk tur gruplarında ilk 2 sırayı alan 16 takım 2. tura yükselirken, gruplarını 3. sırada tamamlayan 8 takım ise yoluna UEFA Kupası 3. turundan devam etme hakkını kazandı. 
     Türkiye’yi temsil eden Fenerbahçe’nin yanısıra, İngiltere’nin Manchester United ve Portekiz’in FC Porto takımlarının da aralarında bulunduğu, gruplarının son sırasında yer alan 8 ekip ise Avrupa macerasına bu sezon için nokta koydu. 
     
     BİR BAKIŞTA GRUP MAÇLARI 

     Avrupa Şampiyonlar Ligi’nde 1. tur grup maçları sonucunda tur atlayanlar, yoluna UEFA Kupası 3. turundan devam edecekler ve elenenler şöyle 
     Turu geçenler FC Juventus, AC Milan, FC Internazionale Milan İtalya , FC Bayern Münih, SV Werder Bremen Almanya , Arsenal, FC Liverpool, FC Chelsea İngiltere , AFC Ajax, PSV Eindhoven Hollanda , FC Barcelona, Villarreal CF, Real Madrid CF İspanya , Benfica SL Lizbon Portekiz , Olympique Lyon Fransa , Glasgow Rangers İskoçya 
     UEFA Kupası’na kalanlar Club Brugge KV Belçika , FC Thun İsviçre , Udinese İtalya , OSC Lille Fransa , FC Schalke 04 Almanya , Rosenborg BK Trondheim Norveç , Real Betis Sevilla İspanya , FC Artmedia Bratislava Slovakya 
     Elenenler SK Rapid Wien Avusturya , AC Sparta Prag Çek Cumhuriyeti , Panathinaikos, Pire Olympiakos Yunanistan , Manchester United İngiltere , Fenerbahçe Türkiye , RSC Anderlecht Belçika , FC Porto Portekiz 
     
     2. TUR KURALARI 16 ARALIK’TA ÇEKİLECEK 

     Avrupa Şampiyonlar Ligi’nde 2. tur maçlarının kura çekimi, 16 Aralık Cuma günü İsviçre’nin Nyon kentinde yapılacak. 
     2. turda ilk maçlar 21-22 Şubat, rövanşlar ise 7-8 Mart’ta 
     oynanacak. 

     
</TEXT>
</DOC>
