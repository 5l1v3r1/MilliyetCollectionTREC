<DOC>
<DOCNO> 402890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/ekonomi/eko04.html </URL>
<DATE> 2005/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
CanWest radyolar için h l başvurmadı 
</HEADLINE>
<TEXT>


CanWest belgelerini vermedi, teminatı yanabilir. İhale yenilenirse fiyat farkını da ödeyecek 

NEDİM ŞENER 

Tasarruf Mevduatı Sigorta Fonu TMSF tarafından düzenlenen ihale ile Süper FM'i 22 milyon 850 bin dolar, Metro FM'i 33 milyon 100 bin dolara satın alan Kanadalı CanWest Grubu'nun içerisinde yer aldığı CGS ortaklığı onay için gerekli belgeleri Radyo Televizyon Üst Kurulu'na RTÜK vermedi. 
Bu nedenle üzerinden iki ay geçmesine rağmen ihaleleri kazanan ve aralarında Kanadalı CanWest Grubu'nun da bulunduğu CGS ortaklığı radyoları devralamadı. 

Birkaç kez uyarıldı 
TMSF ve RTÜK tarafından eksik belgeleri teslim etmesi konusunda birkaç kez uyarılan ortaklık, buna rağmen bugüne kadar gerekli başvurularda bulunmadı. 
RTÜK'ün ihaleye kazanan grupta yer alan şirketlerin ortaklık yapılarına ilişkin belgeleri istemesi ve radyo çalıştırmak için sermayeyi 600 milyar liraya çıkarma gibi şartlarını yerine getirmeyen grubun Metro FM için verdiği 1 milyon 550 bin dolar tutarındaki teminat ile Süper FM için verdiği 1 milyon 850 bin dolarlık teminat da yanabilecek. Grup ayrıca ihalenin yenilenmesi halinde aradaki farkı da TMSF'ye ödenecek. 
Bir yetkili gelinen son durumu şöyle özetledi "Star TV'yi almayınca CGS grubunun radyoları da almaktan vazgeçmesi diye bir durum olamaz. Televizyon ayrı radyolar ayrıdır. Radyoları almamanın da yükümlülükleri vardır. Söz konusu grup Metro FM'i 22 milyon 850 bin dolara aldı. Eğer yükümlülüklerini yerine getirmeyip satış onaylanmazsa, radyo yine ihaleye çıkacak. Bu ihalede radyo örneğin 15 milyon dolara satılırsa 7 milyon 850 bin doları da CGS ortaklığı ödeyecek. Şartnamede kurallar çok açık olarak belirtilmişti." 


</TEXT>
</DOC>
