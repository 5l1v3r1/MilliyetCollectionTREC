<DOC>
<DOCNO> 407115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sontur31.html </URL>
<DATE> 2005/12/27/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Kapkaç zanlısına linç girişimi 
</HEADLINE>
<TEXT>

     Manisa’da bankadan çıkan bir kadının çantasını kapkaç yöntemiyle çalmaya kalkıştığı öne sürülen kişi, çarşı esnafı tarafından dövülerek yaralandı. 
     Alınan bilgiye göre, bir bankadan çıkan Meral Bilge’nin 59 
     omzundaki çantayı kapkaç yöntemiyle almaya çalıştığı iddia edilen Mehmet R. 19 , çarşı esnafının saldırısına uğradı. Polisin müdahalesi sonucu kalabalığın arasından ağır yaralı olarak kurtarılan zanlı, Manisa Devlet Hastanesi’ne kaldırıldı. Hastanede beyin tomografisi çekilen Mehmet R, gözlem altına alındı. Mağdur Meral Bilge, gazetecilerin sorusu üzerine, "Bankadan çıktığım sırada bir anda gencin saldırısına uğradım. Omzumdaki çantayı almaya çalışırken karşı koymak istedim ama olmadı. Çantamın askısını kopararak, kaçmaya başladı. Bu sırada çevredeki esnaf, genci yakaladı" dedi. Bilge’nin çantasında 250 YTL bulunduğu bildirildi. Olayla ilgili soruşturma sürdürülüyor. 
     
</TEXT>
</DOC>
