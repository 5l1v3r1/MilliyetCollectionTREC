<DOC>
<DOCNO> 405155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sonyas02.html </URL>
<DATE> 2005/12/20/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
20 yaşına gelmeden servet sahibi oldular 
</HEADLINE>
<TEXT>

     Hollywood’un genç yıldızları kazançlarıyla eski oyunculardan aşağı kalmıyor. 
     
     Harry Potter uğurlu geldi 
     "Harry Potter", yazarı JK Rowling’i olduğu gibi filmde Harry Potter’ı canlandıran Daniel Radcliffe’i de servet sahibi yaptı. Serinin dördüncü filmi "Harry Potter ve Ateş Kadehi" için 14 milyon dolar alan Radcliffe, bugün İngiltere’nin en zengin genç oyuncusu. 
     
     Hilary Duff Kazancı 15 milyon dolar 
     Sinema, müzik, moda koleksiyonu derken, Hilary Duff 18 yaşına gelmeden milyonlarca doların sahibi oldu. Elizabeth Arden kozmetik firmasıyla anlaşması olan Duff, geçen sene sadece kozmetik tanıtımından 15 milyon dolar kazandı. 
     Lindsay Lohan Sunset Bulvarı’nda evi var En son "Herbie Fully Loaded"da izlediğimiz Lindsay Lohan, gençlik filmlerinin aranılan oyuncularından. 19 yaşındaki oyuncu ve şarkıcı, geçen yıl kazandığı 11 milyon doların 1.9 milyon dolarını Los Angeles’ta Sunset Bulvarı’nda ev almak için harcadı. 
     
     Mary Kate - Ashley Olsen Bebekken şöhret oldular 
     "Bizim Ev" dizisi ile bebekken şöhretle tanışan Mary Kate ve Ashley Olsen, yapım şirketleri ve moda markalarıyla Hollywood’un en çok kazanan isimlerinden. Bel Air’deki villarında yaşayan 19 yaşındaki ikizlerin her birinin serveti 150 milyon dolar. 
     
     Frank Muniz Evinde tiyatro ve kaplıcası var 
     "Malcolm in The Middle" dizisinin Malcolm’u Frank Muniz, geçtiğimiz günlerde 20 yaşına bastı. Emlak alım satım işleriyle de ilgilenen Muniz, geçtiğimiz günlerde Hollywood tepelerindeki evini 6 milyon dolara Halle Berry’ye sattı. Genç oyuncu daha sonra 4 milyon dolara tiyatrosu ve kaplıcası olan üç yatak odalı bir ev satın aldı. 
     
</TEXT>
</DOC>
