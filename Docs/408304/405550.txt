<DOC>
<DOCNO> 405550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/siyaset/asiy.html </URL>
<DATE> 2005/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Anayasa'ya göre Koç suç işledi 
</HEADLINE>
<TEXT>


Başbakan, Aşkın'a destek çıkan TÜSİAD Yüksek İstişare Kurulu Başkanı Koç'un Anayasa'ya göre suç işlediğini söyledi, "Hakkında devreye girilmeli" diyerek yargıya çağrıda bulundu 

ANKARA Milliyet 


Başbakan Recep Tayyip Erdoğan, Van Yüzüncü Yıl Üniversitesi Rektörü Prof. Yücel Aşkın'ın yargılama sürecini, "Gösterilen muameleyi tasvip etmek mümkün değil" sözleriyle eleştiren Türk Sanayici ve İşadamları Derneği TÜSİAD Yüksek İstişare Kurulu Başkanı Mustafa Koç için savcıları göreve çağırarak suç duyurusu yaptı. 
Aşkın'ın tutuklu yargılanmasına ilişkin tartışmalar, ilk kez bir Başbakan'ın TÜSİAD yönetimi hakkında suç duyurusunda bulunmasıyla yeni bir boyut kazandı. Erdoğan, TÜSİAD toplantısında yöneltilen eleştirilere, Türkiye Odalar ve Borsalar Birliği'nin TOBB Yönetim Kurulu toplantısında yanıt verdi. 

Ekonomi konuşsun 
"Bazı konular var ki bizi üzüyor" diyen Erdoğan, şunları söyledi 
"Sanayi ve İşadamları Derneği kendi ilgili alanı içinde değerlendirmeler yaparsa daha faydalı olur. Bu konularda öneriler sunsun. Kalkıp da Van'daki yargılama sürecine, Anayasa'yı çiğnemek suretiyle müdahale ederseniz yanlış olur. Bunu söylemeye TÜSİAD İstişare Başkanı'nın hakkı yok. Söylemek istemezdim, ama söylemek zorunda bırakıyorlar. Anayasa'nın 138. maddesi açık ve net söylüyor 'Hiçbir organ, makam, merci veya kişi, yargı yetkisinin kullanılmasında mahkemelere ve h kimlere emir ve talimat veremez genelge gönderemez tavsiye ve telkinde bulunamaz.' Bunu ben değil Anayasa söylüyor. 

İçki yasağı 
Bu bir suçtur ve bu suç işlenmiştir bunu TÜSİAD YİK Başkanı söylediği gibi, diğerleri, ana muhalefet de söylüyor. Bunun hakkında da devreye girilmesi lazım. Bu bir Anayasa suçudur. Yürütme olarak hatırlatma bakımından söylüyorum." 
İçki sınırlamalarına ilişkin gelişmeleri de ima eden Başbakan, "Anayasa'nın 58. maddesi ile ilgili de aynı şey yapıldı" dedi. 
"Gençliğin korunması" başlıklı 58. maddede, "Devlet, gençleri alkol düşkünlüğünden, uyuşturucu maddelerden, suçluluk, kumar ve benzeri kötü alışkanlıklardan ve cehaletten korumak için gerekli tedbirleri alır" ifadeleri yer alıyor. 
Erdoğan'ın, geçen yıl vefat eden işadamı Sakıp Sabancı'nın üslubunu andıran ifadeler kullanması dikkat çekti. Erdoğan, "Böyle sanal gündemler yerine kalkınma, kalkınma, kalkınma, birbirimizi sevmek, sevmek, sevmek, dayanışma, dayanışma, dayanışma... Bunu başarmamız lazım" dedi. 

Erken seçim yok 
Başbakan Erdoğan, Türkiye'nin içinde bulunduğu güven ve istikrar ortamını anlamak istemeyenlerin olduğunu belirtti. Başbakan Recep Tayyip Erdoğan şunları söyledi 
"Bu çevreler erken seçim havası estirmek istemektedir. AKP'nin gündeminde erken seçim yok. Sağlanan bu istikrar ortamında erken seçimin dile getirilmesini ihanet olarak görüyorum. Hükümet olarak bu ihanetin içine giremeyiz. Ekonomideki parametreler bu kadar olumlu seyrederken, bu tür yanlışlar içerisine dolaşmamız sıkıntı kaynağı olur." 

Erdoğan'ın değindiği madde 

Erdoğan'ın Mustafa Koç'u eleştirirken değindiği, mahkemelerin bağımsızlığı ile ilgili Anayasa'nın 138. maddesi şöyle "H kimler, görevlerinde bağımsızdırlar Anayasa'ya, kanuna ve hukuka uygun olarak vicdani kanaatlerine göre hüküm verirler. Hiçbir organ, makam, merci veya kişi, yargı yetkisinin kullanılmasında mahkemelere ve h kimlere emir ve talimat veremez genelge gönderemez tavsiye ve telkinde bulunamaz. Görülmekte olan bir dava hakkında yasama meclisinde yargı yetkisinin kullanılması ile ilgili soru sorulamaz, görüşme yapılamaz veya herhangi bir beyanda bulunulamaz. Yasama ve yürütme organları ile idare, mahkeme kararlarına uymak zorundadır bu organlar ve idare, mahkeme kararlarını hiçbir suretle değiştiremez ve bunların yerine getirilmesini geciktiremez." 

'Sözlerimin arkasındayım' 

Erdoğan, İzmir'deki konuşmasında "G vur İzmir" ifadesini ima ettiği iddialarına neden olan konuşmasının hatırlatılması üzerine, sözcüsü Akif Beki'nin açıklama yaptığını hatırlattı. Konuşmasının "yanlış anlaşılmak istendiğini" iddia eden Erdoğan, "Bunu istediği yere çekmek isteyenler var, çeksinler. Yaptırdığımız anketlerde İzmir'de AKP olarak gelişme içerisindeyiz. Ben örgütümü, İzmir'deki DSİ töreninde motive etmekle görevliyim. İzmir'de partimi birinci sıraya getirmenin motivasyonunu yapıyordum. Söylediğim sözlerin arkasındayım" diye konuştu. 

'Baykal, her yerde aynı ol' 

Erdoğan, CHP Genel Başkanı Deniz Baykal'ı da, "bir şeyleri bir yere çekmeye çalışmakla" suçlayarak, şunları söyledi "Mevlana törenindeyiz. Ben burada yaptığım konuşmamda Mevlana'nın yedi nasihatini sayıyorum. Yedincisinde, 'Ya olduğun gibi görün, ya göründüğün gibi ol' diyorum. Ertesi gün Baykal, 'Bunu bana söyledin' diyor. Bunu ben söylemedim. Mevlana söyledi. Bu benim için de geçerli, senin için de. Şemdinli'de başka, Ankara'da başka konuşma. Konya'da başka, Ankara'da başka konuşma. Her yerde aynı ol." 


</TEXT>
</DOC>
