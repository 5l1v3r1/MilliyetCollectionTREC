<DOC>
<DOCNO> 407693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sonspo22.html </URL>
<DATE> 2005/12/29/ </DATE>
<TIME> 19.20 </TIME>
<AUTHOR>  </AUTHOR>
<HEADLINE>
Voleybol Federasyonu da olağanüstü genel kurula gidiyor... 
</HEADLINE>
<TEXT>

     Özerk olduktan sonra ilk olağan Mali Genel Kurlu'nu yapan Voleybol Federasyonu'nun, toplantısından Olağanüstü Genel Kurul kararı çıktı. 
     Ankara Dedeman Oteli'nde gerçekleştirilen mali genel kurulda, yoğun tartışmaların yaşandığı genel kurul toplantısı sonunda yapılan bütçe ibra oylamasında 65 red oyuna karşılık 42 kabul oyu çıktı. 211 delegeden 131'inin katıldığı kongrenin Divan Başkanlığını yapan Prof. Dr. Yüksel Kavak, yapılan oylama sonucunda Voleybol Federasyonu Ana Statüsünün 9. maddesi b bendine göre 2 ay içinde seçimli Olağanüstü Genel Kurul'a gidilmesine karar verildiğini açıkladı. 
     Genel Kurula kadar federasyon bütçesinin yüzde 10'u olan 5 milyon 677 bin YTL'nin kullanılması oy çokluğuyla kabul edildi. 
     Mali Genel Kurulda, 29 Şubat 2006 tarihinde Voleybol Federasyonu Olağanüstü Genel Kurulunun yapılmasına karar verildi. 
     
</TEXT>
</DOC>
