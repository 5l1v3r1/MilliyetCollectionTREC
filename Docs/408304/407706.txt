<DOC>
<DOCNO> 407706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sontur09.html </URL>
<DATE> 2005/12/29/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
İsmi kayınvalidesi ile aynı olunca... 
</HEADLINE>
<TEXT>

     Trabzon’da kayınvalidesi ile aynı adı taşıyan bir kişi, kayınvalidesinin bankadaki parasını çekmek isterken yakalandı. 
     AA muhabirinin edindiği bilgiye göre, kayınvalidesinin bankada yüksek miktarda parası bulunduğunu öğrenen F.K, gizlice kayınvalidesinin banka hesap cüzdanını aldı. 
     Kayınvalidesi F.K ile aynı adı taşıdığı için kendi nüfus cüzdanı ile bankadan parayı çekmek isteyen F.K, annesiyle birlikte bankanın Atatürk Alanı’ndaki şubesine gitti. 
     Kendine ait nüfus cüzdanını görevli banka memuruna veren F.K’nın kimlik bilgilerinin kayınvalidesi ile tutmaması üzerine, görevli banka memuru güvenlik güçlerine haber verdi. 
     F.K ve annesinin gözaltına alındığı, olayla ilgili soruşturmanın sürdürüldüğü bildirildi. 
     
</TEXT>
</DOC>
