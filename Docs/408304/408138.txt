<DOC>
<DOCNO> 408138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/magazin/yazdud.html </URL>
<DATE> 2005/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni yıl için seçenekler 
</HEADLINE>
<TEXT>


Geçen pazar günü Posta'nın ilavesi PAZAR POSTASI'nda yılbaşı geceniz için bazı seçenekler sunmuştum. Bugün de birkaç yeni altarnetif daha veriyorum. Artık paşa gönlünüz bilir 


Açıldığı günden bu yana yaz-kış zirvedeki yerini koruyan Kuruçeşme'deki Reina'da iki türlü eğlence var. İster şef Tevfik Alparslan'ın bir aydır üzerinde çalıştığı özel yılbaşı yemeğine yiyip sonra Reina kulüpde eğlenin, ister sadece kulüpte yeni yılı karşılayın. Yemek ve kulüp limitsiz yerli-yabancı içki fiyata dahil 300 YTL. Yalnızca kulüp ise 135 YTL. Tel 0212 259 59 19. 

NEW YORK'ta bir yılbaşı gecesi BANLIEUE 6080 
Davul, piyano ve saksofonla çalınan şarkıların eşliğinde bambaşka bir yeni yıl gecesi sizi bekliyor. Son günlerin popüler lokali Maçka'daki Banlieue'de 1950'lerin Amerikan filmlerinden çıkmış bir karede olduğunuzu düşüneceksiniz. Konuklar şeftalili şampanyalarla karşılanacak. Mönü zengin. Orkestradan sonra eğlence çeşitli sürprizler ve DJ eşliğinde sabahın ilk ışıklarına kadar devam edecek. Özetle unutulmayacak bir New York yeni yıl gecesi, İstanbul'da da yaşanacak. Mönüden seçeneklere gelince Yeşil mercimekli ve keçi peynirli semizotu salatası, börekçi tabağı, sebzeli tavuk ve safranlı risotto, Arjantin steak, çıtır Pekin ördeği, acılı karides ve çikolatalı kestane. Kişi başı fiyat 200 YTL'den başlıyor. Sabah saat 06.00'da da muhteşem bir kahvaltı sunulacak. Bu kahvaltıya, geceyi Banlieue 6080'de geçirmeyenler de davetli elbette. Sahanda sucuklu yumurta, ızgara hellim ve klasik ev kahvaltı çeşitlerinin yanında mönüde 'sabaha özel çorba' da var. Kişi başı 45 YTL. Tel 0212 231 03 56 . 

Sardunya Restaurant 
Fındıklı'daki Sardunya Restaurant'ta Grup Rapsodi sahne alacak. Soprano Aslı Omağ, tenor Engin Atalay ve Doğan Kospançalı'nın seslendireceği şarkılarla eğlence sabahın ilk ışıklarına kadar sürecek. Siyah havyar, lakerda, avokadolu karides, biberli biftek, ızgara jumbo karides, pazı yatağında levrek dikkate değer yemeklerden bazıları. Kişi başı 200 YTL. Bu fiyata limitsiz yerli alkollü ve alkolsüz içecek dahil. Tel 0212 249 10 92. 

Ceylan Inter Continental 
Yeni yıl özel paketi 31 Aralık-2 Ocak tarihlerini kapsıyor. Muhteşem Boğaz manzarası eşliğindeki Balo Salonu'nda canlı müzik, zengin açık büfe ve limitsiz yerli içki sunuluyor. Konaklama ve yeni yılın ilk gününde The Brasserie'de harika bir brunch da bu paketin içinde. Çift kişilik odanın bir gece fiyatı 666 YTL. Safran Salonu'nda fasıl müziği eşliğinde beş ayrı lezzetten oluşan set mönü ve limitsiz yerli içki, kişi başı 270 YTL. City Lights Bar'da ise beş ayrı lezzetten oluşan set mönü, limitsiz yerli içki ve canlı müzik, kişi başı 340 YTL. Tel 0212 368 44 44. 

Margaux 
Yılbaşına İstanbul Dolmabahçe'deki The Ritz Carlton'nun çarşı katında bulunan Margaux'da girmek isteyenleri dünya mutfağının birbirinden lezzetli tatlarından oluşan 2 farklı mönü bekliyor. Limitsiz yerli ve yabancı içkinin dahil olduğu yemek mönüsünün başlangıçında şunlar var Biberiyede ızgara karides, balkabağı ve kestane çorbası, nar ve şampanya. Ana yemek olarak üç seçenek sunuluyor Fırında hindi sarma, bonfile dana madalyon, ızgara somon. Tatlı ve ardından da kahve ile kurabiye yer alıyor. Kulüp bölümünde devam eden gece füme domates çorbası ile son buluyor. Kişi başı KDV dahil 250 YTL. Geceyi hareketli bir ortamda karşılamak isteyenlerin tercih edeceği kulüp bölümünde ayrıca bar mönüsü olacak. Mini hamburger veya cheese burger, yengeç pane, ılık hellim gibi. Limitsiz yerli-yabancı içki var. Kişi başı KDV dahil 150 YTL. Tel 0212 292 42 52. 

Divan klasiği 
Divan İstanbul Oteli'nin Ebru Salonu'nda geleneksel hale gelen lezzetlerin sunulacağı yılbaşı gala yemeğine canlı müzik eşlik ediyor. Limitsiz yerli içki dahil, kişi başı 195 YTL. Piyanist Ayhan Yünkuş'un program yapacağı Divan Lokantası'nda ise özel yılbaşı mönüsü sunulacak. Pirinç şehriyesine sarılı karides, nar ekşisi ve zeytinyağı soslu avokado, deniz mahsülleri tabağı, kestane mantarlı sos eşliğinde fırında pişirilmiş bonfile bazı seçenekler. Finalde işkembe çorbası var. Kişi başı 135 YTL. Kuruçeşme Divan'da ise zengin bir yılbaşı eğlencesi ve Kristal Çadır'da canlı müzik var. Divan Kalamış Marina Brasserie'de özel lezzetlerin yanı sıra canlı müzik bulabilirsiniz. Tüm Divan Pub'lardan, Bebek ve Kalamış Brasserie'den hindi veya kuzu kol veya dana nuar sipariş edebilirsiniz. Divan İstanbul Oteli 0212 315 55 00. Divan Lokantası 0212 315 55 00. Kuruçeşme Divan 0212 257 71 50. 

Mövenpick'de AzzuR 
Mövenpick Hotel Istanbul'daki AzzuR Restaurant'ın özel yılbaşı lezzetleri, Türkiye'deki ilk hanım başaşçı Lorraine Sinclair imzasını taşıyor. Kişi başı 195 YTL. Limitsiz yerli içki ve KDV dahil. Otelin BarAdoX adlı gece kulübünde sabahın ilk ışıklarına kadar dans var. Tel 0212 319 29 29 3880. 

Taxim Hill 
'Özel sınıf' kategorisinde hizmet veren Taxim Hill Hotel'de yeni yılı 9. katta yer alan, Taksim Meydanı ve Boğaz manzaralı Hill Terrace Restaurant'taki gala yemeğinde karşılayacaksınız. Mönüde ıspanaklı ricotta, taze kişniş soslu Hill salata, ızgara dana bonfile, frambuazlı parfe yer alıyor. Limitsiz yerli içki, finalde çorba dahil kişi başı 90 YTL KDV. Oteldeki konaklama, yılbaşı gala yemeği ve yeni yıl kahvaltısı dahil 2 kişi 380 YTL. Tel 212 334 85 00. 

İstanbul Princess 
Gece, Roof Bar'daki Küba ve Brezilya danslarıyla başlıyor. Skylight Balo Salonu'nda yemek müziği eşliğinde 5 seçenekli mönü var. Skylight Balo Salonu'nda limitsiz yerli içki, kişi başı 175 YTL. Konaklama, brunch ve balo dahil, kişi başı 250 YTL. Princess Restaurant'ta ise canlı müzik, oryantal, limitsiz yerli içki dahil yılbaşı balosu, kişi başı 135 YTL. 5-12 yaş arası 45 YTL. Tel 0212 285 09 00. 

Coco A Gogo 
Levent'teki eski People'ın yerine açılan Coco A Gogo'nun üst katında Latin Grammy Ödülü sahibi tenor Aramis Galindo ve orkestrası sahneye çıkacak. Mönü zengin. Kişi başı fiyat 250 YTL. Barda limitsiz yerli-yabancı içki kişi başı 125 YTL. Tel 0212 324 26 26. 

Caliante'de oryantal 
Balmumcu'daki, Boğaz manzaralı Caliante'de iki seçeneğiniz var Yemek ve barda içki. Caliante'de oryantal ve dans grubu şov yapacak. Yemek, limitsiz yerli-yabancı içkinin kişi başı fiyatı 260 YTL. Limitsiz yerli-yabancı içkinin verileceği barda ise kişi başı 135 YTL. Tel 0212 274 20 45. 





</TEXT>
</DOC>
