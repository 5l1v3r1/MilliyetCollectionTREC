<DOC>
<DOCNO> 402430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/siyaset/siy01.html </URL>
<DATE> 2005/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Herkes alt kimliğiyle övünsün 
</HEADLINE>
<TEXT>


ELÇİN ERGÜN Sydney 


Sydney'de Türklerle görüşen Başbakan Recep Tayyip Erdoğan, Avustralya'da yaşayan Türklere siyasi örgütlenmelerinin birlik içinde olması gerektiğini söyledi. Erdoğan, "Burada birçok kadın derneği var. Tek bir dernek olsun. Başı açık kardeşimle, başı kapalı kardeşim bir arada olabilmeli. Şekilci olmayın. Türkiye Cumhuriyeti ortak paydası ile iftihar edin. Gettolaşmayın" dedi. 
Alt kimlik-üst kimlik tartışmalarına da değinen Erdoğan, sözlerini şöyle sürdürdü 
"Herkesi yaratan Allah'tır. Ayrıma ne gerek var Üst ortak paydada birleşerek el ele vereceğiz. Herkes kendi alt kimliğiyle övünebilir. Bu onun en doğal hakkı. Ama bizi üste bağlayan kimlik Türkiye Cumhuriyeti vatandaşlığıdır. PKK, bölücü terör örgütüdür. Onlar Kürt vatandaşlarımız üzerine konuşamaz, onları temsil edemez." 
Erdoğan, bir vatandaşın, "Atatürk'ten sonra Türkiye'de lider yetişmedi. Biz sizi lider görüyoruz" sözleri üzerine de, "Atatürk, Türkiye'nin modernleşme sürecinde en büyük liderimizdi. O'nu aşmak gibi bir gayretimiz yok. Örnek almak gibi bir gayretimiz var" yanıtını verdi. 


</TEXT>
</DOC>
