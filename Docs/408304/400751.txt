<DOC>
<DOCNO> 400751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sonspo15.html </URL>
<DATE> 2005/12/05/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Fenerbahçe'nin yarın deplasmanda PSV karşısında ter dökecek... 
</HEADLINE>
<TEXT>

     Avrupa Şampiyonlar Ligi'nde E Grubu'ndaki son maçında PSV Eindhoven karşısında alacağı galibiyetle, Avrupa kupalarında yoluna UEFA Kupası'nda devam etmek isteyen Fenerbahçe Avrupa'da deplasmanda zorlanıyor. 
     Gruptan çıkma şansını 5. maçında kendi sahasında İtalya'nın AC Milan takımına 4-0 yenilerek yitiren sarı-lacivertliler, gruptaki ikinci maçında İstanbul'da 3-0 yendiği Hollanda temsilcisi karşısında çıkacağı zorlu mücadelede de kazanmayı hedefliiyor. 
     Fenerbahçe Avrupa kupalarında bugüne dek rakip sahalarda yaptığı 59 maçta sadece 9 galibiyet elde etti. 
     UEFA ve Şampiyon Kulüpler Kupası maçlarında 3'er, Şampiyonlar Ligi'nde 'de 2 kez deplasmanda kazanan Fenerbahçe, Şampiyonlar Ligi Ön Eleme maçlarında 1 galibiyet elde etti. 
     
     Hiddink Kritik bir maç 

     Yarın oynanacak maç, 2 takım için de çok kritik bir mücadele. Fenerbahçe, UEFA’ya gitmek için saldıracak, bizim ise daha değişik beklentilerimiz var. İlk maçta özellikle 1 kişi eksik oynadığımız için istediğimizi ortaya koyamadık ama şimdi ev sahibi olmanın verdiği avantajla bu kritik sınavı 3 puanla noktalamak istiyoruz. Her iki takıma da başarılar diliyorum. 
     
     60. MAÇ 

     Fenerbahçe, Avrupa Kupaları'nda deplasmanda 60. maçına çıkacak. 
     Rakip sahalarda yaptığı 59 karşılaşmada sadece 9 galibiyet elde eden sarı-lacivertli ekip, 8 beraberlik alıp, 42 maçta da yenildi. 
     Deplasmanda rakiplerine 50 gol atan Fenerbahçe, kalesinde 142 gole engel olamadı. 
     
     DEPLASMAN GALİBİYETLERİ 

     Avrupa kupalarında deplasmandaki son galibiyetini geçen sezon mücadele ettiği Şampiyonlar Ligi'nde Sparta Prag karşısında elde eden Fenerbahçe'nin, deplasmanda kazandığı 9 maçta aldığı sonuçlar şöyle 
     
     UEFA Kupası 

     1- Guimares-Fenerbahçe....... 2 - 3 1990-1. tur . 
     2- Turan-Fenerbahçe.......... 0 - 2 1994-Ön eleme . 
     3- P. Tirani-Fenerbahçe...... 0 - 4 1995-Ön eleme . 
     
     Şampiyonlar Ligi 

     4- M. United-Fenerbahçe...... 0 - 1 1996-Grup maçı . 
     5- Sparta Prag-Fenerbahçe.... 0 - 1 2004-Grup maçı . 
     
     Şampiyonlar Ligi Ön Eleme 

     6- M. Tel Aviv-Fenerbahçe.... 0 - 1 1996 . 
     
     Şampiyon Kulüpler Kupası 

     7- Csepel-Fenerbahçe......... 2 - 3 1959-1. tur . 
     8- Juenesse-Fenerbahçe....... 2 - 3 1974-1. tur . 
     9- Bordeaux-Fenerbahçe....... 2 - 3 1985-1. tur . 
     
     E GRUBU PUAN DURUMU 

     

TAKIMLAR O G B M A Y P 1-AC Milan 5 2 2 1 9 4 8 2-FC Schalke 04 5 2 2 1 10 6 8 3-PSV Eindhoven 5 2 1 2 2 6 7 4-Fenerbahçe 5 1 1 3 7 12 4      Hakeme dikkat 
     Fenerbahçe’nin deplasmanda PSV Eindhoven ile oynayacağı kritik maçı Eric Poulat’ın yöneteceği açıklandı. Bu sezon uluslararası alanda 4 maç yöneten Fransız hakem 13 sarı, 2 kırmızı kart gösterdi. Özellikle sertliğe taviz vermeyen yapısıyla bilinen Poulat, kolay kart çıkarmasıyla tanınıyor. Sarı - Lacivertli futbolcuların yarın gece bu konuda çok dikkat etmesi gerekiyor. Fransız Futbol Federasyonu’nun Alain Sars ile birlikte Dünya Kupası’na gönderdiği iki hakemden biri olan 42 yaşındaki Poulat, 1 Ekim 2002’de Galatasaray’ın İstanbul’da Club Brugge ile 0-0 berabere kaldığı Şampiyonlar Ligi karşılaşmasını idare etmişti. Poulat’ın yardımcılıklarını Nelly Viennot ve Lionel Dagorne yapacak. Maçın 4. hakemi ise Philippe Kalt. 
     PSV'li futbolcular iddialı 
     Ligdeki son maçında Hooijdonk’un takımı NAC Breda’yı 3-0’lık skorla geçen PSV Eindhoven, gözünü Fenerbahçe’ye çevirdi. Kırmızı-Beyazlılar, yarın akşamki maçı kazanıp, Şampiyonlar Ligi’nde gruptan çıkacaklarını iddia ederken, 35 yaşındaki kaptan Cocu, geçen sezon kaçırdıkları finali bu kez yakalamak istediklerini belirterek, Bunun için Fenerbahçe’yi yenmek zorundayız'' dedi. 
     
     Farfan Golüm var 

     Tecrübeli oyuncu, hafta boyunca takımda bu maçı konuştuklarını kaydederek, şansı yaver gidenin sahadan galip ayrılacağını belirtti. PSV’nin Perulu golcüsü Farfan, Fenerbahçe’ye golü olduğunu ileri sürerek, Son lig maçında gol attım ve çok formdayım. İstanbul’daki maçta 10 kişi kalmıştık. Bu kez 10 kişi kalsak da, 9 kişi kalsak da mutlaka kazanacağız'' iddiasında bulundu. 
     
     Atmosfer müthişti’ 

     İlk maçta kırmızı kartla oyun dışı kalan Hesselink ise, kazanmak için ilk dakikadan son ana kadar Fenerbahçe’ye baskı kurmaları gerektiğini vurguladı ve şunları söyledi İstanbul’da inanılmaz bir atmosfer vardı ve bundan etkilendik. Eindhoven’da o kadar olmasa da iyi bir atmosfer bekliyoruz. İki takımın da şansları eşit ama biz sadece kazanmayı düşünüyoruz.'' 

     
</TEXT>
</DOC>
