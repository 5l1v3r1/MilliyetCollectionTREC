<DOC>
<DOCNO> 402373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/son/sontur21.html </URL>
<DATE> 2005/12/10/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Antalya'da göçük 2 yaralı 
</HEADLINE>
<TEXT>

     Antalya’da bir alışveriş merkezi inşatının temeli atılırken göçük altında kalan iki işçi yaralandı. 
     Havalanı Yolu Serik Caddesi’nde bir alışveriş merkezi inşaatında, temel atılması sırasında göçük meydana geldi. Burada çalışan 5 işçiden 3’ü kurtuldu. Göçük altında kalan Yusuf Doğan ve Ali Çavuşokucu ise 
     olay yerine gelen itfaiye ekiplerince, itfaiye aracının vinci tarafından çıkarıldı. Göçükten kurtulan Cengiz Yılmaz, AA muhabirine yaptığı açıklamada, beş kişi çalışma yaptıkları sırada toprağın kaydığını belirtti. Kendisinin de aralarında bulunduğu üç kişinin kurtulduğunu, iki arkadaşlarının ise göçük altında kaldığını anlatan Yılmaz, itfaiyeden yardım istediklerini ve arkadaşlarının ekiplerce kurtarıldığını kaydetti. Göçük altından kurtarılan ve hastaneye kaldırılan iki işçinin hayati tehlikelerinin bulunmadığı bildirildi. 
     
</TEXT>
</DOC>
