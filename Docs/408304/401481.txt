<DOC>
<DOCNO> 401481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sontur37.html </URL>
<DATE> 2005/12/07/ </DATE>
<TIME> 20.10 </TIME>
<AUTHOR>  </AUTHOR>
<HEADLINE>
Kumluca'da içkili yerlerle ilgili toplantı yapıldı 
</HEADLINE>
<TEXT>

     Antalya'nın Kumluca İlçesi Kaymakamı Abdullah Aslaner başkanlığında, içkili yerlerin belirlenmesiyle ilgili toplantı yapıldı. 
     Kumluca Kaymakamlığı'ndaki toplantıya, İlçe Jandarma Komutanı Üsteğmen Fatih Hasan Hançer, İl Genel Meclisi'nin AK Parti'li üyesi Recep Cemil Soytürk, CHP'li üyesi Aydın Özer ile Altınyaka, İncircik, Yazır, Erentepe köyleri muhtarları katıldı. 
     Kaymakam Aslaner, Resmi Gazete'de yayınlanarak yürürlüğe giren ''İşyeri Açma ve Çalışma Ruhsatlarına İlişkin Yönetmelik'' gereği, belediye sınırları dışında kalan bölgelerin, İl Genel Meclisi tarafından Valilik veya Kaymakamlığın görüşü alınarak belirlenebileceğini, bu konuda Kumluca'da içkili yerler hakkında görüş alışverişinde bulunmak için toplandıklarını söyledi. 
     İlçede içkili yerlerin nerelerde açılacağı konusuna birlikte karar vereceklerini ifade eden Kaymakam Aslaner, şunları kaydetti 
     ''Şu ana kadar uygun görüş belirtilen Altınyaka, Belen, Dere, Erentepe, İncircik, Toptaş ve Yazır köyleri ile Büyük Alan Köyü Karacaağaç mevkii, Karacaağaç Köyü Göllü Yaylası, Karacaören Köyü Karabük mevkii, Kuzca Köyü Söğüt Cuması Mevkii ve Salur Köyü Baraj mevkilerinde içkili yerlerin bulunabileceği belirlendi.'' Söz konusu yerlere, özellikle asayiş, sağlık ve o bölgede bulanan vatandaşların görüşleri doğrultusunda karar verdiklerini belirten AK Parti ve CHP'li İl Genel Meclisi üyeleri de konunun basında lanse edildiği gibi ''yasak'' olarak değerlendirilmemesi gerektiğini söylediler. 
     
</TEXT>
</DOC>
