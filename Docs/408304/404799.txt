<DOC>
<DOCNO> 404799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sontur06.html </URL>
<DATE> 2005/12/19/ </DATE>
<TIME> 07.40 </TIME>
<AUTHOR>  </AUTHOR>
<HEADLINE>
Teyzesini başından vurarak öldürdü 
</HEADLINE>
<TEXT>

     İZMİR, DHA 

İZMİR'in Karşıyaka İlçesi'nde 56 yaşındaki Halime Vanlı tartıştığı yeğeni 28 yaşındaki Musa Erol tarafından başından tabancayla vurularak öldürüldü. Polis kaçan Erol'u yakalamak için çalışma başlattı. 
     Yozgat'tan oturan Musa Erol, bir süre önce babası 48 yaşındaki Ömer Erol'la tartıştıktan sonra evi terkeden annesi 47 yaşındaki Nefise Erol'u aramak için İzmir'e geldi. Burada Karşıyaka İlçesi'nde oturan teyzesi Halime Vanlı'ya giden Musa Erol, annesinin nerede olduğunu sordu. Halime Vanlı, annesi Nefise Erol'un dönmek istemediğini ve aramaktan vazgeçmelerini söylemesi üzerine Musa Erol, çılgına döndü. Musa Erol, ısrarlarına rağmen annesinin nerede olduğunu söylemeyen teyzesi Hüalime Vanlı'yı üzerinde taşıdığı tabanca ile başından vurarak kaçtı. Ağır yaralanan Vanlı, ambulansla Bayraklı'daki Central Hospital'a kaldırıldı. Acil müdahaleye alınan Vanlı, kurtarılamadı. 
     Polis, daha önce de eve geldiği için komşularınca tanındığı belirtilen Musa Erol'u yakalamak için çalışma başlattı. 
     
</TEXT>
</DOC>
