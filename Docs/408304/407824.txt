<DOC>
<DOCNO> 407824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/siyaset/asiy.html </URL>
<DATE> 2005/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal da 'nokta' koydu 
</HEADLINE>
<TEXT>


Baykal, Erdoğan'ın, "Oraya işte ben üç tane nokta koyuyorum" şeklindeki sözleri için, "Üç nokta yakasına rozet gibi yapıştı. Onu yakasından alıp daha uygun yerine koyabilir" dedi 

Ezelhan Üstünkaya - Çubuk 


CHP Genel Başkanı Deniz Baykal, Başbakan Recep Tayyip Erdoğan'ın bütçe görüşmelerinde, Maliye Bakanı Kemal Unakıtan ile ilgili iddialara, "Müddei iddiasını ispatlamakla mükelleftir. İddiasını ispatlayamayan... Oraya işte ben üç tane nokta koyuyorum" şeklinde karşılık vermesine, "O üç nokta Başbakan'ın yakasına rozet gibi yapıştı. Uygun görüyorsa onu yakasından alıp daha uygun yerine koyabilir. Ben yakasını uygun gördüm" diye tepki gösterdi. 
Baykal, gazetecilerle sohbet toplantısında, "Hiçbir sözümüz boş değil. Maliye Bakanı - Ofer ilişkisi ortada" dedi. 
Deniz Baykal, Başbakan Erdoğan'ın "El kol hareketi yapma" sözlerine ise, "Sana ne. İstediğim gibi dinlerim. Başbakan vücut diline önem veriyor ama başkasının vücut dilinden rahatsız oluyor. İşi zor, artık iflah olmaz" yanıtını verdi. 

Başbakan dağıttı 
Baykal, Erdoğan'ın CHP milletvekillerine "terbiyesiz" demesine şu karşılığı verdi 
"Başbakan gardı düşmüş vaziyette ona buna saldırmaya, çizmeden yukarı çıkmaya başladı. Başbakan dağıttı, kontrolünü, nezaketini kaybetti. Başbakan'ın inişe geçtiğini ortaya koyan bir tablo bu. Bu tartışma Başbakan'ın saygınlığını ciddi şekilde tahrip edebilir. Yer yer hakaret eden üslup, Başbakan'a yakışmıyor. Bu üslupla konuşmaya hakkı yok. 
Biz Türkiye Cumhuriyeti Başbakanı'na hak ettiği saygıyı gösteriyoruz ama bunu hak etmesi lazım. Yoksa hak ettiği gibi davranılır. 'Yanında çalıştırdığın adam', 'terbiyesiz' diyor. Birisi kalkar aynı kelimeyi ona iade ediverir. Bu üslup yeni gerginliklere yol açar. Başbakan kalitesiz polemiğe girme çabasında." 
CHP lideri, Başbakan'ın "gelişerek değiştim" sözünü ise, "Başbakan'ın içinde bulunduğu durum oportünizm, içinde bulunduğu kalıbın şekline girme yaklaşımı. Sıkıştığın zaman 'geliştim'. Siyaset adamının en büyük sermayesi güvenilirliktir. Çocuk oyuncağı değil" diye değerlendirdi. 
Baykal, Başbakan'ın kendisine yönelik, "Şemdinli'de ayrı, Ankara'da ayrı konuşuyor" eleştirisine, "'Hikmetyar'ı devlet çağırdı', 'Başbakan olarak geldi' diyor, doğru değil. Sıkıştığında gerçekdışı açıklamalar yapıyor" karşılığını verdi. 
Baykal, Erdoğan'ın TBMM Başkan Vekili İsmail Alptekin'e müdahale etmesi konusunda, "Meclis Başkanı, Allah selamet versin, izliyor. Yasama-yürütme ilişkisinin çığırından çıktığı bir bütçe görüşmesi gerçekleşti" diye konuştu. 

Baykal hayvan pazarında 

AA 

Deniz Baykal, Çubuk'ta hayvan pazarını gezerek üreticilerin sorunlarını dinledi. Bazı vatandaşlar Baykal'a "Televizyondan izliyoruz konuşmalarını, devam et" dedi. "Başbakan'ı kıskanıyorsun" diyen bir vatandaş ile partililer arasında kısa süreli bir gerginlik yaşandı. 

AKP'den Baykal'a yanıt 
Üslubuna dikkat et 

ANKARA Milliyet 

AKP Genel Başkan Yardımcısı Dengir Mir Mehmet Fırat, CHP lideri Baykal'ın yaptığı çıkışın ardından dün bir basın toplantısı düzenledi. Siyasetçilerin ağzından çıkanları kulaklarının duyması gerektiğini belirten Fırat, "Lütfen üslubunuza dikkat edin. Bir genel başkanın ağırlığını ve anlayışını taşıyın. Unutmayın ki, Türkiye 40 yıldan fazla süredir CHP tarafından idare edilmiyor ve kendisi 'Tek Şef' değil. Her şeyden önce bir siyasi parti lideri olarak Türk halkından, milletvekili adına özür dilemesi gerektiği kanısındayız. En kısa sürede bekliyoruz" dedi. 

TBMM'de ölçüyü kaçırıyorlar 

TBMM'de son aylarda yaşanan küfürlü konuşmalardan bazıları şöyle 
27 Aralık'ta bütçe görüşmelerinde Erdoğan İddiasını ispatlayamayan... Oraya işte ben üç tane nokta koyuyorum... 
Baykal'a Rahat ol, rahat... El kol hareketi yapma. Biraz sonra o dille de konuşabiliriz 
CHP milletvekillerine Biraz sabırlı ol, canım gülüm benim... 
Bu ne be Yok böyle bir şey ya, ayıp ya Bilmiyorsan, git sor ağabeylerine, onlardan öğrenirsin. Özür dileyeceksin bu milletten, özür Terbiyesiz Bir defa kendine gel. 
21 Aralık Enerji ve Tabii Kaynaklar Bakanı Hilmi Güler Biz buralara öyle çikletten çıkar gibi gelmedik. İnsaf İster kutuya koyalım, ister elinize verelim, nasıl isterseniz. ... Bu sidik yarışından dolayı... Peki, şöyle diyelim, idrar yarışı diyelim... 
14 Aralık Araştırma Komisyonu AKP Nevşehir Milletvekili Rıdvan Köybaşı, CHP Bursa Milletvekili Mustafa Özyurt'a Pezevenk. 
Özyurt Terbiyesiz. 
Köybaşı Özyurt, sizden bir b.k olmaz. 
31 Ekim'de TBMM AKP Milletvekili Hüsrev Kutlu Yemezler Sayın Cumhurbaşkanım. 
10 Kasım'da Genel Kurul'da CHP Sinop Milletvekili Engin Altay Yemezsen gargara yap. 
28 Ekim'de Genel Kurul'da CHP İstanbul Milletvekili İsmet Atalay ANAP'lılara Satılmış adam. 
Şerefsiz p.....k. Bunlar şerefsiz, köpek bağrışları, küfürler, ANAP sırasından "Dilini keserim, şerefsiz" bağrışı 
24 Haziran'da Genel Kurul'da DYP Hatay Milletvekili Mehmet Eraslan CHP'lilere RTÜK'e 3 tane adam vereceksiniz diye, AKP'nin altına yattınız. 
Çık lan dışarı O.... çocuğu Çık dışarı... Sen her şeyin altına yatıyorsun Sen her şeyin altına yattın, o.... çocuğu 


</TEXT>
</DOC>
