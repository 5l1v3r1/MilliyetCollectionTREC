<DOC>
<DOCNO> 401073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonspo07.html </URL>
<DATE> 2005/12/06/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Beşiktaş, derbi öncesi alarma geçti... 
</HEADLINE>
<TEXT>

     Beşiktaş Yönetimi, Galatasaray derbisi öncesi alarma geçti. 3 aylık alacak ve primler, cumaya kadar hesaplara yatırılacak. 
     
     Pancu-Youla tesellisi 
     Sezonun ilk derbisinde Fenerbahçe’ye İnönü Stadı’nda yenilen Beşiktaş, ikinci derbide Galatasaray’ı yıkıp taraftarının gönlünü almayı hedefliyor. Jean Tigana’nın gelmesiyle birlikte her geçen gün daha da iyi sonuçlara imza atan Siyah-Beyazlılar, Ali Sami Yen’deki sınav öncesinde eksiklerden yana dertli. Sakatlıkları süren Tayfur Havutçu, Ahmet Dursun ve Gökhan Zan ile kırmızı kart cezalıları Koray Avcı ve Ailton kadroda yok. Tümer Metin ile Okan Buruk’un durumları da belirsiz. Souleymane Youla ile Daniel Pancu’nun iyileşmesi ise Fransız çalıştırıcının tesellisi... 
     
     Umarım görürler...’ 
     Cim Bom’a karşı forma giyebilmesi için Manisaspor maçında Tigana tarafından riske edilmeyen Sergen Yalçın hayli iddialı. FANATİK’e konuşan süper solak, derbiyle ilgili şu yorumları yaptı Hala konuşanlar var Yok kilom fazlaymış, yok bilmem neymiş... Kilom normal, ama futbolum ağır. Bunu hala göremeyenler var. Sami Yen’de yine resital vereceğim, umarım görürler. Zor bir maç. Ancak biz rahatız, stres ve sıkıntımız yok. Galibiyet için oynayacağız, beraberlik ya da yenilgiyi aklımızdan geçirmiyoruz. Kazanacak ve Beşiktaş’ın gerçek gücünü göstereceğiz.'' 
     
     6 puana özel prim 
     Beşiktaş Yönetimi de derbi için harekete geçti. Galatasaray ve Trabzonspor maçları için özel bir prim sistemi belirlemek konusunda Tigana ile fikir alışverişinde bulunan Demirören ve kurmayları, oyuncuların 3 aylık alacak ve primlerini de cuma gününe kadar ödeme kararı aldı. Yönetim, iki maçta alınacak 6 puan halinde, takıma özel prim verecek. Yönetici Sinan Vardar’ın derbiyle ilgili görüşleri de şöyle Tigana, Beşiktaş’ta büyük işler yapacak. Her geçen gün daha iyiye gidiyoruz. İkinci yarıda müthiş olacağız. Bence Galatasaray maçını da kazanacağız.'' 
     
</TEXT>
</DOC>
