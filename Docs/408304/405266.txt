<DOC>
<DOCNO> 405266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sondun04.html </URL>
<DATE> 2005/12/21/ </DATE>
<TIME> 07.05 </TIME>
<AUTHOR>  </AUTHOR>
<HEADLINE>
Bolivya Devlet Başkanı konuştu Bush terörist 
</HEADLINE>
<TEXT>

     Bolivya Devlet Başkanlığı seçimlerini kazanan Evo Morales, ABD Başkanı George W. Bush'a ''terörist'' dedi. 
     Morales bugün El Cezire televizyonundan yayınlanan demecinde, ''Dünyada bildiğim tek terörist Bush'tur. Irak'taki gibi askeri müdahaleleri, devlet terörizmidir'' dedi. 
     Morales demecinde, ''Bir dava için savaşanlarla teröristlerin yaptıkları arasında fark vardır. Bugün Bolivya ve Latin Amerika'da artık insanlar emperyalizme karşı silaha sarılmıyorlar, ama emperyalizm askeri müdahaleler ve askeri üsler yoluyla halka karşı silaha sarılıyor'' diye konuştu. 
     Bolivya'da yapılan devlet başkanlığı seçiminin ilk turunda yüzde 50'nin biraz üstünde oy alarak seçimi kazanan Morales, ülke tarihinde devlet bakanı seçilen ilk yerli oldu. 
     
</TEXT>
</DOC>
