<DOC>
<DOCNO> 407654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sonsiy15.html </URL>
<DATE> 2005/12/29/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Bakan Eker Kuş gribi olayında endişe edilecek bir şey yok 
</HEADLINE>
<TEXT>

     Tarım ve Köyişleri Bakanı Mehdi Eker, Iğdır’ın Aralık İlçesi’nde ortaya çıkan "kuş gribi" olayına ilişkin "Endişe edilecek bir şey yok"dedi. 
     THY’ye ait uçakla Ankara’dan İstanbul’a gelen Bakan Eker, Atatürk Havalimanı’nda basın mensuplarının konuyla ilgili soruları üzerine, "Endişe edilecek bir şey yok. Yazılı açıklama yapılıyor" diye konuştu. 
     Eker, "kuş gribine rastlanan hayvanların Balıkesir’den buraya gönderildikleri" yolunda iddialar olduğunun söylenmesi üzerine de "Yok" dedi. 
     "Kurban Bayramı öncesi büyük bir hayvan hareketliliği olacak. 
     Sağlık açısından tedbirler alındı mı " sorusunu ise Bakan Eker, "Tabii ki bütün tedbirler alındı. Genelgeler bütün vilayetlere gönderildi. Herhangi bir sıkıntı yok" diye yanıtladı. 
     
</TEXT>
</DOC>
