<DOC>
<DOCNO> 401231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/siyaset/siy10.html </URL>
<DATE> 2005/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelik Başörtüsü için söz vermedik 
</HEADLINE>
<TEXT>


Bakan Çelik, "Biz, meydanlarda, 'Başörtü meselesini çözeceğiz demedik. Sadece mutabakatla çözeceğiz' dedik" diye konuştu 

ANKARA Milliyet 


Milli Eğitim Bakanı Hüseyin Çelik, seçim meydanlarında halka, "Başörtü sorununu çözeceğiz" diye söz vermediklerini söyledi. Kamudaki meslek okullarının Milli Eğitim Bakanlığı'na devredilmesiyle ilgili tasarı üzerinde TBMM Genel Kurulu'nda konuşan Çelik, "Başörtü meselesini hiçbir zaman meydanların konusu yapmadık. 'Biz bu meseleyi çözeceğiz' demedik. 'Birbirimizi hırpalamadan, düşmanlarımızı sevindirmeden, bu ülkede bu eğer bir problemse, kurumlararası mutabakat yaparak çözmeye çalışacağız' dedik. Hiçbir zaman bunu seçim malzemesi yapmadık. Siyasetimizi bunun üzerine oturtmadık" ifadelerini kullandı. 
ANAP'lı İbrahim Özdoğan da, AKP'nin "dindarları aldattığını", Başbakan Recep Tayyip Erdoğan'ın söyleminde "Allah'a şirk eşkoşma koşan" ifadeler bulunduğunu savundu. 
Başbakan Yardımcısı ve Dışişleri Bakanı Abdullah Gül'ün Leyla Şahin'in AİHM'deki davası için gönderdiği dilekçede türban yasağını savunduğunu belirten Özdoğan, şöyle devam etti. 

'İkiyüzlülüktür' 
"Bu ikiyüzlülüktür. Dindarları aldatmayın. İki çocuğum imam hatip lisesinde okudu. Bir veli olarak ben de şik yetçiyim. Bunu da buradan dindar vatandaşlara mesaj olarak aktarmak istiyorum aldanmayın değerli vatandaşlar, ikiyüzlülük yapıyorlar." 


</TEXT>
</DOC>
