<DOC>
<DOCNO> 404347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sontur07.html </URL>
<DATE> 2005/12/17/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Liseli çobanının el ve ayaklarınını iple bağlayıp, boğazını kestiler 
</HEADLINE>
<TEXT>

     Kadir ÇELİK İSLAHİYE Gaziantep , DHA 

      GAZİANTEP’in İslahiye İlçesi’nde boş zamanlarında çobanlık yapan lise öğrencisi 14 yaşındaki Mehmet Kelebek, elleri ve ayakları iple bağlanıp, boğazı kesilerek öldürüldü. Kelebek’i öldürdüğü ileri sürülen 6 zanlı, olay sonrası gasp ettikleri 85 koyunu satmak için götürdükleri yerde şüphelenen vatandaşın ihbarıyla yakalandı. 
     İbni Sina Lisesi 1’inci sınıf öğrencisi Mehmet Kelebek, dün öğleden sonra kendilerine ait 85 koyunu alarak otlatmak için evden ayrıldı. Bahçelievler Mahallesi Üçağaç mevkiinde koyunları otlatan Kelebek'in yanına akşam üzeri 27 SA 055 plakalı kamyonla gelen 69 yaşındaki Kasım Çakar, oğlu 29 yaşındaki Bestami Çakar, 15 yaşındaki S.T., 21 yaşındaki Zeki O., akrabası 17 yaşındaki H.O. ve 18 yaşındaki Murat Temuçin, liseli çobanı yakalayıp ellerini ve ayaklarını bağladı. Çobanı kemerle boğmaya kalkan zanlılardan biri, daha sonra boğazını bıçakla kesti. Kelebek’i öldürdükten sonra cesedini başı açıkta kalacak şekilde toprağa gömen zanlılar, koyunları kamyona yükleyerek olay yerinden ayrıldı. 
     
     VATANDAŞLAR ŞÜPHELENDİ 
     Koyunları satmak için aynı ilçeye bağlı Elbistan Höyüğü yönüne giden zanlıların şüpheli hareketleri köylülerin dikkatini çekti. Köyümüzde koyun satmak isteyen birileri var. Hırsız olabilirler'' ihbarını değerlendiren jandarma 6 zanlıyı gözaltına aldı. Sorgulamalarında koyunları çaldıklarını söyleyen zanlıların ifadesi üzerine liseli çobanın evine giden jandarma, ailesi, mahalle sakinleri ve polisle birlikte aradıkları çobanın cesedini kayalık bir bölgede boğazına kadar taşlarla örtülmüş halde buldu. 
     Olayla ilgili soruşturma sürüyor. 
     
</TEXT>
</DOC>
