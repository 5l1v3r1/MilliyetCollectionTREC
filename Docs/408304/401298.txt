<DOC>
<DOCNO> 401298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sondun19.html </URL>
<DATE> 2005/12/07/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Washington Times Kürtler Saddam'ın idamını bekliyor 
</HEADLINE>
<TEXT>

     Washington Times gazetesi, Iraklı Kürtler’in çoğuluğunun aklındaki sorunun Saddam Hüseyin’in idam edilip edilmeyeceği değil ne zaman ve nasıl idam edilmesinin olduğunu belirtti. 
     Amerika’da iktidar yanlısı yayınlarıyla tanınan sağ eğilimli Washington Times gazetesi, Saddam Hüseyin’in davasını canlı izleyen Iraklı Kürtler’in aklındaki asıl sorunun Saddam’ın idam edilip edilmemesi gerektiği değil nasıl ve ne zaman idam edileceğinin olduğunu ifade etti. 
     Konu ile ilgili konuşan Celal Talabani’nini eşi Hero Talabani, Saddam’ın davasında acele edilmemesi ve davanın yıllara yayılması gerektiğini söyledi. 
     
     "SADDAM HEMEN ÖLDÜRÜLÜRSE ÇABUK UNUTULUR" 
     Hero Talabani, "Saddam’ın, katil diktatörlere ne olduğunu bütün Ortadoğu liderlerine göstermesine izin verilmesi gerek. Saddam hemen idam edilirse çok çabuk unutulur" diye konuştu. 
     Gazeteye konuşan 14 yaşındaki Hunar Garip ise amcasının ve kendisinin rejim tarafından öldürüldüğünü, bu yüzden Saddam’ın da insanların önünde asılması gerektiğini söyledi. 
     
     "KADINLAR KOCALARI VE KARDEŞLERİNİN ÖNÜNDE TECAVÜZE UĞRADI" 
     32 yaşındaki Ahmet Hasan da Saddam döneminde kadınların 
     tek kişilik hücrelere konduğunu ve burada kardeşlerinin ve kocalarının önünde tecavüze uğradığını söyleyerek "İnsanların Saddam’ın ölümünü izlerken mutlu olacağını" ifade etti. Öte yandan idama karşı olduğunu söyleyen Kürdistan Milliyetçi Birliği gazetesi editörlerinden Şerko Manguri, "Diktatörün insanlarının özgürlük ve demokrasi içinde yaşadığını görmesi onu zaten her gün öldürecektir" dedi. 
     
</TEXT>
</DOC>
