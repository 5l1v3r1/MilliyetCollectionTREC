<DOC>
<DOCNO> 401553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/siyaset/siy05.html </URL>
<DATE> 2005/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de erkek egemen din anlayışı hakim 
</HEADLINE>
<TEXT>


İSTANBUL Milliyet 


Başkent Kadın Platformu kurucularından Doç. Dr. Hidayet Tuksal, geleneksel Müslümanlık anlayışında kadınları tektipleştiren ve kocaları karşısında kişiliklerini neredeyse yok sayan bir yaklaşımın olduğunu söyledi. Tuksal, "Dini her konuda güncelleme var ama konu kadın olunca hicri yüzyıldaki uygulamalarla amel etmemiz bekleniyor" dedi. 
Yeni Şafak gazetesine verdiği röportajda din ve kadın-erkek ilişkisine yönelik ilginç açıklamalar yapan Tuksal, Türkiye'de dinin erkek egemen bir yorumu h kim olmasaydı, dindar olarak görülen erkeklerin kaçta kaçının dindar olacağı konusunda şüpheleri olduğunu söyledi. 
"Çünkü erkeklik egolarını gereksiz yere sürekli şişiren, onları nefis terbiyesinden uzaklaştıran bir din anlayışları var. Ve bu onların işine yarıyor" diyen Tuksal, Kuran'da erkeğe "efendi" diye hitap edildiğini, dolayısıyla karısının onun kölesi olduğunu belirtti. Tuksal, şöyle devam etti 

'Gerçek böyle değil' 
"Bütün bu geleneği yok sayarak, 'Din kadınlara tüm haklarını vermiştir' derseniz kimse size kızmaz. Ama gerçek böyle değil. Toplumsal pratiklerde dinin geleneksel yorumlarından güç alarak kurgulanan erkeklik ve kadınlık anlayışları, kadını ikincil ve erkeğe tabi kılan bir hiyerarşi yaratıyor. Ticaret ve zek t başta olmak üzere her konuda dini anlayışlarda bir güncelleme var ama kadın konusu gündeme geldiğinde, Hazreti Peygamber hayattayken yaşanan açılım görmezden gelinip ilk hicri yüzyıldaki uygulamalar ve o dönemdeki limlerin görüşüyle amel etmemiz isteniyor." 


</TEXT>
</DOC>
