<DOC>
<DOCNO> 403453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sontur03.html </URL>
<DATE> 2005/12/14/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
"Alo, babam 10 yıl önce cinayet işledi" 
</HEADLINE>
<TEXT>

     Ankara'da Çankaya İlçe Jandarma Komutanlığı'nda vatani görevini yapan er Turgut Kutlu 22 , Aksaray'a bağlı Sarıyahşi İlçe Jandarma Komutanlığı'nı telefonla arayarak, yaklaşık 10 yıl önce babası Yalçın Kutlu'nun annesinden ayrıldıktan sonra birlikte yaşamaya başladığı Aliye Alan'ı öldürdüğünü ihbar etti. 
     Turgut Kutlu'nun, genç kadının gömüldüğünü söylediği bölgede yapılan aramada kemik parçaları ile bir kadına ait eşyalar bulundu. Jandarma bağ evindeki bahçede bulunan kemik parçalarını, DNA testi için Ankara'daki jandarma Kriminoloji merkezine gönderdi. Cesedin ihbar edildiği gibi 39 yaşındaki Aliye Alan'a ait olduğu tahmin edilirken, jandarma kimlik tesbiti için Karadenizli olduğu bildirilen Alan'ın ailesine ulaşmak için araştırma başlattı. Zanlı Yalçın Kutlu'nun ise halen Avusturya’da yaşadığı belirlendi. 
     AKSARAY DHA 


     
</TEXT>
</DOC>
