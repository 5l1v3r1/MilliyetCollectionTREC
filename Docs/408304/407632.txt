<DOC>
<DOCNO> 407632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/soneko36.html </URL>
<DATE> 2005/12/29/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa tarihi rekorla kapandı 39,837 
</HEADLINE>
<TEXT>

     İMKB Ulusal 100 Endeksi, 2. seansta 212.02 puan artarak 39,837.27 puandan yeni bir rekorla kapandı. 
     Bu seviye aynı zamanda Endeksin tarihi zirve rekoru olarak da kaydedildi. 
     Hisse senetleri 2. seansta, ortalama yüzde 0.54 oranında değer kazandı. 
     İMKB Bileşik Endeksi bundan önceki rekor kapanışını 39,220.17 puanla dün yapmıştı. 
     İlk seanstaki 405.08 puanlık artış dikkate alındığında, Borsa endeksi günün tamamında 617.10 puan yükseldi. Hisse senetlerinin günlük ortalama değer artışı yüzde 1.57 oldu. 
     Endeks 2. seansa, 15.52 puan azalarak 39,609.73 puandan başladı. Seansın ilk yarısını 39,484.72 puandan geçen endeks, seans içinde en düşük 39,428.18 puana kadar gerilerken, en yüksek olarak da kapanış değeri olan 39,837.27 puanı gördü. Bu değer, endeksin seans içinde ulaştığı tarihi zirve oldu. 
     2. seans kapanışında, mali endeks 395.88 puan artarak 62,755.03 puana, sanayi endeksi 120.00 puan artarak 31,290.37 puana, hizmetler endeksi 4.64 puan artarak 18,155.21 puana yükseldi. 
     Böylece ilk seansa göre, mali grup hisseler ortalama yüzde 0.63, sanayi grubu hisseler yüzde 0.38, hizmetler grubu hisseler ortalama yüzde 0.03 değer kazandı. 
     2. seansta işlem gören toplam 310 hisse senedinden 114'ü değer kazandı, 131'i değer yitirdi, 65 hisse senedinin fiyatında değişiklik olmadı. 
     2. seansta, 616 milyon 920 bin 829 YTL'lik işlem hacmi kaydedildi. Günlük işlem hacmi, 1 milyar 217 milyon 917 bin 866 YTL olarak hesaplandı. 
     2. seansta İş Bankası C , GSD Holding, İhlas Holding, Erdemir ve Tekstilbank, en çok işlem gören hisse senetleri oldu. 
     
</TEXT>
</DOC>
