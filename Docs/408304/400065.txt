<DOC>
<DOCNO> 400065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sontur15.html </URL>
<DATE> 2005/12/02/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Köpek, sahiplerini 'rehin aldı' 
</HEADLINE>
<TEXT>

     
     Yüksel MENEKŞE TOKAT, DHA 
     
TOKAT’ta Fındık’ isimli köpek bağından kurtulurken ev sahibi ve 3 çocuğuna saldırdı. Çocuklar, 3 saat boyunca evden çıkamadı. Fındık’ın saldırısını yara almadan atlatan anne evin dışında belediye görevlilerini bekledi. Sahiplerini rehin alan’ Fındık’, üç saat sonra belediye görevlileri tarafından uyuşturucu tabanca ile vuruldu. 
     Rüstem Çelebi mahallesi Filiz Sokak'ta oturan Yaman’ ailesinin, 2 yıldan bu yana beslediği ve Fındık’ ismini verdikleri Karabaş cinsi köpek, bilinmeyen nedenle saldırganlaşarak, evin üç çocuğunun içeride mahsur kalmasına neden oldu. 
     Gece zincirinden kurtulan Fındık, saat 08.00 sıralarında evin avlusuna çıkan 27 yaşındaki Aygül Yaman’a saldırdı. Daha önce çocuklarıyla oyun oynayan köpeğin saldırısı karşısında şaşıran ve kendisini avludan atan Aygül Yaman, belediye ekiplerine haber verdi. Bu sırada evin içerisinde kalan 8 yaşındaki İlknur, 5 yaşındaki Saniye ve 2 yaşındaki Ebru kardeşlere de saldırmaya kalkan Fındık, yanına kimseyi yaklaştırmadı. Üç saat boyunca avluda havlayan ve gördüğü herkese saldırmaya başlayan köpek mahalle sakinlerini tedirgin etti. 
     Evde mahsur kalan çocuklardan ilköğretim 2’nci sınıf öğrencisi İlknur Yaman evden çıkamadığı için okula gidemedi. Saat 11.00 sıralarında gelen belediye görevlileri köpeği uyuşturucu mermili tabanca ile vurdu. İlk merminin fazla etkisi olmaması üzerine görevliler ikinci kez ateş etti. Köpeğin etkisiz hale getirilmesiyle evde mahsur kalan çocuklar dışarı çıkabildi. Avluda bayılan Fındık’ daha sonra belediye barınağına götürüldü. Çok sevdiği köpeklerinin kendilerine saldırdığını anlatan küçük İlknur, Fındık anneme saldırarak, kolunu ısırmaya çalıştı. Beni kovaladı. Çok korktuk, evden çıkamadık. Okula da gidemedim'' dedi. 
     Köpeğin saldırganlaşma nedeninin yapılacak kontrollerden sonra belli olacağı açıklandı. 
     
</TEXT>
</DOC>
