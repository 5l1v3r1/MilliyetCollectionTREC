<DOC>
<DOCNO> 402451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/spor/ymese.html </URL>
<DATE> 2005/12/11/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Kartal'a yakışmadı 
</HEADLINE>
<TEXT>



Derbi de, Beşiktaş'ın kantarda ağır basacağını dile getirdik. Hay getirmez olaydım Bir takım ancak bu kadar istikrarsız olabilir. 
Son haftalarda çıkışa geçen Beşiktaş, rakip kim olursa olsun, bir dakikada iki gol nasıl yer Bunun izahı var mıdır 
Iliç'in attığı iki gole bakın, ikisi arasında saniyeler denecek kadar fark var. Onun içindir ki, Kartal'a yakışmadı. 
Sakın ola bu eleştirimize kızmayın, o yere-göğe sığdıramadığımız savunma Iliç'in iki golünde acemiler mangasını oynadı 
Sakın ola hakeme, ya da rakibe kızmayın, ya da başka gerekçelere sığınmayın, bir dakika içinde yediğiniz iki golü anımsayın. 
Kim ne derse desin Beşiktaş, Tigana ile kimlik ve de özgüvenini yeniden kazandı. Ne var ki Kartal'ın evindeki hesap, çarşıya uymadı. Üç puan için geldikleri Ali Sami Yen Stadı'ndan hayal kırıklığıyla ayrıldılar.Toraman'ın iki golünden sonraki tabloyu irdelemek gerekir. İki duran top ve iki şık kafa golü. Bu avantajı koruyamadı Beşiktaş. Nasıl korusun 
Ali Tandoğan'ın kanadı yol geçen hanı gibiydi. Ayhan Akman ve Orhan Ak bu koridorda at koşturdular. Ali Tandoğan'ın, bu ikiliyi kovalamak isterken başı döndü Ne Kleberson'dan ne de Ahmed Hassan'dan destek alabildi. Tigana'nın bu kulvara önlem almamasını yadırgadık. Sadece bu alan mı İlk yarının ortalarından oyundan düşen, sakatlanan İbrahim Akın'ı kenara almak için Tigana'nın bu kadar beklemesine de anlam veremedim. 
Galatasaray'ın orta alandaki eksikliğini Beşiktaş kullanamadı. Tam tersi bu alanı Galatasaray'a teslim etmesi, savunmadaki panik ve beceriksizlikler, mağlubiyeti getiren en büyük faktördü. Okan Buruk'un yedekte oturtulması bizce diğer bir hataydı. Kleberson her geçen gün kayboluyor. Bırakın isabetli bir pası, adam doğru dürüst topa kafa bile vuramıyor 
Tigana, ikinci yarıda geç uyandı Sergen Yalçın, Youla ve Veysel'i sahaya geç sürmesi Kartal'a pahalıya mal oldu. Bu değişim Beşiktaş'ı ayağa kaldırdı, ancak ne Galatasaray savunması ne de zaman, puana izin vermedi. 
Gecenin galibi Galatasaray, hak ederek kazandı, Beşiktaş bizce kendi ipini çekti, kaybetti. 
Buna karşın futbol adına güzelliklere de tanıklık ettik. Temposuyla, pozisyon zenginliğiyle, heyecanlıyla, gerilimiyle ve de bol golleriyle bir derbiyi izlemenin keyfini yaşadık. 


</TEXT>
</DOC>
