<DOC>
<DOCNO> 406308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/son/sontur10.html </URL>
<DATE> 2005/12/24/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Kaza yapan TIR'a yardım için duran minibüse otobüs çarptı 1 ölü, 5 yaralı 
</HEADLINE>
<TEXT>

     Gaziantep’te kaza yapan bir TIR’a yardım etmek için duran minibüse, arkadan gelen yolcu otobüsünün çarpması sonucu 1 kişi öldü, 5 kişi yaralandı. 
     AA muhabirinin aldığı bilgiye göre, Abdurrahman Söylemez’in kullandığı 47 KH 217 plakalı TIR, Gaziantep-Osmaniye karayolunun 35. 
     kilometresinde, refüje çarptı. 
     Kazayı gören 46 HV 699 plakalı minibüsün sürücüsü Selim Şahin, yardım etmek amacıyla aracını yolun kenarına park etti. Bu sırada, Kadir Güneş 35 yönetimindeki 21 ÖD 010 plakalı yolcu otobüsü, park halindeki minibüse çarptı. 
     Kazada ağır yaralanan otobüs sürücüsü Güneş, sevk edildiği Gaziantep Devlet Hastanesi’nde yapılan müdahalelere rağmen hayatını kaybetti. 
     Yaralanan minibüsteki yolculardan Fatma Gizem Şahin, Hacer ve Nazmiye Şahin, Kahramanmaraş Devlet Hastanesi’nde, otobüste bulunan Erkan Çapar ile Garip Özdağ ise Gaziantep Devlet Hastanesi’nde tedavi altına alındı. 
     Kazayla ilgili soruşturmanın sürdürüldüğü bildirildi. 
     
</TEXT>
</DOC>
