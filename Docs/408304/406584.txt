<DOC>
<DOCNO> 406584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/spor/spo03.html </URL>
<DATE> 2005/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kötü gidiş hızlandı' 
</HEADLINE>
<TEXT>


İkinci Başkan Ergun Gürsoy, Riva projesinin ertelenmesine "ret" oyu vermesini, "Neden fikrimi değiştireyim" diye açıkladı. Gürsoy, "Kulübün bu borcu için yönetime yetkiyi, toplantıyı keh keh gülerek izleyen üyeler verdi" dedi 

HALİL ÖZER 


Galatasaray Kulübü'nün önceki gün yapılan olağanüstü kongresinde Başkan Özhan Canaydın ve ekibinin getirdiği Riva projesi Nisan ayına ertelenirken, önergeye ret oyu veren İkinci Başkan Ergun Gürsoy gelişmelere büyük tepki gösterdi. 
Gürsoy, genel kurulda önergeye olumsuz oy vermesinin nedenlerini açıklarken "Ben oraya Riva projesinin onaylanması için geldim. Neden fikrimi bir anda değiştireyim Bu kararla genel kurul, Galatasaray'ın önünü açmadı, kötü gidişini hızlandırdı" ifadesini kullandı. 
Başkan Özhan Canaydın ile kendileri tarafından komisyona alınan Selahattin Beyazıt'ın cumartesi günü yapılan toplantıda, salondaki ortama uyduğunu belirten Gürsoy şöyle devam etti 
"Ben üç ay sonra yokum. Ama kongrede kulübü için hiç ter akıtmamış, yalanden tepki gösteren, hiç zahmet vermeyen insanların, Galatasaraylılıklarını ileride tek tek ortaya koyacağım. Kulübümüzün başını ağrıtan borç için yetkiyi yönetime, genel kurul toplantısında gelişmeleri keh keh gülerek izleyen insanlar verdi. Bu borcu başkan kendisi mi istedi Hayır. Ama kendileri bilir, sonuçlarına da yine kendileri katlanır". 

Kriz kapıda 

Riva projesine genel kuruldan onay alamayan Galatasaray Yönetimi para arayışına başladı. Sarı - kırmızılı kulübün 10 gün içinde bankalara 15 milyon dolarlık bir borç ödemesi gerektiği ancak bunu karşılayacak kaynağı h l bulamadığı öğrenildi. Başkan Özhan Canaydın'ın büyük moral çöküntüsüne rağmen bu krizi aşmak için yoğun çaba harcadığı bildirildi. 

Okan Koç imzalıyor 

Galatasaray, Beşiktaş ile yollarını ayıran Okan Koç'la imza aşamasına geldi. Sportif Direktör Bülent Tulun, bir süredir görüştükleri oyuncuyla bugün sözleşme imzalayacaklarını belirtirken, yıldız oyuncunun kendisini 2.5 yıllığına sarı - kırmızılı renklere bağlayacak olan teklifi kabul ettiği bildirildi. Bonservisi elinde bulunan Okan Koç, Dardanelspor'da oynadığı yıllarda da Galatasaray'ın gündemine gelmiş, tercihini Beşiktaş'tan yana kullanmıştı. Siyah - beyazlı takımda aradığını bulamayan genç oyuncu, Konyaspor ve Ankaragücü takımlarında kiralık olarak oynadıktan sonra Beşiktaş tarafından serbest bırakılmıştı. 

Çeken bilir 

Galatasaray'ın eski yıldızı Arif Erdem, futbolu bıraktığı için mutlu olduğunu söyledi. Arif, "Hiç forma şansı bulamadığımdan, insanlar benim için 'bitti, oynayamaz' gibi laflar ediyorlardı. Bunları duymak istemediğim için bırakma kararı aldım" dedi. Seneye görkemli bir jübile yapmak istediğini kaydeden Arif, Galatasaray'da yaşanan para krizi ile ilgili olarak da "Bu kulüpte kimsenin bir lira alacağı kalmaz" yorumunu yaptı. 


</TEXT>
</DOC>
