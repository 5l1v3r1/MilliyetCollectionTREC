<DOC>
<DOCNO> 405185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/ekonomi/eko07.html </URL>
<DATE> 2005/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hyundai'ye desteğe hazırız' 
</HEADLINE>
<TEXT>


REUTERS 

Maliye Bakanı Kemal Unakıtan, fabrika kurmaya yönelik arazi bakan Hyundai için hükümetin elinden geleni yapacağını söyledi. Unakıtan, "Hyundai'nin yatırımını Türkiye'de yapması için yapabileceğimizin azamisini yapmaya hazırız. Zaten yatırımcılara yer tahsisi yapıyoruz. Daha ileri gidip kalkınmada öncelikli yöreler kapsamında değerlendirip Hyundai'nin talebini karşılayabiliriz ya da Milli Emlak Genel Müdürlüğü'ne ait yerlerde irtifak hakkı tesis edebiliriz" dedi. TOBB üyeleriyle de bir araya gelen Unakıtan, işadamlarının yatırım indirimi taleplerine yönelik, "Vergileri indirdim, üstüne bir de yatırım indirimi yok kardeşim. Bütçe delinirse siz de delinirsiniz" dedi. 


</TEXT>
</DOC>
