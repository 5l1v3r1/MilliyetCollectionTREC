<DOC>
<DOCNO> 408037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sontur06.html </URL>
<DATE> 2005/12/30/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
SSK’ya çocuk bezi cezası 
</HEADLINE>
<TEXT>

     Şevket ERZEN DHA 

      ÇORUM’da bir fırında işçi olarak çalışan evli ve 2 çocuk babası 34 yaşındaki Enver Külcü, girdiği hukuk mücadelesinde SSK'yı çocuk bezi bedelini karşılamaya mahkum ettirdi. Enver Külcü 3 aylıkken epilepsi sara hastalığına yakalanan 16 yaşındaki oğlu Ender’in alt bezini karşılamayan SSK’ya geçtiğimiz 16 Ocak'da İş Mahkemesi’nde dava açtı. Mahkeme, SSK’yı doktor raporu doğrultusunda geriye dönük 1 yıllık olarak aylık 100 YTL’den bez parası ödemesine karar verdi. Ancak SSK avukatları Çorum İş Mahkemesi’nin kararının bozulması için Yargıtay’a itiraz etti. Fakat Yargıtay emsal teşkil edecek olan bu kararı 15 gün önce onadı. 
     Çorum’da yaşayan Enver Külcü, epilepsi hastası olan ve beyin fonksiyonları gelişmemiş olan oğlu Ender Külcü’nün alt bezi masraflarını karşılamayan SSK’ya açtığı davayı kazandı. İş Mahkemesi’ne açtığı davayı kazanan Külcü’ye SSK geriye dönük 1 yıllık alt bezi masraflarını ödemeye mahkum edildi. Mahkemenin kararı Türkiye genelinde alt bezi alamayan SSK’lılara da emsal teşkil etti. SSK avukatları Çorum İş Mahkemesi’nin kararının bozulması için Yargıtay’a itiraz etti. Ancak, Yargıtay yerel mahkemenin kararını 15 gün önce onadı. Ve SSK’lıları büyük bir mağduriyetten kurtardı. 
     Enver Külcü’nün avukatı Ercan Daştan, Yargıtay’ın onama kararının bütün SSK’lılar için emsal teşkil ettiğini belirterek şunları söyledi 
     Emekli Sandığı mensuplarına hasta alt bezi ödemesi yaparken SSK’lılar bu haktan mahrum bırakılıyordu. Uzun süren hukuk mücadelesi sonucunda İş Mahkemesi geçtiğimiz 16 Temmuz tarihinde SSK’yı hatalı buldu. SSK avukatları temyize başvurdu. Ancak Yargıtay yerel mahkemenin kararını onayladı. Şimdi mahkemenin doktor raporunu dikkate alması nedeniyle müvekkilimin geriye dönük 1 yıllık hasta bezi kullanımının maddi karşılığını verecek. Aslında Ender 3 aylık iken sorunları başladı. Epilepsi’nin ardından ilerleyen yaşıyla birlikte ortaya zekasıyla ilgili de sorunlar çıktı. Ve bu son yıllarda alt bezi kullanması zorunlu hale geldi. Şimdi Türkiye genelinde sakat çocuğu olanlar bu kararı alıp SSK’ya başvurursa bezlerini alacaklar. Bu karar bütün SSK’lılar için emsal bir karar oldu.'' SSK’dan epilepsi hastası çocuğuna bez alamadığı için büyük sıkıntı yaşadığını belirten baba Enver Külcü ise, önce yerel mahkeme, sonra Yargıtay’ın onama kararına çok sevindiklerini söyledi. Külcü, Devlet, memurların hasta çocuklarına alt bezi ödemesi yapıyor. SSK’lılara ise mevzuatta olmadığı gerekçe gösterilerek hasta bezi bedeli ödenmiyor. Çocuğumun bez masrafı aylık 100 YTL civarında. Ben zaten asgari ücretle geçiniyorum. Kira veriyorum. Bir çocuğum okula gidiyor. Yerel mahkemenin verdiği kararın Yargıtay tarafından da onanması ile adalet yerini buldu'' dedi. 
     
</TEXT>
</DOC>
