<DOC>
<DOCNO> 408172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/yasam/yas01.html </URL>
<DATE> 2005/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
4 hastaya yılbaşı hediyesi HAYAT 
</HEADLINE>
<TEXT>


NESRİN COŞKUN İzmir DHA 

İzmir'de 12 yaşında evlendirilerek 8 çocuk sahibi olan Mardinli Rima Ekin, 39 yaşında geçirdiği beyin kanaması sonucu yaşamını yitirdi. Beyin ölümü teşhisi konulduktan sonra acılı ailesinin organlarını bağışladığı talihsiz kadın, 4 hastaya yılbaşı öncesi hayat, 2 hastaya da kornealarıyla ışık verecek. Eşinin organlarını bağışlama kararı alan Hüseyin Ekin, "Bu kutsal bir bağış, bu bedenler zaten toprak olacak. Eşimin organlarıyla hiç olmazsa birkaç hasta hayat bulur, yaşarsa bu bizim tesellimiz olur. Eşimin de adı ölümsüzleşecek. Onun organlarıyla yaşayanlar ömürleri oldukça eşimi anacaklar" diye konuştu. 
Ekin'in karaciğerinin, 3 aydır Ege Üniversitesi Organ Nakli Merkezi'nde tedavi gören babası Vehbi Tüfekçi'ye, kalbinin de Müşerref Parmaksız adlı hastaya nakledileceği, diğer organlar için de uygun hastalar arandığı belirtildi. 




</TEXT>
</DOC>
