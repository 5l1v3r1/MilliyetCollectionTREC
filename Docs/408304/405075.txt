<DOC>
<DOCNO> 405075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sonspo01.html </URL>
<DATE> 2005/12/20/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Futbolun yıldızlar, yoksulluğa karşı... 
</HEADLINE>
<TEXT>

     Birleşmiş Milletler Kalkınma Programı UNDP Başkanı Kemal Derviş ile iyi niyet elçileri ünlü futbolcular Ronaldo ve Zidane'ın öncülük ettiği ''Yoksulluğa Karşı Maç''ın üçüncüsüne, 40 civarında futbolcunun katılacağı bildirildi. 
     UNDP'nin resmi internet sitesinde yer alan açıklamaya göre, dünyanın önde gelen 40 futbolcusu, 22 Aralık Perşembe günü Almanya'nın Düsseldorf kentindeki LTU Stadı'ndaki yoksullukla mücadele amacıyla oynanacak 3. maça katılacaklarını teyit etti. 
     Bu futbolcular arasında Freddy Adu D.C. United , Kevin Kuranyi Schalke , Tomas Rosicky Borussia Dortmund , Phillip Cocu PSV Eindhoven , Julio Baptista Real Madrid ve Rivaldo Olympiakos da bulunuyor. Turnuvaya katılacak futbolcu sayısının daha da artmasının beklendiği kaydedildi. 
     Maça katılacak ünlü futbolculardan övgüyle bahseden UNDP Başkanı Kemal Derviş, ''Bu yetenekli sporcular, yoksulluğa karşı savaşımıza katılmaları konusunda benim gibi binlerce futbol taraftarına ilham vermektedir. Takımımızda bu oyunculara sahip olduğumuz için şanslıyız. Yapılacak maçın sonuçları ne olursa olsun, kazanan hepimiz olacağız'' dedi. 
     Karşılaşacak takımların kaptanlıklarını Brezilyalı futbolcu Ronaldo ve Fransız oyuncu Zidane üstlenecek. Ünlülerin maçıyla küresel yoksulluğa karşı uluslarararası kamuoyunun harekete geçirilmesi amaçlanıyor. 
     Ronaldo'nun bulunduğu takımın başında PSV Eindhoven Teknik Direktörü Guus Hidding ve Bayer Leverkusen Teknik Direktörü Rudi Völler yer alırken, Ukraynalı Mircea Lucescu ve Alman Milli Futbol Takımı oyuncularından Lothar Matthaus ise Zidane'ın yer aldığı takımın başında sahaya çıkacak. 
     Dünyanın değişik ülkelerindeki 20 televizyon kanalı tarafından naklen verilecek olan maçı, İtalyan hakem Pierluigi Collina yönetecek. Maçın tüm geliri, UNDP'nin yoksullukla mücadele konusunda Asya, Afrika ve Latin Amerika'dan seçeceği projelerin finansmanında kullanılacak. 
     Maça katılacaklarını teyit eden ünlü futbolcuların tam listesi şöyle 
     Milan Baros Aston Villa , Rui Costa AC Milan , Bernd Schneider Bayer Leverkusen , Dimitar Berbatov Bayer Leverkusen , Gilberto Herta Berlin , Tomas Rosicky Borussia Dortmund , Roman Weidenfeller Borussia Dortmund , Micoud Werder Bremen , Freddy Adu D.C. United Jorge Andrade Deportivo La Coruna , Diego Tristan Deportivo La Coruna , Sunday Oliseh Genk , Daniel van Buyten Hamburg , Halid Boulahrouz Hamburg , Raphael Van der Vaart Hamburg , Thomas Brdaric Hannover 96 , Rivaldo Olympiakos , Gomes PSV Eindhoven , Jefferson Farfan PSV Eindhoven , Phillip Cocu PSV Eindhoven , Alex PSV Eindhoven , Anatoliy Tymoschuk Shaktar Donetsk , Kevin Kuranyi Schalke 04 , Niko Kranjcar Hajduk Split , Ricardo Sporting Lizbon , Joao Moutinho Sporting Lizbon , Sergio Conceiçao Standard Liege , Fernando Meira Stuttgart , Andreas Hinkel Stuttgart , Edgar Davids Tottenham , Santiago Canizares Valencia , Miguel Valencia , Patrick Kluivert Valencia , Vicente Valencia , Hugo Viana Valencia , Julio Baptista Real Madrid , Zetterberg Anderlecht , Aboutarika El-Ehli , Vugdalic AEL Limassol , Mahamadou Diarra Lyon ve Lukas Podolski Köln . 
     
</TEXT>
</DOC>
