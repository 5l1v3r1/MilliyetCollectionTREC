<DOC>
<DOCNO> 405120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sontur05.html </URL>
<DATE> 2005/12/20/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Hırsızların yeni hedefi beyaz eşya mağazaları ve plasma TV'ler 
</HEADLINE>
<TEXT>

     İzmir’de son günlerde meydana gelen beyaz eşya mağazalarına yönelik hırsızlık olaylarına dün gece yenileri eklendi. Hırsızlar, girdikleri mağazalarından 3 adet televizyon alarak kaçtı. 
     AA muhabirinin aldığı bilgiye göre, Buca İlçesi Gazi Osman Paşa Caddesi’ndeki bir beyaz eşya mağazasına kilidi kırarak giren 3 kişi, buradan biri plazma ekran olmak üzere 2 adet televizyonu çaldıktan sonra plakası alınamayan otomobille kaçtı. 
     Bu arada, Konak İlçesi Yeşilyurt semti Polat Caddesi’ndeki beyaz eşya mağazasına giren hırsızlar, 2 adet bilgisayar monitörü alarak 35 KSF 79 plakalı otomobile yüklediler. Güvenlik güçlerinin peşlerine düştüğünü gören zanlılar, otomobili Yenişehir semti 2203. Sokakta bırakarak, yaya olarak kaçtılar. 
     
     94 EKRAN PLAZMA EKRAN TELEVİZYONU GÖTÜRDÜLER 
     Öte yandan, Konak İlçesi Alsancak semti Talatpaşa Bulvarı’nda Tunç Yılmazer’e 59 ait mağazadan plazma ekran televizyon çaldılar. 
     Olaydan sonra mağazaya gelen mağaza müdürü Zafer Hamdi Erken 41 , "Son zamanlarda bu tür hırsızlıklar artmaya başladı. Hırsızlar, mağazanın demir kepengini yerinden çıkarmışlar, daha sonra kilidi kırıp vitrindeki televizyonu almışlar. Alınan televizyon 94 cm ekran ve piyasa değeri ise 8 bin 500 YTL. Mağazamızda güvenlik önlemi olarak alarm mevcut. Bundan böyle güvenlik kamerası da taktıracağız" dedi. 
     
</TEXT>
</DOC>
