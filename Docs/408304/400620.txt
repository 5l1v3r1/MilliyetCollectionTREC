<DOC>
<DOCNO> 400620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sondun04.html </URL>
<DATE> 2005/12/05/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
'CIA İngiltere'yi rahatça kullandı' 
</HEADLINE>
<TEXT>

     İngiliz Mail on Sunday gazetesi, CIA'in terör zanlılarını taşıyan CIA uçaklarının İngiltere'deki askeri havaalanlarını rahatça kullandığını yazdı. 
     Gazete, iddiaya ilişkin fotoğraflarını da yayınladığı üç ABD uçağının, 20 Haziran 2004, 13 Kasım 2004 ve 16 Eylül 2005 tarihlerinde Edinburgh, Prestwick ve Glasgow havaalanlarına indiğini yazdı. 
     
     Kontrol olmaksızın kullanılmış 
     "Araştırmamız, CIA'nin kiraladığı uçakların, yetkililerin hiçbir kontrolü olmaksızın İngiltere'ye indiğini ve buradan havalandığını gösteriyor" diye yazan gazete, bu uçaklardan birinin Kabil havaalanında da görüntülendiğini belirtti. 
     Gazete, Londra'nın kuzeybatısındaki Northolt üssünün uçuş kayıtlarının da hükümetin CIA'nin gizli operasyonlarına en üst seviyede katıldığını düşündürdüğünü yazdı. 
     
     En az 210 kez 
     CIA uçaklarının İngiliz havaalanlarını en az 210 kez kullandığını ifade eden gazete, Prestwick ve Glasgow'un en çok tercih edilen yerler olduğunu ileri sürdü. 
     
     Avrupa açıklama bekliyor 
     CIA, 2001 yılından bu yana, 'teröre bulaştı' diye yakaladığı kimseleri çeşitli ülkelerde kurduğu gizli işkence merkezlerinde sorgulamakla suçlanıyor. Avrupa, ABD'den bu konuda açıklama bekliyor. 
     
</TEXT>
</DOC>
