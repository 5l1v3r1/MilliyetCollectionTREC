<DOC>
<DOCNO> 406982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/soneko11.html </URL>
<DATE> 2005/12/27/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Arçelik, Beko'nun servis teşkilatını satın alacak 
</HEADLINE>
<TEXT>

     Arçelik A.Ş., Beko Elektronik'in satış sonrası servis teşkilatını 30.8 milyon avroya satın alacak. 
     Arçelik'ten Borsa'ya gönderilen açıklamada, dünkü Yönetim Kurulu toplantısında şirket iştiraklerinden Beko Elektronik A.Ş'nin satış sonrası servis teşkilatının, satış sonrası hizmet kalitesini yükseltmek, müşteri memnuniyetini artırmak ve maliyetlerden tasarruf ve servis teşkilatının tek elden yönetimini sağlamak üzere şirket tarafından, uluslararası danışmanlık şirketi Deloitte Touche Tohmatsu tarafından belirlenen tutar olan 30 milyon 800 bin avroya satın alınmasına ve gerekli devir işlemlerinin yerine getirilmesi için şirket yönetimine yetki verilmesinin kararlaştırıldığı bildirildi. 
     Açıklamaya göre, şirket iştiraklerinden Blomberg Vortrieb Gmbh'e kayıtlı Blomberg markası da şirket tarafından 5 milyon 200 bin avroya satın alınacak. 
     Ayrıca, Koç Topluluğu'nun sosyal kuruluşu olan Vehbi Koç Vakfı İdare Heyeti kararıyla kurulan Amerikan Hastanesi Fonu'na ilave edilmek ve Amerikan Hastanesi'nin işletme ve yatırım ihtiyaçlarının karşılanmasına harcanmak üzere Vehbi Koç Vakfı'na da 9 milyon YTL bağışta bulunulacak. 
     AYT-ŞAY-TLN 09 27 12 05 
     
</TEXT>
</DOC>
