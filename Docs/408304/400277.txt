<DOC>
<DOCNO> 400277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sonspo08.html </URL>
<DATE> 2005/12/03/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Hidayet 11 sayı attı, Magic 8. yenilgisini aldı... 
</HEADLINE>
<TEXT>

     ABD Profesyonel Basketbol Ligi'ne NBA , TSİ bu sabaha karşı yapılan 12 maçla devam edildi. 
     Hidayet Türkoğlu, takımı Orlando Magic'in deplasmanda Memphis Grizzlies'a 91-69 açık farkla yenildiği maçta, 11 sayı, 1 hücum 2 savunma ribauntu, 2 asist ve 2 top çalmalık oyun çıkardı. Sahaya ilk 5'de çıkan ve 33 dakika forma giyen Türkoğlu, 2 sayılık atışlarda 11'de 3, 3 sayılık atışlarda 2'de 1 ve serbest atışlarda 2'de 2 isabet buldu. 
     Ligde, 7 galibiyet ve 8 mağlubiyeti bulunan Magic'de, 22 sayı kaydeden Deshawn Stevenson, takım arkadaşlarından destek göremeyince yenilgi kaçınılmaz oldu. 
     Sezonun 11. galibiyetini alan Memphis'de ise, 25 sayıyla Mike Miller, 13 sayıyla Bobby Jackson, 11 sayıyla da damon Stoudamire, galibiyeti getiren isimler oldular. 
     
     ZAZA'NIN TAKIMI HAWKS 13. YENİLGİSİNİ ALDI 
     Lige iyi bir başlangıç yapamayan Gürcü asıllı Türk vatandaşı Zaza Pachulia'nın takımı Atlanta Hawks, sahasında Toronto Raptors'a 102-101 kılpayı yenildi ve sezonun 13. yenilgisini aldı. 
     Hawks'da, sahaya ilk 5'de çıkarak 37 dakika forma giyen Pachulia, double-double yaparak 11 sayı, 3 hücum 11 savunma ribauntu, 2 top çalma ve 2 blokluk performans sergiledi. Pachulia, 2 sayılık atışlarda 6'da 4, serbest atışlarda ise 5'de 3 isabet buldu. 
     Double-double yaparak maçın en skorer ismi olan Joe Johnson, 34 sayı ve 10 asistlik oyun çıkardı ancak 24 sayı ve 9 ribauntlu Al Harrington gibi o da yenilgiyi engelleyemdi. 
     Yenilgi ve galibiyet sayısı bakımından Hawks'dan farkı olmayan Toronto Raptors, nihayet sezonun 2. galibiyetini aldı. Ligde 15 yenilgisi bulunan Raptors'da, 23 sayı ve 9 ribauntla Chris Bosh, 22 sayı ve 10 ribauntla double-double yapan Charlie Villanueva, 15 sayıyla Morris Peterson ve 13 sayıyla da Mike James, galibiyeti getirdi. 
     
     Günün diğer sonuçları şöyle 
     Washington Wizards-Milwaukee Bucks 102-105. 
     Boston Celtics-Chicago Bulls 102-106. 
     Detroit Pistons-New York Knicks 106-98. 
     Phoenix Suns-Denver Nuggets 102-97. 
     New Orleans Hornets-Philadelphia 76'ers 88-86. 
     Portland Trail Blazers-Indiana Pacers 78-98. 
     Sacramento Kings-Miami Heat 87-98. 
     Los Angeles Lakers-Minnesota Timberwolves 108-113. 
     Seattle Supersonics-Cleveland Cavaliers 115-108. 
     Golden State Warriors-Charlotte Bobcats 107-100. 
     Lige, TSİ yarın sabaha karşı yapılacak 8 maçla devam edilecek. 
     
</TEXT>
</DOC>
