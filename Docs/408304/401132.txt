<DOC>
<DOCNO> 401132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sontur23.html </URL>
<DATE> 2005/12/06/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
İzmir'den kaçırılan kız, Taraklı'da bulundu 
</HEADLINE>
<TEXT>

     İzmir’den kaçırıldığı öne sürülen 14 yaşındaki kız, Sakarya’nın Taraklı İlçesi’nde bulunarak ailesine teslim edildi. Kızı kaçırdığı öne sürülen zanlı, tutuklandı. 
     AA muhabirinin aldığı bilgiye göre, 3 gün önce Ferdi B’nin 14 yaşındaki D.P.B’yi İzmir’den kaçırarak Sakarya’nın Taraklı İlçesi’ne getirdiğinin bildirilmesi üzerine, jandarma ekipleri harekete geçti. 
     Ekipler, D.P.B. ile Ferdi B’yi Yenidoğan Mahallesi’nde saklandıkları evde buldu. 
     D.P.B. ailesine teslim edildi. Küçük yaşta kız kaçırdığı gerekçesiyle mahkemeye çıkarılan Ferdi B, tutuklanarak Geyve Cezaevi’ne gönderildi. 
     Bu arada, D.P.B’yi aramak için Taraklı’ya gelen ve burada Ferdi B’nin ağabeyi Tayfun B’yi tehdit ettikleri ve ruhsatsız silah bulundurdukları iddiasıyla gözaltına alınan kızın yakınları Aday B. ve Aziz U, tutuksuz yargılanmak üzere serbest bırakıldı. 
     
</TEXT>
</DOC>
