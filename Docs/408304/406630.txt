<DOC>
<DOCNO> 406630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sondun15.html </URL>
<DATE> 2005/12/26/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Arestis mallarının iadesini istedi 
</HEADLINE>
<TEXT>

     Avrupa İnsan Hakları Mahkemesi’nde AİHM Türkiye aleyhinde yaptığı şikayete ilişkin dava sonuçlanan Rum Myra Xenides- Arestis, Mahkeme’nin haklarının ihlal edildiği yönündeki karardan mennuniyet duyduğunu belirterek haklarının iade edilmesini istedi. 
     Rum basınına göre, Xenides Arestis, yaptığı açıklamada AİHM’nin haklarının Türkiye tarafından ihlal edilmesi açısından kendisini haklı bulmasından duyduğu memnuniyeti dile getirdi. 
     Bunu çok önemli gördüğünü ifade eden Arestis, bununla birlikte mahkemenin, şahsına ve ailesine karşı 30 yıldan önce başlayan ve devam eden adaletsizliğin düzeltilmesi ve tatmin edici bir karar alınması yönünde ilerlemesini ümit ettiğini söyledi. 
     Arestis, mahkemenin, Kuzey Kıbrıs’taki evinin ve mülkünün korunma hakkının ihlalinin düzeltilmesi yönünde bir adım atacağına duyduğu güveni de ifade etti. 
     
     PİLOT DAVA, TAZMİNAT BELİRLENMEMESİ NORMAL 
     Arestis’in avukatı Achilleas Dimitriadis ise de, kararın büyük önem taşıdığını söyledi. Mahkemenin Arestis için herhangi bir tazminat vermeme kararını değerlendiren Dimitriadis, tazminatın öngörülmemesinin şaşırtıcı olmadığını, bunun bir pilot dava olduğunu ve mahkemenin bu tür davaları adım adım incelediğini söyledi. 
     Dimitriadis, "Eğer Türkiye, iyi niyetle, etkili terapiyi uygulamak istiyorsa, etkilenmiş tüm insanların hakkını iade etmelidir ve eğer Türkiye, iyi niyetini ispat etmek istiyorsa, bugünden itibaren altı ay içerisinde, Arestis’e, malını kullanılma hakkını iade etmelidir" dedi. 
     
</TEXT>
</DOC>
