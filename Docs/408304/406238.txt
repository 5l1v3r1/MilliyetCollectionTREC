<DOC>
<DOCNO> 406238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/son/sondun05.html </URL>
<DATE> 2005/12/24/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Ermeniler, ABD'de sadece kendi tezlerinin okutulmasını istiyor 
</HEADLINE>
<TEXT>

     Amerika’daki Ermeni diyasporası, Massachussets’teki okullarda Ermeni Soykırımı iddialarıyla ilgili derslerde sadece Ermeni tezlerinin okutulması gerektiğini savunuyor. 
     Türk Amerikan Birlikleri Meclisi’nin bir süre önce Amerika Massachussets’teki okullarda sözde Ermeni Soykırımı ile ilgili sadece Ermeni tezlerinin değil Türk tezlerinin de okutulması başvurusuna Amerika’daki Ermeni diyasporasından tepki geldi. Ermeniler, soykırım iddiasıyla ilgili Türk tezlerinin okutulmaması gerektiğini savundu. 
     Massachussets’te "Soykırımdan kurtulanlar, öğretmenler ve öğrencilerle" bir araya gelen Amerikan Ermeni Meclisi, Amerikan Bölge Mahkemesine bir başvuru yaparak, Massachussets’teki okullarda soykırım iddiasıyla ilgili Türk tezlerinin okutulmamasını istedi. 
     Yapılan başvuruda, Türk tezlerinin okutulmasının, "insanlığa karşı işlenen suçun savunmasına destek" anlamına geldiği öne sürüldü. 
     Amerikan Ermeni Meclisi yetkilileri, soykırım iddialarının pek çok ülkede kabul edildiğini ve Türkiye’den de bunu kabul etmelerini istediklerini ancak Türkiye’nin kendi görüşlerini empoze etmek için yeni yollar denediğini savundu. 
     
</TEXT>
</DOC>
