<DOC>
<DOCNO> 407390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sonspo34.html </URL>
<DATE> 2005/12/28/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Galatasaray'da futbolculara verilen çekler karşılıksız çıktı. 
</HEADLINE>
<TEXT>

     Galatasaray'da futbolculara verilen çekler karşılıksız çıktı. 
     Galatasaray'da Riva Projesi için Başkan Özaydın'a onay çıkmamasından sonra para krizi büyüdü ve bugün tam bir kaosa dönüştü. 
     Galatasaraylı futbolculara geçen hafta içerisinde yönetim tarafından kesilen çekler için bankaya para yatırılamadı ve bu yüzünden çekler karşılıksız çıktı. 
     Sarı kırmızılı futbolcular, kendilerine bugün tarihli verilen çeklerin karşılıklarını bankada bulamadıklarını söyledi. 
     Galatasaraylı futbolcuların bu gelişme üzerine nasıl bir tavır izleyecekleri merakla bekleniyor. Futbolcular sezonun son maçında Türkiye Kupası için Malatya'ya giderken paralarının ödenmemesi halinde maçlara çıkmayacaklarını söylemişti. Futbolcuların bir bölümü paralar ödenmezse takımdan ayrılma tehditinde bulunmuştu. Teknik Direktör Eric Gerets de futbolcuların alacaklarının verilmemesi halinde devre arasında Türkiye'ye dönmeyeceğini açıklamıştı. 

     
</TEXT>
</DOC>
