<DOC>
<DOCNO> 407112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sontur28.html </URL>
<DATE> 2005/12/27/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Baca temizlerken canından oldu 
</HEADLINE>
<TEXT>

     Isparta’nın Senirkent İlçesi’nde bir kişi, baca temizlerken kullandığı yanıcı maddenin parlayıp çatının tutuşması sonucu çıkan yangında öldü. 
     AA muhabirinin edindiği bilgiye göre, Ali Niyazi Sefer 78 , evinin bacasını temizlemek için çatıya çıktı. Temizlik için kullandığı yanıcı maddenin parlaması ve çatının tutuşması üzerine çıkan yangında eli ve yüzü yanan Sefer, önce Senirkent Devlet Hastanesi’ne, daha sonra da SDÜ Tıp Fakültesi Hastanesi’ne sevk edildi. 
     Sefer, müdahalelere rağmen kurtarılamadı. 
     Yangın, Senirkent, Uluborlu ve çevre beldelerden gelen itfaiyelerin müdahalesiyle söndürüldü. 
     Yetkililer, vatandaşları, apartman ve evlerde bacaların temizlenmesinde kesinlikle yanıcı madde kullanılmaması konusunda uyardılar. 
     
</TEXT>
</DOC>
