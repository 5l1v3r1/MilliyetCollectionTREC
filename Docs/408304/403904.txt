<DOC>
<DOCNO> 403904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/yasam/axyas01.html </URL>
<DATE> 2005/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara yasağı yaygınlaşıyor 
</HEADLINE>
<TEXT>


Şişli Belediyesi'nin 15 Ocak tarihinden itibaren kapalı mek nlarda sigara içmeye yasak getirmesinin ardından Bahçelievler, Kadıköy ve Beşiktaş belediyeleri de harekete geçti 

ŞÜKRAN PAKKAN İstanbul 

Milliyet'in lokanta, kafeterya gibi kapalı mek nlarda sigara içilen ve içilmeyen yerlerin ayrılmasına yönelik kampanyasına destek büyüyor. İstanbul Büyükşehir Belediye Meclisi'nin tavsiye kararının ardından Şişli Belediyesi'nin aldığı "yasak kararına" diğer ilçe belediyelerinden de olumlu yanıt geldi. Şişli'de 15 Ocak'ta başlayacak uygulamayı ilçesine taşıma kararı alan Bahçelievler Belediyesi, konuyu meclis gündemine alacak. Kadıköy ve Beşiktaş belediyeleri de pilot çalışma için harekete geçti. 

'Önerge vereceğiz' 
Bahçelievler Belediye Başkanı Osman Develioğlu, kapalı mek nlarda sigara içilen ve içilmeyen yerlerin ayrılması amacıyla en kısa zamanda belediye meclisine önerge verileceğini bildirdi. 
Kadıköy Belediyesi Başkan Yardımcısı Gürsel Tekin, ocakta konuyu belediye meclisi gündemine taşıyacaklarını belirtti. 
Beşiktaş Belediye Başkanı İsmail Ünal da konuyla ilgili ön çalışmaların başlatıldığını, diyalog ve bilinçlendirmeye önem verdiklerini belirterek, "Bu çerçevede ilk olarak pilot çalışma yapılacak. Beşiktaş'ta bulunan 23 mahallenin ticarete yönelik alanlarında planlamalar yapacağız. Öncelikle restoran, kafe ve kahve sahipleriyle görüşmeler yapılacak" dedi. 


</TEXT>
</DOC>
