<DOC>
<DOCNO> 407054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sonspo08.html </URL>
<DATE> 2005/12/27/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Kayserispor Başkanı Mehmet Topuz satılık değil... 
</HEADLINE>
<TEXT>

     Kayserispor Başkanı Recep Mamur, Üç Büyükler’in transfer listesinde yer alan Mehmet Topuz için son sözünü söyledi Ligde 3. sıradayız ve bir kuruş borcumuz yok. Onu satmayacağız.'' 
     
     Düşünmüyoruz...’ 
     Sezon başında olduğu gibi ara transfer dönemi öncesinde de Beşiktaş, Fenerbahçe ve Galatasaray’ın listesine girmeyi başaran Mehmet Topuz, en azından bu sezonun bitimine kadar Kayserispor’da kalacak gibi... Son olarak Beşiktaş’ın resmi teklif yaptığı ileri sürülen Ümit Milli futbolcu konusunda, Sarı-Kırmızılı kulübün başkanı Recep Mamur ilginç sözler sarfetti Mehmet değerli futbolcularımızdan birisi ve kendisini göndermeyi kesinlikle düşünmüyoruz.'' 
     
     Bu şehir başka’ 
     Aslına bakılırsa transfer haberlerinden yana bir hayli şikayetçiyiz. Çünkü bu çocuklar çok genç ve böyle haberlerden de çok çabuk etkileniyorlar. Dolayısıyla da anında performansları düşebiliyor. Ancak Kayseri şehri ve Kayserispor Kulübü hakkında herkes şunları çok iyi bilmeli. Şehrimizin nüfusu, 1 milyon 200 bin civarında... Türkiye’nin en büyük organize bölgelerinden biri de burada, bine yakın fabrika var. Kısacası düşünüldüğü gibi bir yer değil burası.'' 
     
     Üçüncü olacağız’ 
     Kulübümüzün ne devlete vergi borcu var ne de futbolcularına herhangi bir hatası... Ligin ilk yarısında 17 maç oynandı ve tüm oyuncularımız 17 karşılaşmanın karşılığında alması gerekeni aldı. Camia tümüyle mutlu ve elbette futbolcularımız da. Ligde şu an üçüncüyüz ve devre arasında yapacağımız takviyelerle en azından burada kalmak istiyoruz. Gelecek sezon Türkiye’yi Avrupa’da temsil etmeyi hedefliyoruz.'' 
     
</TEXT>
</DOC>
