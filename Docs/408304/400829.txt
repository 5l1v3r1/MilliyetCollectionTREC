<DOC>
<DOCNO> 400829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sonyas06.html </URL>
<DATE> 2005/12/05/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Türk filmleri Fransa'da... 
</HEADLINE>
<TEXT>

     Fransa'nın doğusundaki Strasbourg kentinde düzenlenen ''17. Türk Sinema Günleri'', 7 Aralık Çarşamba günü, Mustafa Altıoklar'ın ''Banyo'' isimli filminin gösterimiyle başlıyor. 
     Odysee Sineması'nda düzenlenecek ''Türk Sinema Günleri'', 20 Aralık günü sona erecek. 
     Etkinlikler sırasında, Türkiye'den gelen yönetmen ve sinema oyuncularının katılımıyla Türk ve dünya sinemasının son durumu konusunda açık oturumlar düzenlenecek. 
     Türk Sinema Günleri sırasında gösterime sunulacak filmler şöyle sıralanıyor 
     Uğur Yücel'in ''Yazı Tura'', Atıf Yılmaz'ın ''Eğreti Gelin'', Abdullah Oğuz'un ''O Şimdi Mahkum'', Mert Baykal'ın ''Pardon'', Erden Kıral'ın ''Yolda'', Reha Erdem'in ''Korkuyorum Anne'', Ali Özgentürk'ün ''Kalbin Zamanı'', Çağan Irmak'ın ''Mustafa Hakkında Her Şey'', Fatih Akın'ın ''İstanbul'un Sesleri'', Tolga Örnek'in ''Gelibolu''. 
     
</TEXT>
</DOC>
