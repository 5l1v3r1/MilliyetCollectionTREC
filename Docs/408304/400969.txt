<DOC>
<DOCNO> 400969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sondun26.html </URL>
<DATE> 2005/12/06/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Japonya, Irak'a borç veriyor 
</HEADLINE>
<TEXT>

     Japonya'nın, petrol altyapısını yeniden inşa etmesi için Irak'a avantajlı koşullarda borç vermeyi kararlaştırdığı bildirildi. 
     Petrol altyapısının yeniden inşasının Irak'ın istikrara yeniden kavuşmasında kilit rol oynadığının düşünüldüğü, söz konusu borç anlaşmasının Irak Başbakanı İbrahim Caferi'nin Japonya ziyareti sırasında imzalandığı belirtildi. 
     Japonya'nın Irak'a ne kadar borç vereceği yetkililerce açıklanmadı. 
     Japonya Ekonomi ve Ticaret Bakanı Toshihiro Nikai ve Irak Petrol Bakanı İbrahim Bahr al-Ulum tarafından yayınlanan ortak bildiride, petrol ve gaz sektörlerinin Irak'ın yeniden yapılandırılması için kilit rol oynadığı belirtildi ve ''İki bakan, petrol ve doğal gaza bağlı projelerde ilerleme kaydedilmesinin önemini teyit etti'' ifadesi yer aldı. 
     Japonya'nın ayrıca, enerji alanında binden fazla Iraklı mühendisi eğiteceği belirtildi. 
     
</TEXT>
</DOC>
