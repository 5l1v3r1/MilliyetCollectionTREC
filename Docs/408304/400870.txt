<DOC>
<DOCNO> 400870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/guncel/gun01.html </URL>
<DATE> 2005/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
H l depresyonda 
</HEADLINE>
<TEXT>


Yoğun bakımda tedavisi süren Rektör Yücel Aşkın'ın sağlık durumunda düzelme olmadığı, daralan kalp damarına stent takılabileceği belirtildi 

FEYAT ERDEMİR Van DHA 

VAN Yüzüncü Yıl Üniversitesi Rektörü Prof. Dr. Yücel Aşkın'ın sağlık durumunun ciddiyetini koruduğu, daralan kalp damarına bu hafta içinde stent takılabileceği açıklandı. YYÜ Tıp Fakültesi Araştırma Hastanesi Başhekimi Doç. Dr. Hüseyin Avni Şahin, Aşkın'nın ilaç tedavisinin sürdüğünü kaydetti. Şahin, bu hafta İstanbul Koşuyolu Hastanesi Başhekimi Prof. Dr. Cevat Yakut başkanlığında doktorların bir araya geleceğini ve uygun görülmesi halinde Aşkın'ın kalbine stent takılacağını ifade etti. 

Pencereye parmaklık 
Tıp Fakültesi Araştırma Hastanesi Yoğun Bakım Servisi'nde tedaviye alınan Rektör Aşkın'ın bulunduğu odanın kapısında dört güvenlik görevlisi nöbet tutarken, pencerelere demir parmaklık takıldı. Hastane yetkilileri, Aşkın'ın tedavi gördüğü odanın dış tarafındaki demir parmaklıkların rektörün hastane getirilişinden üç gün sonra güvenlik güçlerinin isteği doğrutlusunda takıldığını söyledi. 
Rektör Aşkın, tutuklu bulunduğu Van M Tipi Cezaevi'nde aynı koğuşu paylaştığı YYÜ Genel Sekreter Yardımcısı Enver Arpalı'nın 13 Kasım'da yaşamına son vermesi üzerine rahatsızlanmış ve aynı gün hastaneye kaldırılmıştı. 

Gürsoy Kendini savunacak durumda 

Hakk ri'nin Şemdinli ilçesinde meydana gelen bombalama olayını ve bundan sonraki gelişmeleri incelemek için bölgeye giden 30 kişilik Yurttaşlar Heyeti, daha sonra Van'a geçerek Rektör Yücel Aşkın'ı ziyaret etti. Görüşmeye savcılık izniyle tek başına giren Yurttaşlar Heyeti Başkanı, Türk Tabipler Birliği Başkanı Prof. Dr. Gençay Gürsoy, Aşkın'ın halen yoğun bakımda yattığını, daha önce basına yansıyan sağlık raporlarında belirtilen ruh halinin devam ettiğini ancak, bilincinin açık olduğunu söyledi. Gürsoy, "Kendini savunacak durumda olduğunu söyleyebilirim. Kendisi duruşmaya gitmek istiyor. Ama bu son güne kadar kesinleşemez. Oradaki hekimlerin kanaatine göre gidebilecek durumdaysa gidecek" dedi. 



</TEXT>
</DOC>
