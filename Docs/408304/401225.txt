<DOC>
<DOCNO> 401225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/siyaset/siy04.html </URL>
<DATE> 2005/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'nin liberal oyları düştü 
</HEADLINE>
<TEXT>


AKP'li Koçak, Politika Merkezi Derneği'nin yaptırdığı ankette AKP'nin oylarının yüzde 28'e düştüğünü belirtti, "Oyları muhafazak r seçmende yükseldi, liberallerde düştü" dedi 

ANKARA Milliyet 


MENSUBU olduğu AKP'nin oylarının düştüğü ve en güvenilir kurumun "ordu" olduğu yönünde sonuçların çıktığı "Seçim Sistemi ve Partilerdeki Demokrasi Değerlerini Ölçme" başlıklı anketi yapan Politika Merkezi Derneği'nin Yönetim Kurulu Başkanı AKP Afyon Milletvekili Mahmut Koçak, "Sonuçlardan 'kurumların yıprandığı' anlaşılıyor" dedi. 
Koçak, TBMM'de gazetecilerin, "AKP oylarının düşmesi sizi şaşırttı mı " sorusunu, şöyle yanıtladı 
"AKP'nin oyu düşmüş işte, yüzde 28'e düşmüş. Açıkça söyledik ama detaylı çalışmalara girdiğimizde durum farklı oluyor. Liberallerde, sosyal demokratlarda daha ciddi bir düşme varken, muhafazak rlarda ciddi bir yükselme olduğunu söyledim. AKP'nin oyları muhafazak r seçmende yükselerek yüzde 47'ye çıktı, liberallerde ise düştü. Ortalamaya vurduğunuzda yüzde 28. Buna ne kadar düşüş diyebilirsen." 

En demokrat parti 
Ankete parti içinden tepki gelmediğini belirterek, "Bizim partimiz ankette de en demokratik parti görünüyor" diyen Koçak, şöyle devam etti 
"Ankette çok sürpriz yok ama kurumların yıprandığı tespiti var. Eğer siyaseti siyasi partiler içinde yapamazsanız, siyasi partiler içinde demokrasiyi oturtamazsanız, partinizde her güçlü insanı barındıramazsanız, siyaset parti dışına kayıyor. O zaman da 'Anayasa Mahkemesi Başkanı bu konuda ne konuşacak ', 'Ordu sessiz mi kalacak ' gibi siyaset arayışları başlıyor. Bu da kurumları objektifliğinden uzaklaştırıyor. Kurumları yıpratıyor. 
DSP liderini değiştirdi. DYP değişim yaşadı. Bu süreçte muhalefet kendisiyle uğraştı. Meydan hükümetin icraatları ile Cumhurbaşkanı'nı yüz yüze getirdi. Olaylara biraz da böyle bakmak lazım." 


</TEXT>
</DOC>
