<DOC>
<DOCNO> 400395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/spor/spo08.html </URL>
<DATE> 2005/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal stop 
</HEADLINE>
<TEXT>


Ülker ve Efes Pilsen galibiyetleriyle büyük sükse yapan Beşiktaş, Karşıyaka deplasmanında bu kez kayıplara karıştı. Ev sahibi ekip Bergersen'in 39 sayı attığı karşılaşmayı farklı kazandı 

ULAŞ SAĞ-DHA 


Basketbol Birinci Ligi'nde Pınar Karşıyaka, olaylar yüzünden 55 dakika rötarlı başlayan maçta Beşiktaş'ı 89 - 74 mağlup etti. Ülker ve Efes Pilsen'i yenerek büyük sükse yapan siyah - beyazlı rakibini farklı dize getiren yeşil - kırmızılı ekip özellikle Bergersen'in müthiş performansıyla sonuca gitti. Beşiktaş rakibine Ellis ve Wright ile direnmeye çalışsa da farkın büyümesini engelleyemedi. 

Maçın karnesi 
HAKEMLER Recep Ankaralı, Cem Atsüren, Özlem Yalman 
PINAR KARŞIYAKA Muratcan 7 18, İnanç 6 6, Brown 5 13, Louis 6 7, Bergersen 8 39, Ümit 6 4, Mehmet Yağmur 6 2, Enes 4 
BEŞİKTAŞ Ellis 6 12, Wright 6 19, Kerem 4 6, Elliott 5 9, Nedim 4 2, Tolga 4 2, Kornegay 5 8, Barış 4 2, Mithat 4 7, Umutcan 5 7 
1.PERİYOT 28 - 20 P.Karşıyaka , DEVRE 52 - 36 P.Karşıyaka , 3. PERİYOT 72 - 57 P.Karşıyaka , MAÇ SKORU 89 - 74 P.Karşıyaka 

Potada dün 

ERKEKLER 
A.B.Kolej-Darüşşafaka 80-74 
Efes Pilsen-T.Telekomspor 73-70 
Beykoz-B.Banvitspor 65-68 
Mersin B.Ş.Bld.-Erdemirspor 96-85 
BAYANLAR 
Ceyhan Bld.-İst.Ünv. 77-75 
B.Yıldırım Bld.-Botaş 56-64 
Erdemirspor-Beşiktaş 48-71 
F.Bahçe-Mersin B.Ş.Bld. 73-53 

Salonda arbede 

Türkiye Basketbol Ligi'nde Pınar Karşıyaka ile Beşiktaş arasında Karşıyaka Spor Salonu'nda oynanan maç iki takımın taraftarları arasında yaşanan arbede nedeniyle 55 dakika rötarlı başladı. Salonda 3 bin 500 civarında Karşıyakalı taraftar yer alırken, Beşiktaşlı 50 kişilik bir grubun tribünlere gelmesiyle hava elektriklendi. İki ekibin fanatikleri koltukları kırıp birbirlerine atmaya başlarken, güvenlik güçleri biber gazı ve cop kullandı. Beşiktaşlı seyirciler salondan çıkarılırken, hakem Recep Ankaralı, salona dört otobüs çevik kuvvet polisi gelmesinden sonra karşılaşmanın başlama düdüğünü çaldı. 


</TEXT>
</DOC>
