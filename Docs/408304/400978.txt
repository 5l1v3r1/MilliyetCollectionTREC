<DOC>
<DOCNO> 400978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sondun35.html </URL>
<DATE> 2005/12/06/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Su içen genç komaya girdi, Belçika'da panik başladı 
</HEADLINE>
<TEXT>

     Belçika'nın Anvers kenti yakınlarındaki Hobeken'de satın aldığı suyu içen gencin komaya girmesi panik yarattı. 
     Savcılık kaynaklarının açıklamasına göre, 19 yaşındaki Belçikalı, bu sabah ''Spa'' marka küçük boy şişe suyunu satın alarak içti. Suda amonyak olduğu tespit edildi. 
     Hastaneye kaldırılan gencin komaya girdiği açıklandı. 
     Anvers Savcılığı, Belçikalının suyu satın aldığı mağazadaki stoklara el koyarken, su bileşiminde görülen kimyevi maddenin şişenin içine ne şekilde girdiğinin bilinmediğini, bunun satıştan önce veya sonra girdiğinin anlaşılması için araştırma yapıldığını duyurdu. 
     ''Spa'' su üreticisi ana merkez firması ''Spadel'' yetkilileri ''olayı son derece ciddiye aldıklarını'' belirterek, ''üretim sürecinde amonyak kullanılmadığını'', dolayısıyla ''özel ve istisna bir durumun söz konusu olduğunun düşünüldüğünü'' açıkladılar. 
     Savcılık olayla ilgili soruşturma yürütüyor. 
     
</TEXT>
</DOC>
