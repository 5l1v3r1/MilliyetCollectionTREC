<DOC>
<DOCNO> 407830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/siyaset/siy04.html </URL>
<DATE> 2005/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Ağar Söz hakkım kısıtlandı 
</HEADLINE>
<TEXT>


ANKARA Milliyet 


DYP Genel Başkanı Mehmet Ağar, Meclis'teki bütçe görüşmeleri sırasında içtüzük arkasına sığınılarak, söz hakkının kısıtlandığını söyledi. Ağar, düzenlediği basın toplantısında, TBMM Başkanlığı'nın teamüller gereği kendisine de söz hakkı vermesi gerektiğini dile getirdi. Ağar, Milliyet'in kamuoyuna duyurduğu Manisa'daki Sümerbank fabrikasının devletten ucuza alınıp daha yüksek fiyatla satılmasına ilişkin skandal üzerine de şöyle konuştu "Her gün bir gazete manşetinden bir yolsuzluk haberi fırlıyor. Belgeniz varsa ortaya koyun kabadayılığını herkes bıraksın. Bu belgeler, iktidar değiştiğinde devletin kayıtlarından çıkıp adalet önüne gelecek." 


</TEXT>
</DOC>
