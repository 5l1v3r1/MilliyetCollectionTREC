<DOC>
<DOCNO> 401462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sontur18.html </URL>
<DATE> 2005/12/07/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Son anda yakalandı 
</HEADLINE>
<TEXT>

     Eskişehir’de bankada işlem yaptıran bir müşterinin içinde 15 bin YTL bulunan çantasını alıp kaçmaya çalışan genç, bankanın güvenlik görevlisince yakalandı. 
     Alınan bilgiye göre, müşteri İlker Ergün 48 , Cumhuriyet Mahallesi Cengiz Topel Caddesi’nde faaliyet gösteren bir bankada işlem yaptırmak için sıra beklerken 15 bin 265 YTL bulunan çantasını yere bıraktı. 
     Görevlinin yanına imza atmak için giden İlker Ergün, işlemi bittiğinde çantasının yerinde olmadığı fark etti. 
     Bir kişinin çantasını alıp bankadan çıktığını gören İlker Ergün, olayı bankanın güvenlik görevlisine bildirdi. Güvenlik görevlisi çantayı alarak kaçmaya çalıştığı iddia edilen D.Y’yi 17 kısa süre sonra caddede yakaladı. 
     Güvenlik görevlisi, D.Y’yi polise, çantayı da İlker Ergün’e teslim etti. 
     D.Y’nin gözaltına alındığı olayla ilgili soruşturma sürdürülüyor. 
     
</TEXT>
</DOC>
