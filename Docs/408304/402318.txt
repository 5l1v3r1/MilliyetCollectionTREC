<DOC>
<DOCNO> 402318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/son/soneko11.html </URL>
<DATE> 2005/12/10/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Geçen hafta hisse senetleri ortalama yüzde 2.79 değer yitirdi 
</HEADLINE>
<TEXT>

     Hazırlayan Şenol Aydoğan 

İstanbul Menkul Kıymetler Borsası'nda İMKB işlem gören hisse senetleri, geçen hafta ortalama yüzde 2.79 oranında değer yitirdi. 
     Borsa geçen haftayı iniş çıkışlı ve genelde de satıcılı geçirdi. Haftanın ilk günü ve Salı günü 1. seansta gelen alımlarla 39,000 puanın üstüne çıkarak rekorları yenileyen İMKB Bileşik Endeksi, 39,200 puan seviyelerindeki direnci geçemedi ve kar satışlarıyla geriledi. 
     Borsada hafta boyunca Merkez Bankası'nın 25 baz puanlık faiz indirimi, IMF İcra Direktörleri Kurulu'nun Türkiye toplantısı, petrol fiyatları, yurt dışı borsalar ve alternatif piyasalar da yakından izlendi. 
     Borsa uzmanları, İMKB'deki kar realizasyonunun devam ettiğini ifade ederek, Endeksin çok hızlı bir çıkış kaydettiğini ve yükselişin ardından aşağı geldiğini, 37,200 puan civarında destek bulmasının beklendiğini kaydediyor. 
     
     ÖZETLE PİYASALAR 
     Borsa, geçen hafta rekorların yanında kar satışlarının yoğunlaştığı gözlendi. İMKB Tahvil ve Bono Piyasası'ndaki ortalama oranlarda çeyrek puanın altında kalan artışlar oldu. YTL karşısında dolar düşerken, avro değer kazandı. Mevduat faizlerinin ortalamalarında herhangi bir değişim olmadı. 
     Hisse senetleri haftalık bazda ortalama yüzde 2.79 oranında değer yitirdi. 24 ayar külçe altının gram satış fiyatı yüzde 3.87, Cumhuriyet altınının satış fiyatı yüzde 2.68 arttı. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.16 oranında yükseldi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.25, haftalık reponun net getirisi yüzde 0.20 olarak gerçekleşti. 
     
     BORSANIN SEYRİ VE ENDEKSLER 
     Hisse senetleri haftanın ilk işlem gününde ortalama yüzde 1.44 oranında değer kazandı. Salı ve Çarşamba günü gelen kar satışları sonucunda Endeks Salı günü ortalama yüzde 0.54, Çarşamba günü de ortalama yüzde 1.22 oranında düşüş gösterdi. Perşembe günü ortalama yüzde 0.38'lik artışla düşüşe direnen Endeks, Cuma günü tekrar yoğunlaşan satışlarla ortalama yüzde 2.83 oranında geriledi. 
     Endeks, geçen hafta 1,077. puanlık düşüşle 38,573.71 puandan 37,496.18 puana indi. Hisse senetlerindeki haftalık ortalama kayıp yüzde 2.79 oldu. 
     İMKB Ulusal-Mali Endeksi 1,920.07 puan düşüşle 60,202.14 puandan 58,282.07 puana, İMKB Ulusal-Sanayi Endeksi 485.87 puan düşüşle 29,7.34 puandan 29,267.47 puana ve İMKB Ulusal-Hizmetler Endeksi 389.18 puan düşüşle 18,318.01 puandan 17,928.83 puana geriledi. 
     Böylece, mali grup hisseleri ortalama yüzde 3.19 oranında, sanayi grubu hisseleri ortalama yüzde 1.63 oranında ve hizmetler grubu hisseleri ortalama yüzde 2.12 oranında değer yitirdi. 
     
     KAZANANLAR VE KAYBEDENLER 
     Borsada geçen hafta işlem gören 311 hisse senedinden 136'sı değer kazanırken, 151 hisse senedi değer yitirdi, 24 hisse senedinin değeri de değişmedi. 
     Geçen hafta en yüksek oranlı artış, yüzde 37.93 ile Metemteks hisselerinde gerçekleşti. Yüzde 34.44'lük artışla Meges Boya hisseleri ikinci ve yüzde 22.46'lık artışla Serve Kırtasiye hisseleri üçüncü oldu. 
     En yüksek oranlı düşüş ise yüzde 15.79 ile Kaplamin hisselerinde oldu. Yüzde 13.46'lık düşüşle Vakko Tekstil hisseleri ikinci, yüzde 12.84'lük düşüşle de Frigo Pak hisseleri üçüncü sırada yer aldı. 
     İMKB Ulusal Pazar'da geçen hafta toplam 2 milyar 76 milyon 685 bin adet hisse senedi işlem gördü ve karşılığında 6 milyar 991 milyon YTL'lik işlem hacmi gerçekleşti. 
     
     DÖVİZ 
     Geçen hafta, YTL karşısında dolar dışındaki tüm döviz birimleri değer kazandı. İstanbul serbest döviz piyasasında alınıp satılan ABD Doları Yeni Türk Lirası karşısında yüzde 0.29 oranında değer yitirirken, avro yüzde 0.50 oranında yükseldi. İngiliz Sterlini'ndeki haftalık artış yüzde 0.85, İsviçre Frangı'nda da yüzde 0.96 oldu. 
     Önceki hafta sonuna göre ABD Doları'nın Yeni Türk Lirası satış fiyatı 0.0040 YTL düşerek 1.3540 YTL'ye gerilerken, avronun satış fiyatı 0.0080 YTL artarak 1.5980 YTL'ye, İngiliz Sterlini'nin satış fiyatı 0.0200 YTL artarak 2.3800 YTL'ye ve İsviçre Frangı'nın satış fiyatı 0.0100 YTL artarak 1.0500 YTL'ye çıktı. 
     Bugün öğle saatlerinde ise İstanbul serbest piyasada ABD Doları 1.3550 YTL'den, Avro 1.5980 YTL'den, İngiliz Sterlini 2.3850 YTL'den ve İsviçre Frangı da 1.0550 YTL'den satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı yüzde 3.87, Cumhuriyet altınının da yüzde 2.68 arttı. 
     Dünkü kapanış itibariyle külçe altının gram satış fiyatı 22.80 YTL, Cumhuriyet altınının satış fiyatı da 1.00 YTL oldu. 
     İstanbul Altın Borsası'nda İAB geçen hafta 24 ayar altının gram fiyatı yüzde 4.56 artarak, 22.36 YTL'ye çıktı. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.16 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 1,040 puan artarak 638,872 puandan 639,912 puana çıktı. 
     Geçen haftanın en çok değer kazanan katılma belgeleri, yüzde 3.03'lük artışla Ata A Tipi Değişken Fon, yüzde 2.88'lik artışla TAİB Yatırım B Tipi Değişken Fon ve yüzde 2.58'lik artışla da Evgin A Tipi Karma Fon olarak sıralandılar. 
     Haftanın en çok değer yitiren katılma belgeleri ise yüzde 1.35'lik düşüşle Garanti A Tipi Mali Sektör Fon, yüzde 1.01'lik düşüşle Garanti Menkul Kıymetler B Tipi Değişken Fon ve yüzde 0.93'lük düşüşle de Anadolubank A Tipi Değişken Fon oldu. 
     
     HAZİNE İHALELERİ 
     Hazine geçen hafta 3 tahvil ihalesi düzenledi. Pazartesi günü düzenlenen 364 gün vadeli YTL cinsinden iskontolu devlet tahvili ihalesinde bileşik faiz yüzde 14.21 oldu. İhalede nominal 1 milyar 970.7 milyon YTL teklif gelirken, nominal 1 milyar 389.2 milyon YTL, net ise 1 milyar 216.3 milyon YTL'lik satış yapıldı. Tahvilin itfa tarihi 6 Aralık 2006 olarak belirlendi. 
     Salı günü düzenlenen 567 gün vadeli Yeni Türk Lirası YTL cinsinden iskontolu tahvil ihalesinde bileşik faiz yüzde 13.85, basit faiz yüzde 14.38 oldu. İhaleye nominal 2 milyar 622.9 milyon YTL teklif gelirken, nominal 699.7 milyon YTL, net ise 571.6 milyon YTL'lık satış yapıldı. Bu tahvilin geri ödemesi 27 Haziran 2007'de yapılacak. 
     Yine aynı gün düzenlenen Yeni Türk Lirası YTL cinsinden 6 ayda bir kupon ödemeli ve 10 Şubat 2010 tarihli yeniden ihraç edilen tahvil ihalesinde ise bileşik faiz yüzde 12.14, basit faiz yüzde 11.79 oldu. Bu oran ile faizde yüzde 13'ün de altına inilmiş oldu. Hazine'nin bu ihalesine nominal 1 milyar 831.8 milyon YTL teklif gelirken, nominal 1 milyar 547.2 milyon YTL, net ise 1 milyar 778.4 milyon YTL'lık satış yapıldı. Bu tahvilin geri ödemesi 10 Şubat 2010'da gerçekleştirilecek. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.24 ile yüzde 0.28 arasında gerçekleşti. 
     Mevduat faizlerinin ortalamalarında herhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.25 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 13.9 dolayında bulunan haftalık reponun net getirisi de yüzde 0.20 oldu. 
     
</TEXT>
</DOC>
