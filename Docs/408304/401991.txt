<DOC>
<DOCNO> 401991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sondun28.html </URL>
<DATE> 2005/12/09/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
İşte Avrupa'nın kirlilik haritası... 
</HEADLINE>
<TEXT>

     Hollandalı bilim adamları, Avrupa'nın ve dünyanın diğer bölgelerinin hava kirliliği durumunu günü gününe gösteren haritasını çıkardılar. 
     Amerikan Havacılık ve Uzay Dairesi'ne NASA ait Aura uydusundan gelen görüntüleri bir araya getiren bilim adamları, harita için gerekli görüntüleri atmosferin en alçak katı olan, canlıların yaşadığı troposferden elde ediyor. 
     Ozon tabakasını gözlemleme birimi Omi ve Aura'daki diğer kilit teçhizat sayesinde Avrupa'nın günlük hava kalitesi fotoğrafını çıkaran Hollandalı bilim adamlarının haritasında, Avrupa'nın en kirli havasına sahip yerler arasında Almanya'nın batısı, Belçika, Hollanda, ve Fransa'nın doğusu özellikle dikkati çekiyor. 
     Şehir ölçeğinde ayrıntılı olarak görülebilen kirlilik haritasının özellikle hava kirliliği sorunu bulunan bölgelerde durumun izlenmesine yardımcı olacağı belirtiliyor. 
     Hollanda Kraliyet Meteoroloji Enstitüsü'nden Pieternel Levelt, harita sayesinde ilk kez küresel kirliliği günü gününe izleyebileceklerini ifade ederek, ''Bu sayede kirliliğin nasıl oluştuğunu, nereden kaynaklandığını, nereye gittiğini ve nerede çöreklendiğini anlayabileceğiz'' dedi. 
     
</TEXT>
</DOC>
