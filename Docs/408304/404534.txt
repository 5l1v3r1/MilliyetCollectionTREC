<DOC>
<DOCNO> 404534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/son/sonspo15.html </URL>
<DATE> 2005/01/01/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Çaykur Rizespor Macar futbolcu Ferenczi ile prensipte anlaştı 
</HEADLINE>
<TEXT>

     Çaykur Rizespor, Macar futbolcu Istvan Ferenczi ile prensipte anlaşmaya vardı. 
     Kulüp basın sözcüsü Erol Yıldırım, A.A muhabirine yaptığı açıklamada, ligin ilk yarısında başarılı bir grafik yakalamalarına karşın, gol yüzdelerinin düşük olduğunu belirterek, ''Teknik direktörümüz Rıza Çalımbay'ın isteği doğrultusunda Ferenczi ile görüşerek prensipte anlaşmaya vardık'' dedi. 
     Macaristan'ın Vasas takımında forma giyen Ferenczi'nin salı günü Türkiye'ye geleceğini ifade eden Yıldırım, ''Futbolcunun kulübüyle anlaşma sağlandı. Kendisiyle yapacağımız son görüşmenin ardından, bir sorun çıkmazsa imzayı attıracağız'' diye konuştu. 
     Yıldırım, ayrıca genç oyunculardan Seydihan'ı deneyim kazanması için İstanbul Büyükşehir Belediyesi'ne kiraladıklarını söyledi. 
     
</TEXT>
</DOC>
