<DOC>
<DOCNO> 406453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/soneko08.html </URL>
<DATE> 2005/12/25/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Konya'dan Hyundai'ye bedelsiz arsa ve altyapı taahhüdü... 
</HEADLINE>
<TEXT>

     Konya Büyükşehir Belediyesi, Konya Sanayi Odası KSO , Konya Ticaret Odası KTO ve Konya Ticaret Borsası KTB , ortak yayınladıkları bildiride, Hyundai'ye, yatırımını Konya'ya yapması karşılığında bedelsiz arsa ve cazip altyapı olanağı sunulacağını taahhüt etti. 
     KSO'dan yapılan açıklamada, geçtiğimiz günlerde, Konya Organize Sanayi Bölge Müdürlüğü'nde düzenlen ödül törene katılan Sanayi ve Ticaret Bakanı Ali Coşkun'a, Hyundai'nin Türkiye'ye yapmayı düşündüğü 1.2 milyar avroluk yatırımı, Konya'ya yapması halinde son derece cazip olanaklar sunmaya hazır olduklarının iletildiği bildirildi. 
     Konya'nın ekonomisine ivme kazandıracak, istihdama katkı sağlayacak büyük yatımların Konya'ya getirilmesi için harekete geçen Konya Büyükşehir Belediyesi, KSO, KTO ve KTB'nin aldığı ortak kararda, Çek Cumhuriyeti'ne yatırım yapmayı düşünen Hyundai yetkililerinin Konya'ya davet edilmesi konusunda görüş birliği sağlandığı ifade edilen açıklamada, şunlar kaydedildi 
     ''Hyundai'ye, yatırımını Konya'ya yapması karşılığında bedelsiz arsa ve cazip altyapı olanağı sunulacaktır. Konya'nın düz arazi yapısı nedeniyle istenilen altyapı hizmetleri kısa süre içinde hazırlanabilecektir. Konya ekonomisini hareketlendirecek bu tür büyük bir yatırıma kucak açmaya ve bu anlamda yapılabilecek her türlü çalışmaya hazırız. Konya Organize Sanayi Bölgesi olarak, 4 milyon metrekare araziden, istedikleri miktarda bedelsiz olarak tahsis etme, elektrik ve doğalgaz altyapısını arsa sınırlarına kadar getirme sözü veriyoruz. Ayrıca, Konya'da istenilen kalitede üretilecek araç parçalarını, firmaya 10 yıl süreyle normal fiyatlardan yüzde 10 daha indirimli temin etmeyi, Konya'dan istihdam edilecek her kişi için 15 bin dolar istihdam desteği sağlamayı, Konyalı yerel yöneticiler ve meslek kuruluşları olarak taahhüt ediyoruz.'' 
     
</TEXT>
</DOC>
