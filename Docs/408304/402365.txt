<DOC>
<DOCNO> 402365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/son/sontur13.html </URL>
<DATE> 2005/12/10/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Alaca'da trafik kazası 2 ölü, 2 yaralı 
</HEADLINE>
<TEXT>

     Çorum’un Alaca İlçesi’nde meydana gelen trafik kazasında 2 kişi öldü 2 kişi yaralandı. 
     AA Muhabirinin aldığı bilgiye göre, Yusuf Mol’un kullandığı 19 AD 840 plakalı kamyonet, Yıldızhan Mahallesi’nde bir kavşakta İbrahim 
     Hakkı Terlemez’in 18 kullandığı 34 UY 1894 plakalı otomobille çarpıştı. 
     Kazada, İbrahim Hakkı Terlemez ve ablası Fatma Terlemez 21 
     hastaneye kaldırılmak istenirken yolda yaşamını yitirdi. Otomobilde bulunan Tuğba Kıcık 17 ile kamyonet sürücüsü Yusuf Mol ise Alaca Devlet Hastanesi’nde tedavi altına alındı. Hastane yetkilileri, Tuğba Kıcık’ın durumunun ağır olması nedeniyle Çorum Devlet Hastanesi’ne kaldırıldığını bildirdiler. Bu arada, kazaya sebep olduğu iddia edilen Yusuf Mol’un, aralarında süt dağıtımı konusunda husumet bulunan T.O. yönetimindeki bir başka araç tarafından takip edildiği için kontrolsüz olarak caddeye girdiği ve diğer araca çaptığı öne sürüldü. Kazada, yaşamını yitiren İbrahim Hakkı Terlemez’in de ehliyetinin bulunmadığı öğrenildi. 
     
</TEXT>
</DOC>
