<DOC>
<DOCNO> 403041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/soneko08.html </URL>
<DATE> 2005/12/13/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Kredi kartı borcunu altınla kapatıyorlar 
</HEADLINE>
<TEXT>

     Mustafa OĞUZ DHA 

      İZMİR'de 24 aya kadar taksitle satış yapan kuyumculardan satın altıkları altınları, bir başka kuyumcuda paraya çevirerek kredi kartı borçlarını ödeyenlerin sayısında artış olduğu bildirildi. 
     İzmir Ticaret Odası Meslek Komitesi Üyesi kuyumcu Gökhan Özer, altının bu şekilde kullanılmasının doğru olmadığını belirterek şunları söyledi 
     Kuyumculardan yapılan bu tür alışverişler hareket yaratıyor. Fakat takı ve yatırım amaçlı altının uzun vadeli borçlanarak, kredi kartı borcu ödemek için kredi kartıyla satın alınması, insanların geleceğini ipotek altına alıyor. İnsanlar bugünlerini kurtarıyor, ama borcu geleceğe yayıyor. Ayrıca yüzde 30 fazlasıyla ödüyor.'' 
     
     İZMİR'DE O BAŞLATTI 
     İzmir'de 24 ay taksitle altın ve pırlanta şatışını Kemeraltı Çarsısı'nda başlatan Kuyumcu Levent Baysal ise önceleri meslektaşlarından tepki aldığını, ancak Türkiye'nin dört yanından talep geldiğini görünce taksitle satışa başladıklarını söyledi. 
     Taksitle altın satışının bazı televizyon programlarında ekonomistler tarafından tartışıldığını belirten Levent Baysal, İşin bu boyuta geleceğini tahmin etmemiştim. Bankaların teferruatıyla uğraşmak istemeyenler, yüzde 24 faiz uygulanan 18 ay ve yüzde 30 faiz uygulanan 24 ay vadelerle altın almaya başladı. İzmir'de, altın alıp satarak kredi kartı borcu ödeyenlerin sayısında önemli artış var'' diye konuştu. 
     
</TEXT>
</DOC>
