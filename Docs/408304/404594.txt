<DOC>
<DOCNO> 404594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/siyaset/siy02.html </URL>
<DATE> 2005/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sorun yaşanırsa TCK'yı değiştiririz 
</HEADLINE>
<TEXT>


TAKİ BERBERAKİS Atina 


YUNAN "Katimerini" gazetesine konuşan Dışişleri Bakanı Abdullah Gül, Pamuk davası nedeniyle gündeme gelen, TCK'nın 301. maddesinin değiştirilebileceğini belirtti. 
Pamuk'un suçlu olup olmadığı konusunda kesin kararı mahkemenin vereceğini söyleyen Gül, "TCK yenidir. Tümünü değiştirmek kolay değildir, ancak biz yaptık. Yaşamın tümü ile ilgili. Dolayısıyla, zaman içinde değişmesi bir gereksinimdir. Uygulanması çok önemli. Eğer sorunlar meydana gelirse ve gelişmeler, isteklerimiz doğrultusunda değilse, değişiklikler yapacağız" dedi. 

'Alkol yasağı yok' 
Alkol yasağı ile ilgili değerlendirmelerde de bulunan Gül, "Alkol yasağı yoktur" dedi ve şöyle devam etti "Restoran izni verilmesi sürecini kolaylaştırmak için, yeni yönetmelik düzenlendi, alkol servisi yapılabilecek yerlerin konumu için kısıtlamalar söz konusu. Gerisi propagandadır" dedi. 


</TEXT>
</DOC>
