<DOC>
<DOCNO> 403228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/guncel/gun03.html </URL>
<DATE> 2005/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
TRT görevlisi 'hırsız' diye öldürüldü 
</HEADLINE>
<TEXT>


Sopalarla dövülüp bıçaklanan TRT GAP Televizyonu kamera kontrolörü Arslanoğlu, hastanede can verdi 

TUNCAY DAĞLI, YAKUP YILMAZ, FATİH KARAÇALI Adana DHA 

Edip Akbayram'ın konuk olarak katıldığı "Türkü Şöleni" programı Adana'dan önceki gün saat 17.30-19.00 arasında TRT GAP Televizyonu'nda canlı olarak yayımlandı. Görevli ekip, konuk Akbayram ve yerel Çukurova TV'nin ortaklarından Büyükşehir Belediye Başkanı Aytaç Durak'ın oğlu Gökhan Durak ile birlikte Seyhan Nehri kıyısındaki Sağlık Bakanlığı Eğitim ve Sosyal Tesisleri'nde yemek yedi. 

Sigara alacaktı 
Odasına çıkan Arslanoğlu, 00.30'da sigara almak için 500 metre uzaklıktaki Göğüs Hastanesi önündeki büfeye gitti. İddiaya göre, Arslanoğlu dönerken, civarda oturan Fatih Ösme 22 ile henüz bilinmeyen bir nedenle tartıştı. Arslanoğlu'nun cep telefonunu almak istediğini öne süren Ösme, Arslanoğlu'nu kovalamaya başladı. Yenibaraj Mahallesi 32 sokağa kaçan Arslanoğlu, Damla Sitesi'ne girdi. Ösme de "Hırsız var. Siteye hırsız girdi" diye bağırmaya başladı. 

Kafatası kırılmış 
Bu sırada sitenin özel güvenlik görevlileri emekli gece bekçisi Nurettin Küçük 44 , akrabası İmren Küçük 46 ile Ösme, Arslanoğlu'nu yakalayıp sopalarla dövmeye başladı. Sitenin karşısındaki müstakil evde oturan Ösme'nin komşusu Ergün Yalçıntekin de 36 evden aldığı bıçakla olay yerine koştu. Grup, aralarına aldıkları Arslan'ı öldüresiye dövüp bıçaklayarak bıraktı. 
Bir vatandaşın haber vermesi üzerine polis tarafından hastaneye kaldırılan Arslanoğlu kurtarılamadı. Arslanoğlu'nun omzunda bıçak yarası, kafatasında kırık ve birçok darp izi belirlendi. 



</TEXT>
</DOC>
