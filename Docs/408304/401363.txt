<DOC>
<DOCNO> 401363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/soneko26.html </URL>
<DATE> 2005/12/07/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Aylık ücretlere göre alınacak vergi iadesi tutarları... 
</HEADLINE>
<TEXT>

     İstanbul Serbest Muhasebeci Mali Müşavirler Odası'nın İSMMMO hesaplamalarına göre, 2004 yılı için asgari ücretli toplam 349 YTL, ayda ortalama net 1000 YTL ücreti olan çalışan ise 787 YTL vergi iadesi alacak. 
     İSMMMO Başkanı Yahya Arıkan, Yıllık Vergi İadesi Raporu'nu açıkladı. Ülkede yüksek düzeyde yaşanan kayıtdışılığın kayıt altına alınması için mevcut belge düzeninin gözden geçirilmesinin şart olduğunu belirten Yahya Arıkan, 1985 yılından bu yana uygulanan ''Vergi İndirimi İadesi '' sisteminin aksaklıklarının bir an önce giderilmesini istedi. 
     Arıkan, harcama çeşitlerinde sınırlamanın kaldırılması, emeklilerle ücretlilere ayrı hukuk uygulanmaması, indirim iade oranlarının yükseltilmesi, ücretlilere iadenin yıllık değil 3 ayda bir verilmesinin sağlanması gereğini vurguladı. 
     Vergi iadesi belgelerinin en geç 20 Ocak 2006 tarihine kadar ilgili kuruma verilmesi gerektiğini anımsatan Yahya Arıkan, hesaplamalara göre, asgari ücretli bir kişinin 2004 yılı için toplam 349 YTL ve ayda ortalama net 1000 YTL ücreti olan bir kişinin de 787 YTL vergi iadesi alacağını bildirdi. 
     Yahya Arıkan'ın açıklamasına göre, bu yılki vergi iadesi, 3,300 YTL'ye kadar yüzde 8'i, 6,600 YTL'nin 3,300 YTL'si için yüzde 8'i, aşan kısmı için yüzde 6'sı, 6,600 YTL'den fazlasının 6,600 YTL'si için yüzde 7'si, aşan kısmı için yüzde 4'ü üzerinden hesaplanacak. 
     Vergi iadesi uygulamasından Gelir Vergisi Kanunu'nda ücretli olarak sayılanlar veya bunların eşleri ve çocukları yararlanabilecek. 
     Bunun dışında, yönetim ve denetim kurulları başkanı, üyeleri, tasfiye memurları, bilirkişiler, resmi arabulucular, eksperler, spor hakemleri, her türlü yarışma jürisi üyeleri ile sporculara yapılan ödemeler de ücret sayılıyor. 
     İSMMMO Vergi İadesi Raporu açıklamasında, 2004-2005 yılları karşılaştırmasına göre, alınacak vergi iadesi tutarında bir önceki yıla göre, 350 YTL'de asgari ücret yüzde 7, 500 YTL'de yüzde 3, 750-1,000 YTL'de yüzde 2, 1,250 YTL'de yüzde 1.6, 1,500 YTL'de yüzde 1.2, 1,750 YTL'de yüzde 1.1, 2,000 YTL ve üzerinde yüzde yarımlık artış olduğu belirtiliyor. 
     
     VERGİ İNDİRİMİ HESAPLAMA ÖRNEK TABLOSU 

     İSMMMO Vergi İadesi Raporu'nda yer alan, aylık ücretlere göre alınacak vergi iadesi tutarları şöyle 
     

2005 Aylık 
. 
YTL 2005 Kümülatif 
Vergi Matrahı 
YTL Toplanabilecek 
Belge Tutarı 
YTL Vergi İadesi 
Tutarı 
YTL 350 4.984,80 4.984,80 349 500 7.150,58 7.150.58 484 750 10.934,05 10.934.05 635 1.000 14.717,36 14.717.36 787 1.250 18.736,55 18.736.55 948 1.500 22.774,55 22.774.55 1.109 1.750 26.810,15 26.810.15 1.270 2.000 30.911,66 30.911.66 1.434 2.250 35.236,70 35.236.70 1.608 2.500 39.559,57 39.559,57 1.780 3.000 48.205.06 48.205.06 2.126 3.500 56.850.61 56.850.61 2.472 4.000 65.496.13 65.496.13 2.818 5.000 83.158.96 83.158.96 3.524      
</TEXT>
</DOC>
