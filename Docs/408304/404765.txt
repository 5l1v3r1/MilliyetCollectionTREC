<DOC>
<DOCNO> 404765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sonspo21.html </URL>
<DATE> 2005/12/19/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Fener'de geçen sezon 8 sarı kart gören Serkan, ilk devrede duruldu... 
</HEADLINE>
<TEXT>

     Geçen sezon sarı-lacivertli takımın en çok kart gören 2. oyuncusu olan Serkan Balcı, bu sezon durularak, ilk yarıyı 1 sarı kartla tamamladı. 
     İlk yarıdaki 17 maçta da forma giyen sarı-lacivertli futbolcu, hanesine yalnızca bir sarı kart yazdırdı. 
     Geçen sezon 8 sarı 1 kırmızı kartla 34 maçı tamamlayarak 3 kez cezalı duruma düşen Serkan, bu yıl daha centilmen bir sezon geçirdi. 
     
     LUCIANO, AURELIO AYNI... 
     Fenerbahçe'nin en çok kart gören oyuncuları arasında geçen sezon Serkan ile birlikte ilk 3 içinde yer alan Luciano ve Aurelio, bu sezonun ilk yarısında da başı çektiler. 
     2004-2005'de ilk yarıda 4 sarı 1 kırmızı kart gören Luciano, bu sezon 5 sarı kart, geçen sezonu 4 sarı kartla tamamlayan Aurelio, bu sezonu da 4 kartla bitirdi. 
     
     BU SEZONUN KARTLARI 
     Sarı-lacivertli ekipte bu sezonun ilk yarısını Luciano 5, Aurelio 4, Tuncay 2, Mehmet 2, Appiah 2, Ümit 2, Alex, Deniz, Kemal, Nobre, Olcan, Önder, Selçuk, Semih, Serkan ve Volkan da 1'er kart gördü. 
     Fenerbahçe'de sezonun ilk yarısında sadece Tuncay'ın 1 kırmızı kartı bulunuyor. 
     
</TEXT>
</DOC>
