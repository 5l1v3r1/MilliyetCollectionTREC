<DOC>
<DOCNO> 405013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/soneko15.html </URL>
<DATE> 2005/12/20/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Vakıfbank'a 500 milyon dolarlık sendikasyon kredisi... 
</HEADLINE>
<TEXT>

     Türkiye Vakıflar Bankası T.A.O'nun, 22 uluslararası bankanın katılımıyla, 500 milyon dolarlık sendikasyon kredisi aldığı bildirildi. 
     Vakıflar Bankası'ndan Borsa'ya gönderilen açıklamada, ihracatın finansmanı amacıyla kullanılacak ''club deal'' şeklindeki 1 yıl vadeli kredinin faiz oranının libor artı yüzde 0.30 olduğu, yüzde 0.275 oranında düzenleme öcreti ödeneceği kaydedildi. Açıklamada, şöyle denildi 
     ''Toplam maliyeti libor artı yüzde 0.575 olan kredi Türk bankaları tarafından bugüne kadar alınan en düşük maliyetli sendikasyon kredisi olma özelliğini taşıyor. Kredi imza töreni bugün Londra'da yapılacak.'' Açıklamada katılımcı bankalar ise ''Alpha Bank A.E., American Express Bank GmbH, The Bank of Nova Scotia, The Bank of Tokyo, Mitsubishi Ltd., Burgan Bank, Kuwait, Calyon, Citibank N.A., Emirates Bank International PJSC, Erste Bank Der Oesterreichischen Sparkassen AG, Fortis Bank S.A. N.V., HSH Nordbank AG, JP Morgan plc, Mizuho Corporate Bank Ltd, Natexis Banques Popularies, Raiffeisen Zentralbank Osterreich Aktiengeselischaft, Societe Generale Corporate Investment Banking, Standard Chartered Bank, Sumitomo Mitsui Banking Corporation Europe Limited, UFJ Bank Limited, UniCredit Group, Wachovia Bank National Association and WestLB AG London Branch'' olarak sıralandı. 
     
</TEXT>
</DOC>
