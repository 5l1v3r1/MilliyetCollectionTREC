<DOC>
<DOCNO> 405404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonspo02.html </URL>
<DATE> 2005/12/21/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
Ailton, Sevilla'ya ''olmaz'' dedi, yönetimi kızdırdı 
</HEADLINE>
<TEXT>

     Yönetim, Sevilla’nın teklifini Avrupa’da sadece Almanya’da oynarım’ diyerek reddeden Ailton’a O zaman takım bul’ restini çekti 
     
     Nam-ı diğer bay sorun’ 

     Büyük umutlarla alınan ancak takımına bir türlü uyum sağlayamayan Ailton’la yaşanan krizlere bir yenisi daha eklendi. Sezon içinde arkadaşlarından yeterli ve olumlu pas alamadığı için sık sık yakınan, bu nedenle de beklenen golcülüğünü sergileyememesi nedeniyle devamlı gündemde olan, tüm bunların üzerine son kaçma olayı ile bardağı taşıran Brezilyalı futbolcu, Beşiktaş Yönetimi ile bu kez de transferi konusunda karşı karşıya geldi. 
     
     İnce hesaplar söz konusu 

     Teknik heyetin raporu doğrultusunda devre arasında gönderilmesine karar verilen, ancak Siyah-Beyazlı kulüpten alacaklarını düşünerek işi ağırdan alan golcü futbolcunun bu tavrı gerginlik yarattı. UEFA’da aynı grupta yer aldıkları Sevilla’nın resmi başvurusuna 6 milyon Euro bonservis bedeli getirin, alın’ yanıtını veren Kartal’a, İspanyol kulübü önce kiralık istiyoruz’ yanıtını verdi, ardından da 4 milyon Euro bonservis bedeli önerdi. 
     
     Karşılıklı sinir savaşı 

     Pazarlık olumlu yönde ilerlerken araya giren Ailton’un Avrupa’da Almanya’dan başka bir ligde oynamam'' diretmesiyle bu defter kapandı. Bunun üzerine Brezilyalı’yı karşısına alan yönetim, Madem öyle, o zaman gelen teklifleri getir'' restini çekti. Hemen ardından Dortmund’un kiralık teklifi geldi. Bu kez de Siyah - Beyazlılar’ın Sadece bonservisiyle verebiliriz’ yanıtından sonra Alman kulübü düşünmek için süre istedi. 

     
</TEXT>
</DOC>
