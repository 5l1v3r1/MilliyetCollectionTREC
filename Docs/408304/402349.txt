<DOC>
<DOCNO> 402349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/son/sonspo18.html </URL>
<DATE> 2005/12/10/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Denizlispor 2 - Çaykur Rizespor 0 Maç sonucu 
</HEADLINE>
<TEXT>

     Turkcell Süper Ligi’nde Denizlispor, Çaykur Rizespor’u 2-0 yenerek, seyircisi önünde bu sezonun ilk galibiyetini aldı. 
     3. dakikada aldığı pasla ceza alanına giren Ömer Rıza, topun 
     kontrolünü sağladıktan sonra kale önüne ortaladı. Mikka’nın sektirdiği topla buluşan Taylan, 1 metreden topa dokunamayınca, Denizlispor bir golden oldu. 11. dakikada Serhat, ceza alanı çizgisinden topa sert vurdu. Meşin yuvarlak az farkla yandan dışarıya çıktı. 14. dakikada ceza alanı dışında topla buluşan Ömer Rıza, soldan bindirme yapan Mikka’yı gördü. Bu futbolcunun vuruşunda, kaleci topu güçlükle kornere çeldi. 23. dakikada Serhat’ın soldan ceza alanına ortaladığı topa Mikka, kalecinin önünde dokunamayınca top kalecide kaldı. 41. dakikada konuk ekibin tek etkili atağı geldi. Serkan, savunmadan dönen topa sert vurdu, Hamidou topu kornere çeldi. Kalan dakikalarda her iki takımın atakları sonuç vermeyince, ilk yarı golsüz eşitlikle sona erdi. 
     
</TEXT>
</DOC>
