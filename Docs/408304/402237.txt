<DOC>
<DOCNO> 402237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/siyaset/siy05.html </URL>
<DATE> 2005/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da 'kırmızı sokak' meclisten döndü 
</HEADLINE>
<TEXT>


DHA 


Antalya İl Genel Meclisi, kentteki içkili yerlerin "kırmızı sokaklara" taşınması için başlatılan çalışmalara, kamuoyundan gelen yoğun tepki üzerine geri adım attı. 
İl Genel Meclisi'nin dünkü toplantısında, kaymakamlıkların hazırladığı ve içkili yerlerin toplanacağı sokakların belirlendiği haritalar dikkate alınmadı. Çeşitli İşler Komisyonu, kamuoyunda gelen tepkileri de dikkate alarak hazırladığı raporu toplantıda sundu. Komisyon Başkanı Ayşe Güliz Yılman, "İlgili mevzuatlar çerçevesinde, önceki uygulamalarda olduğu gibi Kemer, Kumluca, Demre, Finike, Korkuteli, Gazipaşa, Gündoğmuş ve İbradı ilçelerin sınırları içerisindeki tüm alanların içkili yer bölgesi olarak tespit edilmesine oybirliği ile karar verdiklerini" açıkladı. Meclis, raporu oybirliğiyle kabul etti. 



</TEXT>
</DOC>
