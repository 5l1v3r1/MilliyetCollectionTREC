<DOC>
<DOCNO> 406928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/yazar/uras.html </URL>
<DATE> 2005/12/27/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
İşveren 645 YTL ödüyor 265'ini devlet, 380'ini işçi alıyor 
</HEADLINE>
<TEXT>


Bir işveren bordrolu bir işçi çalıştırdığında "asgari ücret" ödemek zorunda. Asgari ücret rakamı çok önemli. Çünkü 1 Bordrolu işçi çalıştıran ciddi işletmelerin çoğundaki işçilerin çoğunluğu asgari ücretle çalıştırılıyor. 2 Asgari ücretin işverene maliyetinin yüksek olması nedeniyle işletmelerin çoğunda işçiler bordro dışı kaçak çalıştırılıyor. 3 Asgari ücret artışını işçi kesimi ümitle bekliyor. Çünkü asgari ücretteki artış bordrolu çalışanlara dolaylı olarak yansıyor. Bordrosuz kaçak işçi çalıştıranlar da asgari ücret artışını az-çok ücrete yansıtıyor. 
Yılbaşından sonra işçinin eline geçecek asgari ücret 380.46 YTL olarak belirlendi. 

İstihdam vergisi 
İşçinin cebine 360.46 YTL net girebilmesi için, bordrolu işçi çalıştıran ciddi işverenin cebinden 645.17 YTL çıkıyor. İşverenin cebinden çıkan ile işçinin cebine giren arasında 264.71 YTL fark var. İşveren, asgari ücretli bir işçi çalıştırmak için devlete toplam 264.71 YTL ödeme yapmak zorunda. Bunun 177.89 YTL'si SSK primi, 15.93 YTL'si işsizlik primi, 70.89 YTL'si vergi... İşte halk dilinde "istihdam vergisi" deniliyor. 
İşte bu nedenle 1 İşverenler imk n ölçüsünde az işçi çalıştırıyor. 2 İmk n ölçüsünde bütün işçilere asgari ücret ödüyor. 3 Gözü kara olanlar da bordrosuz kaçak işçi kullanıyor. İşverenin işçi için ödemeleri sadece ücret değil. 1 İşçi bordrolu olsun, kaçak olsun işveren alıştırdığı işçiye en az bir öğün yemek parası ödüyor. 2 Bordrolu olsun, kaçak olsun ulaşım ücreti ödüyor. Bordrolu işçiler için de "kıdem tazminatı" parası ayırıyor. 

100'ün 41'i devlete 
Bizim ülkemizde üretim yapısında işçiliğin ağırlığı büyük. Üreticimiz "ucuz işçilik" ile rekabet şansı yakalıyor. İşçinin eline geçen ücret üzerindeki yükün ağırlığı işvereni kaçak çalıştırmaya yöneltiyor. İşveren işçiye diyor ki, "Asgari ücret ile cebine girecek 380.46 YTL değil mi Ben sana her ay 380 YTL net öderim. Ama seni bordroya almam. İstersen çalış " Yılbaşından itibaren uygulanacak yeni asgari ücrette işverenin cebinden çıkacak para yüzde 8.65 oranında 51.35 YTL artırıldı. İşçinin cebine girecek para ise sadece 30.29 YTL arttı. İşverenin cebinden çıkacak paranın yüzde 41'i gene devlete gidecek. 





</TEXT>
</DOC>
