<DOC>
<DOCNO> 400626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sondun11.html </URL>
<DATE> 2005/12/05/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Mofaz'dan füze atanları 'bulup, öldürün' emri 
</HEADLINE>
<TEXT>

     İsrail Savunma Bakanı Şaul Mofaz, orduya, Gazze Şeridi’nden füze atan Filistinli militanları "bulup, öldürmeleri" talimatını verdi. 
     İsrail radyosu, Gazze Şeridi’nden Kassam füzeleriyle düzenlenen saldırıda yaralanan olmadığını, ancak füzelerden birinin Gazze Şeridi’nden 8 kilometre uzaklıktaki Şuva’da bir evin yakınına düştüğünü kaydetti. 
     Savunma Bakanı Mofaz’ın orduya, füze atan militanları "bulup, öldürmeleri" talimatını verdiği kaydedilen haberde, saldırıda şoka giren iki bölge sakininin tedavi edildiği belirtildi. 
     İsrail ordusu da bu saldırıya, Gazze’deki füze fırlatma noktalarına hava saldırısı ve topçu ateşiyle karşılık vermişti. 
     Füze saldırılarının sorumluluğunu El Aksa Şehitleri Tugayları üstlenmişti. 
     
</TEXT>
</DOC>
