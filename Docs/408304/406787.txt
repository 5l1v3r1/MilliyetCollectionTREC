<DOC>
<DOCNO> 406787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sontur36.html </URL>
<DATE> 2005/12/26/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
169 aydından Orhan Pamuk'a destek 
</HEADLINE>
<TEXT>

     Aralarında Yaşar Kemal, Çetin Altan, Adalet Ağaoğlu, Arif Damar, Müjde Ar, Yılmaz Erdoğan, Fazıl Say, Süleyman Çelebi, Mehmet Ali Birand, Mehmet Uzun, Halil Ergün, Cüneyt Ülsever, Gençay Gürsoy’un bulunduğu 169 aydın bildiri yayınlayarak Pamuk’a desteklerini açıkladı. 
     Orhan Pamuk’un yargılanması sırasında yaşananlar üzerine bir grup aydın bir bildiri yayınladı. Aralarında Yaşar Kemal, Çetin Altan, Adalet Ağaoğlu, Arif Damar, Müjde Ar, Yılmaz Erdoğan, Fazıl Say, Süleyman Çelebi, Mehmet Ali Birand, Mehmet Uzun, Halil Ergün, Cüneyt Ülsever, Gençay Gürsoy, Oya Baydar, Murat Belge, Jale Parla, Nilüfer Göle, Toktamış Ateş, Asaf Savaş Akat, İlhan Tekeli, Genco Erkal, Ercan Karakaş, Şahika Yüksel, Ayşe Erzan, Hikmet Çetinkaya, Orhan Taylan, Sinan Çetin, Zeynep Oral, Zeynep Tanbay, Alaaddin Dinçer’in de, bulunduğu 169 aydın, Türk Ceza Kanununun 301. maddesinden yargılamaların son günlerde yaygınlaşmasına dikkat çektiler. 
     Bildiride, "Orhan Pamuk’un yargılanmasını ve bu yargılanma sırasında uğradığı saldırıları, Türkiye’nin demokratikleşme sürecine vahim bir müdahale olarak görüyor, endişelerimizi ifade ediyoruz" denildi. 
     
     ÇİÇEK VE AKSU’YA KINAMA 
     Aynı anlayışın kısa süre önce 6-7 Eylül sergisinde ve Ermeni Konferansı’nda da ortaya çıktığına dikkat çekilen bildiride, "Adalet Bakanı’nı bu tür davaların açılmasına neden olduğu, İçişleri Bakanı’nı ise saldırganları cesaretlendirdiği için kınıyoruz" ifadesine yer verildi. 
     Aydınlar bildirilerinde, TCK’nın 301. ve 305. 
     maddelerinin bir an önce kaldırılmasını ve bu maddelerden açılan davaların durdurulmasını istedi. Bildiriyi imzalayan aydınlardan bazıları şöyle "Yaşar Kemal, Çetin Altan, Adalet Ağaoğlu, Arif Damar, Ahmet Aykaç, Ahmet İnsel, Ahmet Kuyaş, Alaaddin Dinçer, Ali Bayramoğlu, Alin Taşçıyan, Altan Erkekli, Ani Değirmencioğlu, Asaf Savaş Akat, Aslı Erdoğan, Ayça Atikoğlu, Aydan Gülerce, Aydın Cıngı, Aydın Engin, Ayhan Aktar, Ayla Gürsoy, Ayşe Buğra, Ayşe Berktay, Ayşe Erzan,Ayşe Öncü, Ayşe Gül Altınay, Ayşe Parla, Ayten Sönmez, Beril Eyüpoğlu, Betül Tanbay, Burcu Soysev, Büşra Ersanlı, Celal Başlangıç, Cengiz Arın, Cerem Cenker, Cüneyt Ülsever, Çağatay Anadol, Deniz Kavukçuoğlu,Doğan Gürpınar, Emin Koramaz, Ercan Karakaş, Erdal Tosun, Ergin Cinmen, Erol Önderoğlu, Erol Kızılelma, Erol Köroğlu, Ertuğrul Kürkçü, Eşber Yağmurdereli, Etem Eldem, Etyen Mahçupyan, Fadime Gök, Faik Gür, Fatma Müge Göçek, Fazıl Say, Ferhat Tunç, Fikret Adaman, Fikret Adanır, Genco Erkal, Gila Benmayor, Güler Kazmacı, Gündüz Vassaf, Gürol Irzık Prof. Güvenç Dağüstün." 
     
</TEXT>
</DOC>
