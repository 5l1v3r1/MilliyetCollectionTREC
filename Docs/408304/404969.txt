<DOC>
<DOCNO> 404969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sondun13.html </URL>
<DATE> 2005/12/20/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Peygamber'in karikatürünü yayınlayan gazeteye ilginç teklif 
</HEADLINE>
<TEXT>

     Hazreti Muhammed karikatürleri yüzünden büyük tepki alan Jyllands Posten gazetesi, ülkedeki Müslümanlarla arasını düzeltmek için Hazreti Muhammed'i anlatan bir etkinlik düzenleyecek. 
     Hazreti Muhammed'in tasvir edildiği 12 karikatür yayınladığı için Danimarka'da ve ülke dışında büyük tepkiler alan Jyllands Posten gazetesine Danimarkalı Müslüman topluluklardan inginç bir teklif geldi. Buna göre gazete, ülkedeki Müslümanlarla arasını düzeltmek için Hazreti Muhammed'i anlatan bir etkinlik düzenleyecek. 
     Ülkedeki İslami topluluklar tarafından üniversitelere yazılan mektupta, konu ile ilgili yapılacak etkinlikler sayesinde İslamiyet ile laik Danimarka arasındaki buzların eriyebileceği belirtildi. 
     Çizilen karikatürlerinin tek taraflı olduğu belirtilen mektupta, "İslam'ın peygamberinin başka yönlerinin de bulunduğu şüphe götürmez" denildi. 
     Mektupta imzası bulunan İmam Ebul Leban ise, "Gazeteden açıklama bekleyerek zaman kaybetmektense sorunun doğrudan kalbine inmek istedik" dedi. 
     
     GAZETE KABUL ETTİ 
     Öte yandan Copinhagen Post gazetesine göre, teklifi kabul eden Jyllands Posten gazetesi şef editörü Carsten Juste, "Daha farklı bir teklif beklerdik ama bu da oldukça ilginç" dedi. 
     Juste, "İfade özgürlüğünü korumak çok önemli ancak Danimarkalılar'ın İslam ve Muhammed hakkında da daha fazla şey bilmesi gerekiyor" diye konuştu. 
     
</TEXT>
</DOC>
