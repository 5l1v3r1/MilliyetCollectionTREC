<DOC>
<DOCNO> 407230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/yasam/yas00.html </URL>
<DATE> 2005/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlaklar daha iyimser olacak 
</HEADLINE>
<TEXT>


2006 size sosyal çevrenizi genişletmeniz ve arkadaşlıklarınızı güçlendirmeniz açısından olumlu fırsatlar sunacak. Geleceğe daha iyimser bakabileceksiniz. Maddi konularda ise daha dikkatli hareket etmelisiniz 

2006'da burcunuz ne vaat ediyor - 10 
Hakan Kırkoğlu 

Jüpiter sizi daha iyimser ve dışa dönük kılacak. Sosyal alanda kendinizi geliştirebileceğiniz yeni imk nlarınız olacak. Arkadaş çevreniz genişleyebilir. Başkalarından destek alabileceğiniz bir yıldasınız. İş hayatında çabalarınızın olumlu sonuçlarını görebileceksiniz. Bu dönemde artan iyimserliğiniz sayesinde geleceğe daha umutlu bakabilir, yeni hedeflere hevesle yaklaşabilirsiniz. 
Satürn ise size pek fazla destek veremiyor. Borç - alacak konularına, miras ya da sigorta gibi birikmiş parasal değerlere dikkatli yaklaşmalısınız. Ortaklaşa bir iş için daha fazla çaba sarf edebilir ama bunun kazançlarını almakta gecikebilirsiniz. Yatırımlarınızı daha dikkatli biçimde yapmaya çalışmalısınız. Kredi bulmanız pek kolay olmayabileceği için, parasal risk taşıyan konularda daha ihtiyatlı olmalısınız. 

Yenilikler gündemde 
Uranüs size 2003'ten bu yana destek vermekte. Uranüs altında ani değişiklikler gündeme gelebilir. Ancak bu değişikliklerden olumlu yönde yararlanabileceksiniz. Bu sayede geçmiş alışkanlıklardan ve sizi kısıtlayan şeylerden yaratıcı biçimde kurtulabilirsiniz. Özellikle 29 Aralık - 5 Ocak doğumlu Oğlaklar hayatlarında çok daha yenilikçi olabilirler. 
Neptün özellikle 5-10 Ocak doğumlulara maddi konularda yeni arayışlar, ilginç fikirler getirebilir. 
ŞANSLI ALANLAR Şans size özellikle sosyal alanda gülecek. Yeni bir sosyal çevre ve başkalarından destek görebileceğiniz fırsatlar söz konusu. Yeniliklere çok daha kolay adapte olabileceksiniz. İş hayatında takım çalışmaları daha keyifli olabilir. Ayrıca Mars'ın olumlu açıda kaldığı dönemlerde gücünüzü etkin biçimde kullanabilirsiniz. 22 Temmuz - 8 Eylül döneminde yabancılarla ilgili konular, yolculuklar size daha geniş olanaklar sunabilir. 8 Eylül - 23 Ekim döneminde de çok başarılı olabilirsiniz. 
MÜCADELE ALANLARI Maddi konularda özellikle yeni yatırımlar ya da borca dayalı ilişkilerinizde daha önlemci hareket etmelisiniz. Büyük yatırımlar tam olarak istenen sonucu vermeyebilir. İkili ilişkiler, ortaklıklar ve evlilik açısından 14 Nisan - 3 Haziran döneminde daha temkinli ve olası düşmanlıklara karşı hazırlıklı olmak gerekebilir. 6 Aralık sonrasında ise bazı belirsizlikler yüzünden gereksiz endişelere kapılabilirsiniz. 
OĞLAK KADINI İÇİN AŞK Venüs'ün burcunuzla uyumlu olduğu 1 Ocak - 5 Mart, 6 Nisan - 3 Mayıs, 29 Mayıs - 24 Haziran, 6-30 Eylül ve 11 Aralık'tan sonra aşkta mutluluk daha kolay gelebilir. 3-29 Mayıs, 19 Temmuz - 12 Ağustos dönemlerinde ilişkilerinizde bazı huzursuzluklar görülebilir. 
OĞLAK ERKEĞİ İÇİN AŞK Mars'ın rahat açılar kurduğu 22 Temmuz- 8 Eylül ve 23 Ekim - 6 Aralık dönemlerinde aşk hayatında ve genel olarak sosyal alanda daha yapıcı ve keyifli bir hava söz konusu. 
İŞ VE PARA İş hayatında çalışmalarınızın karşılığını alabilirsiniz. Ne kadar dışa dönük hareket ederseniz o derece başarılı olabilirsiniz. Ancak bu yıl maddi konularda daha dikkatli olmanız gerekiyor. Uzun vadeli bir borcun ödenmesi, borçlarınız bu yılı sizi finansal konularda oldukça kısıtlayabilir. Bu arada ortaklaşa işlerde ve ortağınızın finansal durumu söz konusu olduğu durumlarda fedak rlık göstermek zorunda kalabilirsiniz. Parasal alanda 3 Haziran - 22 Temmuz döneminde beklenmedik kayıplar maddi açıdan sizi zorlayabilir. 
SAĞLIK Sağlığınızla ilgili büyük problemler olmayacak. Ancak Mars'ın sert açıları altında kendinizi daha iyi korumanız gereken dönemler var. 18 Şubat - 14 Nisan döneminde vücudunuz daha zayıf düşebilir. Sinirsel zayıflıklar ve huzursuzluk gündeme gelebilir. 14 Nisan - 3 Haziran döneminde de aşırı fiziksel çabalar yüzünden kendinizi gergin bulabilirsiniz. 

Yükselen burçlarına göre Oğlak ve 2006 

Yükselen Koç Yaratıcı gücünüzü ortaya koyabileceksiniz. Toplu bir para almak ya da miras gibi ortaklaşa kazançlarda şans gündeme gelebilir. Yılın son aylarında iyimserliğiniz artıyor. Yükselen Boğa Ortaklaşa konular ve evlilikte şansınız artıyor. İş hayatında önemli kararlar hayatınızın akışını değiştirebilir. Evle ilgili yeni sorumluluklar alabilirsiniz. Yükselen İkizler İş hayatında hızlı değişiklikler ve size ilham veren koşullar var. Şubat-martta yeni kararlar dikkat çekebilir. Yıl sonunda ikili ilişkiler ve evlilik size şans getirecek. Yükselen Yengeç 2006 sizin için pozitif bir yıl olacak. Maddi konularda biraz daha özenli olmaya bakmalısınız. Yıl sonunda iş hayatında verimlilik var.Yükselen Aslan Ciddi kararlar alacaksınız. Kötümserlikten uzak durmalısınız. 2006 ikili ilişkiler açısından daha yorucu geçebilir. Haziran-temmuzda önemli başlangıçlar söz konusu. Yükselen Başak 2006 size kendinizi geliştirmeniz konusunda pek çok fırsat sunacak. Kariyer alanında daha sabırlı olmalı ve kendinizi değişikliklere hazırlamalısınız. Yükselen Terazi Grup çalışmalarında daha fazla sorumluluk alacaksınız. Yeni gelir kaynakları ve ortaklaşa işlerden kazançlar elde edebilirsiniz. Eylül-ekimde başlangıçlara hazırlıklı olmalısınız. Yükselen Akrep Avantajlı ve özgüvenli bir yıla giriyorsunuz. Eğitim, yabancılar, yolculuklar size önemli kazançlar getirebilir. Kariyer hayatınızda yeni gelişmeler önünüzü açabilir. Yükselen Yay Hayata daha geniş bir pencereden bakabilir ve geçmişin yüklerinden kurtulabilirsiniz. İş hayatınızda yeni tecrübeler olabilir. Kasım sonundan itibaren şans sizinle olacak.Yükselen Oğlak İş ve sosyal çevreniz genişliyor. Ancak maddi konularda, uzun vadeli yatırımlarda bazı riskler gündeme gelebilir. Eylül-ekim, işe ait alanda önemli adımlar getirecek. Yükselen Kova İkili ilişkilerle ilgili ciddi kararlar gündemde... Bu alanda sorunlar varsa çözmelisiniz. Özellikle haziran - temmuz aylarında ilişkilere azami önem vermelisiniz.Yükselen Balık 2006 sizi mutlu kılacak fırsatlar getiriyor. Yabancılar, yurtdışına ilişkin konular ve eğitim konuları size yeni açılımlar sunabilir. İş hayatında ise yoğun çalışmaya hazır olun. 

OĞLAK 22 Aralık - 20 Ocak 
Planlı ve yöntem sahibi, maddenin değerini bilen, iyi bir yönetici, hesap işlerinde iyi, kararlı ve zorluklara dayanıklı. 
- Cimri ve duygusuz, aşırı materyalist ve açgözlü, sosyal açıdan yalnız ve kötümser, aşırı hırslı ve diktatör gibi, katı, sadece görünüme ve prestije önem veren. 
Yönetici gezegeni Satürn bu burçla gece ilişkisindedir. 
Elementi Toprak 
Niteliği Öncü 
Klasik özellikleri Gece burcu, soğuk ve kuru, hayvan biçiminde, yarı balık yarı keçi. 
Yıllık geçişinde ortaya çıkan temalar Oğlak öncü bir burç olarak kış mevsiminin başlangıcına denk gelir. Bu dönemde toprak dinlenmekte ve yeniden güç kazanmaktadır. Uzun kış gecelerinde insanlar kendi iç dünyalarına daha fazla dönerler ve yeni yıl için planlar yapmaya başlarlar. 
Vücutta karşı geldiği bölge Kemikler, deri, dizler ve dişler, kalsiyum biriken yerler. 
Rengi Koyu gri, siyah 
Metali Gümüş 
Taşı Ametist 
2006'da en iyi ilişkiler Oğlak - Akrep, Oğlak - Başak 
2006'da en zor ilişkiler Oğlak - Yengeç, Oğlak - Aslan 

Yükselen burcunuzu nasıl bulacaksınız 

Aşağıdaki tabloda doğum saatinizi, doğduğunuz döneme ilişkin satırla birleştirin. 

22 Aralık - 31 Aralık 1 Ocak - 10 Ocak 11 Ocak - 20 Ocak 00.00 Terazi Terazi Terazi 00.30 Terazi Terazi Terazi 01.00 Terazi Terazi Terazi 01.30 Terazi Terazi Terazi 02.00 Terazi Terazi Akrep 02.30 Terazi Akrep Akrep 03.00 Akrep Akrep Akrep 03.30 Akrep Akrep Akrep 04.00 Akrep Akrep Akrep 04.30 Akrep Akrep Akrep 05.00 Akrep Akrep Yay 05.30 Akrep Yay Yay 06.00 Yay Yay Yay 06.30 Yay Yay Yay 07.00 Yay Yay Yay 07.30 Yay Yay Oğlak 08.00 Yay Oğlak Oğlak 08.30 Oğlak Oğlak Oğlak 09.00 Oğlak Oğlak Oğlak 09.30 Oğlak Oğlak Kova 10.00 Oğlak Kova Kova 10.30 Kova Kova Balık 11.00 Kova Balık Balık 11.30 Balık Balık Koç 12.00 Balık Koç Koç 12.30 Koç Koç Boğa 13.00 Koç Boğa Boğa 13.30 Boğa Boğa İkizler 14.00 Boğa İkizler İkizler 14.30 İkizler İkizler İkizler 15.00 İkizler İkizler İkizler 15.30 İkizler İkizler Yengeç 16.00 İkizler Yengeç Yengeç 16.30 Yengeç Yengeç Yengeç 17.00 Yengeç Yengeç Yengeç 17.30 Yengeç Yengeç Aslan 18.00 Yengeç Aslan Aslan 18.30 Aslan Aslan Aslan 19.00 Aslan Aslan Aslan 19.30 Aslan Aslan Aslan 20.00 Aslan Aslan Aslan 20.30 Aslan Aslan Başak 21.00 Aslan Başak Başak 21.30 Başak Başak Başak 22.00 Başak Başak Başak 22.30 Başak Başak Başak 23.00 Başak Başak Terazi 23.30 Başak Terazi Terazi 

Aylık durumlar Zor Vasat İyi Ocak Şubat Mart Nisan Mayıs Haziran Aşk İş Sağlık Temmuz Ağustos Eylül Ekim Kasım Aralık Aşk İş Sağlık 

YARIN Kova 


</TEXT>
</DOC>
