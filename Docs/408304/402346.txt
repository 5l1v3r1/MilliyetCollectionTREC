<DOC>
<DOCNO> 402346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/son/sonspo15.html </URL>
<DATE> 2005/12/10/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
PAF Ligi... Galatasaray 0 - Beşiktaş 2 
</HEADLINE>
<TEXT>

     Profesyonelliğe Aday Futbolcular PAF Ligi'nde yapılan derbi maçta Beşiktaş, Galatasaray'ı 2-0 yendi. 
     Sarı-kırmızılı kulübün Florya Metin Oktay Tesisleri'nde yapılan maçta siyah-beyazlıların gollerini 7. dakikada Mehmet Sedef, 79. dakikada da Sezer Sezgin, serbest vuruşlardan attı. 
     Karşılaşmada Galatasaray'dan 70. dakikada Arda, 90. dakikada da Oğuz kırmızı kart gördü. 
     Beşiktaş bu sonuçla, derbi maça 12 galibiyet, 3 beraberlik sonucu topladığı 39 puanla, yenilgisiz lider başlayan Galatasaray'a ilk yenilgisini tattırırken, ezeli rakibiyle arasındaki puan farkını da 2'ye indirdi. 
     Siyah-beyazlı gençler karşılaşmadan sonra büyük sevinç yaşarken, maçı Galatasaray Teknik Direktörü Eric Gerets ve yardımcılarının yanı sıra, Beşiktaş Kulübü Altyapıdan Sorumlu Yönetim Kurulu Üyesi Sinan Vardar ile Futbol Direktörü Gordon Milne de izledi. 
     
</TEXT>
</DOC>
