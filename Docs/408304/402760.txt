<DOC>
<DOCNO> 402760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sonsiy11.html </URL>
<DATE> 2005/12/12/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
59. Hükümet döneminde özelleştirmelerden 26.6 milyar dolar gelir sağlandı 
</HEADLINE>
<TEXT>

     Maliye Bakanı Kemal Unakıtan, 59. 
     Hükümet döneminde yapılan özelleştirmelerden 26 milyar 674 milyon dolar gelir sağlandığını bildirdi. 
     Unakıtan, CHP Ankara Milletvekili Yakup Kepenek’in özelleştirme gelirlerine ilişkin önergesini cevaplandırdı. Unakıtan, 59. Hükümet’in göreve başladığı 19 Kasım 2002’den 14 Kasım 2005 tarihine kadar geçen sürede Özelleştirme İdaresi Başkanlığı’nca yapılan özelleştirme uygulamalarından, 23 milyar 674 milyon dolar gelir elde edildiğini bildirdi. 
     Maliye Bakanı Unakıtan, 2002’de 21 milyon dolar, 2003’te 172 milyon dolar, 2004’te 1 milyar 270 milyon dolar, 2005’te ise 22 milyar 211 milyon dolar elde edildiğini bildirdi. Unakıtan, ayrıca Devlet 
     Hava Meydanları Genel Müdürlüğü’nce yapılan, İstanbul Atatürk Hava Limanı hizmetlerinin "işletme hakkı devri" modeliyle özelleştirilmesinden ise 3 milyar dolar gelir elde edildiğini kaydetti. 
     Özelleştirme İdaresi’nce yapılan özelleştirme uygulamalarında 59. 
     Hükümet döneminde idarenin hesabına giren kaynağın 3 milyar 870 milyon doların üzerinde olduğunu bildiren Unakıtan, şöyle devam etti 
     "Bu dönemde, özelleştirme portföyündeki kuruluşların finansman ihtiyaçlarını karşılamak için 1 milyar 123 milyon dolar finansman aktarıldı. İdari masraflar, ilan, reklam giderleri ve danışmanlık hizmetleri giderleri gibi kalemlerden oluşan özelleştirme giderleri için 202 milyon dolar civarında harcama yapıldı. 
     Ekim 2005 tarihi itibariyle idare tarafından 1 milyar 350 milyon dolar, hazineye transfer edildi. Özelleştirme gelirleri, 4046 Sayılı Özelleştirme Uygulamaları Hakkında Kanun ile Özelleştirme Fon Yönetmeliği çerçevesinde kullanılmaktadır." 
     
</TEXT>
</DOC>
