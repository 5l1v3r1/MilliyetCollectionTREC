<DOC>
<DOCNO> 406403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/yasam/yas00.html </URL>
<DATE> 2005/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Teraziler için yeni kazançlar kapıda 
</HEADLINE>
<TEXT>


2006 maddi açıdan çok daha verimli geçebilir ve birikimlerinizi daha iyi değerlendirebilirsiniz. Grup çalışmalarında daha fazla sorumluluk alacaksınız 

2006'da burcunuz ne vaat ediyor - 7 
Hakan Kırkoğlu 

Jüpiter size maddi alanda genişleyen fırsatlar sunacak. Birikimlerinizi daha verimli kullanmanın yollarını bulmalısınız. Çalışma kapasitenizin yüksek seyretmesi ile birlikte, yeni işler ve kazançlar da yaratabileceksiniz. Size destek vermeye hazır kişiler bulabilirsiniz. 
Olumlu Satürn açısı altında süregelen işleri ve sorumluluklarınızı daha dengeli ve kararlı biçimde ilerletebileceksiniz. Bir grup ya da takımın sorumluluğu doğrudan üzerinizde olabilir. Neptün özellikle 8-13 Ekim doğumlu Terazilerin yaratıcı çalışmalarına ilham, idealizm ve ruhsallık getirecek. Sadece kendiniz için değil, toplum için bir şeyler yapma gereği duyabilirsiniz. 

Karizmanız dikkat çekecek 
Pluto özellikle 16-21 Ekim doğumlu Terazileri iş hayatında daha güçlü kılacak. Bu dönemde doğanlar güçlü kişilerden destek görebilir. Karizmanız dikkat çekerken, politik konularda daha fazla güç sahibi olabilirsiniz. 
2006'da Uranüs bazı huzursuzluklara ve ani karar değişikliklerine de yol açıyor. Özellikle 1-8 Ekim doğumlu Teraziler hayatlarında süregelen değişikliklere tam olarak uyum sağlamakta zorluk çekebilir. 

ŞANSLI ALANLAR Şans özellikle parasal konularda gelecek, gelir seviyeniz artacak. Kaynaklarınızı daha karlı biçimde değerlendirmelisiniz. 18 Şubat - 14 Nisan, 3 Haziran - 22 Temmuz arasında Mars size destek verecek. 8 Eylül - 23 Ekim döneminde ise burcunuzdan geçen Mars sizi son derece girişimci ve daha kararlı kılacak. Ancak Mars bir yandan da huzursuz edici bir gezegendir. Bu bakımdan bu dönemde ilişkilerinize daha özenli yaklaşmalısınız. 
MÜCADELE ALANLARI Zorlayıcı açıların geri planda kalması genel olarak sorunsuz geçecek bir yıla işaret ediyor. Grup çalışmalarında daha fazla mücadele etmeniz ve arkadaşlıklarınızda daha ciddi olmanız gerekebilir. 14 Nisan - 3 Haziran arasında iş hayatında akılcı davranmalı, üstlerinizle ilişkileri sağlam tutmalısınız. İş hayatında yoğun bir rekabetle karşılaşabilir ancak önemli başarılar da kazanabilirsiniz. 
TERAZİ KADINI İÇİN AŞK Neptün size romantizm ve aşkta kendinizi daha akıcı hissedebileceğiniz olaylar getirecek. Venüs ve Mars'ın rahat transitleri altında aşk hayatında mutluluk çok daha kolay olacak. 5 Mart - 6 Nisan, 24 Haziran - 19 Temmuz, 12 Ağustos - 6 Eylül, 30 Eylül - 24 Ekim ve 17 Kasım - 12 Aralık dönemleri ilişkilerinizde çok daha keyifli olabilir. 14 Nisan - 3 Haziran arasında ise gereksiz tartışmalar, evde gerginlikler ya da kişilik çatışmaları huzursuzluk getirebilir. 
TERAZİ ERKEĞİ İÇİN AŞK Mars'ın olumlu açıda olduğu dönemlerde ilişkiler daha mutlu ve heyecan verici olabilir. 18 Şubat - 14 Nisan ve 6 Aralık sonrası böyle dönemler. Bununla birlikte 14 Nisan - 3 Haziran arasında ilişkilerinizde daha kolay öfkelenebilir ve çatışmalar yaşayabilirsiniz. 
İŞ VE PARA 2006'da para durumunuz çok daha olumlu seyredecek. Yeni yatırımlar yapabilir ve iş hayatında beklediğinizin de ötesinde destekler bulabilirsiniz. Bu kazançlar yabancılar, eğitim ya da danışmanlıkla ilgili konulardan da gelebilir. Ancak 14 Nisan - 3 Haziran arasında artan rekabete dikkat etmek ve risklerden uzak durmak gerekiyor. 3 Haziran - 22 Temmuz arasında ise grup çalışmalarında ortaya çıkan problemler nedeniyle para durumunuz zorlanabilir. 
SAĞLIK Sağlığınıza ilişkin problemlere çok daha hızlı çözümler bulabilirsiniz. Ancak Uranüs'ün huzursuz edici etkisi altındaki 1-8 Ekim doğumlu Teraziler değişikliklere karşı daha gergin bir tavır içinde olabilirler. 14 Nisan - 3 Haziran döneminde aşırı yorgunluk küçük kazalara yol açabilir. 

Yükselen burçlarına göre Terazi 2006 

Yükselen Koç Eşinizin ya da ortağınızın maddi durumundaki olumlu gelişmelerden yararlanabileceksiniz. Haziran-temmuzda aşka dikkat...Yükselen Boğa Kritik kararlar vereceksiniz. Sürüncemede kalan işler şubatta çözümlenmeye başlayacak. İkili ilişkiler ise şans getirecek. Yükselen İkizler Daha fazla sorumluluk alacaksınız. İş hayatında daha olumlu koşullar mutluluk getirebilir. Yıl sonunda ilişkiler daha aktif... Yükselen Yengeç Maddi konulara daha ciddi eğilin. Nisan-mayıs önemli adımlar getirecek. Yükselen Aslan Temmuz-ağustos geçişi çok huzurlu olmayabilir ancak yılın son ayları size daha fazla iyimserlik getiriyor. Yükselen Başak Entelektüel konular mutluluk getirebilir. Temmuz-ağustosta ikili ilişkilerde atılımlar ve bolca fiziksel faaliyet göze çarpıyor.Yükselen Terazi Maddi şartlar çok olumlu. Eylül ve ekim kişisel açıdan son derece canlı... Yıl sonunda kısa yolculuklar mutluluk getirebilir. Yükselen Akrep Şansınız açılıyor. Kariyer açısından da kritik bir dönemdesiniz. Yükselen Yay 2006 size daha fazla sorumluluk, mücadele ve tecrübe getirecek. Yılın son aylarında ön plana çıkacaksınız.Yükselen Oğlak Daha dışa dönük olabilirsiniz. Bu durum kariyer hayatınız açısından verimli sonuçlar getirebilir. Borç alacak konularına dikkat.Yükselen Kova İkili ilişkilerde hassas ve ciddi olmanız gerek. İş hayatında ise çok daha başarılı olabilir ve terfi edebilirsiniz. Yükselen Balık İş hayatında daha fazla mücadele görünüyor. Edineceğiniz tecrübeler bir iki yıl içinde sonuçlarını verecek. 

TERAZİ 23 Eylül - 23 Ekim 
Rafine ve kibar, uzlaşı yanlısı, iyi bir diplomat, düzenden hoşlanan, ilişkilerinde adil ve objektif, aklıyla hareket eden. 
- Kararsız, aşırı hassas ve dengesiz, zayıf irade ve tembellik, başkalarını manipüle etmeye hazır, aşırı zevk düşkünü. 
Yönetici gezegeni Venüs bu burçla gündüz ilişkisindedir. 
Elementi Hava 
Niteliği Öncü 
Klasik özellikleri Gündüz burcu, bir nesne sembolüyle anlatılan tek burç, öncü, sıcak ve nemli. 
Yıllık geçişinde ortaya çıkan temalar Terazi burçlar kuşağında en ortada olan burçtur ve bu sembolündeki dengeye de işaret eder. Terazi aynı zamanda öncü burçtur ve sonbahar mevsimini başlatır. Bu dönemde gece ve gündüz yeniden eşitlenir. İnsanlar bu dönemde yaz rehavetinden uzaklaşarak kendilerini geliştirmeye yeniden ağırlık verirler. 
Vücutta karşı geldiği bölge Böbrekler 
Rengi Soluktan parlağa mavi tonları. 
Metali Bakır 
Taşı Safir 
2006'da en iyi ilişkiler Terazi - İkizler 
2006'da en zor ilişkiler Terazi - Oğlak 

Yükselen burcunuzu nasıl bulacaksınız 

Aşağıdaki tabloda doğum saatinizi, doğduğunuz döneme ilişkin satırla birleştirin. 

23 Eylül - 3 Ekim 4 Ekim - 13 Ekim 14 Ekim - 22 Ekim 00.00 Yengeç Aslan Aslan 00.30 Aslan Aslan Aslan 01.00 Aslan Aslan Aslan 01.30 Aslan Aslan Aslan 02.00 Aslan Aslan Başak 02.30 Aslan Başak Başak 03.00 Başak Başak Başak 03.30 Başak Başak Başak 04.00 Başak Başak Başak 04.30 Başak Başak Başak 05.00 Başak Başak Terazi 05.30 Başak Terazi Terazi 06.00 Terazi Terazi Terazi 06.30 Terazi Terazi Terazi 07.00 Terazi Terazi Terazi 07.30 Terazi Terazi Akrep 08.00 Terazi Akrep Akrep 08.30 Akrep Akrep Akrep 09.00 Akrep Akrep Akrep 09.30 Akrep Akrep Akrep 10.00 Akrep Akrep Akrep 10.30 Akrep Akrep Yay 11.00 Akrep Yay Yay 11.30 Yay Yay Yay 12.00 Yay Yay Yay 12.30 Yay Yay Yay 13.00 Yay Yay Oğlak 13.30 Yay Oğlak Oğlak 14.00 Oğlak Oğlak Oğlak 14.30 Oğlak Oğlak Oğlak 15.00 Oğlak Oğlak Kova 15.30 Oğlak Kova Kova 16.00 Kova Kova Balık 16.30 Kova Balık Balık 17.00 Balık Balık Koç 17.30 Balık Koç Koç 18.00 Koç Koç Boğa 18.30 Koç Boğa Boğa 19.00 Boğa Boğa İkizler 19.30 Boğa İkizler İkizler 20.00 İkizler İkizler İkizler 20.30 İkizler İkizler İkizler 21.00 İkizler İkizler Yengeç 21.30 İkizler Yengeç Yengeç 22.00 Yengeç Yengeç Yengeç 22.30 Yengeç Yengeç Yengeç 23.00 Yengeç Yengeç Aslan 23.30 Yengeç Yengeç Aslan 

Aylık durumlar Zor Vasat İyi Ocak Şubat Mart Nisan Mayıs Haziran Aşk İş Sağlık Temmuz Ağustos Eylül Ekim Kasım Aralık Aşk İş Sağlık 

YARIN Akrep 


</TEXT>
</DOC>
