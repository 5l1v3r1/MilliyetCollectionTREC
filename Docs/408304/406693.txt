<DOC>
<DOCNO> 406693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/soneko35.html </URL>
<DATE> 2005/12/26/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Coca Cola'da atama... 
</HEADLINE>
<TEXT>

     Coca-Cola Avrupa ve Ortadoğu Bölümü Finans Müdürü Güran Yet, Coca-Cola Almanya Bölgesi Finans Direktörlüğü görevine atandı. 
     Coca-Cola Türkiye'den yapılan açıklamada, söz konusu atamayla birlikte, Yet'in, finansal hedeflerin gerçekleştirilmesinde liderlik yaparak tüm finansal yatırımların ve analizlerin koordinasyonundan sorumlu olacağı, ayrıca Coca-Cola Almanya'nın stratejik büyümesi ile ürün portföyünün genişletilmesine destek sağlayacağı bildirildi. 
     Güran Yet'in 13 yıldır Coca-Cola şirketinde finans alanında çeşitli düzeylerde görev yaptığı belirtilen açıklamada, şunlar kaydedildi 
     ''Coca-Cola Türkiye, gerçek bir yönetici fabrikası gibi. Uluslararası Coca-Cola sisteminde 20'yi aşkın Türk yönetici görev yapıyor. Kuzey Asya, Avrasya ve Ortadoğu Grubu Başkanı Muhtar Kent, en son Coca-Cola Orta Avrupa, Avrasya ve Orta Doğu Grubu Başkanı olarak görev yapan Cem Kozlu, Avrasya ve Orta Doğu Bölüm Başkanı Ahmet Bozer Coca-Cola Türkiye'nin yurtdışına ihraç ettiği yöneticiler arasında yer alıyor.'' 
     
</TEXT>
</DOC>
