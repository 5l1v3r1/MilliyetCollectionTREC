<DOC>
<DOCNO> 408043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sontur13.html </URL>
<DATE> 2005/12/30/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Eşi başkasına kaçtı, kendisi cezadan kurtuldu 
</HEADLINE>
<TEXT>

     
     İsmail AKDUMAN SAMSUN, DHA 
     
SAMSUN’da 18 yaşındaki Ali Can Gökçen, 15 yaşındaki F.Y.'yi kaçırarak evlendi. Gökçen, kızın ailesinin şikayeti üzerine yakalandı ve Küçük yaştaki F.Y. ile cinsel ilişkiye girmek’ suçundan tutuksuz yargılanmak üzere serbest bırakıldı. Ancak bu dava devam ederken, F.Y. başka bir erkekle kaçtı. Son mahkemede F.Y., bir çocuk sahibi olduğu Gökçen'den davacı olmadığını söyledi. Mahkeme, F.Y’nin şikayetini geri çekmesi üzerine davanın düşmesini kararlaştırdı. 
     Samsun’un 200 Evler Mahallesi’nde ilköğretim Okulu 8’nci sınıf öğrencisi F.Y., iddiaya göre bir yıl önce Ali Can Gökçen ile birlikte kaçtı. Küçük kızın yaşının küçük olmasına rağmen düğün töreni düzenlendi. Ancak F.Y. 7 aylık hamile iken kayınvalidesi 39 yaşındaki Dudu Gökçen ile kavga edip evi terketti. Bunun üzerine kızın ailesi, damat Ali Can Gökçen hakkında polise şikayette bulundu. Gökçen küçük yaştaki kızı kaçırmak’, cinsel ilişkiye girmek’ ve hamile bırakmak’ suçundan nöbetci mahkemeye sevkedildi ve tutuksuz yargılanmak üzere serbest bırakıldı. Ancak iki aile barışınca Ali Can Gökçen ile F.Y. tekrar biraraya geldi. Dünyaya gelen bebeklerine de Celil adını koydu. Ancak F.Y., 5,5 ay önce başka bir erkekle kaçtı. 
     Samsun 2'nci Ağır Ceza Mahkemesi’nde yargılanan Gökçen, F.Y.’yi kaçırmak suçundan son kez duruşmaya çıktı. Savunmasında, F.Y.’ye yaşı dolunca resmi nikah yapacağını anlattı ve Ancak kendisi hem beni hem de çocuğunu terkedip kaçtı. Beraatimi isbtiyorum'' dedi. F.Y. ise sanıktan davacı olmadığını söyledi ve Ali Can'ı seviyordum. Ancak yanıldığımı anladım ve başka birine aşık olup kaçtım. Kendisinden özür diliyorum. Bu yüzden kendisinden davacı değilim'' dedi. 
     
     DAVA DÜŞTÜ 
     Duruşmaya katılan F.Y.'nin babası 35 yaşındaki Yaşar Y. de sanıktan şikayetçi olmadığını söyledi. Bunun üzerine mahkeme, yeni TCK’ya göre yargılanan Alican Gökçen hakkında açılan rızaen ırza geçme davasının’, F.Y.’nin şikayetçi olmaması ve başka birine kaçması üzerine düşürülmesine karar verdi. 
     
</TEXT>
</DOC>
