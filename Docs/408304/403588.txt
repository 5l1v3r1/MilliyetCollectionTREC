<DOC>
<DOCNO> 403588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/yazar/cetiner.html </URL>
<DATE> 2005/12/15/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Türban olmadı, cami cami olmadı, içki içki olmadı, imam imam olmadı .. 
</HEADLINE>
<TEXT>


Osmanlı padişahı, aynı zamanda İslamların halifesi 4. Sultan Murat acımasızlığıyla tanınmıştı. Pek adil bir sultan denilemezdi ama Bağdat Fatihi idi Ülkesinde asayiş ve disiplini sağlamak için az can yakmamıştı 
Bir de içki yasağıyla ün salmıştı Murat Kendisi en nadide şarapları içerdi ama bir ara halkına yasak etmişti. Ama bir süre bu zulmü devam etmiş, herkes yine kendi bildiğini okuyup içkisini içmeye devam etmişti. 
Eh, yani insanoğluna bu tür yasaklar söker mi Ha içki içmeyeceksiniz, demiş, ha çiftleşmeyi yasaklamış Canlının doğasına aykırı değil mi 
Her neyse, söylemek istediğim, yalnız 4. Murat değildir içkiyi bir süre de olsa yasaklayan. Kanuni Sultan Süleyman dahil Osmanlı padişahları zaman zaman içki yasağı koymayı denemişler ama başarılı olamamışlardır Evet, Kanuni Sultan Süleyman bile 

3. Murat da var 
Bir de Nurbanu Sultan'ın oğlu III. Murat vardır. 
Hani akıl hocası annesinin cenazesinde, "Şimdi ben ne yapacağım " diye saçını başını yolup ağlayan padişah 
İşte bu Sultan Murat'ın, Kıbrıs'ı nefis şaraplarını sevdiği için fethettiği söylenir. 
Murat'ı, çevresindeki dalkavuklar, çıkarcılar bir gün dolduruşa getirir. "Yeniçeriler kafayı çekip olay çıkarıyorlar. Size küfrediyorlar efendimiz" diye padişahı kışkırtırlar 
Murat da saftır Aklı ve ufku olan bir padişah değildir Basar mührünü içki yasağına 

Padişaha küfredince 
Birkaç gün sonra maiyetiyle birlikte At Meydanı'nda Sultanahmet Meydanı Ahırkapı'ya doğru atı üzerinde gitmeye başlar. 
Yeniçeriler, sivil halk sanki yasak yokmuş gibi içki içiyor Herkes çakırkeyif Kadehlerini kaldıran yeniçeriler yuuuuh çeker .. arkadan küfrün bini bir para Perişan olur padişah, elinden hiçbir şey gelmez 
Bakar ki millet yemiyor Birkaç gün sonra içki yasağını kaldırır. Kendisi de içer, isteyen vatandaş da. Padişah hakarete uğradığıyla kalır 

Mekke-Medine mi 
Kıssadan hisse. İçki yasağı Başbakanımızın emirleriyle yine gündemin en önünde. Bu yasak, içen içmeyen herkesi rahatsız ediyor. Üç beş yobaz belki ohh çekebilir, iktidarı pohpohlayabilir ama büyük yara alır AKP gemisi Bu yarayı onaramaz Şuraya izin verdim, buraya izin vermedim sökmez "Beyefendi sigara nerede içebilirim " diye tiye alınmak uzar gider "Ta, affedersiniz, 'sağlıklı şekilde aptesimi nerede yapmama izin verirsiniz'e" kadar 
Turizmin darbe yiyeceği, bütçenin yara alacağı, yabancıların ayıplayacağı şemsiyesi altına sığınarak böyle bir çılgınlığa karşı durulmasını da sindiremiyorum içime Yanlış, çok yanlış İsteyen içki içer, istemeyen içmez Bizim böyle uygarca özgürlüğümüz ladese mi geldi Yoksa Mekke-Medine'ye mi çevirmek istiyorlar ülkeyi 
Orada saraylarda, köşklerde kaçak viski ve her cins içkinin kullanıldığını bilmeyen mi var 


</TEXT>
</DOC>
