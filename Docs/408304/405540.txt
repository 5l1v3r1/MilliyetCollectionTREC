<DOC>
<DOCNO> 405540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/guncel/gun10.html </URL>
<DATE> 2005/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mardin'de 'Ahmet Kaya Parkı' tartışması 
</HEADLINE>
<TEXT>


FERİT ASLAN Diyarbakır DHA 

Mardin'in DTP'li Derik Belediyesi, 15 yıl önce yaptırdığı parka Belediye meclisinin aldığı kararla "Ahmet Kaya Sanat Parkı" adını verdi. Meclis Kararı, onaylanmak üzere Kaymakamlığa gönderildi. Kaymakam Cemil Kılınç imzası ile Belediye'ye gönderilen yazıda, "Ahmet Kaya'nın kamu düzenine aykırı, toplumda ayrımcılığa yol açabilecek yönü" nedeniyle isminin parka verilmesinin onaylanmadığı belirtildi. 
Kılıç, yönetmeliğe göre hareket ettiğini belirterek, "Söz konusu Ahmet Kaya ile ilgili Emniyet'ten aldığımız bilgiler de, bu şahsın geçmişte toplumda ayrımcılığa yol açacak suçlar işlediğini ve bu nedenle yargılandığını öğrendik. Biz de takdir hakkımızı bu yönde kullandık" dedi. Belediye Başkanı Ramazan Kapar, Türkiye'de milyonlarca hayranı olan bir sanatçının adını parka vermek istediklerini belirterek, "Adına vakıf bulunan bir sanatçının bu şekilde değerlendirilmesi hoş değil. Bunu Türkiye'ye yakıştırmamız mümkün değil" diye konuştu. 



</TEXT>
</DOC>
