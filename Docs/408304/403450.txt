<DOC>
<DOCNO> 403450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sonspo38.html </URL>
<DATE> 2005/12/14/ </DATE>
<TIME> 23.40 </TIME>
<AUTHOR>  </AUTHOR>
<HEADLINE>
Vitoria SC Guimares - Beşiktaş 1-3 maç sonucu 
</HEADLINE>
<TEXT>

     Beşiktaş ile Vitoria SC Guimares karşılaşması Beşiktaş'ın 3-1'lik üstünlüğü ile sona erdi. 
     Beşiktaş, bu skora rağmen, İngliz temsilcisi Bolton ile İspanyol temsilcisi Sevilla'nın berabera kalması nedeniyle Avrupa defterini kapattı. 
     
     İLK YARI 

     7. dakikada sol taraftan kullanılan korner atışında ceza alanında yaşanan karambolde top en son İbrahim Toraman'ın önünde kaldı. Bu futbolcu, düzgün yaptığı düzgün vuruşla takımını öne geçirdi 1-0. 
     12. dakikada defansın arkasına atılan topa Çağdaş müdahale edemeyince, meşin yuvarlak Saganowski'nin önünde kaldı. Bu futbolcu kaleci Cordoba'yı da geçtikten sonra topu boş ağlara gönderdi 1-1. 
     16. dakikada Svard'ın ceza alanı dışından yaptığı sert vuruşta, top yandan auta gitti. 
     17. dakikada Sergen'in ara pasıyla sağ tarafta topla buluşan Ahmed Hassan'ın ortasında, arka direkte bomboş durumda bulunan Youla, meşin yuvarlağı ağlara göndererek takımını yeniden öne geçirdi 2-1. 
     41. dakikada Rogerio'nun uzun pasında arka direkte toplu buluşan Neca'nın vuruşunda, meşin yuvarlak yandan auta çıktı. 
     Karşılaşmanın ilk yarısı, Beşiktaş'ın 2-1 üstünlüğüyle sona erdi. 
     
     İKİNCİ YARI 

     51. dakikada orta sahadan topu alan Youla, rakip ceza alanına kadar getirdiği meşin yuvarlağa vurmakta geç kalınca, savunma tehlikeyi uzaklaştırdı. 
     54. dakikada Neca'nın sağ taraftan yaptığı ortada ceza alanında topla buluşan Saganowski'nin şutunda, kaleci Cordoba meşin yuvarlağı son anda kornere tokatladı. 
     60. dakikada Sergen'in sağ taraftan yaptığı ortada ceza alanında iyi yükselen İbrahim Toraman, yaptığı kafa vuruşuyla meşin yuvarlağı ağlara gönderdi 3-1. 
     74. dakikada Çağdaş'ın uzun pasında topla buluşan Youla'nun vuruşu kaleci Nilson'dan döndü. Meşin yuvarlağı önünde bulan Kleberson'un vuruşunda, kaleci Nilson topu ayaklarıyla bir kere daha uzaklaştırdı. 
     90. dakikada Tümer'in sol taraftan yaptığı ortada topla buluşan Veysel, altıpas içinden topu auta attı. 
     Karşılaşma, Beşiktaş'ın 3-1 üstünlüğüyle sona erdi. 
     
     MAÇTAN NOTLAR... 

     Beşiktaş'ın, Vitoria SC Guimares ile oynadığı UEFA Kupası 2. tur H Grubu son maçında forvette Youla görev aldı. 
     Portekiz yolculuğu sırasında uçakta baygınlık geçiren, ancak daha sonra yapılan kontrollerde önemli bir sağlık sorunu olmadığı anlaşılan Ailton, riske edilmemek için maç kadrosuna alınmadı. Ailton'un olmaması nedeniyle siyah-beyazlılar 17 kişilik bir kadroyla sahada yer almak zorunda kaldı. Ailton'un yokluğunda forvette Youla forma giyerken, hemen arkasında da Sergen görev aldı. 
     Teknik Direktör Jean Tigana, sakat olan Mustafa Doğan'ın yerine savunmada Çağdaş'ı görevlendirirken, Koray ise ön liberoda forma giydi. 
     Siyah-beyazlılarda yedek kulübesinde kaleci Murat, Veysel, Pancu, Güven, Ali Güneş ve Tümer yer aldı. 
     
     STAT BOŞ KALDI 

     Vitoria SC Guimares'in UEFA Kupası'nda iddiası kalmaması nedeniyle Portekizli taraftarlar maça ilgi göstermedi. 
     35 bin kişilik stadın büyük bir bölümü boş kalırken, Avrupa'nın çeşitli kentlerinden gelen az sayıda Beşiktaş taraftarı da kale arkası tribününden takımlarını destekledi. 
     

Stat Afonso Henriques Hakemler Cristian Balaj xx, Zoltan Szekely xx, Ionel Popa xx Romanya Vitoria SC Guimaraes Nilson xx, Svard xx, Mario Sergio xx, Saganowski xx, Neca xx, Medeiros xx, Moreno xx, Geromel x, Rogerio xx, Manoel x Dk. 46 Targino xx , Clayton x Dk. 46 Paulo Sergio xx Beşiktaş Cordoba xx, Ali Tandoğan xx, İbrahim Toraman xxx, Çağdaş xx, Adem xx, Ahmed Hassan x Dk. 58 Veysel x , Koray x, Kleberson xx, İbrahim Üzülmez xx, Sergen xx Dk. 62 Tümer x , Youla xx Dk. 84 Pancu x Goller Dk. 7 ve 60 İbrahim Toraman, Dk. 12 Saganowski, Dk. 17 Youla Sarı kartlar Dk. 42 Moreno Vitoria SC Guimaraes , Dk. 44 Koray Beşiktaş      
</TEXT>
</DOC>
