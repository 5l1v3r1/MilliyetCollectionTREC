<DOC>
<DOCNO> 401175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonyas18.html </URL>
<DATE> 2005/12/06/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Tükürükten stresi ölçen cihaz... 
</HEADLINE>
<TEXT>

     Japon Nipro Corporation şirketi, tükürük analizi yoluyla kişinin stres düzeyini anında ölçebilen bir sonda cihazı geliştirdi. 
     Nipro Corporation ve Toyama Üniversitesi'nden Masaki Yamaguçi adlı bir Japon profesörün ortak ürünü olan ve ''Cocoro Meter'' adı verilen cihazın 190 gram ağrılığında olduğu ve bir ekranı bulunduğu belirtildi. 
     Cihazın, tükürükte bulunan amilaz veya amilolitik enzimi miktarına bağlı olarak stres düzeyini ölçtüğü ve kaygı düzeyinin düzenli olarak kontrol edilmesine olanak verdiği belirtildi. 
     Deneğin ağzına bir çeşit çubuk sokularak alınan tükürük örneğinin bu cihaza konulmasıyla bir dakika içinde analizin yapıldığı kaydedildi. 
     Nipro şirketinden yapılan açıklamada, tükürükteki amilaz seviyesinin, kişinin içinde bulunduğu stres düzeyine bağlı olduğu belirtildi. 
     Cocoro Japonca'da ''kalp'' veya ''ruh'' anlamına geliyor. 
     
</TEXT>
</DOC>
