<DOC>
<DOCNO> 401036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/soneko46.html </URL>
<DATE> 2005/12/06/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa günü 213 puanlık kayıpla tamamladı... 
</HEADLINE>
<TEXT>

     İMKB Ulusal 100 Endeksi, 2. seansta 78.18 puan düşerek 38,917.82 puandan kapandı. 
     Hisse senetleri 2. seansta, ortalama yüzde 0.20 oranında değer yitirdi. 
     İlk seanstaki 134.73 puanlık düşüş dikkate alındığında, Borsa endeksi günün tamamında 212.91 puan geriledi. 
     Hisse senetlerinin günlük ortalama değer kaybı yüzde 0.54 oldu. 
     Endeks 2. seansa, 126.00 puan artarak 39,122.00 puandan başladı. Seansın ilk yarısını 38,953.89 puandan geçen endeks, seans içinde en düşük 38,761.64 puana kadar gerilerken, en yüksek olarak 39,288.19 puanı gördü. Bu seviye tarihi zirve olarak kaydedildi. 
     Endeksin dünkü 2. seanstaki 39,130.73 puanlık kapanışı rekor seviye olarak belirlenmişti. 
     2. seans kapanışında, mali endeks 110.22 puan azalarak 60,445.45 puana, sanayi endeksi 81.51 puan azalarak 30,309.15 puana, hizmetler endeksi 107.62 puan azalarak 18,518.41 puana geriledi. 
     Böylece ilk seansa göre, mali grup hisseler ortalama yüzde 0.18, sanayi grubu hisseler ortalama yüzde 0.27, hizmet grubu hisseler ortalama yüzde 0.58 oranında değer kaybetti. 
     2. seansta işlem gören toplam 310 hisse senedinden 65'i değer kazandı, 185'i değer yitirdi, 60 hisse senedinin fiyatında değişiklik olmadı. 
     2. seansta, 860 milyon 54 bin 431 YTL'lik işlem hacmi kaydedildi. Günlük işlem hacmi, 1 milyar 644 milyon 624 bin 961 YTL olarak hesaplandı. 
     2. seansta GSD Holding, Doğan Holding, Garanti Bankası, Şişe Cam ve Bosch Fren, en çok işlem gören hisse senetleri oldu. 
     
</TEXT>
</DOC>
