<DOC>
<DOCNO> 402360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/son/sontur08.html </URL>
<DATE> 2005/12/10/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Kurt köpeği 4 yaşındaki çocuğu parçaladı 
</HEADLINE>
<TEXT>

     Ankara’nın Gölbaşı İlçesi’nde 4 yaşındaki bir çocuk, kurt köpeği tarafından parçalanarak öldürüldü. 
     AA muhabirinin aldığı bilgiye göre, Gölbaşı’na bağlı İncek Mahallesi’nde Fatma Kaplan’a ait villada bekçilik yapan Suat Erkoca 34 , dün akşam saatlerinde ev sahiplerine ait kurt köpeğini kulübesini temizlemek için serbest bıraktı. 
     O sırada, oğlu Eren Erkoca’nın 4 bahçede olduğundan habersiz olan baba, çocuğunun çığlıklarıyla bahçenin öbür ucuna koştu. Kurt köpeğinin oğluna saldırdığını gören Suat Erkoca, köpekten güçlükle kurtardığı çocuğunu Gazi Üniversitesi Tıp Fakültesi Hastanesi’ne götürdü. Boynundan ve vücudunun çeşitli yerlerinden yaralanan küçük çocuk, hastanede yapılan tüm müdahalelere rağmen kurtarılamadı. 
     Olayla ilgili soruşturma başlatan Gölbaşı İlçe Jandarma Komutanlığı ve Cumhuriyet Savcılığı, çocuğu parçalayan köpeğin sağlıklı ve tüm aşılarının yapılmış olduğunu tespit etti. 
     4 yaşındaki çocuğunu kaybeden Suat Erkoca’nın eşi Selma Erkoca 
     başta olmak üzere tüm aile bireyleri olay sonrası şoka girdi. 
     
</TEXT>
</DOC>
