<DOC>
<DOCNO> 405824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sonyas17.html </URL>
<DATE> 2005/12/22/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Fıkra tadında haberler... 
</HEADLINE>
<TEXT>

     Atatürk Üniversitesi A.Ü İletişim Fakültesi Araştırma Görevlisi Haldun Narmanlıoğlu, gazetede çalışırken arşivlediği ham haberleri bir kitapta topladı. 
     Kitapta okuyucuya örnek olması için gazetecilikte ''ham'' olarak bilinen redakte edilmemiş haberleri sunduğunu ifade eden Narmanlıoğlu, şöyle konuştu 
     ''Türkiye'de habercilik eğitiminde öğrencilere genellikle doğru haberler örnek gösteriliyor. Yanlış örneklerden yararlanarak doğruyu göstermek eğitimde pek kullanılmayan, ancak oldukça etkili bir yöntemdir. Meslekte 'çöpe manşet' olarak adlandırılan haberlerin gazeteci adayları için iyi birer örnek olduklarını düşünüyorum.'' Okuyucuların gazetede yer alan haberlerin ilk hallerini görme fırsatını bulamadığına dikkat çeken Narmanlıoğlu, bir haberin gazete sayfasına taşınmadan önce hangi süreçlerden geçtiğini merak edenler için, kitabın iyi bir kaynak olacağını kaydetti. 
     
     KİTAPTA YER ALAN BAZI İLGİNÇ HABERLER... 
     Narmanlıoğlu'nun kitabında yer alan bazı ilginç ham haberler şöyle 
     
     ''Duydunuz mu bizim muhtar çişini yaparken kendini vurmuş 
     Köydeki evinin bahçesinde bulunan tuvalete giden muhtar Ebubekir K'nin tuvalete girmesinin ardından 1 el patlayan silah sesi ve 'Yandım anam' çığlıklarıyla tuvalete koşan komşuları muhtarı kanlar içinde gördüklerinde önce silahlı saldırıya uğradığını sandılar. 
     Ancak gerçek çok geçmeden ortaya çıktı. Muhtarın ruhsatlı 7.65 milimetre çaplı tabancasını köyde yaşadığı için daima mermi ağzında belinde gezdiriyordu. Muhtar tuvalete girerken belinde emniyetini açık unuttuğu silahıyla birlikte gitti ve alaturka eğilerek yapılan tuvalete ihtiyacını gidermek için eğildiği sırada, silah patlayarak muhtar kasığından yaralandı.'' 
     
     ''Nehre uçan otomobil bir süre sonra karaya çıkarılırken aracın boş olduğu gözlendi 
     Bunun üzerine Lokman T. için arama kurtarma çalışmaları başlatıldı. Kayıp şoförün alkollü olduğu için suyun dibinde bir yerde sızmış olabileceği ihtimalini de göz önünde bulunduran ekipler aramalarına devam ederken kayıp şoförün izine rastlanmadı.'' 
     
     ''Rus Elena Urfalı gençlerin hücumuna uğradı 
     Urfalı gençler Rus Elena'yı elleriyle beslediler. Fiziki güzelliği ile Şanlıurfalı gençleri büyüleyen ve güler yüzü ile Şanlıurfalı gençlerin ilgisini çeken Elena, Şanlıurfalı gençleri nasıl buldunuz sorusuna Elena, 'Urfa'nın çiğköftesi çok acı ama gençleri çok tatlı geldi bana' diye cevap verdi. Sevgilisinin olmadığını ve evlenmeyi düşünmediğini söyleyen Elena, 'Ben 8 yıl önce su sporlarıyla evlendim. En büyük ve en yakışıklı sevgilim ise üzerinde yarışmalar yaptığım baraj gölleri ve denizlerdir. Bundan daha yakışıklı ve alımlı ne olabilir ki ' diye konuştu.'' 
     
     ''Minicik bir çocuk iken binlerce atom bombasının gücüyle 
     Marmara'yı adeta harabeye çevirip on binlerce can alan korkunç depremde, üzerine yığılan tonlarca enkaza tek başına karşı koyarak bir mucizenin adı olan İsmail Çimen, 175 saat sonra Mehmetçik ve İsrail kurtarma ekiplerinin enkaz altından çıkarmasıyla adı Marmara depremiyle bütünleşen 4 yaşındaki İsmail Çimen'in kurtuluşunu canlı olarak CNN tarafından tüm dünyaya aktarılmasıyla İsmail hem 'mucize çocuk' hem de 'CNN İsmail' olarak anılmaya başlanıldı.'' ''3 yıl öncesine kadar eli kınalı, yazmalı köylü kızı olan Şermin bir anda İstanbul'un ojeli, boyalı Şermin'i oldu. Şam öyküsü kötü yola düşen saf kız tiplemesinin konu olduğu Türk filmlerindeki gibi gelişti. Zengin olma hırsı onu evlilik vaadiyle kandırıldığı erkek arkadaşına meze yaptı, 18 yaşında demir parmaklıklarla tanışmasına neden oldu.'' ''Bayan sünnetçi, minik çocukların erkekliğe ilk adım atmasında katkısı olduğu için çok mutlu olduğunu ve kesilip dikilmesi ve erkekliğe hazırlanmasında kadın parmağı olmasında yarar olduğunu söyledi.'' 
     
     ''Usta kasa hırsızları 
     Usta kasa hırsızları, kasayı oksijen kaynağı ile açmaya kalkışınca 5 milyar liranın 1.250 milyar lirasını kaynak makinesinden kollayamayarak yakmaları hırsızlarda derin üzüntü yaratmıştır. 
     Usta kasa hırsızı Osman A. yanına arkadaşı Yıldıray Ç'yi de alarak oksijen kaynağı ile gece şantiye binasındaki çelik kasanın kapısını açmayı başardı ve kasadaki 7,5 milyar liranın 1.250 milyar liranın bir kısmın yanmasına çok üzüldüklerini beyan ettiler.'' 
     
</TEXT>
</DOC>
