<DOC>
<DOCNO> 401397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sonsiy07.html </URL>
<DATE> 2005/12/07/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Sağlıkçıların performans maaşları ''Pamuk ipliği''nde... 
</HEADLINE>
<TEXT>

     Anayasa Mahkemesi’nin performans ödemelerini iptal etmesi kararının ardından, döner sermayeler tarafından yapılan performans ödemelerinin giderek daha çok hastanede yapılamadığı öğrenildi. 
     Türk Tabibleri Birliği Merkez Konseyi Üyesi Dr. Eriş Bilaloğlu ANKA’ya yaptığı açıklamada, Anayasa Mahkemesi’nin 29 Kasım’da verdiği iptal kararının ardından, ödemelerin giderek aksamasından endişe ettiklerini belirtti. 
     Bilaloğlu, Türkiye genelinde yapılan belirlemeleri sonucunda Adana, Bursa, İstanbul, Ankara, Antalya’da bulunan çeşitli hastanelerde yaklaşık 2-3 ay arasındaki ödemelerin aksadığının belirterek, personelin mağdur olduğunu açıkladı. 
     Aksamaların yaşandığı hastaneler arasında İstanbul Kartal Hastanesi, Ankara Numune ve Sanatoryum Hastaneleri, Adana Numune Hastanesi bulunuyor. 
     
     SIKINTININ ARTMASI BEKLENİYOR 

     Bilaloğlu, Anayasa Mahkemesi’nin kararının ardından, sıkıntının artacağını düşündüklerini açıklayarak, kararın "eşitsizliğe yol açmak"tan kaynaklanabileceğini vurguladı. 
     Sağlık Bakanı Recep Akdağ’ın, "9 milyar maaş alan doktor olabilir" yönündeki beyanlarının gerçeği yansıtmadığının altını çizen Bilaloğlu, "Bugüne kadar zaten sistem tam işlerlik kazanamadı" dedi. 
     Bilaloğlu, "pamuk gelirine bağlı gelir olabilir mi " diyerek, Bakanlığın iki senedir çeşitli projeler için 2.5 katrilyon harcadığını, buna karşın kaynaklarını çalışanlar ve halk sağlığı için kullanma konusunda başarısız olduğunu ifade etti. 
     
</TEXT>
</DOC>
