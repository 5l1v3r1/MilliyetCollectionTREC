<DOC>
<DOCNO> 404188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/siyaset/axsiy02.html </URL>
<DATE> 2005/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Latin Amerika'da bile dava konuşuldu 
</HEADLINE>
<TEXT>


Orhan Pamuk davasına dün Orta ve Güney Amerika ülkeleri Meksika, Peru, Arjantin, Panama ve Kolombiya gazeteleri bile geniş yer ayırdı 


Dünya medyası, Orhan Pamuk davasına kilitlendi. Davaya, uluslararası haber ajanslarının yanı sıra Avrupa'dan Latin Amerika'ya kadar yabancı basın büyük ilgi gösterdi. Dünya basını, davanın sonucunun Türkiye'de ifade özgürlüğüne yönelik demokratikleşmenin bir göstergesi olacağı yorumunu yaptı. 
Pamuk davasıyla ilgili gelişmeleri, uluslararası ajanslar Amerikan AP, İngiliz Reuters ve Fransız AFP, flaş haber şeklinde abonelerine duyurdu. Geçtikleri çok sayıda haberde, mahkemenin Adalet Bakanlığı'ndan izin istenmesi nedeniyle 7 Şubat 2006'ya ertelendiğini belirten uluslararası ajanslar, yazar aleyhine yapılan gösteriler ve AB yetkililerinin yaptıkları açıklamalara da yer verdi. Haber devleri, Pamuk'un, davanın ertelenmesi nedeniyle hayal kırıklığına uğradığı ve ifadesini vererek aklanmak istediği yönündeki sözlerini de aktardı. 
Yabancı basında davayla ilgili haberler ise şöyle 
EL PERIODICO İspanya "Dava, Pamuk davası değil, Türkiye'de ifade özgürlüğünün olup olmadığı davası." 
LA LIBERTAD Meksika "Pamuk, meşhur olduğu için tüm dünyanın önünde yargılanıyor. Ya meşhur olmayan ve sadece görüşünü ifade ettiği için hapsedilenlerin davası ne olacak " 
LA LIBERTAD Panama "Türkiye'de ifade özgürlüğü demokratikleşti mi, demokratikleşmedi mi Bunu göreceğiz." 
LA NACION Arjantin Nobel'e aday gösterilen dünyaca ünlü yazar Pamuk, Türkiye'nin milliyetçi duygularını zedelediği için yargı önüne çıkıyor. 
EL TIEMPO Kolombiya "Ünlü yazar Pamuk, sadece Türk kimliğini sorguladığı için mahkemeye çıkacak." 


</TEXT>
</DOC>
