<DOC>
<DOCNO> 406135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sonyas17.html </URL>
<DATE> 2005/12/23/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
''10 bin dolar almadan Sharon Stone öpmezdim'' 
</HEADLINE>
<TEXT>

     BORA BAĞCIBAŞI 

"Organize İşler" filminin senaryo yazarı, yönetmeni ve başrol oyuncusu Yılmaz Erdoğan'ın, "O dünya çapında bir oyuncu, kıymetini bilmek lazım" dediği rol arkadaşı Cem Yılmaz, "Organize İşler"in TİM'deki galasında yine esprileriyle herkesi güldürdü. Filmde oynadığı golf sahnelerini değerlendiren Yılmaz, Golf bu kadar ünlü olmadan da espriyi bulmuştum. Usta oyuncularla bu işler iyi oluyor. Katkım olduysa ne mutlu bana. Aslında golf sopasıyla topa bir kez bile vurmadım. Çok zor bir spor göründüğü gibi kolay değil'' dedi. 
     Cem Yılmaz, Berrak Tüzünataç'la rol arkadaşlığının aşka dönüşüp dönüşemeyeceğine ilişkin soruya, Böyle edepsizlikler bizde olmaz'' diye cevap verdi. Yılmaz, "Kurtlar Vadisi"nde Necati Şaşmaz’ın Sharon Stone'u öpüşmesi sahnesine de ilginç bir yorum getirdi. Yılmaz, Sharon Stone öpmek için 10 bin dolar alırdım. Sharon olmuş 45 yaşında. Ben 32 yaşında taş gibi adamım. Alayını öperim tanımam'' dedi. 
     
</TEXT>
</DOC>
