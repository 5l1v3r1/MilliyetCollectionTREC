<DOC>
<DOCNO> 401277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/yazar/ulagay.html </URL>
<DATE> 2005/12/07/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Cari açıktan AB'ye, kaygılar artarken 
</HEADLINE>
<TEXT>


Bu yazıyı okuyan bir hükümet yetkilisi çıkıp da "Yazı yazıp ahk m kesmek kolay, üç yıldır bu ülkeyi kim yönetiyor, Avrupa Birliği AB ile ilişkileri ve ekonomiyi bu noktaya kim getirdi " diye sorsa ve "Buraya kadar nasıl getirdiysek bundan sonra da öyle götürürüz, siz hiç merak etmeyin" dese nasıl bir cevap verebilirim acaba 
Önce hakkını teslim ederim. AB ile tam üyelik sürecinin başlamış olması ve ekonomideki gidişatın dünyada olumlu karşılanması, kuşkusuz Adalet ve Kalkınma Partisi'nin AKP başarı hanesine yazılması gereken sonuçlar. Bu sonuçlara bakarak AKP'nin yolun bundan sonraki bölümünde de başarısını sürdüreceğini düşünmek mümkün. 
Ancak bunun hiçbir garantisi yok. Tersine, AKP hükümetinin yolun bundan sonrası için yeterli bir hazırlığa ve birikime sahip olmadığı izlenimi, farklı kesimlerden, görüşüne değer verdiğim kişilerle paylaştığım bir izlenim. 

Cari açık riski 
Türkiye'nin dış ödemeler dengesindeki cari işlemler açığı tarihsel bir rekora gidiyor. Bu yılın sonunda cari açığın Türkiye'nin GSYİH'sının 6'sını aşması bekleniyor. Bu oranda bir açığı şimdilik sorunsuz finanse edebilen tek bir ülke var, o da ABD. Türkiye'nin konumundaki "Yükselen Pazar" ülkelerinin toplam cari işlemler fazlası ise 400 milyar doları aşıyor. Yani Türkiye'nin durumu çarpıcı bir istisna oluşturuyor ve bu nedenle göze batıyor. 
Bu boyutta bir açığın sorunsuz finanse edilebilmesi Türkiye'nin dışardan yeterli miktarda sermaye çekebilmesine bağlı. Yabancı yatırım sermayesinin, portföy yatırımlarının ve dış kredilerin artan miktarlarda Türkiye'ye akması için ise, sağlanacak getirinin tatmink r olması, Türkiye'deki siyasi ve ekonomik istikrarın sürmesi ve AB ile bütünleşme sürecinin aksamadan yürümesi gerekiyor. Ancak bunların ötesinde, cari açığın daha da büyümesini önleyecek önlemlerin alınması da giderek önem kazanıyor. 
Sorun işte bu noktada. Merkez Bankası dışında, ekonomi yönetiminin bu durumun kapsamlı bir analizini yaptığına ve açığı zaman içinde kapatacak önlemler tasarladığına dair doyurucu bir bilgi yok kimsede. 

Sanal müzakere 
AB süreciyle ilgili kaygılar da artıyor. Tam üyelik yolunun açılması konusunda kararlı davranan ve 3 Ekim dönemecini aşan AKP'nin kısa vadeli amacına ulaştığını ve müzakere sürecini yeterince ciddiye almadığını düşünenler var. Türkiye - AB ilişkilerini yakından izleyen bir yabancı uzman, Türkiye'nin şimdilik "sanal müzakere heyeti" ile durumu idare etmeye çalıştığını, ancak tarama sürecinden sonra bu tavrı sürdürmenin zor olacağını belirtiyor. 
Aynı uzman, taramadan sonra AB tarafından gündeme getirilecek ilk müzakere başlığının, kamu alımlarıyla ilgili olabileceğini ve bunun da Türkiye'yi zorlayabilecek bir başlık olduğunu belirtiyor. Yolsuzluk ve rüşvet gibi konularla ilgili AB normlarına uyumun tartışılması, hele seçim laflarının konuşulmaya başladığı bir ortamda, AKP'nin hiç işine gelmez her halde. 
Ali Babacan bunları düşünmek için mi gitti acaba Avustralya'ya 



</TEXT>
</DOC>
