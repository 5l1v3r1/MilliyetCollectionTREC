<DOC>
<DOCNO> 403716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sonsiy07.html </URL>
<DATE> 2005/12/15/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Bakan Çelik, öğrenciye verdiği sözü tuttu 
</HEADLINE>
<TEXT>

     Milli Eğitim Bakanı Hüseyin Çelik, iki ay önce incelemelerde bulunmak üzere geldiği Van’ın Muradiye İlçesi’nde kendisinden okulu için bilgisayar isteyen öğrencinin talebini yerine getirdi. 
     Çelik’i, Muradiye İlçesi’ndeki gezi ve incemeleri sırasında ziyaret ettiği Cumhuriyet İlköğretim Okulu’nda karşılayan 2. sınıf öğrencisi Asrin Yılmaz, okulu için 30 bilgisayar istemişti. Bakan Çelik de Yılmaz’a okula bilgisayar göndereceğine dair söz verdi. 
     Yılmaz, Bakan Çelik’in sözünü tuttuğunu ve okullarına istediği 30 bilgisayardan 15 tanesini gönderdiğini söyledi. Bundan sonra bilgisayarlarla daha iyi eğitim alacaklarını anlatan Yılmaz, Çelik’e teşekkür etti. 
     Bilgisayarlara kavuşmanın mutluluğunu yaşadıklarını, ancak okullarında kütüphane ve kitap eksiğinin bulunduğunu da söyleyen Yılmaz, bu eksikliklerin de kısa sürede giderilmesini istediklerini belirtti. 
     Cumhuriyet İlköğretim Okulu Müdürü Zafer Yılmaz da 24 derslikli okulda 811 öğrencinin öğrenim gördüğünü belirterek Bakan Çelik’e okullarına gönderdiği bilgisayarlar için teşekkür etti. 
     
</TEXT>
</DOC>
