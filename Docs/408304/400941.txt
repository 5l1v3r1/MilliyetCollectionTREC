<DOC>
<DOCNO> 400941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/yazar/sazak.html </URL>
<DATE> 2005/12/06/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Hakk ri'de bir ses 
</HEADLINE>
<TEXT>


Rojbin Tugan, genç bir avukat. Ertuşi aşiretinden, 12 Eylül döneminde Diyarbakır cezaevinde işkence görmüş bir babanın kızı, İstanbul Hukuk Fakültesi'ni bitirdikten sonra 1996'da memleketine dönerek çalışma hayatına atılmış. Ceza davalarına giriyor, mayın mağdurlarıyla ilgili bir sivil toplum grubunun başında. 
'Yurttaşlar Heyeti'nin Şemdinli ziyareti sırasında tanıdık, Rojbin Hanım'ı. İsmi Kürtçe, 'Güneşi gören' demek. 
Ferit Edgü'nün yedek subay öğretmenlik yaptığı 1960'lardaki 'Hakk ri'de Bir Mevsim' adlı gerçek yaşamöyküsünden çekilen filmde Genco Erkal'ın, ayrılırken çocuklara söylediği, 'Size öğrettiklerimin hepsini unutun. Onların hiçbir anlamı yok burada...' sözlerindeki gibi Türkiye'nin Batı'sından görünenlerle Hakk ri'de soluduğumuz hava çok farklı. İnsanlar her şeye rağmen yaşama umutla sarılıyorlar. 
'Sokak lambası altında yürümeyi özledim' diyor, genç avukat. 
Bölgedeki insanların tedirginliğini anlatıyor, silahtan, bombalama olaylarından, çatışmadan usanmışlar. Ne PKK ne devlet .. 1990'lar ortamına dönülmesi halkın en büyük korkusu. Silah sesi, helikopter sesi duymak istemiyorlar. Hakk ri'de hayat normalleşmişken, şimdi korku duvarları örülüyor. Rojbin Tugan anlatıyor 
"İstanbul'da okuyup Hakk ri'ye döndüğümde umudumu hep canlı tuttum. Hukuk fakültesinde öğrendiklerimle burada yaşadıklarım arasındaki uçurumun farkındaydım, tıpkı Genco Erkal'ın çocuklara söylediği gibi... Belki bir sürü şeyi değiştiremeyiz ama birey olarak tek tek bir şeyleri değiştirebiliriz. 
Tek bir insanın hayatını kurtarmak bile çok önemli. Şehitler ölmez diyorlar. Bal gibi ölüyor. Gençler ölüyor ve toprağa veriliyor. Türkler, Kürtler, neden ölsünler 
İstanbul'da okuduğum yıllarda geceleri Beyoğlu'nda, Boğaz'da arkadaşlarımızla dolaşırken bazen patlama sesi duyardık. Güneydoğu'da çatışmaların en yoğun olduğu dönemde. Bomba gibi gelen o sesler aslında havai fişek patlamasıydı. Birileri evlenirken, birileri ölüyordu " 
Güneydoğu insanı, ayrılıkçılık üzerine kurulu tuzağa düşmek istemiyor. Barış ve huzur içinde, Türkiye'den kopmadan yaşamak, ezici çoğunluğun düşüncesi. 
Güneydoğu insanını 'düşman' gibi görmekten vazgeçelim, halka güvenelim. 



</TEXT>
</DOC>
