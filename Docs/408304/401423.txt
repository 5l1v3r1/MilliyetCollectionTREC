<DOC>
<DOCNO> 401423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sonspo05.html </URL>
<DATE> 2005/12/07/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Maçtaki kurşun için Fenerbahçe’ye dava 
</HEADLINE>
<TEXT>

     Tansel CAN DHA 

      ATATÜRK Olimpiyat Stadı’nda Fenerbahçe-Everton arasında oynanan özel maçı tribünde izlerken bacağına isabet eden kurşunla yaralanan Yusuf Bahar’ın Fenerbahçe kulübüne açtığı davanının ilk duruşması yapıldı. 
     Fenerbahçe ile Everton arasında 30 Temmuz 2005 tarihinde oyanan maçın 40'ncı dakikasında nereden geldiği belli olmayan bir kurşun Bahar’ın sağ bacağına isabet etti. Hastaneye kaldırılan Bahar’ın bacağındaki kurşun sakat kalma riski nedeniyle çıkartılamadı. Stadtaki silahlı yaralama olayıyla ilgili olarak maçı izlemeye gelen taraftarların üstlerinin aranmadığı ve biletsiz olarak stada alındığı öne sürüldü. 
     Küçükçekmece Adliyesi 1'inci Asliye Hukuk Mahkemesi’nde açılan davaya avukatı ile birlikte gelen Yusuf Bahar, 5 aydan bu yana bacağına kurşun çekirdeği ile yaşamaya çalıştığını söyledi. Bahar, Her şeye rağmen bu akşam Şampiyonlar Ligi’nde son maçına çıkacak Fenerbahçe’nin kazanmasını istiyorum'' dedi. 
     Fenerbahçe kulübü aleyhinde 250 bin YTL'lik tazminat davası açtıklarını belirten Bahar, bacağına isabet eden kurşun nedeniyle mesleğini kaybettiğini belirterek, Uzun süre ayakta duramadığım için aşçılık yapamıyorum. Başka mesleklerde tutunmaya çalışıyorum. Aradan geçen 5 aylık sürede beni kimse arayıp sormadı'' diye konuştu. 
     Yusuf Bahar’ın avukatı Zeki Bulgan ise, yasaların Fenerbahçe kulübünü olaydan sorumlu tuttuğunu belirterek, mahkemeden müvekkilinin uğradığı maddi ve manevi zararın karşınlamasını istediklerini anlattı. Olay sırasında stadyumdaki kameraların kayıtta olması gerektiğini ancak, çoğunun kayıt yapmadığını ileri süren Yusuf Bahar, kayıt yapan az sayıdaki kameradan alınan görüntünün de izlenemeyecek kadar kötü olduğunu duyduğunu söyleyen Bulgan, kanıtların karartılmaya çalışıldığını öne sürdü. Dava, kanıtların toplanması için ertelendi. 
     
</TEXT>
</DOC>
