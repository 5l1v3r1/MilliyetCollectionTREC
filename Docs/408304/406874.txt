<DOC>
<DOCNO> 406874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/siyaset/siy03.html </URL>
<DATE> 2005/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Soykırım' fermanı yok 
</HEADLINE>
<TEXT>


SEMA EMİROĞLU New York 


Ermeni soykırımı konusunda pozisyonu bulunmadığını açıklayan Amerikan Tarih Derneği AHA , bu tavrın, derneğin Yahudi soykırımının ink rına karşı çıkmasıyla çeliştiğini savunan bazı Amerikalı tarihçilerin tepkisini çekti. Tarihçi Jesse Lemisch, derneğin aylık olarak yayımladığı Perspectives adlı dergiye bir mektup göndererek, Ermeni soykırımı konusunda tavır almama kararını eleştirdi. John Jay College'de tarih profesörü olan Lemisch, AHA'nın, Ermenilerin de Birinci Dünya Savaşı sırasında katledildiğini açık biçimde dile getirmesi gerektiğini savundu. Prof. Lemisch, "AHA, ya iki soykırımı da kınamalı, ya da hiçbirini kınamamalıdır" dedi. 
Buna karşılık veren AHA Başkanı James Sheehan ise, "Çabalarımızı, geçmişte olup bitenler hakkında fermanlar yayımlama yönünde harcamamalıyız" dedi. Sheehan, hiçbir ciddi tarihçinin Yahudi soykırımını sorgulamadığını, bunun herkesçe kabul edilen bir gerçeğin basit bir açıklaması olduğunu bildirdi. 



</TEXT>
</DOC>
