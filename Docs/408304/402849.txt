<DOC>
<DOCNO> 402849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sontur35.html </URL>
<DATE> 2005/12/12/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Prof. Dr. Hatemi için emeklilik töreni... 
</HEADLINE>
<TEXT>

     İstanbul Üniversitesi İÜ 
     Cerrahpaşa Tıp Fakültesi İç Hastalıkları Anabilim Dalı Endokrinoloji, Metabolizma ve Diabet Bilim Dalı öğretim üyesi Prof. Dr. Hüsrev Hatemi’nin emekliye ayrılması nedeniyle tören düzenlendi. 
     Fakültenin oditoryumundaki törende konuşan Cerrahpaşa Tıp Fakültesi Dekan Vekili Prof. Dr. Halil Yanardağ, Prof. Dr. Hatemi’nin keskin hafızasıyla her öğrencinin ismini hatırlayarak, onların sorunlarını baba şefkatiyle çözen örnek bir hoca olduğunu anlattı. 
     Prof. Dr. Hüsrev Hatemi’nin isminin, bazı öğrencilerin özellikle Cerrahpaşa Tıp Fakültesi’ni tercih etmesinde etkili olduğunu vurgulayan Prof.Dr. Yanardağ, Prof. Dr. Hatemi’ye bundan sonraki hayatında başarı dileğinde bulundu. 
     Prof. Dr. Yanardağ, konuşmasının ardından, Prof. Dr. Hatemi’ye, 45 yıllık hizmeti dolayısıyla bir sertifika sundu. 
     İç Hastalıkları Anabilim Dalı Endokrinoloji, Metabolizma ve Diabet Bilim Dalı Başkanı Prof. Dr. Sadi Gündoğdu da çok renkli bir kişiliğe sahip olan Hüsrev Hatemi’nin, değerli bir bilim adamı, şair ve edebiyatçı olduğunu ifade etti. 
     Prof. Dr. Gündoğdu, bundan sonraki yaşamında huzur ve mutluluk dilediği Prof. Dr. Hatemi’ye bir plaket takdim etti. 
     Emekli öğretim üyesi Prof. Dr. Nazif Bağrıaçık da "ayaklı kütüphane" olarak nitelendirdiği Prof. Dr. Hatemi’nin aynı zamanda çok iyi bir eğitimci olduğunu söyledi. Nazif Bağrıaçık, "36 yılımız birlikte geçti. Emeklilik çok güzel bir şey. Çok verimli bir dönem. 
     Yanlız sağlıklı olmak ve araya acıların girmemesi lazım" diye konuştu. 
     Prof. Dr. Hatemi’nin ikiz kardeşinin eşi Prof. Dr. Kezban Hatemi de çok iyi bir aile babası olmasına karşın Prof. Dr. Hüsrev Hatemi’nin ailesine çok az zaman ayırabildiğini belirterek, "Lüften ailene daha fazla zaman ayır" dedi. 
     Prof. Dr. Hüsrev Hatemi de kendisi hakkında yapılan konuşmalara teşekkür etti. 
     
</TEXT>
</DOC>
