<DOC>
<DOCNO> 401427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sonspo09.html </URL>
<DATE> 2005/12/07/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Ankaragüçlü futbolcular ishal korkusu ile tuvalette bile iyi su kullandı 
</HEADLINE>
<TEXT>

     Geçen hafta Malatyaspor'la deplasmanda karşılaşan ancak bu kentteki ishal salgını nedeniyle Elazığ'da kamp yapan Ankaragücü'nde ishal korkusu ekstra önlemler aldırdı. 
     Malatyaspor'la oynanan ancak sis nedeniyle ertelenen ilk maçın ardından tekrar Elazığ'a dönmek zorunda kalan futbolcular ve teknik heyet yorucu bir yoldan sonra ertesi gün tekrar Malatya'ya gitti. Burdaki ishal salgını nedeniyle tuvaletlerde bile iyi su kullanan futbolcuların duşlarını da damacana sularla aldıkları öğrenildi. 
     Bu arada, Ankaragücü cumartesi günü deplasmanda karşılaşacakları Gaziantepspor maçı hazırlıklmarı bugün yaptığı antrenmanla sürdürdü. 
     Cemal Aydın Spor Kompleksi'nde teknik direktör Saffet Susiç yönetiminde yapılan idmana Malatyaspor maçlarında forma giyen futbolcular katılmadı. 
     Susiç antrenman öncesi yaptığı açıklamada, futbolcularının yorgun olduğunu ancak Gazintepspor maçına daha çok zaman olduğunu belirterek, bu konuda bir sıkıntılarının bulunmadığını söyledi. 
     Almanya'da tedavi gören İlhan Mansız'ın bugün Ankara'ya döneceğini ifade eden Susiç, ilk yarı sonrası takımda revizyona gideceklerini belirtti. 
     
</TEXT>
</DOC>
