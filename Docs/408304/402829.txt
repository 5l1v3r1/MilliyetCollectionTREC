<DOC>
<DOCNO> 402829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sontur15.html </URL>
<DATE> 2005/12/12/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
İstanbul'da iki kaza, iki ölü... 
</HEADLINE>
<TEXT>

     Fatih ve Zeytinburnu’nda meydana gelen 2 ayrı trafik kazasında, 2 kişi öldü, 2 kişi de yaralandı. 
     Alınan bilgiye göre, Hasan Altuğ yönetimindeki 34 BH 1669 plakalı otomobil, Fatih Vatan Caddesi Vakıf Gureba Eğitim ve Araştırma Hastanesi önünde Rahmi Alan’ın kullandığı 34 AHN 7479 plakalı motosiklete çarptı. 
     Çarpma sonucu motosikletten düşen Alan ile yanındaki Hakan Dönmez ve otomobil sürücüsü Altuğ yaralandı. Yakındaki hastaneye kaldırılan yaralılardan Rahmi Alan, hayatını kaybetti. Diğer 2 yaralının ise tedavileri sürüyor. 
     Zeytinburnu’nda meydana gelen kazada da, E-5 Karayolu Cevizlibağ mevkiinde plakası ve sürücüsü henüz belirlenemeyen bir otomobilin çarptığı Ali Bayram 45 olay yerinde öldü. 
     Bayram’a çarpan otomobil olay yerinden kaçarken, karayolu üzerinde duran cesede çarptığı ileri sürülen 34 DS 31 plakalı otomobilin sürücüsü Mustafa E. gözaltına alındı. 
     
</TEXT>
</DOC>
