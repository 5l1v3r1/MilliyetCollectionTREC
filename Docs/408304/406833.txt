<DOC>
<DOCNO> 406833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/ekonomi/eko02.html </URL>
<DATE> 2005/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte borsada 20 yılın 'en'leri 
</HEADLINE>
<TEXT>


Kurulduğu yıllarda 3 milyon dolar olan İMKB'nin günlük işlem hacmi,2.4 milyar doları buldu 

Orhan Tekeoğlu 

İstanbul Menkul Kıymetler Borsası'nın İMKB kuruluşundan bu yana 20 yıl geçti. 26 Aralık 1985'te resmen kuruldu, 3 Ocak 1986'da Cağaloğlu Ziraat Bankası Şubesi'nin ikinci katında ilk işlemlere başladı. Önce Karaköy'e, sonra da şimdiki yerine İstinye'deki binasına taşındı. Kurulduğu yıldan bu yana geçen 20 yılda herkesin dikkatini üzerine çekmeyi başardı. 
Borsa, bugüne kadar birçok 'en'leri yaşadı. 2000 yılında 1.5 milyon dolayında olan yatırımcı sayısı 1 milyona inmesine rağmen borsa hep popüler olmayı başardı. 

Hayalleri zorlayan k r 
20 yılda kimileri borsadan çok para kazandı, kimileri zarar etti ve kimileri de tüm servetini kaybetti. 460 binin üstünde yatırımcı ellerindeki hisselerin tahtası kapandığından zararı sineye çekmek zorunda kaldı. 
Kimileri hayalleri zorlayan kazanç elde etti. Borsanın kurulduğu yıldan bu yana 77 bin kat getiri sağlayan hisseler de oldu. Endeks dolar bazında Ocak 2000'de 3.79 ile tüm zamanların en yüksek değerine ulaştı. Endeks TL bazında rekorunu ise 6 Aralık 2005'te 39.288 ile kırdı. 
1986'da 40 düzeyindeki şirketin 938 milyon dolar olan piyasa değeri bugün 303 şirkete ve 158.7 milyar dolara ulaştı. Günlük 3 milyon dolarlık işlem hacminden günlük 2.4 milyar dolarlık işlem hacmine ulaşıldı. 80'li yılların sonlarında yüzde 1-2 düzeyinde olan yabancı yatırımcıların İMKB'deki payları da yüzde 67'yi aştı. 





</TEXT>
</DOC>
