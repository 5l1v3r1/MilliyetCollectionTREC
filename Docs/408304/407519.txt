<DOC>
<DOCNO> 407519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/spor/spo05.html </URL>
<DATE> 2005/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bermek'in gözü kara 
</HEADLINE>
<TEXT>


Federasyonun genel kurulu için adaylığını açıklayan Ayhan Bermek, "Kazanırsam açık düzen kuracağım. Şeffaf yönetim, ahlaklı denetim, adil ve hakça paylaşım için adayım. Ankara rüzg rından çekinmiyorum" dedi 

BİLAL MEŞE 


Futbol Federasyonu'nun 19-20 Ocak tarihleri arasında gerçekleştireceği olağanüstü genel kurulda başkan adaylığını resmen açıklayan Ayhan Bermek, "Her şey Türkiye için, Türk futbolu için" sloganıyla yola çıktı. 
Bermek, Swiss Otel'deki basın toplantısında, hedeflerini ve ilkelerini anlattı. Aday olması konusunda büyük baskı olduğunu vurgulayan Ayhan Bermek, "Türk futbolu, Türkiye'ye itibar sağlayacak bir simge olmalı. Futbolun her kademesinde bulunmuş biri olarak, bilgi birikim ve deneyimimi bu amaca hizmet için kullanacağım. Varılacak hedef, Türk futbolunun hak ettiği yer olacaktır" dedi. 

Marka felsefesi 
Deneyimli, disiplinli ve tutarlı bir liderlik ilkesiyle yola çıktığını kaydeden Bermek şöyle konuştu "Türk futboluna ve Türkiye markasına değer katacak felsefemi iktidara taşımak istiyorum. Uzmanlaşmış güçlü bir kadro ile geleceğe odaklanacak, Avrupa futboluna tam üye, dünya ile rekabet eden güçlü ve köklü bir Türk futbolu yaratacağız. Bu kadronun güç aldığı temel, hiç kuşku yok ki, etik değerler olacaktır. Şeffaf ve planlı yönetim, ahlaklı denetim, adil ve hakça paylaşım için adayım." 
Bermek, bir gazetecinin, "İsviçre maçından sonra Ankara'dan sert rüzg rlar esti, olağanüstü seçime gidildi. Siz bu sert esen rüzg rlara karşı nasıl tavır sergileyeceksiniz " sorusuna "Bir şeyler oluyor ki müdahale ediliyor. Kazanırsam açık düzen kuracağım. Ankara'nın rüzg rından çekinmiyorum" cevabını verdi. 

Doğan açıklaması 
Hasan Doğan ile birlikte hareket etmesinin siyasi iktidarın adayı olduğu yorumlarını birlikte getirdiği şeklinde hatırlatmaları karşısında Bermek, "Siyasetin ülke sorunlarına ilgisiz kalabildiğini hiç düşünmüyorum. Eğitim, ekonomi, turizm, Avrupa Birliği'ne giriş, Kıbrıs gibi sorunlarla ilgilenen siyasetin ve onun göstergesi iktidarın, futbolla ilgilenmemesi bana göre talihsizlik olur. Futbolumuzun özerkliğine kavuşmasında rahmetli Turgut Özal'ın katkılarını nasıl unutabiliriz " yorumunu yaptı. 
Seçilmesi halinde Fatih Terim ile yola devam edeceğini de vurgulayan Bermek, Türk futbolunda spor hukukunu geri dönülmez bir şekilde oluşturacaklarını ifade etti. Başkan adayı, "Disiplinin aldığı karar tahkimden geri dönerse, bu adalet duygusunu sarsar" diye konuştu. 

Çelişkinin böylesi .. 

Kulüpler oy kullanacakları belirlerken, Ayhan Bermek ve kendisini destekleyen Hasan Doğan, Davut Dişli ile Serdar Güzelaydın'ın liste dışı kalması şaşkınlık yarattı 

CEMAL ERSEN 

Türk futbolundaki olağanüstü genel kurulu için gerim sayım sürerken, delege listelerinin kesinleşmesiyle ortaya çıkan büyük çelişki de gündeme damgasını vurdu. 
Ayhan Bermek'i desteklediğini belirten federasyon başkanvekili Hasan Doğan, yönetim kurulu üyeleri Davut Dişli ve Serdar Güzelaydın'ın hiçbir kulüp tarafından delege gösterilmemesine karşın, Türk futbolunun yönetimine talip olmaları şaşkınlık yarattı. Yıllardır Samsunspor delegesi olarak genel kurullarında oy kullanan Bermek'in de aynı konumda bulunması dikkat çekti. 
Listelerdeki bir başka kriz ise Merkez Hakem Kurulu Başkanı Ufuk Özerten'in Gençlerbirliği'nden delege olmasıyla yaşandı. Hakem camiasının en üst noktasında bulunan Özerten'in, genel kurulda oy kullanmasının etik olmadığı ileri sürülürken, on hakem ve eski hakemin delegeler arasında yer alması gözden kaçmadı. FFHGD'den Mustafa Çulcu, İsmet Arzuman ve Selçuk Dereli'nin yanı sıra FIFA ve UEFA organizasyonlarında final ve yarı final yönetmiş hakemler katagorisinden Muzaffer Sarvan, Hilmi Ok, Ahmet Çakar, Yusuf Namoğlu, Ali Aydın, Talat Tokat ve Lale Orta genel kurulda yüzde 5'lik bir grup oluşturdu. 


</TEXT>
</DOC>
