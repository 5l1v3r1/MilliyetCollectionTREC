<DOC>
<DOCNO> 400274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sonspo05.html </URL>
<DATE> 2005/12/03/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Ada’nın Pascal’ı, Hasselbaink... 
</HEADLINE>
<TEXT>

     İki yıl önce Chelsea’den ayrılan Jimmy Floyd Hasselbaink’i İngiliz kulübünün taraftarları unutmuş gözükmüyor. 
     Beşiktaş taraftarları için Pascal Nouma’nın farklı bir yeri vardır... Siyah-Beyazlı formayla başarılı maçlar çıkaran Fransız yıldız ile Beşiktaş taraftarları arasındaki sevginin bir benzeri İngiltere’de yaşanıyor. İki yıl önce Chelsea’den ayrılan Jimmy Floyd Hasselbaink’i İngiliz kulübünün taraftarları unutmuş gözükmüyor. Drogba’nın Afrika Kupası nedeniyle uzun süre formasından uzak kalacağını düşünen Chelseali yöneticiler golcü arayışı içerisine girdi. Taraftarların adayı Hasselbaink... 
     Middlesbrough’yla olan sözleşmesini yenilemeyen ve ocak ayında takımdan ayrılmayı kafasına koyan Hasselbaink, böyle bir teklifi geri çevirmeyeceğinin altını çizdi. Ancak Londra ekibinin Portekizli çalıştırıcısı Jose Mourinho bu transferi düşünmediklerini söyledi. Başarılı teknik adam, Hasselbaink taraftarların sevdiği bir futbolcu ancak şu anda ilerlemiş yaşta bir forvete kapımız açık değil. Jimmy yerine kadromuzda bulunan Carlton Cole’a şans tanıyacağım. Taraftarlar bizi anlamalı'' ifadesini kullandı. 
     
</TEXT>
</DOC>
