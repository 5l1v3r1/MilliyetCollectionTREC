<DOC>
<DOCNO> 407124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sontur40.html </URL>
<DATE> 2005/12/27/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
OKS için başvuru süresi 30 Ocak - 28 Şubat 2006 olarak belirlendi 
</HEADLINE>
<TEXT>

     Ortaöğretim Kurumları Öğrenci Seçme ve Yerleştirme Sınavı OKS ile Devlet Parasız Yatılılık ve Bursluluk Sınavı’na başvuru süresi 30 Ocak-28 Şubat 2006 olarak belirlendi. 
     Milli Eğitim Bakanlığı’nın MEB sınav takvimine göre, Bakanlık, 2006 yılında geniş katılımlı 14 sınav gerçekleştirecek. 
     İlköğretim son sınıf öğrencilerinin katıldığı ve kamuoyunda "Liselere Giriş Sınavı" olarak isimlendirilen fen, Anadolu ve sosyal bilimler liselerine alınacak öğrencileri belirlemek amacıyla düzenlenen "Ortaöğretim Kurumları Sınavı", 11 Haziran 2006 tarihinde yapılacak. Adaylar, sınava 30 Ocak-28 Şubat 2006 tarihleri arasında başvurabilecekler. 
     İlköğretim 5, 6 ve 7. sınıfları ile liselerin 9, 10 ve 11. 
     sınıflarında okuyan öğrencilerin katıldığı Devlet Parasız Yatılılık ve Bursluluk Sınavı’na DPY başvurular da yine 30 Ocak-28 Şubat 2006 tarihleri arasında yapılacak. DPY, 6 Mayıs 2006 tarihinde gerçekleştirilecek. MEB, bu sınavların dışında, Açık İlköğretim, Açık Lise ve motorlu taşıt sürücü adaylarının sınavlarını da gerçekleştiriyor. Bu sınavlar ve yapılacağı tarihler de şöyle Açık İlköğretim Okulu 1. Dönem Sınavı 7-8 Ocak 2006 Açık Öğretim Lisesi 1. Dönem Sınavı 28-29 Ocak 2006 Motorlu Taşıt Sürücü Adayları Sınavı 2006 1 18 Şubat 2006 Açık İlköğretim Okulu 2. Dönem Sınavı 8-9 Nisan 2006 Motorlu Taşıt Sürücü Adayları Sınavı 2006 2 22 Nisan 2006 Açık Öğretim Lisesi 2. Dönem Sınavı 27-28 Mayıs 2006 Açık İlköğretim Okulu Bütünleme Sınavı 24-25 Haziran 2006 Motorlu Taşıt Sürücü Adayları Sınavı 2006 3 1 Temmuz 2006 Motorlu Taşıt Sürücü Adayları Sınavı 2006 4 26 Ağustos 2006 Açık Öğretim Lisesi Not Yükseltme Sınavı 9-10 Eylül 2006 Motorlu Taşıt Sürücü Adayları Sınavı 2006 5 14 Ekim 2006 Motorlu Taşıt Sürücü Adayları Sınavı 2006 6 9 Aralık 2006 
     
</TEXT>
</DOC>
