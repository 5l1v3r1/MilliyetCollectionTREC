<DOC>
<DOCNO> 404001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/soneko30.html </URL>
<DATE> 2005/12/16/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
AB'de enflasyon geriliyor... 
</HEADLINE>
<TEXT>

     AB istatistik kurumu Eurostat, kasım ayı verilerine göre ortalama yıllık enflasyonun avro kullanan 12 ülkede yüzde 2,3'e, 25 ülkenin tamamında da yine yüzde 2,3'e gerilediğini açıkladı. 
     AB'deki enflasyonda akaryakıt, tütün ve doğalgaz gibi alt ürünler en büyük pay sahibi olurken telekomünikasyon, iletişim ve bilişim sektörlerinde eksi enflasyon gözlendi. 
     Petrol fiyatlarının rekor seviyelerde bulunduğu eylül ayında avro kullanan ülkelerde yüzde 2,6 ve birlik genelinde yüzde 2,5 seviyesine kadar çıkan enflasyon, endişe yaratmıştı. 
     Eurostat verilerine göre avro ülkelerinde, kasım sonu itibarı ile yıllık enflasyon oranları şöyle ''Finlandiya yüzde 1 , Hollanda ve Avusturya yüzde 1,6 , Fransa yüzde 1,8 , İrlanda yüzde 2,2 , Almanya yüzde 2,3 , Belçika ve İtalya yüzde 2,4 , Portekiz yüzde 2,5 , İspanya ve Yunanistan yüzde 3,4 ve Lüksemburg yüzde 3,6 .'' Ortak para kullanmayan AB üyesi ülkelerde yıllık enflasyon oranları ise şöyle ''Polonya yüzde 1,1 , İsveç yüzde 1,2 , Danimarka yüzde 1,9 , Kıbrıs Rum kesimi yüzde 2 , İngiltere ve Slovenya yüzde 2,1 , Çek Cumhuriyeti yüzde 2,2 , Litvanya yüzde 2,8 , Macaristan yüzde 3 , Slovakya yüzde 3,6 , Estonya yüzde 4 , Malta yüzde 4,3 ve Letonya yüzde 7,5 .'' AB'ninkinden farklı bir metodla hesaplanan ABD'nin yıllık enflasyonu, kasım ayı itibariyle yüzde 3,5 seviyesinde bulunuyor. 
     
</TEXT>
</DOC>
