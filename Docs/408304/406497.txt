<DOC>
<DOCNO> 406497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sontur09.html </URL>
<DATE> 2005/12/25/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Kır koşusunda öğrencilere rakip dayağı 
</HEADLINE>
<TEXT>

     Murat KİBRİTOĞLU DHA 

      ADANA’da ilköğretim okulu öğrencileri arasında yapılan Atatürk Kır Koşusu’nda iki öğrenci, geçmek istedikleri rakip iki öğrenciden tekme tokat dayak yedi. 
     Gençlik ve Spor İl Müdürlüğü’nün düzenlediği Atatürk Kır Koşusu, Muharrem Gülergün Stadı yanındaki koşu parkurunda yapıldı. 5 daldaki yarışmaya farklı okullardan 400 sporcu katıldı. Minikler’ klasmanında yarışmaya katılan 14 yaşındaki Soner Yalnızcagil ve 13 yaşındaki Hakan Şeran, iddiaya göre ön sıralarda koşan, ancak kimlikleri henüz belirlenemeyen 2 öğrenci tarafından tekme- tokat dövüldü. 
     Öğretmenleri tarafından Adana Devlet Hastanesi’ne götürülen öğrenciler, kendilerini dövenleri tanımadıklarını belirterek, Biz öne geçebilmek için hızlandık. Bu sırada önümüzde koşan 2 öğrenci, kendilerini geçeceğimizi anlayarak bizi dövdü'' dedi. 
     Yaralı öğrenciler Çocuk Acil Servis’teki müdahalenin ardından taburcu edildi. Polis, yarışmaya katılanlarla sonuç listesini de kontrol ederek zanlıları yakalamak için soruşturma başlattı. 
     
</TEXT>
</DOC>
