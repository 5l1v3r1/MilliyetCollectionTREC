<DOC>
<DOCNO> 402736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/soneko37.html </URL>
<DATE> 2005/12/12/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
OPEC, petrol üretim düzeyini koruyacak... 
</HEADLINE>
<TEXT>

     Petrol İhraç Eden Ülkeler Örgütü OPEC , mevcut petrol üretim düzeyinin korunacağını açıkladı. 
     Libya Enerji Bakanı Fethi Ömer Bin Shatwan, Kuveyt'teki petrol bakanları toplantısının ardından yaptığı açıklamada, OPEC'in şu anki petrol üretim düzeyini resmi limitler seviyesine çekeceğini, bunun da üretimde günde 200 bin ile 300 bin varil arasında küçük bir düşüş anlamına geldiğini belirtti. 
     Shatwan, OPEC'in kendini, genellikle talebin az olduğu önümüzdeki yılın 2. ve 3. çeyreği için hazırladığını ifade ederek, ileride bu dönem için bir üretim kısıtlamasının tartışılabilineceğini söyledi. 
     Bu arada petrol bakanları toplantıda, önümüzdeki dönem talepte yaşanabilecek olası düşüşü göz önünde bulundurarak, 31 Ocak'ta Viyana'da toplanma ve üretim düzeyini yeniden ele alma kararı aldılar. 
     
</TEXT>
</DOC>
