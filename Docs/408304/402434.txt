<DOC>
<DOCNO> 402434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/spor/aspo.html </URL>
<DATE> 2005/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
100. yıl senfonisi 
</HEADLINE>
<TEXT>


Aslan, İbrahim Toraman'ın golüyle sarsıldı, Necati eşitliği sağladı. İbrahim, Beşiktaş adına ikinci kez ağları havalandırdı. Ardından Iliç şov başladı. Cim - Bom bulduğu iki golle zirve yolunda önemli bir yol aldı 

Mehmet Demirkol 


İbrahim Toraman golü attığında henüz 2. dakika dolmamıştı. Tümer'in soldan kullandığı kornere Cihan'ın kontrolü altında çıkmış, kafayı arka direğe doğru, ama Mondragon'dan çok da uzak olmayan noktaya vurmuştu. Kolombiyalı, yapmasa da olur planjonla topu içeri aldı. 
15. dakikada bu kez sağdan gelen kornere kafayı ön direkte vurdu, Saidou'nun düşük yoğunluklu kontrolündeydi. Top bu kez Mondragon'un yakınına değil, üzerine geldi. Kolombiyalı garip müdahaleyle topu içeri attı. Bu gol İngiltere'de atılsa, "Mondragon kendi kalesine" diye geçerdi kayıtlara... Bu yenen iki golün Tomas'ın yokluğuyla ilişkilendirilmesi manalı olmaz. Öncelikle Mondragon çok hatalı, ayrıca bir kornerde savunma temel yerleşim sergilemeli, bunun kimin oynadığıyla alakası olmamalı. Bu yüzden çok iyi oynamayan Yalçın'a skor yönünden fazla eleştiri yapma hakkımız yok. 
Maç başında oyuncular anons edilirken, onun soyadı olan "Ayhan"a tribünlerin Akman cevabını verişi, onun Sami Yen'de yeni olmasından. Bizde suç yeniye kesilir ya hep... Aman ha İşin aslı öyle değil. Bu tip durumlarda ekstra işler yapan oyuncular da var. Ama konu bu iki golse Hakan Şükür, Tomas'tan daha büyük bir eksiklikti. 

Cezayı Iliç kesti 
Beşiktaş'ın bu fırtına başlangıcı, Galatasaray üzerine gelene kadar zaaflarının gizlenmesine yol açtı. Galatasaray dikine kaleye gitmeye başlayınca görüldü ki, siyah-beyazlıların savunma sıkıntısı daha büyük. 6'da Necati'nin golünde kalabalığın karambolden başka bir şey yaratmaması beraberliğe mal oldu. Beşiktaş'ın 4-3-2-1'inin tempoyu yükselttiği dakikalarda Galatasaray'ın özellikle sağ kanatta yaşadığı sorunlar ortaya çıkmıştı. Bu pozisyonlarda sol ayaklı İbrahim'in soldan girip sağ ile vurdukları bile tehlike yarattı. 18'deki şutu harikaydı. Ama top Mondragon'da kaldı. Sonra Beşiktaş'ın savunma zaafı ve iki takım arasındaki fark ortaya çıktı. Saidou, Beşiktaş'taki muadili Çağdaş'ın hiç yapamadığını, vasatın üzerinde yapmaya başladı. Oyun kurdu ve Galatasaray maça hakim oldu. Ona sezonun en iyi oyununu oynayan Iliç de yardım ediyordu. Galatasaray beraberliği sağlayana kadar Tümer ve Kleberson, Çağdaş'a hiç yardım etmedi, hiç top alamayan İbrahim Akın silindi. Bunun cezasını Iliç 54 ve 55'te iki benzer golle kesti. Bu kadar ayaklarına hakim bir oyuncuya neden serbest vuruş attırmıyorlar şaşırtıcı Kleberson ve Tümer bundan sonra uyandı. İbrahim Akın ise yerini Youla'ya bıraktı. Oyun rakip alana bundan sonra yıkıldı. Beşiktaş'ın savunma kanatları ilk kez rakip yarı alana geçmeye başladı. Sergen ve Veysel de oyuna girince iyice yığıldılar. Ama ne Beşiktaş bundan pozisyon bulabildi, ne de Galatasaray, geniş alanlardan kontr çıkarabildi. İlk pozisyon 87'de Necati'nin uzak şutuyla oluştu. 
Tigana sanırım maçın ilk dakikalarını ve 3-2'den sonraki yığılmayı gördükten sonra bu kadar çekildikleri için oyuncularına kızacaktır. Bir de Youla'ya... 90'da Veysel'in ortasında topu içeriye gönderemeyişi çok kritikti. 

Maçın hakemi 
Yanlış cezalar 

Cüneyt Çakır ilk derbisinde teknik değil taktik hatalar yaptı İlk yarıda Cihan'a göstermediği sarı kart kadar, İbrahim Akın'ın atağını elle kesen Yalçın'a çıkarmadığı kart da çok kritikti. Bu pozisyona devam diyen Çakır, ikinci yarıda aynı ikiliden kasti faul yapan tarafı yine cezasız bıraktı, Yalçın iki sarıdan atılmaktan kurtuldu. Tıpkı maçı bırakıp, güreşe başlayan Ümit Karan-İbrahim Toraman ikilisinin sarıyla kurtulması gibi... Bu karambolda yanan da haksız kartla cezalanan Çağdaş oldu. 

Maçın yıldızı 
Sasa Iliç 

Sasa Iliç, Galatasaray'ın en çok tartışılan isimlerindendi. Ancak beklenen patlamayı dün gece yaptı. İki golle takımını ayağa kaldırdı, orta sahada yalnız kalan Saidou'ya bile yardım ederek, sahanın en konsantre ismi olduğunu kanıtladı. 

YILDIZ TABLOSU 

ERHAN TELLİ 

GALATASARAY 1 Mondragon 5 19 Cihan 5 4 Song 6 6 Yalçın 5 20 Volkan Dk. 90 5 Orhan 6 55 Sabri 6 33 Uğur Dk.90 7 Saidou 7 22 Iliç 8 18 Ayhan 5 10 Necati 6 99 Ümit 6 9 Hakan Şükür Dk.82 
YEDEKLER 
12 Aykut, 8 Heinz, 23 Ferhat, 58 Hasan Kabze 

BEŞİKTAŞ 35 Cordoba 5 4 Mustafa Doğan 5 58 İ.Toraman 6 2 Adem Dursun 5 22 Ali Tandoğan 5 6 Çağdaş 4 15 Kleberson 5 11 Tümer 5 10 Sergen Dk.65 5 19 İ.Üzülmez 6 55 İ.Akın 6 25 Youla Dk.56 5 17 A.Hassan 6 50 Veysel Dk.74 5 
YEDEKLER 
29 Murat, 1 Pancu, 7 Okan, 30 Ali Güneş 

HAKEMLER 
Cüneyt Çakır, Bahattin Duran, Alpaslan Dedeş 

GOLLER 
İbrahim Toraman Dk.2 ve 15 , Necati Dk.6 , Iliç Dk.54 ve 55 

SARI KARTLAR 
Orhan Ok, Ümit Karan Galatasaray , Adem Dursun, Çağdaş, Tümer, İbrahim Üzülmez, İbrahim Toraman Beşiktaş 

PAF LİGİ 
Galatasaray - Beşiktaş 0-2 

Kayıp başkanlar 

Hafta içinde Kulüpler Birliği Vakfı başkanlığına seçilen Galatasaray Başkanı Özhan Canaydın, Fenerbahçe maçında olduğu gibi, Beşiktaş derbisinde de tribündeki yerini almadı. 
Siyah - beyazlıların başkanı Yıldırım Demirören de Canaydın'ın izinden gitti. Genel Sekreter Kenan Öner kanalıyla stattan bilgi alan Demirören, Canaydın'ın maça gelmeyeceğini öğrenince, Ali Sami Yen'e gitmekten vazgeçti. Galatasaray Başkanı, İl Güvenlik Kurulu'nun derbilere konuk taraftar alınmayacağı kararının değiştirilmesini protesto için Fenerbahçe karşılaşmasında böyle bir yönteme başvurduğunu savunmuştu. Sarı - kırmızılı taraftarlar da, derbi maçı olmasına rağmen mücadeleye beklenen ilgiyi göstermedi. 
Karşılaşmayı İçişleri Bakanı Abdülkadir Aksu da izledi. Milli Takımlar Teknik Direktörü Fatih Terim ve yardımcıları Oğuz Çetin ile Müfit Erkasap karşılaşmayı yakın takibe aldı. 


</TEXT>
</DOC>
