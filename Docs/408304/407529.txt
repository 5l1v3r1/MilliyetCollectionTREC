<DOC>
<DOCNO> 407529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/yasam/yas00.html </URL>
<DATE> 2005/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kovaların karar yılı 
</HEADLINE>
<TEXT>


2006 size kariyer alanında kendinizi ortaya koyabileceğiniz ve yüksek başarılar getirebilecek fırsatlar sunacak. Ancak sabırlı olmanız ve ikili ilişkilerinize de önem vermeniz gerekiyor 

2006'da burcunuz ne vaat ediyor - 11 
Hakan Kırkoğlu 

Kararlılığınızın artacağı bir yıla giriyorsunuz. 2006'da meslek hayatında çalışmalarınızın olumlu sonuçlarını görebileceksiniz. İş hayatında ilk bakışta engel gibi gözüken şeyleri aşarak, başarınızı perçinleyeceksiniz. Jüpiter, kariyer evinizden geçecek. Terfi edebilirsiniz. Ayrıca başarılarınızla başkaları için güçlü bir örnek oluşturacaksınız. 
Ancak yıl boyunca, burcunuzun yöneticisi Satürn size karşıt duracak. Pek çok projeniz için daha fazla sabır göstermeniz ve engeller karşısında dayanıklı durmanız gerekiyor. İkili ilişkiler, ortaklıklar ve evlilik açısından da ciddi kararlar sizi bekliyor. Evlilik ya da iş ortaklığı bu dönemde test edilebilir. 

Neptün ilham verecek 
Neptün özellikle 4-8 Şubat doğumlu Kovaları yakından etkileyecek. Neptün, ilhama dayanan yaratıcılığı, hassasiyeti ve kendimizi daha geniş amaçlara adama eğilimimizi açıklar. Bu dönemde Neptün burcunuzda ilerlerken pek çok Kova daha idealist olabilir. Pluto ise azim, kişisel gücünüzü çok daha yapıcı kullanma ve gruplar yaratma yetenekleri getirecek. 
ŞANSLI ALANLAR Şans, size iş hayatında gülecek. Ancak bu çok hızlı olmayabilir. Zira pek çok Kova'nın önünde aşılması gereken engeller ve Satürn'ün getirdiği gecikmeler de var. Yine de 21 Ocak - 29 Ocak doğumlu Kovalar bu engellerden çok daha az etkilenecek. 24 Kasım sonrasında Jüpiter size sosyal yaşam bakımından destek verecek. 18 Şubat - 14 Nisan, 8 Eylül - 23 Ekim ve 6 Aralık sonrasında enerjinizi daha yapıcı ve inandırıcı biçimde kullanabilirsiniz. 
MÜCADELE ALANLARI Ortaklaşa işler, evlilik ve kontratlarda yeteri kadar rahat hareket edemeyebilir ve baskılarla karşılaşabilirsiniz. Yaptıklarınızı hemen beğendirmeniz güç olabilir. Özellikle 3 Haziran - 22 Temmuz arası yılın en yorucu ve zorlayıcı dönemi sayılır. Bu dönemde ilişkilere önem vermeli, açık düşmanlıklara karşı daha hazırlıklı olmalısınız. Zira bu dönem içinde şimdiye kadar yaptıklarınızın olumlu ve olumsuz sonuçlarını görecek ve yeni kararlar vermek durumunda kalacaksınız. İş hayatında başarı için daha fazla çalışmanız gerekecek bir zaman dilimi de 23 Ekim - 6 Aralık arasında. Bu dönemde daha fazla çaba ve disiplinli davranışlar büyük başarılar getirecek. 
KOVA KADINI İÇİN AŞK İlişkilerinize ve evliliğinize çok daha fazla özen göstermeniz gerekiyor. Ciddi beraberlikler ağırlık kazanırken, kendinizi bu alanda test edilirken bulabilirsiniz. Eğer beraberliğiniz sağlam bir temele dayanıyorsa 2006'da daha da sağlamlaşacak. Ancak bu alanda problemler varsa, şimdi ciddi düşünme ve karar verme zamanı. 5 Mart - 6 Nisan, 3-29 Mayıs, 24 Haziran - 19 Temmuz, 30 Eylül - 24 Ekim ve 17 Kasım - 11 Aralık dönemleri aşkta daha pozitif zamanlar olarak görülmekte. 3 Haziran - 22 Temmuz arasında ise beraberliklerinizde temkinli olmanız ve çatışmalara girmemeniz çok faydalı olacak. 
KOVA ERKEĞİ İÇİN AŞK Aşk hayatınızda daha sabırlı ve dikkatli olmalısınız. Bazı kopmalar, soğumalar ve engeller ilişkinizi zora sokabilir. Mars'ın burcunuzu olumlu etkilediği dönemlerde 18 Şubat - 14 Nisan ve 8 Eylül - 23 Ekim arasında aşkta daha maceracı ve heyecanlı olabilirsiniz. 
İŞ VE PARA İş hayatında sabır göstermek size çok şey kazandıracak. Özellikle 30 Ocak - 14 Şubat günleri arasında doğan Kovalar, Satürn'ün yavaşlatan etkisi altındalar. Önem verdiğiniz bazı projelerin istediğiniz biçimde sonuçlanmaması sizi kötümserliğe sürüklemesin. Kimi zaman beklemeler ve gecikmeler yararlı da olabilir. 2006'da eksiklerinizi iyi görmeli ve iş hayatında ortaklıkların çok kolay ilerlemeyebileceğini unutmamalısınız. 
SAĞLIK 2006'da sağlığınıza önem vermelisiniz. Bazı engellerle karşılaşmanız kendinizi güçsüz hissetmenize yol açabilir. Kalp, kan dolaşımı ve vücudun soğuktan etkilenmesi sizi zayıf düşürebilir. Özellikle 14 Nisan - 22 Temmuz arasında sağlık açısından dikkatli olmalısınız. 

Yükselen burçlarına göre Kova ve 2006 

Yükselen Koç Birikmiş para, miras ya da borç - alacak konularında olumlu gelişmelerle karşılaşabilirsiniz. Aşk hayatında ise daha gerçekçi olmanız gereken bir yıldasınız.Yükselen Boğa Sabırlı olmalısınız. Özellikle kariyer hayatında bir dönem bitecek ve yeni temeller atılacak. Haziran-temmuzda işte daha dikkatli olmalısınız. Yükselen İkizler Eğitimde ciddi çalışmalar görünüyor. İşte dengeli bir ilerleme var. Şubat ve martta kişisel girişimler sayesinde istediklerinizi daha rahat elde edebilirsiniz. Yükselen Yengeç Maddi konularda daha tutarlı olmalı ve birikimlerinize ağırlık vermelisiniz. Aşk hayatınız hareketlenebilir. Nisan - mayısta önemli adımlar gündeme gelecek. Yükselen Aslan Evlilik, ilişkiler ve ortaklıklarda önemli bir testten geçeceksiniz. Sağlığınıza daha fazla özen göstermeniz gerekebilir. Haziran-temmuz uğraştırıcı olabilir. Yükselen Başak Daha fazla okumak, yazmak ve işiniz gereği yolculuklar söz konusu olabilir. Kariyer hayatınızda biraz daha iyimser olmalısınız. Yükselen Terazi Bir takımın sorumluluğunu alabilirsiniz. Maddi konularda şanslısınız ve finansal alanda verimli yatırımlar yapabilirsiniz. Eylül-ekimde önemli başlangıçlar var.Yükselen Akrep Son derece başarılı olabilirsiniz ancak bir yandan da sıkı çalışmak ve fırsatları değerlendirmek gerekiyor. Kariyer alanında önemli ilerlemeler de görünüyor.Yükselen Yay Yolculuklar, yurtdışına ait konular ve eğitimde çok daha verimli olabilirsiniz. Bu arada manevi açıdan zenginleşebilirsiniz. Yıl sonunda şans sizden yana... Yükselen Oğlak Sosyal alanda geniş olanaklar yakalayacaksınız. Ancak nisan-mayıs geçişinde ikili ilişkilere özen göstermelisiniz. Borç - alacak konularında gerginlik yaşayabilirsiniz. Yükselen Kova 2006 ilişkiler açısından geliştirici olacak. Evlilik, ortaklıklar ve beraberliklerinizde daha fazla sorumluluk almak durumunda kalabilirsiniz. Yükselen Balık İş hayatında sıkı çalışma ve detay gerektiren projeler söz konusu. Yıl sonunda, çalışmalarınızın somut sonuçlarını görebilirsiniz. 

KOVA 21 Ocak - 18 Şubat 
Orijinal zek sahibi, bireyselleşmeye önem veren, bağımsız ve akılcı, objektif, bilimsel yaklaşım sahibi, kararlı ve sosyal alanda yetenekli, arkadaş canlısı. 
- Sert ve duygularını yansıtmayan, huzursuz ve asi, fanatik ve her şeyi akılla halledeceğini sanan, kendi görüşlerini başkalarına baskıyla kabul ettiren, inatçı. 
Yönetici gezegeni Satürn bu burçla gündüz ilişkisindedir. 
Elementi Hava 
Niteliği Sabit 
Klasik özellikleri Gündüz burcu, sıcak ve nemli, insan figürü ile temsil edilir, yarı kısır, suya ilişkin. 
Yıllık geçişinde ortaya çıkan temalar Bu dönemde geleceğe yönelik iyimserlik artar. Eski Mısır'da bu dönem Nil Nehri'nin taştığı zamana denk gelir. Bu bakımdan Kova yaşamın geri dönmeye başladığına ve artan umutlara işaret eder. Bu dönemde kış mevsimi olgunluğa ulaşır ve hava serttir. 
Vücutta karşı geldiği bölge Ayak bilekleri, kan dolaşımı. 
Rengi Turkuaz 
Metali Alüminyum 
Taşı Akuamarin 
2006'da en iyi ilişkiler Kova - Terazi 
2006'da en zor ilişkiler Kova - Aslan 

Yükselen burcunuzu nasıl bulacaksınız 

Aşağıdaki tabloda doğum saatinizi, doğduğunuz döneme ilişkin satırla birleştirin. 

21 Ocak - 31 Ocak 1 Şubat - 9 Şubat 10 Şubat - 18 Şubat 00.00 Terazi Terazi Terazi 00.30 Terazi Terazi Terazi 01.00 Terazi Terazi Terazi 01.30 Terazi Terazi Terazi 02.00 Terazi Terazi Akrep 02.30 Terazi Akrep Akrep 03.00 Akrep Akrep Akrep 03.30 Akrep Akrep Akrep 04.00 Akrep Akrep Akrep 04.30 Akrep Akrep Akrep 05.00 Akrep Akrep Yay 05.30 Akrep Yay Yay 06.00 Yay Yay Yay 06.30 Yay Yay Yay 07.00 Yay Yay Yay 07.30 Yay Yay Oğlak 08.00 Yay Oğlak Oğlak 08.30 Oğlak Oğlak Oğlak 09.00 Oğlak Oğlak Oğlak 09.30 Oğlak Oğlak Kova 10.00 Oğlak Kova Kova 10.30 Kova Kova Balık 11.00 Kova Balık Balık 11.30 Balık Balık Koç 12.00 Balık Koç Koç 12.30 Koç Koç Boğa 13.00 Koç Boğa Boğa 13.30 Boğa Boğa İkizler 14.00 Boğa İkizler İkizler 14.30 İkizler İkizler İkizler 15.00 İkizler İkizler İkizler 15.30 İkizler İkizler Yengeç 16.00 İkizler Yengeç Yengeç 16.30 Yengeç Yengeç Yengeç 17.00 Yengeç Yengeç Yengeç 17.30 Yengeç Yengeç Aslan 18.00 Yengeç Aslan Aslan 18.30 Aslan Aslan Aslan 19.00 Aslan Aslan Aslan 19.30 Aslan Aslan Aslan 20.00 Aslan Aslan Aslan 20.30 Aslan Aslan Başak 21.00 Aslan Başak Başak 21.30 Başak Başak Başak 22.00 Başak Başak Başak 22.30 Başak Başak Başak 23.00 Başak Başak Terazi 23.30 Başak Terazi Terazi 

Aylık durumlar Zor Vasat İyi Ocak Şubat Mart Nisan Mayıs Haziran Aşk İş Sağlık Temmuz Ağustos Eylül Ekim Kasım Aralık Aşk İş Sağlık 

YARIN Balık 


</TEXT>
</DOC>
