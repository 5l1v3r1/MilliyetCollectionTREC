<DOC>
<DOCNO> 400724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sonsiy04.html </URL>
<DATE> 2005/12/05/ </DATE>
<TIME> 07.45 </TIME>
<AUTHOR>  </AUTHOR>
<HEADLINE>
Avukatlık asgari ücretleri yeniden belirlendi 
</HEADLINE>
<TEXT>

     Avukatlara dilekçe yazımı için 100 YTL, ağır ceza mahkemelerinde takip edilen davalar için 900 YTL ödenecek. 
     Türkiye Barolar Birliği Başkanlığı'nın konuya ilişkin kararı, Resmi Gazete'nin bugünkü sayısında yayımlanarak yürürlüğe girdi. 
     
     Yeni tarifeye göre, bazı konulardaki asgari avukatlık ücretleri şöyle 
     Büroda sözlü danışma İlk bir saate kadar 100 YTL, takip eden her saat için 50 YTL. 
     Yazılı danışma için 200 YTL. 
     Her türlü dilekçe yazımı, ihbarname, ihtarname, protesto düzenlenmesi 100 YTL. 
     Kira sözleşmesi ve benzeri belgelerin hazırlanması 175 YTL. 
     Anayasa Mahkemesi'nde Yüce Divan sıfatıyla bakılan davalar için bin 500 YTL, Diğer dava ve işler için 800 YTL ödenecek. 
     
     CMK'ya göre hukuki yardımlar 
     Türkiye Barolar Birliği Başkanlığı'nın '5271 Sayılı Ceza Muhakemesi Kanunu Gereğince Yapılacak Hukuki Yardımlar İçin Avukatlık Ücret Tarifesi' de Resmi Gazete'nin bugünkü sayısında yayımlanarak, yürürlüğe girdi. 
     20 Sayılı Ceza Muhakemesi Kanunu'nun Yürürlük ve Uygulama Şekli Hakkında Kanunu gereğince baro tarafından müdafi ve vekil olarak tayin edilen avukatlara yapacakları hukuki yardımlar için de yeni ücret tarifesi uygulanacak. 
     
     Tarifeye göre 
     Hazırlık aşamasında takip edilen işler için 70 YTL, Sulh ceza mahkemelerinde takip edilen davalar için 110 YTL, Asliye ceza mahkemelerinde takip edilen davalar için 130 YTL, Ağır ceza mahkemelerinde takip edilen davalar için 250 YTL, Çocuk mahkemelerinde takip edilen davalar için ise suçun vasfına göre, sulh, asliye, ağır ceza mahkemeleri için tarifede yazılı ücretler ödenecek. 
     
</TEXT>
</DOC>
