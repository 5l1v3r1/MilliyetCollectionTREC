<DOC>
<DOCNO> 400351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/ekonomi/eko05.html </URL>
<DATE> 2005/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
K r realizasyonlarında ilk destek 38.200'de 
</HEADLINE>
<TEXT>


Haftanın son günü bir taraftan yeni zirve yapan senetlerinin varlığı, diğer taraftan güçlenen k r satışları dalgalı hareketlere neden oldu 

Zeynep Candan Aktaş 

Hafta başında gelen k r satışlarını karşılayan İMKB 100 Endeksi çıkışını sürdürerek yeni rekor seviyeye ulaştı. Haftanın en düşüğü 36.267 olurken, en yüksek 39.108 rekor görüldü. 38.573'ten gerçekleşen kapanış da İMKB tarihinde yeni bir rekor. Alımların bahanesi, hükümetin kurumlar vergisinde 10 puanlık indirime gideceğini açıklaması oldu. 
Teknik olarak göstergeler endeksteki çıkışı onaylamıyor. Son bir aydır endeksle uyumsuz görünen göstergeler aşırı alım bölgelerine ulaştı. Zaman zaman göstergeler ve endeksteki fiyat hareketleri arasında bu tarz uyumsuzluklar görülüyor. Özellikle dip ve zirve seviyelerindeki uyumusuzluk görünümleri bazen aylarca devam edebiliyor. 
Uyumsuzluk dipte ise göstergelerin alım sinyallerine rağmen fiyatta bir türlü çıkış başlamıyor veya zirvede ise göstergelere rağmen fiyatta çıkış devam ediyor. Ancak uyumsuzluklar mutlaka fiyatın gösterge yönünde bir düzeltmesi ile sonuçlanıyor. Bulunduğumuz seviyede de bir düzeltme olasılığı her geçen gün biraz daha güçleniyor. Senet bazında düzeltmeye başlayan güçlü senetler de var. Ancak çok zor yakalanan böylesi bir ivmenin de hemen bastırılması beklenmemeli. Bunun nedenlerinden birincisi, arz tarafının hemen artırılmasının olanağı yok. Arz tarafı ancak halka arzlar ve ortak satışlarıyla güçlenir. 
İkincisi yabancıların piyasanın üçte ikisine sahip olmaları ve yatırımcı başına düşen portföylerinin büyük olması piyasanın kontrollü hareket etmesini sağlıyor. Ciddi çıkışa rağmen ortalama bir hacimle gelişen hareketler Vakıfbank'ın hacime katkısına rağmen bu tezi doğruluyor. 
Bu nedenle önümüzdeki haftalarda senet bazında canlılığın devam etmesi ve geniş marjlarda hareketler izlenebilir. Destekler 38.200-37.500 ve 37.000'lerde iken dirençler 39.000 ve 39.600'de. 
Bol kazançlı haftalar dileğiyle. 


</TEXT>
</DOC>
