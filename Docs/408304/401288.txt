<DOC>
<DOCNO> 401288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sondun09.html </URL>
<DATE> 2005/12/07/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Bunlar da Çin'in "Sülün Osman"ları... 
</HEADLINE>
<TEXT>

     Çin'de, Ay'dan toprak satışı yaptığını ileri süren, ''Ay Büyükelçiliği'' adıyla maruf bir kuruluşun faaliyetlerinin, ''yolsuzluk'' gerekçesiyle yasaklandığı bildirildi. 
     China Daily Gazetesi, ''Ay Büyükelçiliği''nin, 'müşterilerinden'' Ay'da 0.4 hektar 4 bin metrekare arazi için 298 yuan 37 dolar talep ettiğini, ancak ''yolsuzluk yapıldığı'' gerekçesiyle kapatıldığını yazdı. 
     Gazete, kuruluşun kapatılmasının ardından, yetkililerden, ''Ay'da arazi sahibi olmak, Çin'deki ticari tüzüğün hiçbir maddesiyle örtüşmemektedir. Bu, tatlı bir rüyadan başka bir şey değildir'' açıklamasının geldiğini de belirtti. 
     Ay'da arazi sahibi olma hayali kuran 34 kişinin şirkete başvurmuş olduğunun belirlendiği ifade edildi. 
     İstanbul'da bir dönem ''Sülün Osman'' adıyla ünlenen dolandırıcı da kente yeni gelen ya da saf vatandaşlara köprü, saat kulesi, tren istasyonu gibi yapıları satmıştı. 
     
</TEXT>
</DOC>
