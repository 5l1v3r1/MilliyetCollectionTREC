<DOC>
<DOCNO> 400739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sonspo03.html </URL>
<DATE> 2005/12/05/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
PSV'den iddialı sözler Fenerbahçe'yi yarın akşam yeneceğiz 
</HEADLINE>
<TEXT>

     PSV’li oyuncular, yarın akşam Fenerbahçe’yi ne olursa olsun yeneceklerini ileri sürdü . 
     
     Yenmek zorundayız’ 
     Ligdeki son maçında Hooijdonk’un takımı NAC Breda’yı 3-0’lık skorla geçen PSV Eindhoven, gözünü Fenerbahçe’ye çevirdi. Kırmızı-Beyazlılar, yarın akşamki maçı kazanıp, Şampiyonlar Ligi’nde gruptan çıkacaklarını iddia ederken, 35 yaşındaki kaptan Cocu, geçen sezon kaçırdıkları finali bu kez yakalamak istediklerini belirterek, Bunun için Fenerbahçe’yi yenmek zorundayız'' dedi. 
     
     Farfan Golüm var 
     Tecrübeli oyuncu, hafta boyunca takımda bu maçı konuştuklarını kaydederek, şansı yaver gidenin sahadan galip ayrılacağını belirtti. PSV’nin Perulu golcüsü Farfan, Fenerbahçe’ye golü olduğunu ileri sürerek, Son lig maçında gol attım ve çok formdayım. İstanbul’daki maçta 10 kişi kalmıştık. Bu kez 10 kişi kalsak da, 9 kişi kalsak da mutlaka kazanacağız'' iddiasında bulundu. 
     
     Atmosfer müthişti’ 
     İlk maçta kırmızı kartla oyun dışı kalan Hesselink ise, kazanmak için ilk dakikadan son ana kadar Fenerbahçe’ye baskı kurmaları gerektiğini vurguladı ve şunları söyledi İstanbul’da inanılmaz bir atmosfer vardı ve bundan etkilendik. Eindhoven’da o kadar olmasa da iyi bir atmosfer bekliyoruz. İki takımın da şansları eşit ama biz sadece kazanmayı düşünüyoruz.'' 
     
</TEXT>
</DOC>
