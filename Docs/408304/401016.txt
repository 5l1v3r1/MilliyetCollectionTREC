<DOC>
<DOCNO> 401016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/soneko26.html </URL>
<DATE> 2005/12/06/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Açılan şirket sayısında artış... 
</HEADLINE>
<TEXT>

     Türkiye'de yeni kurulan şirket sayısı hızla artarken, kapanan şirket sayında azalma kaydedildi. 
     Türkiye Odalar ve Borsalar Birliği'nden TOBB yapılan açıklamaya göre, bu yıl Ocak-Kasım döneminde, geçen yılın aynı dönemine oranla, açılan şirket sayısı yüzde 17.97 artarak 87 bin 211'e çıktı. Kapanan şirket sayısı ise yüzde 0.90 azalarak 25 bin 188'e düştü. 
     Geçen yılın Ocak-Kasım döneminde, 73 bin 925 şirket açılırken, 25 bin 416 şirket faaliyetine son vermişti. 
     Verilere göre, bu yıl Ocak-Kasım döneminde, İstanbul'da 28 bin 88 şirket açılırken, 8 bin 335 şirket kapandı. Ankara'da 12 bin 485 şirket açılırken, 2 bin 660 şirketin kapandığı, Antalya'da 5 bin 269 şirket açılırken, 975 şirketin kapandığı, İzmir'de de 4 bin 663 şirket kurulurken bin 434 şirketin kapandığı belirlendi. 
     Kasım ayında da geçen yılın aynı ayına göre açılan şirket sayısında yüzde 7. artarken, kapanan şirket sayısında yüzde 6.45 azalma kaydedildi. 
     Kasım'da, 6 bin 294 şirket açılırken, 2 bin 175 şirket kapandı. 
     
</TEXT>
</DOC>
