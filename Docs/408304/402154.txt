<DOC>
<DOCNO> 402154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sontur33.html </URL>
<DATE> 2005/12/09/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
"Sarkıntılık" tartışması cinayetle bitti 
</HEADLINE>
<TEXT>

     Konya’da geçen hafta sonunda, tartıştığı eşini tabancayla vurarak öldürdüğü ileri sürülen kişi, düzenlenen operasyonla yakalandı. 
     Alınan bilgiye göre, merkez Selçuklu İlçesi Hocacihan Saray Mahallesi’nde yaşayan Ramazan Ç. 33 ve eşi Dilek Ç. 37 ile misafirleri olan Dilek Ç’nin eski kocasından olan oğlu Onur ve eşi Hatice B’nin yanı sıra Adana’dan gelen Çetin G. ve Jaliye Y. 
     arasındaki sohbet bir süre sonra tartışmaya dönüştü. 
     Ramazan Ç’nin, eşinin gelini Hatice B’ye sarkıntılık yaptığı iddiası üzerine çıktığı bildirilen tartışma sonrası, Ramazan Ç’nin yanındaki silahla birkaç el gelişigüzel ateş ettiği bu sırada eşinin başından vurularak öldüğü, Çetin G’nin de yaralandığı belirtildi. 
     Olayın ardından Onur B’nin de üzerinde taşıdığı bıçakla Ramazan Ç’yi yaraladığı kaydedildi. 
     Olaydan sonra Adana’ya kaçtığı öğrenilen Ramazan Ç’nin döndüğü Konya’da, düzenlenen operasyonla yakalandığı, sorgusunun ardından adliyeye sevk edileceği bildirildi. 
     Yetkililer, olayın yaşandığı evde daha önce yapılan aramada 2 adet ruhsatsız tabanca ele geçirildiğini açıkladılar. 
     
</TEXT>
</DOC>
