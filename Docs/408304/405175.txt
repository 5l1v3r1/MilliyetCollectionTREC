<DOC>
<DOCNO> 405175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/dunya/axdun01.html </URL>
<DATE> 2005/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban'a Eminem'le işkence 
</HEADLINE>
<TEXT>


DIŞ HABERLER SERVİSİ 


İnsan Hakları İzleme Örgütü, ABD'nin Afganistan'daki gizli bir cezaevinde, Amerikalı rap şarkıcısı Eminem'in müziğini işkence aleti olarak kullandığını ileri sürdü. Merkezi New York'ta bulunan örgüt yayımladığı raporda, ABD'nin K bil yakınlarındaki gizli cezaevinde tuttuğu mahk mlara geçen yıla kadar işkence yaptığını savundu. Raporunda Etiyopya doğumlu bir mahk mun açıklamalarına yer veren örgüt, gizli cezaevinde Eminem ile Dr. Dre adlı rapçilerin müziklerinin işkence aleti olarak kullanıldığını kaydetti. Etiyopyalı mahk m, zifiri karanlık cezaevinde 20 gün boyunca Eminem ve Dr. Dre dinlemeye zorlandıklarını, sonra rapin yerini "korkunç hayalet kahkahaları ve Cadılar Bayramı seslerinin aldığını" söyledi. 

Rap dinletip uyutmamışlar 
"Karanlık Cezaevi" olarak bilinen tutukevinde mahk mların uyumalarına izin verilmediği, duvarlara zincirlendikleri ve karanlıkta günlerce aralıksız yüksek sesli müzik dinlemek zorunda bırakıldıklarının vurgulandığı raporun, Guantanamo'daki zanlıların avukatlarına dayanılarak hazırlandığı belirtildi. Ancak, İnsan Hakları İzleme Örgütü, iddiaların resmi bir soruşturma açılmasına yetecek kadar ciddi olduğunun altını çizdi. 


</TEXT>
</DOC>
