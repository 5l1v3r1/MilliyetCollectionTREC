<DOC>
<DOCNO> 403031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sondun49.html </URL>
<DATE> 2005/12/13/ </DATE>
<TIME> 20.35 </TIME>
<AUTHOR>  </AUTHOR>
<HEADLINE>
Irak'ta ölen Amerikan askerleri, uçakların yük ambarında gönderildi 
</HEADLINE>
<TEXT>

     Irak'ta ölen bazı Amerikan askerlerinin cenazelerinin ticari uçakların yük ambarında ABD'ye gönderilmesi tepki yarattı. 
     ABD'deki 10News.com internet haber sitesi, San Diego şehrinde yaşayan Stacey ve John Holley çiftinin, Irak'ta ölen tek çocukları Matthew John Holley'in cenazesinin bir ticari uçağın yük ambarındaki valizlerle birlikte evine gönderilmesi karşısında şoke olduğunu bildirdi. 
     Savaşta ölen askerlerin daha iyi muameleyi hakettiğini söyleyen aile, askerlerin cenazelerine daha fazla saygı ve hürmet gösterilmesini istedi. 
     Haberde, savaşta ölen askerlerin memleketlerine genelde bayrağa sarılı tabutlar içinde gönderilmesinin beklenmesine rağmen, bu cenazelerin çoğunun ticari uçakların yük ambarında diğer eşyalarla birlikte sıradan bir yükmüş gibi taşındığı ifade edildi. 
     
</TEXT>
</DOC>
