<DOC>
<DOCNO> 402132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sontur10.html </URL>
<DATE> 2005/12/09/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Bir yumrukta katil oldu 
</HEADLINE>
<TEXT>

     İsmail AKDUMAN DHA 

      SAMSUN’da ilköğretim okulu öğretmeni 58 yaşındaki Ertan Sayar’ı vurduğu tek yumrukla öldüren 19 yaşındaki garson Engin Kutlu, 2 yıl 9 ay 22 gün ağır hapis cezasına çarptırıldı. 
     İstiklal Caddesi’nde bir lokantada garsonluk yapan Engin Kutlu, yaklaşık 1.5 yıl önce alkollüyken küfür ettiği gerekçesiyle Gülsüm Sami Kefeli İlköğretim Okulu’nda görevli öğretmen Ertan Sayar’la tartışıp dövdü. Sayar, aldığı tek yumruk darbesi sonucu geçirdiği beyin kanaması nedeniyle hayatını kaybetti. 
     Olaydan sonra ölüme sebebiyet vermek’ suçundan 3 ay cezaevinde kalan Engin Kutlu, 3 yıl 4 ay hapis cezasına çarptırılarak tahliye edildi. Ancak Yargıtay 1’inci Ceza Dairesi sanığın eyleminin yeni TCK’ya göre tekrar değerlendirilmesi için dosyayı yerel mahkemeye geri gönderince, Kutlu bugün son kez hakim karşısına çıktı. Kutlu savunmasında, Lokantada sağa sola küfür ediyordu. Bana da küfür edince kavga ettik. Kendisine sadece bir yumruk vurdum. Yere düşünce bıraktım. Onu öldürmek istemedim'' dedi. 
     Mahkeme heyeti yeni TCK’ya göre tekrar yargılanan Engin Kutlu’ya hafifletici nedenleri dikkate alarak 2 yıl 9 ay 22 gün hapis cezası verdi. 
     
</TEXT>
</DOC>
