<DOC>
<DOCNO> 400052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sontur02.html </URL>
<DATE> 2005/12/02/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Hatice’nin ölüm emrini kocası mı verdi 
</HEADLINE>
<TEXT>

     Neşet KARADAĞ ADANA, DHA 

ADANA’da boğazı kesilerek öldürülen 20 yaşındaki Hatice Yeşilağaç’ın katil zanlısı olarak kayınbiraderi 22 yaşındaki Kadri Yeşilağaç tutuklandı. Jandarma şimdi de eşini kardeşine öldürttüğü iddiasıyla 24 yaşındaki Mustafa Yeşilağaç'ı aramaya başladı. 
     Kiremithane Mahallesi’nde oturan Hatice Yeşilağaç, iddiaya göre, eylül ayında sabah kahvaltısı hazırlarken kazayla bir yaşındaki oğlu Şahan’ın ayağına kaynar su dökerek yanmasına neden oldu. Oğlunun yanmasına sinirlenen Mustafa Yeşilağaç, eşini döverek sokağa attı. Baba evine giden Hatice Yeşilağaç, aile büyüklerinin araya girmesiyle 1.5 ay önce barıştırılıp, evine döndükten bir gün sonra aniden kayboldu. 
     
     GAZETELERE İLAN VERDİ 

     Mustafa Yeşilağaç ise, Cumhuriyet Savcılığı'na kayıp başvurusunda bulunduktan sonra, gazetelere ilan vererek eşini aramaya başladı. Polis, Hatice Yeşilağaç’ı ararken Yüreğir İlçesi’ne bağlı Mustafalar Köyü’nde vücudunun bir kısmı çürümüş halde bir kadın cesedi bulundu. Adli Tıp Kurumu Morgu’na konulan cesedin, 15 gündür kayıp olan Hatice Yeşilağaç’a ait olduğu, boğazı kesilerek öldürüldüğü belirlendi. 50 yaşındaki baba Mehmet Demir kızını elbiselerinden teşhis etti. Baba Mehmet Demir kızının ölümünden eşi Mustafa Yeşilağaç'ın sorumlu olduğunu iddia ederek, Mustafa daha önce Neşe adlı kadınla evliydi. Neşe yediği dayak yüzünden evi terk etmişti. Kızım kaybolduğu gün eşi tarafından Sarıçam ormanlarına doğru otomobille götürülmüş. İkisini birlikte görenler var. Hatice’yi eşi öldürdü'' iddiasında bulundu. 
     
     KATİL KAYINBİRADER Mİ 

     Jandarma ekipleri yaptıkları araştırma sonunda Hatice Yeşilağaç’ı kayınbiraderi Kadri’nin öldürdüğü üzerinde yoğunlaştı. Cinayet tarihinde ve cinayetin işlendiği yerin yakınında ağabeyi ile telefon görüşmeleri yaptığı belirlenen Kadri Yeşilağaç, yakalandıktan sonra sevk edildiği Nöbetçi 4’üncü Sulh Ceza Mahkemesi’nce tutuklandı. Yeşilağaç, sorgusunda yengesini kendisinin öldürmediğini iddia ederek, Yengemin kaybolduğunu da telefonla bana ağabeyim Mustafa bildirmişti. Kimin öldürdüğünü bilmiyorum'' dedi. 
     Jandarma eşini kardeşine öldürttüğü iddiası ile Mustafa Yeşilağaç’ı da arıyor. 
     
</TEXT>
</DOC>
