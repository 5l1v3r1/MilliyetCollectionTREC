<DOC>
<DOCNO> 401174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonyas17.html </URL>
<DATE> 2005/12/06/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Kredi kartı çaldı, bir pizza siparişi verdi ve olanlar oldu... 
</HEADLINE>
<TEXT>

     Norveç'te eve pizza isteyen müşteri, çalıntı kredi kartının sahibi olan pizzacıya bu kartla ödeme yapınca gafil avlandı. 
     Ülkenin batısındaki Aalesund kasabasında yaşayan ve bir pizza restoranı işleten 24 yaşındaki Vegard Sjaastad, geçen cumartesi günü ehliyeti ve kredi kartının çalındığını, bunun üzerine kartını iptal ettirdiğini ve olayı yetkililere bildirdiğini söyledi. 
     Sjaastad, dün eğittiği yeni sürücüyle birlikte dağıtıma çıktığını ve pizza siparişi veren evin sahibinin ödemeyi kendisine ait kredi kartıyla yaptığını belirtti. 
     ''Kapıdaki sanki bendim'' diyen Sjaastad, ''Kartın arkasındaki fotoğraf benimkiydi. Kahramanı oynamayacaktım. Gayet sakindim. Kartı kabul ettim ve her zamanki gibi 'Afiyet olsun' dedim'' diye konuştu. 
     Sjaastad, evden ayrıldıktan sonra polise haber verdiğini ve yarım saat sonra evdeki üç kişinin, bazıları pizzacıya ait şüpheli eşyalarla birlikte tutuklandığını kaydetti. 
     
</TEXT>
</DOC>
