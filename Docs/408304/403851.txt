<DOC>
<DOCNO> 403851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/ekonomi/eko09.html </URL>
<DATE> 2005/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Nüfus yapısı rekabet gücü veriyor 
</HEADLINE>
<TEXT>


BRÜKSEL AA 

İtalyan iş forumu Ambrosetti tarafından hazırlanan 'Avrupa'nın Entegrasyonunu ve Rekabet Gücünü Artırmak' başlıklı raporda Türkiye'nin rekabet gücünün demografik yapısından kaynaklandığı bildirildi. 
Raporda, rekabet gücü açısından ele alınan başlıklardan insan kaynaklarında, demografik yapısıyla Türkiye, 15 AB ülkesi arasında ilk sırada yer alıyor. 
Yaş grupları itibariyle nüfusun ve doğurganlık oranının dikkate alındığı sıralamada 7.6 puanla birinciliği alan Türkiye'yi 6.7 puanla İrlanda, 5.44 puanla ABD ve 5.16 puanla Hollanda izliyor. 
Türkiye, 2 bin 154 olan işçilerin ortalama yıllık çalışma saatiyle de ilk sırada bulunuyor. 
Kurumsal vergiler ve KDV ile işveren üzerindeki sosyal güvenlik yükü dikkate alınarak hesaplanan, rekabet gücü açısından vergi başlığında Türkiye, 9.13 olan puanıyla dördüncü sırada yer alıyor. 


</TEXT>
</DOC>
