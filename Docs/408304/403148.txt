<DOC>
<DOCNO> 403148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sontur03.html </URL>
<DATE> 2005/12/13/ </DATE>
<TIME> 07.05 </TIME>
<AUTHOR>  </AUTHOR>
<HEADLINE>
Üniversiteli genç evinin önünde öldürüldü 
</HEADLINE>
<TEXT>

     KONYA DHA 

Konya'da üniversite öğrencisi Muhammet Yıldırım 21 , evinin önünde kimliği henüz belirlenemeyen iki kişi tarafından bıçaklanarak öldürüldü. 
     Selçuk Üniversitesi Sosyal Bilimler Meslek Yüksek Okulu Muhasebe Bölümü 1'inci sınıf öğrencisi Yıldırım, dün akşam dersten çıktıktan sonra üniversitenin karşısında bulunan Bosna- Hersek Mahallesi Süzerkent Siteleri B Blok 3'üncü kattaki evine gitti. Aynı üniversitede öğrenim gören ev arkadaşı Şaban Özdemir yemek hazırlamaya başladı. Bu sırada soyadı öğrenilemeyen okuldan arkadaşı Volkan ile kız arkadaşı eve geldi. İddiaya göre Volkan ve kız arkadaşı eve girdikten sonra Yıldırım'a "Beni takip ediyorlar" dedi. Yıldırım ise arkadaşı Volkan'ı takip eden iki kişiyle konuşmak için evden dışarı çıktı. Görgü tanıklarının ifadesine göre, 18- 20 yaşlarındaki iki kişi ile Muhammet Yıldırım'ın arasında kısa süren tartışmanın ardından zanlılar, Yıldırım'ı her iki bacağından bıçakla yaralayıp olay yerinden hızla uzaklaştı. Çevredekiler 112 Acil Servise haber vererek Yıldırım ambulans ile Konya Numune Hastanesi'ne kaldırıldı. Ancak Yıldırım, 10-15 dakikalık süre içinde aşırı kan kaybından doktorların tüm çabaların rağmen kurtarılamadı. 
     
</TEXT>
</DOC>
