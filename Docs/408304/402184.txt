<DOC>
<DOCNO> 402184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sonyas14.html </URL>
<DATE> 2005/12/09/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Fotoğraftan sonra ne değişti 
</HEADLINE>
<TEXT>

     Britney Spears ile Kevin Federline çifti, People dergisine verdikleri mutluluk pozlarının ardından boşanma kararı alıyorlar. Genç çiftin, oğulları Sean Preston’a rağmen neden bu kararı aldıkları merak konusu. 
     Malibu’daki saray yavrusu evde bebek çığlıklarına, mutfaktan gelen tabak-çanak sesleri karışıyordu. Britney Spears ile Kevin Federline, aile üyelerinin katılacağı yemek daveti için son hazırlıkları tamamlamak üzereydiler. 
     Herkes öyle mutlu görünüyordu ki... Minik Sean Preston’ın varlığı, o gece sofrada toplanan her iki tarafın da aile fertleri için büyük önem taşıyordu. 
     Genç baba Kevin Federline, yemek boyunca minik oğlunu kucağından indirmeye bile kıyamamıştı. Ancak Malibu’daki evde yaşanan bu telaşlı misafir ağırlamalar, kahkahalar, bebek sesine karışan sevgi dolu karı-koca fısıltıları tarihe karışmak üzere. 
     Çünkü Britney Spears ile Kevin Federline, dedikoducuların bir süredir iddia ettiği ayrılık kararı’nı almak üzereler. 
     
     BRİTNEY ESKİ HAYATINI ÖZLEDİ 
     People dergisine, gözlerinden sakındıkları bebekleriyle mutluluk pozları verdikten hemen sonra alınan bu ayrılık kararı, yeni soru işaretlerini de beraberinde getirdi. 
     Küçük Sean Preston’ın bile gideremediği bu sorun neydi Yoksa üçüncü kez baba olan Kevin Federline eski eşine dönme kararı mı almıştı 
     Yakın çevresi Britney’in annelik ve eş rolünden sıkılmadığını iddia etse de, kulislerde ağırlık kazanan neden, genç şarkıcının eski hızlı hayatına duyduğu özlem 
     Görünen o ki, ancak boşanma gerçekleştikten sonra yaşanacaklar, bu evliliğin neden bittiğini ortaya çıkaracak. 
     
</TEXT>
</DOC>
