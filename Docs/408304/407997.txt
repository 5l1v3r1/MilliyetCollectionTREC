<DOC>
<DOCNO> 407997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sonsiy18.html </URL>
<DATE> 2005/12/30/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
G.doğu'daki 56 Belediye Başkanından Rasmussen'e Roj TV mektubu 
</HEADLINE>
<TEXT>

     Ferit ASLAN DİYARBAKIR, DHA 

DEMOKRATİK Toplum Partisi DTP üyesi 56 belediye başkanı tarafından ortak kaleme alınan ve terör örgütü PKK çizgisinde yayın yapan Roj TV’nin kapatılmamasını isteyen bir mektup, Diyarbakır Büyükşehir Belediye Başkanı Osman Baydemir tarafından Danimarka Başbakanı Anders Fogh Rasmussen’e gönderildi. Başkan Baydemir, temsil ettikleri insanların büyük çoğunluğunun alternatif olmadığı için Roj TV’yi izlediğini belirterek, Umarım gelecekte Roj TV de RTÜK’ün denetiminde yayın yapar'' diye konuştu. 
     Aralarında Diyarbakır Büyükşehir Belediye Başkanı Osman Baydemir’in de bulunduğu 56 DTP’li Belediye Başkanı, Danimarka'dan uydu üzerinden yayın yapan Roj TV’nin kapatılmaması için Başbakan Rasmussen’e mektup gönderdi. Belediye Başkanları yazdıkları mektupta, Türk Hükümetinin Roj TV konusundaki antidemokratik yaklaşımdan endişe duyduklarını ifade ettiler. 
     
     BAYDEMİR MEKTUBU BEN GÖNDERDİM 
     Mektup konusunda DHA muhabirinin sorularını yanıtlayan Diyarbakır Büyükşehir Belediye Başkanı Osman Baydemir, mektubun 10 gün önce 56 Belediye Başkanı tarafından ortak yazılıp kendisi tarafından Rasmussen’e gönderildiğini belirterek şunları söyledi 
     Biz temsil ettiğimiz halkımızın başka alternatifi yani Kürtçe yayın yapan başka bir kanal olmadığı için Roj TV’ye ihtiyaç duyulduğunu belirtiyoruz. Alternatif olacak bir kanal ulusal düzeyde Kürtçe yayın yaparsa, yasalar buna göre düzenlenip buna izin verilirse sorun ortadan kalkmış olur. Umudumuz gelecekte yasaların çıkarılıp Roj TV’nin de diğer televizyonlar gibi RTÜK denetiminde yayın yapmasıdır. Bütün hassasiyetimiz budur.'' 
     
</TEXT>
</DOC>
