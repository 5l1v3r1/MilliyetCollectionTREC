<DOC>
<DOCNO> 400889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/siyaset/siy02.html </URL>
<DATE> 2005/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Anketten 'ordu' çıktı 
</HEADLINE>
<TEXT>


Başkanlığını AKP'li Koçak'ın yaptığı Politika Merkezi Derneği'nin anketinde ordu, yüzde 34'le 'en güvenilir kurum' çıktı. Orduyu, yüzde 15'le cumhurbaşkanlığı izledi. Katılanların yüzde 72'si ise iktidardan memnun değil 

ANKARA Milliyet 


Yönetim kurulu başkanlığını AKP Afyonkarahisar Milletvekili Mahmut Koçak'ın yaptığı Politika Merkezi Derneği'nin "Seçim Sistemi ve Siyasi Partilerdeki Demokrasi Değerlerini Ölçme" anketinden, "en güvenilir kurum" olarak yüzde 34'lük oranla "ordu" çıktı. Katılanların yüzde 72'si siyasi iktidarın faaliyetlerinden memnun olmadığını, yüzde 73'ü de siyasi partilerde parti içi demokrasi olmadığını belirtti. 
Koçak ve Dernek Direktörü Doç. Dr. İdris Bal, dün basın toplantısı düzenleyerek, AKP, CHP ve ANAP'tan 16 milletvekilinin de katıldığı çalışmayla ilgili bilgi verirken, milletvekillerinin ankete itibar etmediğini vurguladı. 

1179 kişiye 25 soru 
Yönetim kurulunda AKP, CHP ve ANAP'lı milletvekillerinin de yer aldığı 2004 yılında kurulan Politika Merkezi Derneği'nin, Ankara'da rasgele seçilen 1179 kişiye 25 soru yöneltilerek yaptığı ankete, milletvekilleri de katıldı. Anketin sonuçları şöyle 
- Katılanların yüzde 72'si siyasi iktidarın faaliyetlerinden memnun olmadığını belirtirken, memnun olanların oranı yüzde 28'de kaldı. 
- Seçim sistemini demokratik bulmayan yüzde 68 oranındaki katılımcıların yüzde 63'ü yüzde 10'luk barajın "yönetimde istikrar" getirdiğini düşünmüyor. 
- Kurumlardan hangisine daha çok güvendikleri sorusuna, katılanların yüzde 34'ü "ordu", yüzde 15'i "Cumhurbaşkanlığı", yüzde 9'u "sivil toplum kuruluşları", yüzde 8'i "siyasi partiler", yüzde 6'sı "TBMM", yüzde 3'ü "yargı" ve binde 4'ü "basın" yanıtını verdi. Hiçbir kuruma güvenmeyenlerin oranı yüzde 25. 

Halk seçsin 
- "Siyasal yapılanmanın neresinde yer alıyorsunuz " sorusuna, "hiçbiri" diyenler yüzde 39 çıkarken, yüzde 9'u "sosyalistim", yüzde 13'ü "liberalim", yüzde 21'i "muhafazak rım", yüzde 19'u da "sosyal demokratım" dedi. 
- 2007'den evvel erken seçim beklemeyenlerin oranı yüzde 68. 
- Katılanların yüzde 73'ü Cumhurbaşkanı'nın halk tarafından seçilmesini istedi. Bu sonuç, 'Cumhurbaşkanlığı'nın güven erozyonuna uğradığını yansıtmıştır" şeklinde analiz edildi. 
- "Hangi partinin yapılanmasını ve lider profilini daha demokratik buluyorsunuz " sorusuna Yüzde 28'i AKP, yüzde 12'si ANAP, yüzde 10'u CHP, yüzde 8'i DYP ve yüzde 7'si MHP yanıtını verdi. 

'Hükümete destek azalıyor' 

Ankete katılanların yüzde 72'sinin siyasi iktidarın faaliyetlerinden memnun olmamasına ilişkin sonuç, şöyle analiz edildi 
"Verilen cevaplar göstermektedir ki, yüzde 34 civarında halk desteği ile iktidara gelen hükümetin destek oranı azalmıştır. İktidar olmanın yıpranma payı düşülürse, iktidarın h l ciddi bir desteğe sahip olduğu söylenebilir. Eğitim seviyesi azaldıkça hükümete olan destek artmaktadır." 

Yargıya güven yok 

"Kurumların hangisine daha çok güvenildiği" sorusunun önemli sürprizi, "yargı"nın yüzde 3 ile sondan ikinci olması. Bu sonucun analizi şöyle yapıldı "Üniversitelilerin yüzde 38'i 'ordu' seçeneğini, ilk ve ortaöğretim mezunları yüzde 30 oranında 'hiçbiri' seçeneğini tercih etmiştir. Yargının müdahaleye açık olduğu siyasal müdahale düşüncesi ve davalarda adaletin geç tecelli etmesi, yargıya olan güveni zedeleyen nedenler olarak görülebilir." 


</TEXT>
</DOC>
