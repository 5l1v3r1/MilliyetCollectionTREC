<DOC>
<DOCNO> 403405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sonsiy13.html </URL>
<DATE> 2005/12/14/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Çiçek "En son okuduğun kitap Orhan Pamuk'un 'Kar' romanı.." 
</HEADLINE>
<TEXT>

     Adalet Bakanı Cemil Çiçek, yazar Orhan Pamuk hakkındaki dava dosyasının henüz kendisine ulaşmadığını belirterek, "Dosya gelince inceleyip hukuka göre karar veririm" dedi. 
     Çiçek, TBMM’de gazetecilerin konuya ilişkin sorularını yanıtlarken, Orhan Pamuk hakkında Cumhuriyet savcılıklarının, yeni Türk Ceza Kanunu yürürlüğe girmeden önce dava açtıklarını hatırlatarak, bu nedenle dosyanın kendisine gönderildiğini söyledi. 
     Dosyanın henüz kendisine ulaşmadığını kaydeden Bakan Çiçek, bir gazetecinin "Orhan Pamuk’u sever misiniz " sorusuna, "Ben, sevip sevmemeye göre değil, hukuka göre karar veririm. Sevip sevmeme sizin işiniz" cevabını verdi. 
     Adalet Bakanı Çiçek, bir başka soruyu yanıtlarken de en son Orhan Pamuk’un "Kar" adlı romanını okuduğunu bildirdi. Yazar Pamuk’un eski romanlarının bazılarını da okuduğunu ifade eden Bakan Çicek, gazetecilere, "siz okudunuz mu " diye sordu. Gazetecilerin "okuduk" cevabını vermesi üzerine de Çiçek, "Doğru cevap verin imtihan ederim" diyerek espri yaptı. 
     
</TEXT>
</DOC>
