<DOC>
<DOCNO> 406292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/son/sonspo19.html </URL>
<DATE> 2005/12/24/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Ankaraspor'un transfer listesinde Trabzonsporlu Kürşad da bulunuyor 
</HEADLINE>
<TEXT>

     Ankaraspor, ara transfer döneminde kadrosunda yapılanmaya giderken, öncelikli olarak savunmasını yeniden kuruyor. 
     Teknik Direktör Rıza Çalımbay'ın hazırladığı rapor doğrultusunda çalışmalarına devam eden mavi-beyazlı yönetimin Trabzonsporlu Kürşat ile görüştüğü ve bordo-mavili futbolcuyu renklerine bağlamak istediği öğrenildi. 
     Bu arada Çalımbay, Kürşat'ı sezon başında görev yaptığı Beşiktaş'a da transfer etmiş, ancak bu futbolcu siyah-beyazlı takımda forma şansı bulamayınca Trabzonspor'a gitmişti. 
     Başkent temsilcisi, daha önce defans oyuncuları Savaş ve Şenol ile yollarını ayırmış, yerine futbolcu bulunması halinde Ramazan'ı da gönderme kararı almıştı. Başkent ekibinde, Erman Özgür'ün oynadığı mevkide daha nitelikli bir oyuncu bulunması halinde bu futbolcunun da gönderilmesinin gündemde olduğu öne sürüldü. 
     
</TEXT>
</DOC>
