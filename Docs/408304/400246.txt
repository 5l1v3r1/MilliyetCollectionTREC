<DOC>
<DOCNO> 400246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/soneko01.html </URL>
<DATE> 2005/12/03/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Para arzı yüzde 33.4 genişledi 
</HEADLINE>
<TEXT>

     YTL cinsinden parasal büyüklüklerin toplamından oluşan para arzı M2 yıl başından bu yana yüzde 33.4 oranında genişledi. 
     Merkez Bankası verilerine göre, dolaşımdaki para ve vadesiz YTL mevduatların toplamından oluşan M1 yıl başından bu yana 28.3 genişleyerek, 18 Kasım itibariyle 37.8 milyar YTL oldu. M1 ile vadeli YTL mevduatların toplamından oluşan para arzı M2 ise yüzde 33.4’lük büyümeyle 145.9 milyar YTL’ye yükseldi. 
     Bu dönemde dolaşımdaki para yüzde 47.8 artarak 18.4 milyar YTL, vadeli ticari mevduatlar yüzde 39.7 oranında artarak 18.4 Milyar YTL, vadeli tasarruf mevduatı ise yüzde 34.4’lük artışla 89.6 milyar YTL oldu. 
     Ayrıca, M2 ile yurtiçi yerleşiklere ait döviz mevduatlarının toplamından oluşan para arzındaki M2Y ise döviz mevdutlarındaki yüzde 2.5 oranındaki azalma nedeniyle yüzde 18.7 düzeyinde oldu. 2004 yılı sonunda 76.1 milyar YTL olan döviz mevduat hesapları 74.1 milyar YTL’ye geriledi. 
     2004 yılı sonu itibariyle 185.4 milyar YTL olan M2Y yüzde 
     18.7’lik artışla 220 milyar YTL’ye çıktı. 
     
</TEXT>
</DOC>
