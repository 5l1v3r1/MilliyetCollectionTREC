<DOC>
<DOCNO> 400063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sontur13.html </URL>
<DATE> 2005/12/02/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Vapurda eşiyle tartıştı, denize atladı 
</HEADLINE>
<TEXT>

     
     Ergün AYAZ- Ebru DOĞAN İZMİT Kocaeli , DHA 
     
KOCAELİ’nin Gölcük İlçesi’ne bağlı Değirmendere Beldesi’nde oturan 42 yaşındaki Bahriye Kuru, birlikte İzmit’e gitmek için bindikleri vapurda henüz bilinmeyen bir nedenle tartıştığı eşine kızıp kendisine denize attı. Suda çırpınan Kuru, kendisine atılan can simidine tutunarak kurtarıldı. 
     Olay bugün akşam saatlerinde İzmit Vapur İskelesi’nin yaklaşık 200 metre açığında meydana geldi. Değirmendere Beldesi’nde oturan ve adı öğrenilemeyen eşiyle birlikte bindikleri Büyükşehir Belediyesi’ne ait Atatürk Vapuru ile İzmit’e gelen olan Bahriye Kuru, bilinmeyen bir nedenle eşiyle tartıştı. Görgü tanıklarının ifadesine göre, daha sonra bağırarak kendisini İzmit Körfezi’nin buz gibi sularına bıraktı. 
     İzmit İskelesi’ne yaklaşık 200 metre mesafede meydana gelen olay sırasında, yanaşmak için manevra yapan vapurun o anda durmuş olması sayesinde olay çabuk farkedildi. Vapurdaki görevlilerle eşi ve diğer yolcular denizde çırpınan kadına hemen bir canyeleği attı. Bahriye Kuru can yeleğine tutunduktan sonra görevliler tarafından vapura alındı. 
     Kocaeli Devlet Hastanesi’ne kaldırılan Bahriye Kuru tedavi altına alınırken, eşi yanından bir an olsun ayrılmadı. 
     
</TEXT>
</DOC>
