<DOC>
<DOCNO> 400510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/sontur09.html </URL>
<DATE> 2005/12/04/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Protestonun böylesi 
</HEADLINE>
<TEXT>

     Bahadır ÖKTEM DHA 

      TRABZON Sakatlar Derneği Başkanı Murat Akdeniz, AKP hükümetini protesto etmek için ilginç bir yola başvurdu. Atatürk Alanı’nda park içinde bulunan derneğin önüne su dolu kazan koyup altında ateş yaktıran, sonra da soyunup içine giren Başkan Akdeniz, engellilerle ilgili yasanın çıkmamasını eleştirdi ve Bizi zaten kazana sokup yahnimizi yapıyorlar'' dedi. 
     3 Aralık Dünya Özürlüler Günü nedeniyle bir açıklama yapan Trabzon Sakatlar Derneği Başkanı Murat Akdeniz, engellilerin sadece özel günlerde hatırlandığından yakındı ve şunları söyledi 
     Bizim sıkıntılarımızı dinlemiyorlar. Haklarımızı meclisten çıkarmayan vekillerimiz utansın. Bizi kazana sokup yahnimizi yapıyorlar. Başbakanımız 6 milyon kişiye bir bakanlık veriyor da neden 12 milyonluk biz sakatlara bir bakanlık vermiyor Neden bizim sorunlarımızı dinleyen birileri çıkmıyor Güneydoğu’da 2 bin 800 kişi bombalarla, çatışmalarla sakat oldu. Bunlar devlet için sakat oldular. Meclis İnsan Hakları Komisyonu Başkanı Mehmet Elkatmış Güneydoğu’ya gidip, emniyet güçleri kuşlara köpeklere işkence yaptı diye tutanak tutuyor. Neden gazi olan, sakat kalan arkadaşlarımızın haklarını araştırmıyor, savunmuyor da kuşların köpeklerin haklarını savunuyor. Kuşların köpeklerin haklarını savunmasını birşey demiyoruz ama bizim haklarımızı da arasınlar''. 
     Trabzon Sakatlar Derneği Başkanı Murat Akdeniz yaptığı açıklamanın ardından, dernek binası önünde büyük bir kazan koydurup altında ateş yaktırdı. Daha sonra dernek binasına girip, dışarıya üzerindeki şortla çıkan Başkan Akdeniz, kazanın içine girdi. Aşçı kıyafeti giyen bir kişi de Akdeniz’in içine girdiği kazana patates doğradı, maydanoz attı, protesto amaçlı engelli yahnisi yaptı. Derneğin çevresinde biriken vatandaşlar da Sakatlar Derneği Başkanı Akdeniz’in ilginç protestosunu izledi. 
     
</TEXT>
</DOC>
