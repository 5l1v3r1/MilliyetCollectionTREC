<DOC>
<DOCNO> 401291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sondun12.html </URL>
<DATE> 2005/12/07/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Kerkük'te hastaneye silahlı baskın 
</HEADLINE>
<TEXT>

     Irak'ın Kerkük kentinde silahlı kişiler, devrik lider Saddam Hüseyin davasının yargıçlarından birini öldürmeyi planlamaktan tutuklu bir yaralıyı tedavi gördüğü hastaneden kaçırdı. Hastaneye düzenlenen saldırıda 3 polisin öldürüldüğü bildirildi. 
     Polisin açıklamasına göre, Kerkük'teki El Cumhuriye hastanesine sabah 06 00'da TSİ 05 00 düzenlenen saldırıda 6 polis de yaralandı. 
     Silahlı kişilerce kaçırılan zanlı, 26 Kasım'da Saddam davasının soruşturma yargıçlarından Raid Cuhi'yi öldürmeyi planlamakla suçlanan 7 Sünniyle birlikte tutuklanmıştı. Zanlıların üzerinde, devrik rejimin devlet başkan yardımcısı İzzet El Duri'nin, yargıcın öldürülmesi yönündeki talimatının çıktığı açıklanmıştı. 
     Saddam Hüseyin'in, 7 eski üst düzey yetkiliyle birlikte yargılandığı Duceil katliamı davasının görülmesine bugün devam edilecek. 
     
</TEXT>
</DOC>
