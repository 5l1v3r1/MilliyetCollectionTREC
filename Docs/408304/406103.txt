<DOC>
<DOCNO> 406103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sontur36.html </URL>
<DATE> 2005/12/23/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
İstanbul'da yılbaşı önlemleri 
</HEADLINE>
<TEXT>

     İstanbul Valiliği, ilde yılbaşı günü ve gecesinin huzur ve güven ortamı içinde geçirilmesi amacıyla gerekli önlemlerin alınacağını bildirdi. 
     Valilik Basın ve Halkla İlişkiler Müdürlüğü’nden yapılan yazılı açıklamada, önlemler kapsamında, vatandaşların yoğun olarak bulunduğu alışveriş merkezleri, otogar ve toplu taşıma araçlarına ait istasyonlar ile eğlence yerlerinde güvenlik birimlerince gerekli emniyet tedbirlerinin alınacağı ve istihbarata azami önem verileceği belirtilerek, şöyle denildi 
     "Zorunlu haller dışında emniyet ve jandarma personeline izin kullandırılmayacaktır. 
     Trafik, belediye zabıta ve vergi denetim elemanları, ekipler halinde denetim ve kontrollerini sıklaştıracaklardır. 
     Sağlıkla ilgili konularda ve yangın tehlikelerine karşı gerekli tedbirler alınacak ve görevlendirilecek ekipler her an müdahaleye hazır vaziyette bulundurulacaktır. 
     Telefon arızaları ile elektrik, su, doğalgaz kesinti ve arızalarına karşı ilgili kurumlarca göreve hazır ekipler oluşturulacaktır." Açıklamaya göre, İstanbul’da vatandaşların acil durumlarda başvurabilecekleri birimlerin telefon numaraları da şöyle 
     Emniyet Nöbetçi Müdürlüğü 0212 636 11 21 - 0212 636 11 18 Asayiş Şube Müdürlüğü 0212 214 40 88 - 0212 214 40 22 Atatürk Havalimanı Koruma Şube Müdürlüğü 0212 573 29 40 
     
</TEXT>
</DOC>
