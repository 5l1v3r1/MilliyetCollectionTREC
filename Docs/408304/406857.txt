<DOC>
<DOCNO> 406857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/guncel/gun12.html </URL>
<DATE> 2005/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Suikast hazırlığındaki 5 PKK'lı yakalandı 
</HEADLINE>
<TEXT>


Van DHA 

Van Valisi Niyazi Tanılır ile kentteki üst düzey yöneticilere suikast hazırlığında oldukları öne sürülen ikisi kadın 5 PKK'lı gözaltına alındı. Bir istihbaratı değerlendiren polis Karşıyaka Mahallesi'ndeki bir hücre evine operasyon düzenledi. Baskında, Vali Tanılır ile Van'daki üst düzey yöneticilere suikast hazırlığında oldukları iddia edilen H.K., A.K., L.U., S.K. ve üzerinde A.U. adına düzenlemiş sahte kimlik bulunan bir kişi yakalandı. Evde, bir Kanas suikast silahı, bir tabanca ve patlayıcı maddeler ele geçirildi. Öte yandan Şırnak'ta, Camili Mezrası'nda yaşayan B.A'nın evine operasyon düzenledi. A4 veya C4 olduğu belirtilen bir kilogram patlayıcı ele geçirildi. B.A. da gözaltına alındı. 



</TEXT>
</DOC>
