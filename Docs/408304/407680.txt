<DOC>
<DOCNO> 407680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sonspo09.html </URL>
<DATE> 2005/12/29/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Ribery altın karmada 
</HEADLINE>
<TEXT>

     Galatasaray’ın elinden kaçırdığı yıldız futbolcu Franck Ribery başarılarına bir yenisini daha ekledi. Avrupa’nın devlerini peşinden koşturan genç yıldız, Fransızlar’ın yüksek tirajlı spor gazetesi L’Equipe’in yaptığı yılın 11’ine seçildi. Marsilya forması altında bu sezon harikalar yaratan 22 yaşındaki oyuncu, Fransa’da 2005 yılının Altın Karması’na Lyonlular dışında giren 3 futbolcudan biri oldu. Değerlendirmede Ribery en flaş oyuncuların başında gösterildi. 
     
     John Carew de 11’de 

     Beşiktaş’ın sezon başında Lyon’a sattığı John Carew de Ribery gibi yarım devrelik performansıyla yılın 11’ine girdi. Yılın teknik direktörlüğüne ise geçen mayıs ayında Lyon’dan ayrılan Paul Le Guen layık görüldü. Fransa’da 2005’in 11’i şu oyunculardan oluştu Coupet Lyon -Reveillere Lyon , Cris Lyon , Hilton Lens , Abidal Lyon -Juninho Lyon , Diarra Lyon , Malouda Lyon , Ribery Marsilya -Pauleta Paris Saint Germain , Carew Lyon . 
     
     5 gol attı 

     Bu sezon Marsilya formasıyla 17 lig maçında görev yapan Ribery, takımına kazandırdığı 5 golle, Niang’la birlikte Fransız ekibinin en skorer iki isminden olmayı başardı. 
     
</TEXT>
</DOC>
