<DOC>
<DOCNO> 407657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sonsiy18.html </URL>
<DATE> 2005/12/29/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Liderler yeni yıla nerede girecek 
</HEADLINE>
<TEXT>

     Cumhurbaşkanı Ahmet Necdet Sezer ve TBMM Başkanı Bülent Arınç ile bazı siyasi parti liderleri yeni yılı Ankara’da karşılayacak. 
     Edinilen bilgilere göre, Cumhurbaşkanı Sezer, TBMM Başkanı Arınç ve bazı siyasi parti liderlerinin yeni yıl programları netleşti. 
     Buna göre, Cumhurbaşkanı Sezer, TBMM Başkanı Arınç, CHP Genel Başkanı Deniz Baykal, SHP Genel Başkanı Murat Karayalçın, MHP Genel Başkanı Devlet Bahçeli, DSP Genel Başkanı Zeki Sezer ve Saadet Partisi Genel Başkanvekili Recai Kutan yeni yıla Ankara’da girecekler. 
     DYP Genel Başkanı Mehmet Ağar’ın İstanbul’daki evinde, Anavatan Partisi Genel Başkanı Erkan Mumcu’nun ise Artvin’de 2006’ya merhaba diyecekleri bildirildi. 
     Başbakan Recep Tayyip Erdoğan’ın yılbaşı programının ise henüz kesinleşmediği öğrenildi. 
     
</TEXT>
</DOC>
