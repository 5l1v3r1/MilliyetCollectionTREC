<DOC>
<DOCNO> 406786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sontur35.html </URL>
<DATE> 2005/12/26/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Kaçırdıkları çocuklara kapkaç yaptırdılar .. 
</HEADLINE>
<TEXT>

     Diyarbakır’ın Silvan İlçesi’nde kaçırdıkları çocuklara İstanbul’da kapkaç yaptırdıkları iddia edilen şebekenin 3 üyesi yakalandı. Olayla ilgili 3 kişinin daha arandığı bildirildi. 
     Edinilen bilgiye göre, bir süre önce Silvan’dan kaçırılarak İstanbul’a götürülen İ.H.A. 17 , zorla tutulduğu evden kaçıp Silvan’a dönerek, durumu polise bildirdi. 
     Bunun üzerine polis ekipleri, U.K. 17 , Ş.E. 16 , M.K. 17 ve M.A’yı 18 kapkaçlılık yaptırmak üzere zorla Silvan’dan İstanbul’a götürmek isteyen Remzi Binen 18 ile Celal K’yı 27 Silvan’da, Mesut A’yı ise İzmir’de yakaladı. 
     Silvan’da yakalanan zanlılardan Binen, çıkarıldığı mahkemece tutuklanırken, Celal K, tutuksuz yargılanmak üzere serbest bırakıldı. 
     Olayla ilgili İdris D. 26 , Murat A. 26 ve Murat K’nın arandığı bildirildi. 
     
     "BİZİ GÖTÜRDÜKLERİ EVDE KAPKAÇIN NASIL YAPILDIĞINI ANLATTILAR" 
     Çetenin elinden kurtularak durumu polise bildiren İ.H.A, AA muhabirine yaptığı açıklamada, mahallede arkadaşı U.K. ile otururken yanlarına Remzi Binen’in geldiğini belirterek şunları anlattı 
     "Ardından arabayla gelen silahlı 3 kişi, beni zorla araca bindirdi. Arkadaşım U.K. ise kaçmayı başardı. Diyarbakır’da adresini bilmediğim evde bir gece kaldık. Daha sonra sur yakınlarında bir alanda yaklaşık 20 gencin bulunduğu bir yere gittik. Hepimizi 4 arabayla İstanbul’a götürdüler. Beni Koca Mustafa Paşa’da bir eve götürdüler. Evde silahlı 2 kişi, bizi tehdit ediyordu. Bize kapkaçın nasıl yapıldığını anlattılar." Kapının kilitli tutulduğunu belirten Binen, gece yarısı pencereye çıkıp apartmanın hava boşluğundan indiğini ve otogara giderek Silvan’a döndüğünü sözlerine ekledi. 
     
</TEXT>
</DOC>
