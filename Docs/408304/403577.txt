<DOC>
<DOCNO> 403577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/yasam/yas07.html </URL>
<DATE> 2005/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Mona Lisa'nın sırrı Yüzde 83 mutluluk 
</HEADLINE>
<TEXT>


DIŞ HABERLER 

Rönesans dönemi ressamlarından Leonardo da Vinci'nin ünlü Mona Lisa tablosunda, sırrı bir türlü çözülemeyen yüz ifadesinin ne anlama geldiği nihayet aydınlandı. 
Amsterdam Üniversitesi'ndeki bilgisayarların yaptığı yüz analizine göre, Mona Lisa yüzde 83 oranında mutlu bir ruh halini yansıtıyor. 
ABD'deki Illinois Üniversitesi'nce geliştirilen ve insanların yüz ifadelerinden ruh hallerini okumaya yönelik sonuçlar çıkaran bir yazılım programını kullanan Amsterdam Üniversitesi, yapılan incelemede Mona Lisa'nın sergilediği diğer ruh hallerini de belirledi. Buna göre Mona Lisa yüzde 83 oranındaki mutluluğunun yanı sıra, yüzde 9 oranında nefretle dolu, yüzde 6 oranında korku duyguları taşıyor ve yüzde 2 oranında da öfkeli. Bilgisayar bu sonuçlara dudak kıvrımları ve göz çevresindeki kırışıklıklar gibi kriterlere bakarak ulaştı. 


</TEXT>
</DOC>
