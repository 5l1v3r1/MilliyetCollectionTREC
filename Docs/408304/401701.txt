<DOC>
<DOCNO> 401701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/soneko40.html </URL>
<DATE> 2005/12/08/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
8. taksit nema ödemelerinde bugün 969 kişiye ödeme gerçekleştirildi 
</HEADLINE>
<TEXT>

     Zorunlu Tasarruf Hesabı nema ödemelerinin 8'inci taksiti bugün ödenmeye başlanırken, şu ana kadar yaklaşık 969 bin kişiye 361 milyon YTL ödeme gerçekleştirildi. 
     A.A muhabirinin edindiği bilgiye göre, kurumsal başvurular kapsamında 722 bin kişi için 292 milyon YTL ödeme yapıldı. 
     Bireysel olarak başvuran 70 bin hak sahibi de yaklaşık 18 milyon YTL lira aldı. 
     Nema kredisi nedeniyle de 176 bin kişi için 49 milyon YTL'yi aşan para banka hesaplarına aktarıldı. 
     Akşam saatlerine kadar ödeme yapılan kişi sayısını 1 milyonu bulması bekleniyor. 
     8 taksit ödemeleri kapsamında yaklaşık 4.3 milyon hak sahibine 1.2 milyar YTL ödeme yapılması hedefleniyor. 
     
     SON NUMARASI 8 OLANLAR YARIN PARASINI ALACAK 
     Öte yandan, kişisel başvurularda tasarrufu teşvik hesap numarası sonu 9 olanlar bugün parasını alabilirken, Tasarrufu Teşvik hesap numarasının son hanesi 8 olan hak sahiplerine yarın ödenem yapılacak. 
     Son numarası 7 olan hak sahiplerine 12 Aralık 2005, 6 olan hak sahiplerine 13 Aralık 2005, 5 olan hak sahiplerine 14 Aralık 2005, 4 olan hak sahiplerine 15 Aralık 2005, 3 olan hak sahiplerine 16 Aralık 2005, 2 olan hak sahiplerine 19 Aralık 2005, 1 olan hak sahiplerine de 20 Aralık 2005 tarihlerinde ödeme yapılacak. 
     Kurumsal başvurularda ise başvuru tarihinden itibaren 3 iş günü içinde ödemeler gerçekleştiriliyor. 
     
</TEXT>
</DOC>
