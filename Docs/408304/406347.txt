<DOC>
<DOCNO> 406347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/ekonomi/eko05.html </URL>
<DATE> 2005/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Amiklioğlu, Doğan Holding Ankara temsilcisi oldu 
</HEADLINE>
<TEXT>



Doğan Holding Ankara Temsilciliği'ne Ateş Amiklioğlu getirildi. Amiklioğlu, uzun yıllar Maliye Bakanlığı, Milli Emlak Genel Müdürlüğü, Porsonel ve İdari işler Genel Müdürlüğü, Mali İşler Genel Müdürlüğü, T.C. Emekli Sandığı Genel Müdürlüğü, Çalışma Sosyal Güvenlik Bakanlığı Müsteşarlığı gibi üst düzey görevlerde bulundu. 
19'uncu dönem Çorum Milletvekili olan Amiklioğlu, 51'inci hükümette Çalışma ve Sosyal Güvenlik Bakanlığı da yaptı. Amiklioğlu bu görevlere ek olarak, çeşitli tarihlerde Devlet Sanayi ve İşçi Yatırım Bankası, Türkiye Çimento Sanayii, Petkim Petrokimya, Alpet, Turizm Bankası, Kalkınma Bankası, Emek İnşaat ve İşletme, Turban Turizm ve Türkiye Zirai Donatım Kurumu gibi devlet kuruluşlarında da yönetim kurulu üyeliği ve başkanlık yaptı. 



</TEXT>
</DOC>
