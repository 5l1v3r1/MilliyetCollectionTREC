<DOC>
<DOCNO> 403220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/ekonomi/eko05.html </URL>
<DATE> 2005/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Axa Oyak, Başak'la büyümek istiyor 
</HEADLINE>
<TEXT>



Yıl sonuna kadar tamamlanması beklenen Başak Emeklilik ve Başak Sigorta ihalesi için teklif veren Axa Oyak, şirketleri alarak pazar payını yüzde 13'ten yüzde 19'a çıkarmayı planlıyor. 
Axa Oyak Sigorta'nın prim üretiminde yüzde 12.5 pazar payı bulunduğunu belirten Axa Oyak Sigorta Genel Müdürü Cemal Ererdi, "Şirketimize değer katacak her türlü projeye ortaklarımız sıcak bakıyor" dedi. 2002'de 3 trilyon k r eden Axa Oyak'ın bu yıl 50 - 51 trilyon k rla yılı kapatmasını beklediklerini söyleyen Ererdi, "Şirketimiz bu yıl beklediği her türlü gelişmeyi sağladı" dedi. 
Başak Sigorta ve Başak Emeklilik ihalesine teklif veren diğer şirketler arasında Aksigorta, Anadolu Sigorta, TBIH Financial Services Group, Groupama International, Liberty Mutual Insurance Company bulunuyor. 

Yabancılar sektörle ilgili 
Türkiye sigorta piyasasının yabancılar için de cazip olduğunu belirten Ererdi, önümüzdeki dönemde sektöre yeni oyuncuların girmesini beklediklerini ifade etti. 
Özellikle AB uyum sürecinde şirketlerin sermaye yapılarını güçlendirmeleri gerektiğini anlatan Ererdi, yeterli k r elde edemeyen şirketlerin ya birleşeceğini ya da satın alınacağını söyledi. 


</TEXT>
</DOC>
