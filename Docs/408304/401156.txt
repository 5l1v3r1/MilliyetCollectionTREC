<DOC>
<DOCNO> 401156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sontur47.html </URL>
<DATE> 2005/12/06/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Kavgayı önlemek isterken canından oldu 
</HEADLINE>
<TEXT>

     Eyüp'te, kavga eden kişileri ayırmaya çalışan benzin istasyonu müdürü, tartıştığı sürücünün aracının altında kalarak can verdi. 
     Topçular Mahallesi Kışla Caddesi'ndeki benzin istasyonuna dün akşam saatlerinde 34 AC 1071 plakalı araçla gelen Muhlis P. ile araçtaki yakınları L.P, A.P. ve M.K. arasında henüz belirlenemeyen nedenle kavga çıktı. 
     Benzin istasyonunda müdür olarak görev yaptığı öğrenilen Melih Uçar 48 , müdahale ederek kavga edenleri ayırmak istedi. 
     Muhlis P. ile tartışan Uçar, bu kişinin aracının altında kaldı. 
     Çevredekiler tarafından Şafak Hastanesi'ne kaldırılan Uçar, kurtarılamazken, Muhlis P. olay yerinden kaçtı. 
     Araç daha sonra terk edilmiş olarak bulunurken, Muhlis P. bugün avukatıyla geldiği Eyüp İlçe Emniyet Müdürlüğü'ne teslim oldu. 
     İşlemlerinin ardından adliyeye sevk edilen Muhlis P, tutuklanarak cezaevine gönderildi. 
     
</TEXT>
</DOC>
