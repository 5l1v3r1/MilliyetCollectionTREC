<DOC>
<DOCNO> 403764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sontur02.html </URL>
<DATE> 2005/12/15/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Yemekten sonra havuza dalan eski yüzücü kalp krizi geçirip öldü 
</HEADLINE>
<TEXT>

     MUSTAFA KURTARAN İstanbul 

Türkiye Spor Yazarları Derneği'nin TSYD Levent'teki kapalı yüzme havuzunda yemek yedikten sonra beline ağırlık takıp "sualtında kalma denemesi" yapan yüzücü Tarık Batu Karakaş 26 boğularak öldü. Karataş, dün 17.00'de kardeşiyle yüzme havuzuna girdi. Karakaş, bir süre sonra beline ağırlık sararak su altına girdi. Antrenman yapan bir yüzücü, yaklaşık 3 dakika su yüzüne çıkmayan Karakaş'tan endişelendi. Yüzücü, yanına gittiğinde Karakaş'ı hareketsiz buldu. Tekrar su yüzüne çıkan yüzücü, kardeşine "durumu iyi değil" dedi, ancak "O ne zaman çıkacağını bilir" yanıtını aldı. Yaklaşık iki dakika sonra yeniden aşağı inen yüzücüler, Karakaş'ı baygın halde su yüzüne çıkardı. Dernek doktorunun müdahalesine rağmen Karakaş kurtarılamadı. TSYD Başkanı Onur Belge, Karataş'ın derneğin üyesi olmadığını, halka açık havuzda yüzmeye geldiğini ifade etti. 
     Boğaziçi Spor Kulübü'ne bağlı Amerikan Futbolu takımı Boğaziçi Sultans'ın sporcusu Karakaş, Denizcilik Yüksekokulu Öğrencisiydi. 
     
</TEXT>
</DOC>
