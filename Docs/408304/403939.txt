<DOC>
<DOCNO> 403939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sondun12.html </URL>
<DATE> 2005/12/16/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
The Guardian Orhan Pamuk'un beraati bekleniyor ancak... 
</HEADLINE>
<TEXT>

     BBC TÜRKÇE 

      İngiliz The Guardian, bugün görülecek Orhan Pamuk davasını tam sayfa haber haber yaptı. Gazete, Pamuk'un beraatinin beklendiğini, ancak hakkında dava açılmasının ülkeye zaten yeterince zarar verdiğini vurguladı. 
     Haber şöyle devam ediyor 
     "Avrupa Birliği üyesi olma yolunda müzakereler yürüten Türkiye'nin, dinamik ve reformdan geçen bir ülke imajı, bu davayla darbe aldı. 
     Recep Tayyip Erdoğan hükümeti, insan hakları sicilinde büyük bir iyileşme sağlayıp, ülkeyi Avrupa Birliği'ne katma yolunda hayati yasal reformlar gerçekleştirdiyse de, Başbakan'ın kendisi, düşünce özgürlüğü konusunda, dava açmaya pek meraklı. 
     Bu yıl içinde, kendisini at ve kedi biçiminde resmeden iki karikatürist gibi birçok kişiyi mahkemeye verdi". 
     Guardian bu gözlemlerin ardından başyazısında da, Orhan Pamuk'un yargılandığı, Türk Ceza Kanunu'nun 301'inci maddesinin değişmesi gerektiğini vurguluyor. 
     
</TEXT>
</DOC>
