<DOC>
<DOCNO> 404389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sonyas12.html </URL>
<DATE> 2005/12/17/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
İngilizler, Türk Lokumu için yapılan filmde Türkçe kelimeler öğrendi 
</HEADLINE>
<TEXT>

     İngiltere'de iki haftadır bir numara olan ve ülkede Türk lokumu satışını artıran ''Narnia Günlükleri Aslan, Cadı ve Gardırop'' adlı film, İngilizlere Türkçe kelime de öğretiyor. 
     İngiltere'de büyük ilgi gören ve eleştirmenlerin ''box office'ten öte bir fenomen'' olarak adlandırdıkları filmde, yazar C.S. Lewis'in aslan karakterine Türkçe ''Aslan'' ismini vermesi İngilizlere çok ilginç geldi. 
     İngiliz yayın kuruluşu BBC'nin sıralamasına göre, İngilizlerin bu hafta öğrendikleri ilk 10 şey içinde, ''Aslan'ın Türkçe aslan anlamına geldiği'' bulunuyor. 
     İngiltere'de filmin gösterime girmesiyle birlikte lokum satışları artmıştı. 
     İngiltere'nin önde gelen süpermarketler zinciri Tesco, filmde Türk lokumunun görünmesinin ardından lokum satışlarının yüzde 200 arttığını açıklarken, Sainsbury zinciri de lokum satışlarında Narnia etkisiyle önemli artış kaydedildiğini bildirmişti. 
     Filmde Albino Kar Kraliçe çocukları büyülemek için onlara Türk lokumu verirken, lokum yedikçe daha fazlasını isteyen kahramanlar dikkat çekiyor. 
     
</TEXT>
</DOC>
