<DOC>
<DOCNO> 400850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/dunya/dun01.html </URL>
<DATE> 2005/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld yine Türkiye'yi suçladı 
</HEADLINE>
<TEXT>



ABD Savunma Bakanı Donald Rumsfeld, Irak savaşı sırasında ABD'nin 4'üncü Piyade Tümeni'nin Türkiye üzerinden Kuzey Irak'a girememesinden dolayı, Irak'taki direnişin sanılandan daha güçlü olduğu görüşünü yineledi. 
Rumsfeld, Johns Hopkins Üniversitesi'nde yaptığı konuşmada, Irak'taki savaşta nelerin önceden yapılan hesaplara göre gitmediğinin sorulması üzerine, 4'üncü Piyade Tümeni'nin Türk topraklarından Kuzey Irak'a girmesinin planlandığını, ancak 1 Mart tezkeresinin TBMM'de kabul edilmediğini hatırlattı. 
Rumsfeld, "Dolayısıyla tümen, kuzeyden giremedi ve Sünni üçgeni üzerinde önceden planlanan baskıyı kuramadı. Tümen, güneyden geldi, ancak bu uzun zaman aldı. Sonuçta direniş, hesaplandığından daha geniş oldu" dedi. 


</TEXT>
</DOC>
