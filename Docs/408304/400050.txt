<DOC>
<DOCNO> 400050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sonspo28.html </URL>
<DATE> 2005/12/02/ </DATE>
<TIME> 23.10 </TIME>
<AUTHOR>  </AUTHOR>
<HEADLINE>
Galatasaray Cafe Crown - İstanbul Tekelspor 79-76 
</HEADLINE>
<TEXT>

     Türkiye Basketbol Ligi'nde oynanan karşılaşmada Galatasaray, İstanbul Tekelspor'u 79-76 yendi. 
     İlk dakikalarında büyük çekişme yaşanan maçın 4. dakikası 7-7 berabere geçildi. Sert savunmasıyla rakibini durduran İstanbul Tekelspor, Reese'nin basketleriyle rakibine üstünlük kurdu ve ilk periyodu 24-13 önde geçti. 
     İkinci periyoda Tufan'ın skorer oyunuyla başlayan konuk ekip, aynı oyuncunun 3 sayılık basketiyle 18. dakikada farkı 15 sayıya 42-27 çıkardı. Galatasaray'da, Şemsettin'in çabaları yetmeyince İstanbul Tekelspor ilk yarıyı da 45-33 önde kapadı. 
     Maçın ikinci yarısına alan savunmasıyla başlayan Galatasaray, Şemsettin'in basketleriyle farkı kapamaya başladı. 3. periyodu İstanbul Tekelspor 8 sayı farkla 60-52 önde tamamladı. 
     Maçtan kopmayan ve son periyotta taraftarının da desteğiyle mücadelesini sürdüren Galatasaray, özellikle Dixon'ın basketleriyle oyuna ortak oldu ve Desaan'ın basketiyle 37. dakikada 68-68 beraberliği sağladı. Dixon'ın faul atışından bulduğu sayıyla 38. dakikada 69-68 öne geçen Galatasaray, rakibinin, faul atışlarında Reese ve Walker ile etkisiz kalmasıyla üstünlüğünü sürdürdü ve maçı 79-76 kazandı. 
     
     
Salon Ahmet Cömert Hakemler Elif İnci xx, Mustafa Akıllıoğlu xx, Zafer Yılmaz xx Galatasaray Cafe Crown Dixon xxx 18, Şemsettin xxx 16, Desaan xx 10, Burak xx 9, Whisby xx 8, Hüseyin xx 9, Livingston x, Fatih xx 4, Davut xx 5 İstanbul Tekelspor Reese xx 13, Alper xx 8, Videnov xx 7, Walker xx 6, Nedim xx 10, Tufan xxx 19, Whitehead x 5, Yunus x, Umut xx 8 1. periyot 13-24 İlk yarı 33-45 3. periyot 52-60 5 faul alanlar Dk. 31.43 Şemsettin Galatasaray , Dk. 37.58 Nedim İstanbul Tekelspor 
     
</TEXT>
</DOC>
