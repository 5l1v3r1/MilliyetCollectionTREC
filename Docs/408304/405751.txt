<DOC>
<DOCNO> 405751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sonspo16.html </URL>
<DATE> 2005/12/22/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Galatasaraya'da sular bu kez duruluyor, paralar ödeniyor... 
</HEADLINE>
<TEXT>

     Galatasaray Kulübü Futbol Şubesi Sorumlusu Fatih Gökşen, görevinden istifa etmesinin söz konusu olmadığını söyledi. 
     AA muhabirine açıklama yapan Gökşen, sözlerinin yanlış anlaşıldığını ifade ederek, ''Ben sadece futbol şubesine bakan bir yönetici olarak 'Görevimizi yapamazsak, bu görevden ayrılırız' dedim. Bunun yönetim kurulu üyeliği ile ilgisi yok'' dedi. 
     Kongreye 3 ay kaldığını vurgulayan Fatih Gökşen, ''3 ay görev sürem kalmış, niye istifa edeyim. Kimseye yapacak şovum yok'' ifadesini kullandı. 
     
     ÖDEMELER BAŞLADI 
     Gökşen, futbolculara olan borçların bir bölümünün, bugünden itibaren ödenmeye başlandığını söyledi. 
     Fatih Gökşen, ''Borçlar ödenmeye başlanmış. İkinci yarı başlayana kadar da borçlar kapatılacak'' diye konuştu. 
     Bu arada, futbolculara ödemelerin çek olarak yapıldığı öğrenildi. 
     
</TEXT>
</DOC>
