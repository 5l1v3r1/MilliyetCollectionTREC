<DOC>
<DOCNO> 407301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/soneko04.html </URL>
<DATE> 2005/12/28/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
İhracat "ucuz emekle" ayakta kaldı... 
</HEADLINE>
<TEXT>

     Sanayi sektörü, değerlenen YTL nedeniyle dış piyasalarda azalan rekabet avantajını düşük reel ücretlerle korumaya çalışıyor. Geçen yıl ve bu yıl yaşanan artışlara rağmen reel ücretlerin 2000 yıla göre yüzde 17 oranında azaldığı Türkiye’de sanayi üretimi ise yüzde 26, ihracat miktarı ise yüzde 126 oranında oranında büyüdü. 
     Türkiye İstatistik Kurumu’nun TÜİK imalat sanayi reel ücret, verimlilik ve üretim endeksleriyle, dış ticaret miktar endekslerindeki gelişmeler düşük reel ve birim ücretlerin imalat sanayi sektörüne önemli bir maliyet avantajı sağlamaya devam ettiğini gösteriyor. Bu nedenle de YTL’deki değerlenmeye rağmen imalat sanayi sektörünün ihracatındaki artışı gelecek dönemde de sürdürebileceği tahmin ediliyor. 
     2001 krizinde ve izleyen yıllarda önemli ölçüde azalan 
     reel ücretler, son iki yılda toparlanma eğilimine girmekle birlikte hala kriz öncesi döneme gelemedi. 2000 yılında ortalama 111.3 olan reel ücret düzeyi, 2003 yılına kadar sürekli azalarak 88.3’e kadar indikten sonra, 2004 yılında ortalama 90.5, bu yılın ilk dokuz aylık döneminde ise ortalama 92.3 düzeyine çıktı. 2001 yılında yüzde 14.6, 2002 yılında yüzde 5.4 ve 2003 yılında yüzde 1.9 oranında azalan reel ücretler, geçen yıl yüzde 2.5, bu yıl ise yüzde 2 oranında bir büyüme kaydetti. Mevcut reel ücret düzeyi 2000 yılındakinin hala yüzde 17 oranında altında seyrediyor. Reel ücretlerde bu gerilemenin yaşandığı söz konusu dönemde imalat sanayi üretiminde ise yüzde 26 oranında bir büyüme gösterdi. İmalat sanayi sektörünün üretim hacmini gösteren ve 2000 yılında 102.1 düzeyinde bulunan sanayi üretim endeksi, 2001 yılında 92.4’e kadar indikten sonra 2002 yılında yeniden 2000 yılı düzeyine çıktı, 2003 yılında 112, 2004 yılında 123.7, bu yılın ilk dokuz aylık döneminde ise ortalama 128.6 olarak gerçekleşti. 
     
     BİRİM ÜCRETLER AZALDI 
     Reel ücret endeksi ile üretim endeksinin birbirine bölünmesiyle hesaplanan ve birim sanayi üretimi için ne kadar ücret ödendiğini gösteren endeks ise bu dönemde 96.2’den 60’a geriledi. Buna göre imalat sanayi sektörü 2000 
     yılında bir birimlik sanayi üretimi için 96.2 birimlik reel ücret öderken, 2004 yılında bu tutar 60 birime geriledi. 
     
     ÇALIŞAN SAYISI AZALDI VERİMLİLİK ARTTI 
     Aynı dönemde imalat sanayi sektöründe çalışanların sayısı da yüzde 4.6 oranında azaldı. 2000 yılında 89.1 olan imalat sanayiinde üretimde çalışanların sayısını gösteren endeks, bu yılın ilk dokuz aylık döneminde ortalama 85 olarak gerçekleşti. Sektörde çalışanlara ilişkin endeks 2001 yılında yoğun işten çıkarmalar nedeniyle yüzde 81.7’ye kadar gerilerken, 2002 yılından itibaren artmaya başladı ve bu dönemde en yüksek noktaya 85.4’le 2004 yılında çıktı. 
     Hem çalışan sayısı hem de reel ücretlerin azaldığı imalat sanayi sektöründe, üretimdeki artışta sağlanan verimlilik artışı önemli rol oynadı. Sektörde 2000 yılında 115.7 olan çalışan başına ortalama verimlilik 2005 yılında 
     1.8’e yükseldi. Başka bir ifadeyle sektörde çalışan başına 
     üretim hacminde bu dönemde yüzde 32.9 oranında bir büyüme yaşandı. 
     
     İHRACATI DÜŞÜK REEL ÜCRET VE VERİMLİLİK ARTIŞI DESTEKLEDİ 
     YTL’nin reel değerinin son aylarda 1980’den bu yanaki en yüksek noktasına çıkması nedeniyle dış piyasalarda önemli bir rekabet avantajı yitiren imalat sanayi sektörünün, ihracatını daha az istihdam, daha düşük reel ücret ve daha yüksek verimlilikle sürdürdüğü gözleniyor. 
     TÜİK’in ihracat miktar endekslerine göre, imalat sanayiinin 2000 yılında .5 olan ihracat miktarı, 2001 kriziyle birlikte sürekli artarak bu yılın ilk dokuz aylık döneminde 120.8’e kadar çıkardı. İmalat sanayi sektörü 2000 yılına göre bu yıl miktar olarak yüzde 126 oranında daha fazla ihracat yapmaya başladı. 
     
</TEXT>
</DOC>
