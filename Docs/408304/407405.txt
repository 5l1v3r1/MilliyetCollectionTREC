<DOC>
<DOCNO> 407405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sontur12.html </URL>
<DATE> 2005/12/28/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Annesine kızarak evi terketti, az kalsın donacaktı 
</HEADLINE>
<TEXT>

     
     Akif ARICI KONYA, DHA 
     
KONYA'da soğuktan donmak üzereyken bulunan 13 yaşındaki Mustafa Varol'un, annesine kızarak evi terkettiği öğrenildi. Vatandaşların, sokakta donmak üzere iken fark etiği Varol, ambulansla DR. Faruk Sükan Kadın Doğum ve Çocuk Hastanesi'ne kaldırıldı. 
     İlköğretim Okulu 8'inci sınıf öğrencisi Mustafa Varol iddiaya göre, bugün akşam saatlerinde bilinmeyen bir nedenle evde annesiyle tartıştı. Mehmet Akif Mahallesi'ndeki evini terk eden Varol, bir süre sokaklarda gezdikten sonra evlerinin 2 sokak uzağında bulunan Zembilli Sokak'ta beklemeye başladı. Eksi 10 dereceye kadar düşen hava sıcaklığı nedeniyle bir süre sonra fenalaşan öfkeli çocuk, bulunduğu yerde yığıldı kaldı. 
     Hareketsiz yatan ve donmak üzere olan Varol'u farkeden vatandaşlar, polise haber verdiler. Olay yerine gelen polis, baygın haldeki küçük çocuğu ekip arabasına alıdıktan sonra bir ambulans istedi. Bir battaniyeye sarılarak ısıtılmaya çalışılan Varol, ambulansla Dr. Faruk Sükan Kadın ve Çocuk Hastanesi'ne kaldırıldı. 
     Ambulansta, bir süre sonra kendisine gelince, sağlık görevlilerine Annemle kavga ettim. Evden kaçtım. Eve dönmek isterken önüme çıkan bir köpeğin havlaması üzerine korkup dönemedim’ dediği öne sürülen Varol'un, herhangi bir hayati tehlikesinin bulunmadığı öğrenildi. Soğuk yüzünden fenalık geçiren ve birkaç saat olduğu yerde kalsaydı, donup öleceğini belirten sağlık görevlileri Isınmaya başlayınca kısa bir sürede şuuru yerine geldi'' dediler. 
     Bu sırada oğlunun hastaneye kaldırıldığını öğrenen baba Ramazan Varol, hemen hastaneye koştu. Oğlunun, durumunun kötü olduğunu zanneden baba Ramazan Varol'u yakınları sakinleştirdi. Doktorlar Mustafa Varol'un bir süre müşahade altında tutulduktan sonra evine gönderileceğini söylediler. 
     
</TEXT>
</DOC>
