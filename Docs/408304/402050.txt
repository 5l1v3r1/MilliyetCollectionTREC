<DOC>
<DOCNO> 402050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/soneko40.html </URL>
<DATE> 2005/12/09/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
TMSF'den gayrimenkul satışı... 
</HEADLINE>
<TEXT>

     Tasarruf Mevduatı Sigorta Fonu TMSF tarafından satışa çıkarılan Kartal Yakacık'taki 5.2 milyon YTL muhammen bedelli arsa 6.1 milyon YTL'ye alıcı buldu. 
     TMSF bünyesindeki 34 milyon 937 bin YTL muhammen bedele sahip bulunan 24 gayrimenkulün satışına başlandı. 
     Esentepe'deki TMSF binasında düzenlenen ihalede, İstanbul, İzmir, Mersin, Muğla, Ordu, Trabzon, Adana, Ankara ve Gaziantep'te bulunan gayrimenkuller satışa çıkarıldı. 
     Arsa, fabrika binası, konut, tarla ile tatil köyünden oluşan gayrimenkuller arasında yer alan, 1.8 milyon YTL muhammen bedelli Kartal-Yakacık'taki 10 bin 910 metrekarelik arsa 2 milyon 450 bin YTL'ye, 5.2 milyon YTL muhammen bedelli Kartal-Yakacık'taki 23 bin 585 metrekarelik arsa 6.1 milyon YTL'ye, 1.9 milyon YTL muhammen bedelli Çengelköy'deki 7 bin 389 metrekarelik arsa 4 milyon 275 bin YTL'ye satıldı. 
     11.5 milyon YTL muhammen bedelli Ankara'daki 188 hektar büyüklüğüne sahip arsanın da aralarında bulunduğu diğer gayrimenkullerin satışı devam ediyor. 
     
</TEXT>
</DOC>
