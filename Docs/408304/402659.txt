<DOC>
<DOCNO> 402659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sondun02.html </URL>
<DATE> 2005/12/12/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Halilzad Kürtler Irak'ın bir parçası olarak kalmak istiyor 
</HEADLINE>
<TEXT>

     ABD'nin Bağdat Büyükelçisi Zalmay Halilzad, Iraklı Kürtlerin, bağımsızlık arayışından ziyade Irak'ın bir parçası olarak kalmanın daha iyi olacağına inandığını söyledi. 
     Halilzad, CNN'de yayınlanan ''Late Edition'' programında yaptığı açıklamada, Iraklı Kürtlerin, Irak'ın geri kalanından ayrılmaları durumunda dostane olmayan komşuları tarafından çevreleneceklerini ve tecrit edileceklerini anladıklarını belirtti. 
     Zalmay Halilzad, Irak Kürdistan Yurtseverler Birliği'nin IKYB lideri olan Celal Talabani ve Irak Kürdistan Demokratik Partisi'nin IKDP lideri Mesud Barzani ile defalarca konuştuğunu belirtti. 
     Talabani ve Barzani'nin, Irak'tan ayrılmaları durumunda bölgede tecrit edilecekleri ve çevrelerinde birçok düşmanları olacağı, bunun küçük bir Kürt devleti için iyi olmayacağı nedeniyle Kürtlerin, bağımsızlık arayışı içine girmelerindense Irak'ın parçası olarak kalmalarının daha iyi olacağına karar verdiklerini kaydetti. 
     Halilzad, ''Şu anda daha muhtemel olan Irak'ı bir arada tutmaktır. Uğraştığımız şey budur'' dedi. 
     
     "AMERİKAN KUVVETLERİNİN IRAK'TAN HEMEN ÇEKİLİRSE İÇ SAVAŞ ÇIKAR" 

     ABD'nin Bağdat Büyükelçisi Zalmay Halilzad, Amerikan kuvvetlerinin Irak'tan hemen çekilmesi durumunda iç savaş çıkacağı uyarısında bulundu. 
     Halilzad, CNN televizyonda yayınlanan "Late Edition" Son Baskı programında yaptığı açıklamada ABD'e bazı muhalif çevrelerin Amerikan kuvvetlerinin Irak'tan hemen çekilmesini istediğini hatırlatarak bunun sakıncalarına dikkati çekti. 
     Halilzad şunları kaydetti 
     "Hemen çekilme durumunda birkaç olumsuz durum ortaya çıkar. Birincisi, bütün bölgeyi saran bir Şii-Sünni iç savaşı patlak verebilir. Ayrıca Kürtlerin işlerin kontrolünü kendi ellerine alması bir olasılık. Irak'ın bir bölümünde El Kaide'nin desteğiyle Taliban tipi bir mini devlet de ortaya çıkabilir". 
     
</TEXT>
</DOC>
