<DOC>
<DOCNO> 400042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sonspo20.html </URL>
<DATE> 2005/12/02/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Avrupa'da umduğunu bulamayan Beşiktaş lige döndü 
</HEADLINE>
<TEXT>

     Beşiktaş, Turkcell Süper Ligi’nde Vestel Manisaspor ile 4 Aralık Pazar günü yapacağı maçın hazırlıklarına başladı. 
     Siyah-beyazlılar, Teknik Direktör Jean Tigana yönetiminde, BJK Nevzat Demir Tesisleri’nde çalıştı. Antrenmanda, dünkü Zenit St. 
     Petersburg maçında forma giyen oyuncular sadece koşuyla yetinirken, öteki oyuncular ısınma hareketlerinin ardından çabukluk çalışması ve küçük sahada çift kale maç yaptı. 
     Sakatlıkları süren Ahmet Dursun, Tümer, Gökhan ve Tayfur antrenmana katılmazken, Youla ve Pancu uzun bir aradan sonra takımla birlikte çalışmalara başladı. 
     Bu arada, İtalya’da kulüp doktoru Yalçın Yavuzer gözetiminde sağ dizine artroskopi yaptıran Tayfur’un 3 hafta sonra takımla birlikte antrenmanlara başlayabileceği bildirildi. 
     Beşiktaş, Vestel Manisaspor maçı için yarın öğle üzeri kampa girecek, akşam yapacağı antrenmanla hazırlıklarını tamamlayacak. 
     
</TEXT>
</DOC>
