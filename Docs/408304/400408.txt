<DOC>
<DOCNO> 400408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/yasam/yas04.html </URL>
<DATE> 2005/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Pitbull ısırığına 1.000 YTL önerisi 
</HEADLINE>
<TEXT>


SERHAT ALAATTİNOĞLU, TANSEL CAN DHA 

İstanbul Fatih'te oturan beş çocuk annesi Serpil Kaler, Pitbull cinsi bir köpeğin saldırısına uğradı. Kaler, "Gözümü açtığımda hastanedeydim" dedi. 
Kaler, üç hafta önce uğradığı saldırıyı, "Şehremini Polis Karakolu'nun yanında kaldırımda yürürken, sonradan Pitbull cinsi olduğunu öğrendiğim köpek saldırdı. Sağ bacağımı ısırdı. Ben bir taraftan o bir taraftan bacağımı çekiyordu. Sonra olduğum yerde bayılmışım. Kendime geldiğimde Haseki Hastanesi'ndeydim" diye anlattı. 

'Davacı oldum, sinirlendi' 
Köpeğin Aksaray'da bir galeride çalışan Ersoy Yılmaz'a ait olduğunu öne süren ve bu kişiden şik yetçi olan Kaler, şöyle konuştu 
"Köpeğin sahibi, 'Hastanede ne tedaviniz olursa karşılayacağım' dedi. Davacı olduğumu duyunca sinirlendi. Bana ve çocuklarıma, 'Aynı köpek Fatih'te başka bir kişiyi daha ısırdı. Vatandaş mahkemeye verdi. Ama sadece 1.000 YTL'ye mal oldu. Sizin için de 1.000 YTL öderim' dedi." 
Gözaltına alınan Yılmaz'ın, "Köpeğimi veterinere getirmiştim. Tedaviden sonra dışarı çıkardım. Bu sırada saldırmış" dediği öne sürüldü. 


</TEXT>
</DOC>
