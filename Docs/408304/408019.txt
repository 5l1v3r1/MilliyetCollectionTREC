<DOC>
<DOCNO> 408019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sonspo16.html </URL>
<DATE> 2005/12/30/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Alpay, Almanya'da yılın en başarısız ikinci kişisi seçildi... 
</HEADLINE>
<TEXT>

     Alman 1. lig Bundesliga takımlarından 1. FC Köln'de oynayan Alpay Özalan, Almanya'da yapılan bir araştırmada yılın en başarısızları listesinde ikinci sırada yer aldı. 
     Almanya'nın önde gelen siyasi dergilerinden Der Spiegel'in internet sayfasında düzenlenen ''2005 Yılının Başarısızları'' konulu ankette Alpay yılın en başarısız ikinci kişisi seçildi. 
     Ankette Alpay'ın Türkiye-İsviçre maçından sonra Marco Streller'e yaptığı hareketle tüm dikkatleri üzerine çektiği, bu nedenle FIFA'dan ceza almasının beklendiği belirtildi. 
     Ankete katılanlar, taraftarlarına Nazi selamı yapan İtalyan oyuncu Paolo Di Canio'yu en başarısız kişi seçerken, yılın en başarısız üçüncü kişisi olarak da, bahis skandalına adı karışan Alman hakem Robert Hoyzer'i seçti. 
     Yılın diğer başarısızları ise şöyle sıralandı 
     Manchester United Takımı, Alman paralı televizyon kanalı Premiere, Alman milli takım oyuncuları Christian Wörns ve Thomas Strunz, 1.FC Kaiserslautern takımı, Brezilyalı futbolcu Giovane Elber ve 1. FC Köln takımı. 
     
</TEXT>
</DOC>
