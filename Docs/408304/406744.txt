<DOC>
<DOCNO> 406744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sonspo22.html </URL>
<DATE> 2005/12/26/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Appiah Galatasaray maçında Fenerbahçelilik nedir, anladım... 
</HEADLINE>
<TEXT>

     Fenerbahçe'nin Ganalı futbolcusu Stephan Appiah, ligin ilk yarısında Galatasaray ile yaptıkları maçı unutamadığını söyledi. 
     Kulübün resmi internet sitesinde açıklama yapan Appiah, Galatasaray maçında tüm takımın birbirine kenetlendiğini belirterek, ''Galatasaray maçında, Fenerbahçelilik nedir, anladım'' dedi. 
     Galatasaray maçında her şeyin çok farklı olduğunu anlatan Appiah, şunları kaydetti 
     ''Gerçekten de Galatasaray ile oynanan maçlar çok farklı oluyormuş. Sahadaki atmosfer, soyunma odası ve özellikle dönüş yolunda bir başka otobüsün içinde gördüğümüz Galatasaraylılarla atışmamız, inanılmaz zevkli görüntülerdi. O gece Fenerbahçelilik nedir, anladım. Bütün takımın kenetlenmesi ve otobüs içindeki bayram havası muhteşemdi.'' 
     
     ''YENİ YILDA DA BAŞARIMIZ DEVAM EDECEK'' 
     Stephan Appiah, yeni yılda da Fenerbahçe'nin başarısını devam ettireceğine inandığını kaydetti. 
     Appiah, ''Buna gönülden inanıyorum, çünkü tüm ekip, sahaya çıktığında yüreğini ortaya koyuyor ve kazanmasını biliyor. İlk yarıyı birinci sırada bitirdik, ikinci yarıyı da böyle tamamlamak ve şampiyon olmak için elimizden gelen imkanları sonuna kadar kullanacağız. Burada çok mutluyum'' diye konuştu. 
     
</TEXT>
</DOC>
