<DOC>
<DOCNO> 403381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/soneko35.html </URL>
<DATE> 2005/12/14/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
ABD'nin dış ticaret açığı yeni bir rekor kırdı... 
</HEADLINE>
<TEXT>

     ABD'nin dış ticaret açığı, Ekim ayında 68.9 milyar dolara çıkarak yeni bir rekor kırdı. 
     Ticaret Bakanlığı'nca açıklanan verilere göre, ihracatla ithalat arasında fark Ekim ayında 68.9 milyar dolar olarak gerçekleşirken, Eylül ayındaki 66 milyar dolarlık eski rekor da aşılmış oldu. 
     Verilere göre, ithalat bir önceki aya göre yüzde 2.7 oranında yükselerek 176.4 milyar dolara çıkarken, ihracat bir önceki aya göre yüzde 1.7 oranında küçülerek 107.5 milyar dolara geriledi. 
     İthal edilen petrolün varil fiyatı ay içinde ortalama 56.29 dolar seviyesine düşerken, ithal edilen hampetrol miktarı da yüzde 9.3 oranında artarak 17.1 milyar dolara ulaştı. İthal sanayi ürünleri de otomotiv alet ve parçaları alanında da Ekim ayında rekor düzeyde artış yaşandı. Verilere göre, tüketim malları ithalatında da yükseliş meydana geldi. 
     ABD'nin dış ticaret açığının Ekim ayında 63 milyar dolar olacağı yönünde tahminlerde bulunan ekonomistlerin beklentilerinin üzerinde gerçekleşen açık, ekonomik büyümenin 4. çeyrekte, ilk çeyrekten bile daha zayıf gerçekleşeceğini işaret etti. 
     Verilere göre, Çin ile yapılan ticarette, ithalatın ihracatı karşılama oranı arasında fark tekstil ithalatındaki yüzde 10.9 düşüşe rağmen Ekim ayında büyüdü. 
     Bu arada Kanada, Meksika, Avrupa Birliği ülkeleri ve OPEC ülkeleriyle yapılan ticaretten kaynaklanan açık da rekor seviyeye ulaştı. 
     
</TEXT>
</DOC>
