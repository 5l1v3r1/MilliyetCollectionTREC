<DOC>
<DOCNO> 402987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sondun04.html </URL>
<DATE> 2005/12/13/ </DATE>
<TIME> 07.05 </TIME>
<AUTHOR>  </AUTHOR>
<HEADLINE>
Fiji açıklarında 6.3 ve 6.8 büyüklüğünde 2 deprem... 
</HEADLINE>
<TEXT>

     Fiji açıklarında, Richter ölçeğine göre 6.3 ve 6.8 büyüklüğünde ''şiddetli'' ve ''çok şiddetli'' 2 deprem meydana geldiği bildirildi. 
     ABD Jeolojik Araştırma kurumu, yerel saatle 15.16'da meydana gelen Richter ölçeğine göre 6.3 büyüklüğündeki ilk depremin merkezi üssünü, Fiji adalar zincirinde yer alan önemli turistik bölge Vanua Levu'nun 255 kilometre kuzeydoğusu olarak açıkladı. Depremin denizin 29 kilometre altında meydana geldiği belirtildi. 
     İlk depremden saniyeler sonra meydana gelen ikinci depremin de Richter ölçeğine 6.8 büyüklüğünde olduğunu kaydeden ABD Jeolojik Araştırma kurumu, bu depremin merkez üssünü ise komşu ülke Samoa'nın başkenti Apia'nın 760 kilometre batısı alarak açıkladı. Depremin okyanus tabanının 166 kilometre altında meydana geldiği ifade edildi. 
     Depremlerde hasar veya yaralanmalar meydana geldiğine ilişkin henüz bir açıklamada bulunulmadı. 

     
</TEXT>
</DOC>
