<DOC>
<DOCNO> 406715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sonsiy13.html </URL>
<DATE> 2005/12/26/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Unakıtan Ne affa ne kanuna ihtiyacım var 
</HEADLINE>
<TEXT>

     Maliye Bakanı Kemal Unakıtan, bundan sonra vergi affı çıkarmayı düşünmediklerini söyledi. 
     TBMM Genel Kurulu’nda, 2006 Yılı Merkezi Yönetim Bütçe Kanunu Tasarısı’nın 2 maddesi daha kabul edildi. 
     CHP Mardin Milletvekili Mahmut Duyan, tasarının 15. maddesi üzerinde yaptığı konuşmada, iktidar milletvekillerinin bütçe görüşmelerine ilgisiz olduğunu söyledi. AK Parti’nin boş sıralarını gösteren Duyan, "Bu boş sıralar, iktidarın çöküşünün habercisidir. 
     Çok yakında biz orada, siz de muhalefet sıralarında oturacaksınız. 
     Şimdi sıra sosyal demokratların iktidarında. Bekleyin şimdi ne olacak " dedi. 
     CHP Grup Başkanvekili Haluk Koç, aynı madde üzerinde kişisel görüşlerini açıklarken, bir gazetede çıkan haberi göstererek, tıp fakültelerinin teçhizat ödeneklerinin AK Parti iktidarında kaldırıldığını söyledi. "Tıp fakülteleri üniversitelerin bünyesinde diye, böyle bir şey olabilir mi " diyen Koç, "hastanın CHP’lisi, AKP’lisi, DYP’lisi, ANAP’lısı olamayacağını" kaydetti. 
     Cervantes’in ünlü kahramanı Don Kişot, Sanço Panço ve yel değirmenlerinin her dönemde ve her toplumda olabileceğini belirten Koç, "Boşuna uğraşmayın. Yel değirmenleriyle uğraşmayın. Cervantes’e 2005 yılında konu olmayın" dedi. 
     
     "KİŞİYE ÖZEL AF ÇIKARILMAZ" 
     Maliye Bakanı Kemal Unakıtan, "kendisine af çıkarıp çıkarmadığı" sorusunu yanıtlarken, "Bundan sonra vergi affı çıkarmayı düşünmüyoruz. Maliye Bakanlığı olarak aftan yana değiliz. TBMM’nin çıkardığı tüm kanunlar, ülkenin sorunlarını çözmek içindir kişiye özel af çıkarılmaz. Benimle ilgili de af kanunu çıkarılmış değil. Ne affa ne de af kanununa ihtiyacım var" dedi. 
     Malatya Vagon Fabrikası’nın, Türkiye’de yatırım için yer arayan Hyundai’ye verilip verilmeyeceği sorusunu yanıtlayan Unakıtan, yerli ve yabancı tüm yatırımcılara nasıl teşvik verileceğini önceden açıkladıklarını, bu konuda Teşvik Yasası çıkarıldığını hatırlattı. 
     Malatya’nın teşvik kapsamında olduğunu, Hyundai’nin istemesi halinde kentteki vagon fabrikasına olumlu bakacaklarını kaydeden Unakıtan, Türkiye’de yatırım yapacaklara eşit ve adil davranmak zorunda olduklarını vurguladı. 
     
     "SİZİ NASIL TATMİN EDECEĞİM " 
     CHP Kocaeli Milletvekili İzzet Çetin, Maliye Bakanı Unakıtan’a, "Galataport ve Kuşadası Limanı ihalesi ile TÜPRAŞ’ın yüzde 14.7’lik hissesinin satışıyla ilgili olarak Global Menkul Kıymetler’in sahibinden mektup alıp almadığını" sordu. 
     Maliye Bakanı Unakıtan, Hükümet olarak 33 milyar dolarlık özelleştirme yaptıklarını belirterek, CHP’li milletvekillerinin sürekli olarak mesnetsiz iddiaları sorduğunu, kendisinin de buna yanıt verdiğini anlattı. "Verdiğim yanıtlara ’tatmin olmadık’ diyorsunuz. 
     Sizi nasıl tatmin edeceğim" diyen Unakıtan, böyle bir mektup almadığını söyledi. Unakıtan, "Daha ne diyeyim Uydurma, altında imzaların sahte olduğu mektuplarla karşıma çıkmayın. Bankalar soyulurken, milyar dolarlar giderken neredeydiniz " dedi. 
     Unakıtan, yolsuzluklarla mücadele konusundaki uluslararası anlaşmalara imza attıklarını, Türkiye’nin bu konudaki notunun yükseldiğini kaydetti. 
     AK Parti’li milletvekillerinin, "Sayın bakan sinirlenmeyin" demeleri üzerine Unakıtan, "Aynı şeyi söyle, söyle... Hep aynı..." karşılığını verdi. 
     AK Parti gelinceye kadar üniversitelerde Ar-Ge için ödenek ayrılmadığını, bunu ilk kez kendilerinin gerçekleştirdiğini ifade eden Unakıtan, "Araştırma için 2005 yılında 400 trilyon lira ayrıldı. 
     TÜBİTAK’a, 2005 yılı için 828 milyon YTL ödenek verilmişti. Bunun 250 triyon lirası harcandı geri kalan para bir sonraki yıla devredildi. 
     2006 yılında bütçeyle birlikte 965 trilyon lira oldu. Bu, yönetmeliğe 
     ve objektif kriterlere uygun dağıtılıyor" dedi. 
     2006 Yılı Merkezi Bütçe Kanunu Tasarısı’nın görüşmeleri 17. 
     maddeden sürüyor. 
     
</TEXT>
</DOC>
