<DOC>
<DOCNO> 403144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sonspo39.html </URL>
<DATE> 2005/12/13/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
FENERBAHÇE 92 - CEZ NYMBURK 84 
</HEADLINE>
<TEXT>

     Basketbol FIBA Erkekler Avrupa Kupası 2. tur I grubu ilk maçında Fenerbahçe, Çek Cumhuriyeti'nin CEZ Nymburk takımını 92-84 yendi. 
     Karşılaşmanın ilk periyodunda dışarıdan Erdal ve Mrsic, içeriden de Kambala ile sayılar bulan Fenerbahçe, 5. dakikayı 12-5 önde geçti. Kambala'nın basketiyle 8. dakika içinde farkı 12 sayıya 26-14 çıkaran sarı-lacivertliler, ilk periyodu 30-23 önde tamamladı. 
     İkinci periyotta farkı kapatmaya çalışan konuk ekipte, Nascimento ve Savanovic'in sayılarına Stevenson ile karşılık veren Fenerbahçe, 16. dakikayı da 44-35 önde geçti. Sarı-lacivertliler, 2 dakika sayı üretemeyince CEZ Nymburk, Rancik'in basketleriyle 18. dakikada farkı 4 sayıya 44-40 indirdi. Farkın daha da kapanmasına izin vermeyen Fenerbahçe, devreyi 51-45 önde kapadı. 
     Maçın ikinci yarısına iyi başlayan konuk ekip, 22. dakikada Hess'in basketiyle 51-51 beraberliği sağladı. Bu periyotta Rancik'in sayılarına Mrsic ile karşılık veren Fenerbahçe, son periyoda 1 sayı önde girdi 68-67 Çekişmeli geçen son periyotta CEZ Nymburk, 31. dakikada Whitfield'in faul atışlarından bulduğu sayılarla 69-68 öne geçti. Stevenson'un arka arkaya basketleriyle son dakikaya 87-82 önde giren Fenerbahçe, karşılaşmadan 92-84 galip ayrıldı. 
     Bu arada, maçın son dakikasında Fenerbahçeli taraftarlar, 27. yaşına giren Kambala'nın doğum gününü tezahüratlar yaparak kutladı. Fenerbahçeli oyuncular da maçtan sonra soyunma odasında pasta keserek, takım arkadaşları için doğum günü kutlaması yaptı. 
     
     
Salon Abdi İpekçi Hakemler Vladimir Okhrimenko Rusya xx, Vladimir Tsekov Bulgaristan xx, Shmuel Levy İsrail xx Fenerbahçe Mrsic xxx 23, Erdal xxx 15, Stevenson xxx 18, Violette x 4, Kambala xxx 16, Rasim xx 7, Hakan xx 9, Zeki x CEZ Nymburk Whitfield xx 11, Sokolovsky x, Hess xx 6, Einikis xx 6, Nascimento xx 11, Rancik xxx 22, Chan x 4, Benes x, Savanovic xxx 19, Mandic x 3, Votroubek x 2 1. Periyot 30-23 Devre 51-45 Fenerbahçe lehine 3. Periyot 68-67 5 Faul Alan 39.58 Erdal Fenerbahçe 
     
</TEXT>
</DOC>
