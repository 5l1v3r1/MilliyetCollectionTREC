<DOC>
<DOCNO> 400305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sontur13.html </URL>
<DATE> 2005/12/03/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Kültür ve Turizm Bakanlığı'ndan illere ödenek... 
</HEADLINE>
<TEXT>

     Kültür ve Turizm Bakanlığı, Türkiye'nin kültür ve turizm potansiyelini artırmak ve güçlendirmek amacıyla tüm illere toplam 197 milyon YTL'yi 197 trilyon lira aşan ödenek gönderdi. 
     AA muhabirinin Kültür ve Turizm Bakanlığı'ndan aldığı bilgiye göre, ödeneklerin öncelikle ''kültür-turizm amaçlı altyapı uygulamaları''nda kullanılması istendi. 
     Türkiye'nin kültür ve turizm çalışmalarını hızlandırması, hareketlendirmesi amaçlanarak gönderilen ödeneğin, illerde kültür ve sanat festivalleri, kültür merkezleri inşaat ve onarım ile restorasyon ve röleve çalışmaları için kullanıldığı ifade edildi. 
     Kültür ve Turizm Bakanlığı yetkilileri, geçen yıl arkeolojik kazılara ayrılan ödeneğin 2 trilyon lira olduğunu hatırlatarak, Kültür ve Turizm Bakanı Atilla Koç'un talimatlarıyla bu yıl söz konusu rakamın 11 trilyon liraya çıkarıldığını kaydettiler. 
     İllerin kültür-turizm yatırımları için bakanlığın, bütçesinden toplam 270 milyon YTL 270 trilyon lira ayırdığını kaydeden yetkililer, şu ana kadar bu miktarın 197 milyon 96 bin 557 YTL 93 YKR'sinin, illere turizm potansiyellerini artırmak ve güçlendirmek amacıyla gönderildiğini ifade ettiler. 
     Yetkililer, gönderilen proje ve yapılan istekler doğrultusunda planlanan ödeneklerin, istenen amaçlar için bekletilmeden kullanılmasının istendiğini vurguladılar. 
     
     EN ÇOK ANTALYA VE AYDIN'A 
     Ödenek gönderilen illerden en şanslıları, yaklaşık 20 milyon YTL 20 trilyon lira ile Antalya ve Aydın olurken, bu illeri yaklaşık 7 milyon YTL 7 trilyon lira ile Erzurum, 5 milyon YTL 5 trilyon lira ile Muğla ve 4 milyon YTL 4 trilyon lira ile de Kilis izledi. 
     Genel olarak bütün illere 1 ile 3 milyon YTL 1-3 trilyon lira arası ödenek gönderilirken, en az ödenek gönderilen il, yaklaşık 57 bin YTL 57 milyar lira ile Ardahan oldu. Bu ili 110 bin YTL 110 milyar lira ile Yalova, 133 bin YTL 133 milyar lira ile Bartın, 138 bin YTL 138 milyar lira ile Eskişehir, 157 bin YTL 157 milyar lira ile Düzce izledi. 
     
</TEXT>
</DOC>
