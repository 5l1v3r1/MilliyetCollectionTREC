<DOC>
<DOCNO> 401123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sontur14.html </URL>
<DATE> 2005/12/06/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Şişme kadın hırsızları yakalandı 
</HEADLINE>
<TEXT>

     Kemal ATLAN DHA 

      ESKİŞEHİR’de gece kapısını kırıp girdikleri işyerinden 2 şişme kadın çaldıkları öne sürülen 2 kişi yakalandı. 
     Eskişehir’de 2 yıl içinde 45 işyerinden hırsızlık yaptığı öne sürülen 26 yaşındaki İmdat Karakelle ile 27 yaşındaki Turgay Çelik yakalanarak gözaltına alındı. Karakelle ile Çelik'in son olarak geçen hafta Eskişehir’deki İsmet İnönü Caddesi’ndeki Sağlık İşhanı’na girdikleri ve büyük bölümü doktor muayehanesi olan 13 işyerinin kapılarını kırıp içeri girdikleri, 301 YTL ile işhanındaki erotik ürünlerin satıldığı bir işyerinden biri beyaz, diğeri siyah 2 şişme kadın çaldıkları belirtildi. 
     Emniyet Müdürlüğü yetkilileri zanlılarda bulunan 700 YTL değerindeki 2 şişme kadının işyeri sahibine teslim edildiğini belirtti. İmdat Karakelle ile Turgay çelik'in son 2 yıl içerisinde Eskişehir’deki 15 işyerinin yanı sıra Sivas, Kütahya, Zonguldak, Karabük, Samsun ve Muğla'da toplam 45 işyerinden hırsızlık yaptıkları belirtildi. İşyerlerinin kapılarını keser ve tornavida ile kırarak açan 2 zanlı ile ilgili soruşturma sürüyor. 
     
</TEXT>
</DOC>
