<DOC>
<DOCNO> 405554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/siyaset/siy02.html </URL>
<DATE> 2005/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Savcılar harekete geçmeli' 
</HEADLINE>
<TEXT>


Erdoğan, Anayasa'ya müdahale konusunda "Savcıları harekete geçirme çağrısı yaptığım değerlendirmesi yerindedir. Hukuk, gücün üstünde olmalıdır. Böyle giderse demokratik laik, sosyal hukuk devleti olamayız" dedi 

ANKARA Milliyet 


Başbakan Erdoğan, TCK'nın 301. maddesine yönelik hem içeriden hem de dışarıdan gelen tepkilere sert çıkarak, "301. maddede bir değişiklik yapmayacağız. AB'li dostlarımız 301. madde Kopenhag kriterlerine terstir demediler" dedi. CNN Türk'te Taha Akyol'un gündeme ilişkin sorularını yanıtlayan Erdoğan, özetle şunları söyledi 

'Sınırsız değil' 
PAMUK DAVASI VE TCK 301. MADDE AB ilgilileri, 301. maddeye 3 Ekim sürecinde 'evet' dediler. İçeride ve dışarıda yargıyı baskı altına almadan, kanaatler söylenebilir. Yargıda baskıya girince bu çok çok çirkin. Özgürlükler sınırsız değildir, bunun da bir sınırı vardır. İlgili ilgisiz birçok yerlerden çok farklı baskılar, bu Rektör Aşkın davasında da oldu, Orhan Pamuk davasında da oldu. '301. maddeyle ilgili değişiklik yapın' diyorlar. Bu sürece müdahale etmek çok yanlış. Avrupa'dan gelenlere, 'Kendi ülkenizde kendi yargı organlarınıza bu şekilde baskı yapabilir misiniz ' diye soruyorum. 'Yok' diyorlar. 'Peki benim ülkemde nasıl yapıyorsunuz ' diyorum. Her yerde yargı bağımsız da bu ülkenin yargısı müstemleke mi GÜVENLİK YETERLİ DEĞİLDİ Pamuk davasında dışarıdaki önlemler bana göre yeterli değildi. Yapılan saldırılar çirkin, böyle bir şeyi tasvip etmek mümkün değil. Demek ki orada bir zafiyet söz konusu. 'Ben oraya şu kadar polis gönderdim' ifadesi işi çözmez. Böyle hassas bir duruşmada tedbirler ciddi manada alınmalıydı. Orada bir hata var. 

'Böyle gitmez' 
TÜSİAD SORUMLULUĞUNU BİLSİN Bu işi bu kadar iyi biliyorlarsa siyasi sorumluluğunu da açıklasınlar bilelim. Siyasi sorumluluğu bize öğretmesinler, onlar kendi sorumluluklarını bilsinler. Anayasa'ya müdahil olmasınlar. O açıklamalarla ciddi bir baskı var. 'Savcıları harekete geçirme çağrısı yaptığım değerlendirmesi yerindedir'. Hukuk, gücün üstünde olmalıdır. Bu böyle giderse demokratik laik ve sosyal hukuk devleti olamayız. 

'Barajda fayda var' 
BARAJ İÇİN CHP İLE ANLAŞMA Cumhurbaşkanı'nın seçim barajının indirilmesiyle ilgili görüşüne saygı duyuyorum. Ülkemin şu andaki istikrarını çok önemsiyorum. Geçmişte, 450 100 önerim vardı. Burada çok düşük bir baraj getirilebilir. Barajı hepten kaldıramazsınız. CHP ile anlaşma söz konusu olursa oturup değerlendirip adım atılır. 

Milliyet'ten şik yetçi 

Erdoğan, Taha Akyol'un içkili yerleri "kırmızı sokaklarda" toplama kararıyla ilgili sorusuna, "Herhangi bir kapatma söz konusu değil" yanıtını verdi. "İçki yasağı girişimlerini" gündeme taşıyan Milliyet'i de eleştiren Erdoğan'la, Akyol arasında şu diyalog geçti 
Erdoğan "Sizin de içinde olduğunuz gazetede haberler 'Antalya'da içki yasağı'. Taha Bey bir şey söyleyeceğim..." 
Akyol "Antalya'da içki yasağı olmadı ama AKP'li bir belediye meclisi üyesinin sözlerini yayımladı benim çalıştığım gazete." 
Erdoğan "Nedir sözleri " 
Akyol "Şu anda hatırlamıyorum ama tekzip de etmedi." 
Erdoğan "İki haber de yanlış. 'İl genel meclisi karar aldı' diyor. Yanlış. Öyle haberler çıktı ki. Bir belediye meclisinin açıklaması AKP'ye fatura ediliyor. Turist gelmesi bazı belli yerleri rahatsız ediyor. Kalkıp siz bu haberleri yapmak suretiyle Türkiye'ye zarar veriyorsunuz." 


</TEXT>
</DOC>
