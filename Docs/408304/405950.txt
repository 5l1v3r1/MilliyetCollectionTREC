<DOC>
<DOCNO> 405950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sondun32.html </URL>
<DATE> 2005/12/23/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Chavez bebek kapış kapış 
</HEADLINE>
<TEXT>

     BBC TÜRKÇE 

      Venezuela'da bu yılın en popüler Noel hediyelerinden biri ülkenin solcu başkanı Hugo Chavez'in küçük bir kopyası olan bebekler. 
     Küçük Chavez anlamına gelen Chavecito'lar tıpkı Başkan Chavez gibi kırmızı birer bere ve askeri botlar giyiyor hatta onun gibi konuşabiliyor. 
     Chavecito bir çok oyuncak dükkanı için adeta bir altın madeni. Çoğu dükkan elindeki bebekleri tüketmiş bile. 
     "Bir haç hafta içinde 1500 bebek sattık. Günde ortalama yirmi bebek eder" diyor başkent Caracas'daki oyuncakçı dükkanlarından birinin sahibi Douglas Bustamante. 
     Başkan Chavez'in bebekleri tıpkı onun gibi "Venezuela halkı için mümkün olan herşeyi yapmak için buradayım" da diyebiliyor. 
     Küçük Chavez'e her yaştan ve her eğilimden Venezuelalılar ilgi gösteriyor. Başkanın destekçisi olsun ya da olmasın. 
     Kimisi hayranlığından kimisi de komik bulduğundan. 
     Başkanın kendisi de bebeği aldı mı İşte bu sorunun yanıtı bilinmiyor. 
     
</TEXT>
</DOC>
