<DOC>
<DOCNO> 401215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/magazin/amag.html </URL>
<DATE> 2005/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Demir Lady'nin kızı, 'Orman Kraliçesi' oldu 
</HEADLINE>
<TEXT>


İngiltere'nin eski başbakanlarından Margaret Thatcher'ın kızı Carol Thatcher, ormanda yaşama yarışmasından birinci çıktı. Orman Kraliçesi unvanını kazanan Thatcher'ın ödülü ise 40 bin sterlin 

DIŞ HABERLER SERVİSİ 

İngiltere'nin "Demir Lady" lakaplı eski muhafazak r başbakanı Margaret Thatcher'ın 52 yaşındaki kızı Carol Thatcher, Avustralya'nın balta girmemiş ormanlarında zorlu yaşam koşullarına 16 gün boyunca dayanmayı başararak, İngiliz "reality show"un galibi oldu. 
Yarışmanın başlangıcında annesi gibi "Demir Lady" olmadığını vurgulayan Carol Thatcher, yarışma boyunca çelik gibi olduğunu kanıtlayarak, "Orman Kraliçesi" olmaya hak kazandı. Carol Thatcher, h l annesiyle konuşmadığını belirterek, "Bunun, annemin tarzı bir televizyon programı olduğunu sanmıyorum. Onu ekrana yapışıp dizi seyrederken görmüyorum" ifadesini kullandı. 

Böcek yedi 
Carol Thatcher, yarışma boyunca zorlu doğa koşullarıyla mücadele etmek, değişik böcekler yemek zorunda kaldığını söyledi. 
40 bin sterlinlik 94 bin 600 YTL ödülü alacak olan Carol Thatcher, annesine yarışmaya katılma niyetinde olduğunu önceden haber vermemişti. 


</TEXT>
</DOC>
