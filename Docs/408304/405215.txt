<DOC>
<DOCNO> 405215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/siyaset/siy02.html </URL>
<DATE> 2005/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yabancıya arazi' komisyondan geçti 
</HEADLINE>
<TEXT>


ANKARA Milliyet 


Yabancıya arazi satışına ilişkin yasa tasarısı, tüm uyarılara rağmen küçük değişikliklerle TBMM Adalet Komisyonu'nda kabul edildi. 
CHP'liler, "Kendi topraklarımızda maraba durumuna düşeceğiz. Özel yasa çıkarılsın, yangından mal kaçırmayın" diye tepki gösterdi. Milli Savunma Bakanlığı temsilcileri, bir ilin binde beşinden fazlasının yabancıya satılmayacağına ilişkin hükmün, bilimsel temelden yoksun olduğunu söyleyerek, Hakk ri ve Fethiye'nin tümünün yabancıların eline geçebileceğini kaydetti. Askeri temsilciler de ulusal güvenliğin dikkate alınmasını istedi. Uyarılara rağmen kabul edilen tasarıda yer alan düzenlemeler şunlar 
Yabancılar, karşılıklılık esasına uygun olarak 2,5 hektara kadar arazi alabilecek. Bakanlar Kurulu bunu 30 hektara kadar artırabilecek. Ancak bu alan illerin yüzölçümünün binde 5'ini geçmeyecek.Satılamayacak stratejik alanlar Bakanlar Kurulu tarafından belirlenecek. 

</TEXT>
</DOC>
