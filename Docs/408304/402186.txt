<DOC>
<DOCNO> 402186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sonyas16.html </URL>
<DATE> 2005/12/09/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Göğüs kanseri ilacı erkek çocukların boyunu uzatıyor 
</HEADLINE>
<TEXT>

     ABD’de yapılan bir araştırma, göğüs kanserini tedavi ve önlemek için kullanılan "Tamoxifen" adlı ilacın, kemik gelişimini tamamlamış kısa boylu çocukların boyunu uzatabileceğini ortaya çıkardı. 
     Indianapolis eyaletindeki Indiana Tıp Fakültesi’nde yapılan ve sonuçları Pediatrics tıp dergisinde yayınlanan araştırmaya göre, kemik gelişimini tamamlayarak azami boya ulaşan erkek çocuklarında, Tamoxifen adlı ilaç iskelet gelişim oranını artırıcı bir etki yapabiliyor. 
     Araştırma ekibinin başkanı Dr. Nerissa C. Kreher, buluğa ermiş kısa boylu erkek çocuklarında Tamoxifen kullanımının boyu uzatabileceğini tespit ettiklerini belirtti. Kreher, bununla birlikte, bulgularının başka araştırmalarla doğrulanmasının gerekli olduğunun altını çizdi. 
     ABD’deki araştırmada, bilim adamları, ortalama 15 yaşındaki yedi erkek çocuktan altısına hormon tedavisiyle birlikte iki yıl boyunca günde iki kez Tamoxifen verdiler. 
     Araştırmacılar, ilacın kız çocuklarında kemik gelişimini bazı şartlara bağlı olarak artırabileceğini belirttiler. 
     
</TEXT>
</DOC>
