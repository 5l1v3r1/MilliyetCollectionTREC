<DOC>
<DOCNO> 407943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/soneko21.html </URL>
<DATE> 2005/12/30/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Serbest muhasebeci-mali müşavirlerin 2006 yılı ücret tarifesi belli oldu 
</HEADLINE>
<TEXT>

     Serbest Muhasebecilik, Serbest Muhasebeci Mali Müşavirlik ve Yeminli Mali Müşavirlik hizmetlerinin 2006 yılı asgari ücret tarifesi belli oldu. 
     Maliye Bakanlığı'nın, Resmi Gazete'nin bugünkü sayısında yayımlanan Tebliği'ne göre, birinci grup illerde, işçi çalıştırmayan işyeri işletme defteri tutma ücreti asgari 56 YTL, ikinci grup illerde 50, üçüncü grup illerde 44, dördüncü grup illerde 37 YTL olarak belirlendi. 
     10 ve daha fazla işçi çalıştıran işyerlerine ait defter tutma ücretleri ise birinci grup illerde 99 YTL iken, ikinci grup illerde 87, üçüncü grup illerde 75, dördüncü grup illerde 56 YTL oldu. 
     Bilanço esasına göre defter tutma ücreti yine dört kategoriye ayrılan iller kapsamında, işçi çalıştırmayan işyerlerinde 149 YTL ile 87 YTL arasında, 10 ve daha fazla işçi çalıştıran işyerlerinde de 199 ile 149 YTL arasında değişen miktarlarda saptandı. 
     Münhasıran ticari kazanç, serbest meslek kazancı ile ticari kazanç ve serbest meslek kazancı ile diğer gelir unsurlarının bildirimlerinin tescillendiği yıllık gelir vergisi beyannamesi ise yine gruplara ayrılan illere göre 186 YTL ile 143 YTL, tek şahıs işletmesi olarak kurulan şirketlerin kuruluş işlemleri 124 YTL ile 50 YTL arasında değişen miktarlarda belirlendi. 
     Kuruluş işlemleri içinde yer alan değişiklikler başlığı altında yer alan adres değişikliği, pay devirleri, ana sözleşme değişiklikleri, sermaye artırımı gibi işlemler için alınacak ücretler, 124 YTL ile 186 YTL arasında değişen miktarlara olacak. 
     Vergi ve SSK işlemleri takibi gibi konularda vergi istisna ve muafiyetleri gibi işlemler için alınacak ücretler 224 ile 124 YTL arasında, düzeltme talepleri 186 ile 99 YTL arasında, vergi indirimine ilişkin hizmetler ise 124 ile 87 YTL arasında değişecek. 
     Tarifedeki ücretler aylık olup KDV hariç tutarlar olarak saptanırken, enflasyon düzeltmesi yapıldığında, merkez işyeri dışındaki her şube için, dış ticaret işlemleri gibi konularda ise ilave ücret alınacak. 
     
     DANIŞMANLIK İÇİN NE KADAR ALACAKLAR 
     Danışmanlık hizmetlerinde de, sürekli danışmanlık ücreti aylık 311 YTL, bir önceki yıl net satışları 1,864,500 YTL'den az olan firmalarda 373, bir önceki yıl net satışları 12,430,000 YTL olan firmalarda 622 YTL, bir önceki yıl satışları 37,290,000 YTL olan firmalarda bin 181 YTL olarak belirlendi. 
     Uyuşmazlık ve uzlaşma durumlarında 373 YTL'den az olmamak üzere vergi ve fon üzerinden yüzde 2 ortaklık işlemlerinde 124 ile 323 YTL, tasfiye halindeki firmalar için her hesap dönemi için şahıs firmaları için 124 YTL, adi ortaklık, adi komandit ve kollektif şirketler için 186 YTL, kooperatifler için 559 YTL, SPK'ye dahil olan anonim şirketler için 932 YTL ücret alacaklar. 
     
     TASDİK ÜCRETLERİ 
     Mali müşavirlik tasdik işlemlerine ilişkin asgari ücret tarifesi de, gelir ve kurumlar vergisinde net satış rakamlarına göre belirlenecek. 
     Yatırım indirimi, teşvik indirimi, istisna ve muafiyetlere ilişkin işlemler, Katma Değer Vergisi işlemleri, dahilde işleme izin belgesine göre yapılan KDV tescil ve terkin işlemleri, yatırım teşvik belgesi işlemleri, kredilere ilişkin işlemler, mali tabloların uygunluğu, servet ve varlık incelemeleri, Radyo ve Televizyon Kuruluşlarının Yayın Hakları Hakkındaki Kanun uyarınca, radyo ve televizyon üst kurulu paylarının ödenmesi işlemleri gibi konularda net satışlar üzerinden, radyo televizyon kurularında da üst kurul paylarına göre ödeme yapılacak. 
     
</TEXT>
</DOC>
