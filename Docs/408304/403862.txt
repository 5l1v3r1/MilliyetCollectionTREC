<DOC>
<DOCNO> 403862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/guncel/gun05.html </URL>
<DATE> 2005/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Karı-koca PKK'lılardan itiraflar 
</HEADLINE>
<TEXT>


DHA 

Terör örgütü PKK'nın dağ kadrosundayken, örgütten kaçarak evlenen ve 5 Mayıs'ta güvenlik güçlerine teslim olan Metin Danışan 29 ile Halime Karayuluk 32 , haklarında açılan davada önemli bilgiler verdiler. 
Dünkü duruşmada konuşan Karyuluk, kadınlara verilen eğitimde canlı bomba yetiştirilmesi, saatli ve uzaktan kumandalı bomba patlatılması, ajan yetiştirme faaliyetleri ve istihbarat konularına ağırlık verildiğini söyledi. Karyuluk, örgütün K. Irak'taki Mahmur Kampı'nda 500 ailenin kaldığını, örgütün sakat, hasta ve geri hizmete aldığı elemanlarının sivil olarak bu kampta kaldıklarını anlattı. Örgütün hamile kalan kadın teröristleri infaz ettiğini de belirten Karayuluk, "Biz de korkup örgütten kaçtık" dedi. 
Karayuluk'un eşi Metin Danışan da, Beytüşşebap'ın Ilıca köyünün PKK'lıların üslenme alanı olduğunu ifade etti. "Bu köyün korucuları bize her türlü erzak yardımı yapıyor, ayrıca askeri operasyon tarihleri hakkında bilgi veriyor" dedi. Danışan, "KDP örgütün gizli destekçisidir. Yardım yapıyor. Örgütten kaçanların büyük bölümü KDP'ye peşmergelik yapıyor." dedi. 



</TEXT>
</DOC>
