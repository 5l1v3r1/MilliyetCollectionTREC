<DOC>
<DOCNO> 402059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/soneko49.html </URL>
<DATE> 2005/12/09/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Rusya'dan Avrupa'ya gaz taşıyacak en büyük boru hattının temeli atıldı 
</HEADLINE>
<TEXT>

     Rusya'dan Avrupa ülkelerine gaz taşıyacak en büyük boru hattı olan Kuzey Avrupa Doğalgaz Boru Hattı'nın temeli bugün düzenlenen törenle atıldı. 
     Rusya'nın Vologoda bölgesindeki temel atma törenine, Rusya Başbakanı Mihail Fradkov, Enerji ve Sanayi Bakanı Viktor Hristenko, Gazprom Başkanı Aleksey Miller, Almanya Ekonomi ve Teknoloji Bakanı Mihael Glos katıdı. 
     Alman Bakan Glos, açılış töreninde yaptığı açıklamada, boru hattının Baltık Denizi'nin altından döşeneceğini ve Almanya'nın kuzeydoğusundaki Grayfsvald bölgesine kadar uzanacağını söyledi. 
     Glos, bu doğalgaz boru hattının Rus doğal zenginliklerinin doğrudan Avrupa'ya ulaştıran ilk hat olacacağını da sözlerine ekledi. 
     Gazprom basın merkezinden yapılan açıklamaya göre, 2010 yılına kadar bitirilmesi öngörülen doğalgaz boru hattının, 2013'te yıllık 55 milyar metreküp doğalgaz ihraç edecek kapasitede olacağını söyledi. 
     Açıklamada, 1200 kilometre uzunluktaki doğalgaz boru hattının Rusya'nın Viborg bölgesine kadar uzanacağı daha sonra Baltık Denizi'nin altından Almanya'ya ulaştırılacağı belirtildi. 
     Kuzey Avrupa Gaz Boru Hattı geçiş ülkelerinde tartışmalara neden olurken, Ukrayna ve Polonya, Rusya'ya komşu ülkelerin Rus gazından mahrum kalacağı endişesi taşıyorlar. 
     Rus Mosnews sitesinde yer alan haberde Polonya'nın boru hattını kenidilerine karşı bir ''komplo'' şeklinde değerlendirdiği belirtilerek, Baltık ülkelerinin çevresel koşulları öne sürerek boru hatını engellemeye çalıştıkları kaydedildi. 
     Rusya ve Almanya eski başbakanı Gerhard Schröder bu yıl eylül ayında 5 milyar dolarlık bu projeyi imzalamışlardı. 
     Rus Gazprom şirketi, dev Alman şirketi ''BASF'' ve E.ON'' ile bu proje için ortaklık anlaşması imzalarken, Gazprom'un boru hattının yüzde 51'lik hissesine sahnip olacağı açıklandı. 
     Gazprom, ''BASF ve E.ON'' şirketinin hissesini düşürerek, projeye üçüncü bir ortak alabileceklerini ancak bu konudaki nihai kararın gelecek nisan ayına kadar verileceğini duyurdu. 
     
</TEXT>
</DOC>
