<DOC>
<DOCNO> 400721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sonsiy01.html </URL>
<DATE> 2005/12/05/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Yeni Zelanda'da Erdoğan'a HAKA dansı... 
</HEADLINE>
<TEXT>

     Yeni Zelanda Başbakanı Helen Clark'ın davetlisi olarak bu ülkede bulunan Başbakan Recep Tayyip Erdoğan için resmi karşılama töreni düzenlendi. 
     Parlamento binasındaki resmi tören öncesinde Yeni Zelanda yerlileri Maoriler, Erdoğan için ''Haka Dansı'' yaptılar. 
     Maori Şefi John Tahuparae, Erdoğan'ı, ''Aynı havayı tek vücut olarak soluma'' anlamına gelen Hogy ''burun selamı''yla karşıladı. 
     Erdoğan ve Maori şefinin burun buruna yaptıkları selamlaşmanın ardından bir Maori savaşçısı Başbakan'ın önünde dans etti. Savaşçının, dans sırasında belindeki kamayı önüne bırakmasından sonra Erdoğan, ''barışçı'' bir yaklaşım göstermek için kamayı yerden aldı. 
     Erdoğan, askeri bandonun iki ülke marşlarını çalmasının ardından tören kıtasını selamladı. 
     Başbakan Erdoğan daha sonra, meslektaşı Clark'la bir araya geldi. İki liderin görüşmelerinin ardından heyetler arası görüşmeye geçildi. 
     
</TEXT>
</DOC>
