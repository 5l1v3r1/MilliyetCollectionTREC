<DOC>
<DOCNO> 407460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sonyas12.html </URL>
<DATE> 2005/12/28/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Başkentte yılbaşı seçenekleri 
</HEADLINE>
<TEXT>

     Caddeleri ve büyük alışveriş merkezleri ışıklarla süslenen Başkent, yeni yıla girerken her bütçeye uygun eğlence olanakları sunuyor. 
     Büyük otellerden, restoran ve kafelere kadar pek çok eğlence mekanı, yeni yılı ev dışında karşılamayı planlayanlar için alternatif etkinlikler hazırladı. 
     Ankara’daki bazı mekanların yeni yıl programları ve fiyatları ise şöyle 
     
     ANKARA HİLTONSA 
     Ankara Hiltonsa Kavaklıdere Salonu’nda Yeni Yıl Balosu ’ENBE’ orkestrası eşliğinde canlı müzik, sınırsız yerli içki, özel yeni yıl mönüsü, yerli-yabancı popüler parçalar, klasikler ve dans müzikleriyle Başkentlilerle olacak. Salonda 195 YTL’den başlayan fiyatlarla eğlenmek mümkün. 
     Marco Polo Restaurant’ta yeni yıl gala yemeği, canlı müzik eşliğinde, özel yeni yıl gurme mönüsü, ön kokteyl ve mönüye uygun seçilmiş şarapları 195 YTL karşılığında müşterilerinin beğenisine sunuluyor. 
     Greenhouse Restaurant’ta Yeni Yıl Büfesi, yerli-yabancı popüler müzik ve dansöz eşliğinde, sınırsız yerli içkinin dahil olduğu Greenhouse yeni yıl açık büfesinde yılbaşı kutlamanın karşılığı ise 120 YTL. 
     Otelde konaklamak isteyenlerin 195 YTL daha ödemesi gerekiyor. 
     
     DEDEMAN HOTELS RESORTS INTERNATİONAL 
     Dedeman Hotels, 2006 yılının ilk saatlerini neşeyle karşılamak isteyen misafirlerine müzik, dans, eğlence ve lezzeti bir arada sunuyor. Özel yılbaşı programından zengin ziyafet sofralarına, alternatiflerle dolu, keyifli bir gece geçirmek ve avizeli salonda orkestra ve TSM solisti Lale Mumcu eşliğinde Dedeman Steak’ın tadına bakmak mümkün. Gecenin ücreti kişi başı 170 YTL, konaklama ücreti ise 120 YTL. 
     
     SHERATON HOTEL CONVENTİON CENTER 
     Sheraton Hotel Convention Center’ın yılbaşı programında Nükhet Duru ve Cenk Eren sahne alacak. Dugrul Gence Orkestrası, geceye renk katacak. 
     Farklı bütçeler için farklı fiyatlar belirleyen Sheraton Hotel "Diamond" masalar için 250 YTL, "Platinium" masalar için 220 YTL, "Gold" masalar için 190 YTL talep ediyor. 
     
     ETAP ALTINEL 
     Canlı müzik, fasıl ve oryantal eşliğinde, kişi başı 109 YTL’ye eğlenebileceğiniz Etap Altınel Otel, kredi kartına taksit seçeneği sunuyor. Gecede, şefin özel Noel böreği ve kestaneli hindi dolmanın yer aldığı geniş bir mönü sunulacak. 
     
     ARMADA OTEL 
     Armada Otel’de düzenlenecek Viva Latin 3. Yılbaşı Organizasyonu’nda, açık büfe yemek, sınırsız içki, sınırsız eğlence, animasyonlar, sürpriz hediyeler, ahırkapı orkestrası, havai fişek gösterisi ve her türden müzik ve dans bulunuyor. Organizasyonun bilet fiyatı 75 YTL. 
     
     ANKARA SÜRMELİ OTELİ 
     Yemek müziği, TSM, THM eşliğinde eğlenebileceğiniz gecede, 16 çeşit özel meze tabağı, tavuklu sebzeli volovant, mimoza salata, mantar soslu bonfile tadılabilir. Gecenin fiyatı ise 170-340 YTL olarak belirlenmiş. 
     
     BÜYÜKHANLI PARK HOTEL RESİDENCE 
     Gurup Terapi eşliğinde eğlenilebilecek gecede, pane edilmiş yufkaya sarılı taze mantar ve bal şurubu ile tatlandırılmış muzlu krep hazırlanan mönüyü oluşturuyor. Balo fiyatı ön masalar için 149, arka masalar için 119 YTL. Konaklama ücreti, standart oda, çift kişi 119, suite oda çift kişi 159 YTL. 
     
     GAZİ PARK HOTEL 
     Gazi Park Oteli’ndeki gecede fasıl grubu, TSM dinletisi, Ankara Seğmen Grubu gösterisi eşliğinde eğlenilebilir. Pastırmalı paçanga böreği, yeni yıl salatası Fransız sos ile, kestane glaseli hindi tandır, Hindistan cevizli malibu soslu çikolatalı terrin tadılacak özel tatlardan. Yılbaşını Gazi Park Otel’de kutlamanın bedeli 105 YTL. 
     
     ATAKULE KUBBE RESTAURANT 
     Tango, Rumba, Çaça ve Latin danslarda "Grup Triko" eşliğinde eğlenilecek gece için, özel soslu kestaneli hindi dolma ve iç pilav hazırlanmış. Gecenin fiyatı 70-150 YTL. 
     Geceyi bir balık restoranında, canlı müzik eşliğinde balık yiyip rakı içerek geçirmek isteyenler için Erdinç Restaurant farklı bir seçenek sunuyor. Restoranda yılbaşı kutlamanın bedeli 26 YTL. 
     
     SAKLIKENT 
     SAKLIKENT Eğlence ve Kültür Merkezi, yılbaşını dolu dolu geçirmek isteyenler için hazırladığı ve bir gelenek haline getirdiği "Trıp To Cardassıa" serisinin altıncısı sunacak. Thrıllseekers ve Astral Projectıon’ın sahne alacağı geceye giriş ücreti 40 YTL. 
     Brezilya’dan özel Sambacı grubu getirten Laila Ankara’da, ayakta 50 YTL’ye, oturarak 75 YTL’ye eğlenilebilir. 
     Girişin ücretsiz olacağı MY WAY’de fiyatlar ikiye katlanacak. Pop salonunda "Pop Star Barış", türkü salonunda Oğuz Boran sahne alacak. 
     Geceyi Emay Bar Restaurant’ta geçirmeyi planlayanlar 70 YTL’ye eğlenebilecekler. 
     Kavi Restaurant yılbaşında şarap severleri bekliyor. Restaurant, müşterilerine 120 YTL karşılığı sıcak şarap, açık havada kestane sunacak 
     
</TEXT>
</DOC>
