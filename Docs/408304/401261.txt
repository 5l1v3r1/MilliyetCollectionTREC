<DOC>
<DOCNO> 401261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/yasam/yas06.html </URL>
<DATE> 2005/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tuzla'ya cami kararı meclisten geçti' 
</HEADLINE>
<TEXT>


MEHMET DEMİRKAYA İstanbul 

İstanbul Büyükşehir Belediye Başkanı Kadir Topbaş, Tuzla'da yapılması planlanan cami ile ilgili kararın, belediye meclisinden oybirliği ile geçtiğini, aynı kararda bir başka yerdeki yeşil alana cami yapılması talebinin ise uygun görülmediğini söyledi. 
Topbaş, Milliyet'e yaptığı açıklamada Tuzla'da 'kıyı dolgu alanına cami yapılması' için plan değişikliği yapılması ile ilgili değerlendirmesinde plan değişikliğini savundu. Topbaş, Etiler'deki cami konusuyla ilgili ise talebin olumlu karşılandığını ve belediye meclisinden geçtiğini vurguladı. Topbaş, "Oraya çok daha farklı, düzgün, kaliteli bir proje uygulanması lazım." dedi. Topbaş, konuyla ilgili Tokyo Camisi'ni yapan Dr. Hilmi Şener'den oraya uygun, kaliteli temiz bir çalışma yapmasını istediğini belirtti. 

Güzellik katmalı 
Topbaş şunları söyledi "Bundan sonra yapılacak camiler cami yapmış olmak, bir mek n kapatmak anlamında olmamalı. Estetiği, yorumuyla her şeyiyle bir farklılığı, güzelliği katmalı." 



</TEXT>
</DOC>
