<DOC>
<DOCNO> 400836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sonyas13.html </URL>
<DATE> 2005/12/05/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Renee Zellweger gerçekten şaşırttı .. Bu ne hal Renee 
</HEADLINE>
<TEXT>

     Filmler için kilo alıp vermekten kaçınmayan Renee Zellweger'in bu fotoğrafı, "kilo vermek için her yolu deneyenleri kızdıracak cinsten. Oscarlı aktris, ünlü yapımcı ve yönetmen Ron Howard onuruna New York'ta düzenlenen "Hareketli imajlar Müzesi" etkinliğinde medyanın karşısına böyle çıktı. Yüzü, zayıflığı konusunda pek bir ipucu vermese de, bacaklarına baktığınızda Renee'nin artık verecek bir gram fazlası olmadığı görülüyor. 
     2001 yılında çekilen Bridget Jones's Diary filmi için 15 kilo alan aktris, çekimlerin tamamlanmasının ardından aldığı kiloları kısa sürede vermişti. Devam filmi için yapımcıların "11 kilo almalısın" şartını da yerine getirerek tabii kilo başına 2 milyon dolar aldığını da unutmayalım yeniden "tombul" bir vücuda sahip olan 1.61 boyundaki sanatçı, bu kiloları da vermekle kalmamış, aşırı zayıf olarak nitelendirilebilecek duruma gelmişti. 
     Magazin basınına sızan haberler Renee'nin haftada 29 saat egzersiz yaparak bu kiloları verdiği yönünde. Renee Zellweger'in bu fotoğrafı egzersizlerin sürdüğünün açık göstergesi. 
     
     ÜNLÜLER BUNU HEP YAPIYOR 

     "Monster adlı filmdeki katil fahişe rolü için 15 kilo alarak bambaşka bir hale bürünen Charlize Theron da izleyicileri şoka sokan ünlülerden. "Bu güzel kadın bu hale nasıl geldi " yorumları yapılırken, Theron aldığı kiloları vererek kısa sürede eski güzelliğine kavuşmuştu. 
     "İş için" kilo alan sadece kadınlar değil. Yapımcıların kilo almalısın ya da vermelisin diye sıkıştırdığı aktörler de var. 
     ''Son Samuray'' filmi için 10 kilo alan ünlü aktör Tom Cruise onlardan biri. Cruise'nin aldığı bu kilolar "Görevimiz Tehlike" filminin çekimlerinde başına bela olmuştu. Yapımcılar tarafından hemen kilo vermesi gerektiği söylenen Cruise, sıkı bir diyetle kilolarını atmayı başarmıştı. 
     Aynı başarıyı gösteren bir başka aktör de Denzel Washington. ''The Hurricane'' filminde boksör Rubin Carter'ı canlandıran aktör, önce boksörün gençliği için 30 kilo vermiş, sonra da bu kiloları geri almıştı. 
     Muhammed Ali'yi canlandıran Will Smith ise rolü için 20 kilo almayı göze almış, sonra da kiloları vermişti. 

Yasemin Kaptanbaş Milliyet İnternet 
     
</TEXT>
</DOC>
