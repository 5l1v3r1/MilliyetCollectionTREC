<DOC>
<DOCNO> 407779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sonyas21.html </URL>
<DATE> 2005/12/29/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
O şimdi asker’ şarkısı için suç duyurusu 
</HEADLINE>
<TEXT>

     Belma ALTUNCU İSTANBUL, DHA 

TUĞBA Ekinci’nin söylediği O şimdi asker’ isimli parçanın, kendisine ait parçanın bestesi çalınarak yapıldığını öne süren Kerem Özdemir, Cumhuriyet Savcılığı’na suç duyurusunda bulundu. 
     İstanbul adliyesine avukatlarıyla birlikte gelen Özdemir, İstanbul Cumhuriyet Başsavcılığı’na suç duyurusunda bulundu. Özdemir, suç duyurusu dilekçesinde, kendisine ait ve şarkıcı Kader tarafından seslendirilen Olura olmaza’ isimli şarkının nakarat ve ara nağmesinin kullanılarak Tuğba Ekinci tarafından seslendirilen O Şimdi Asker’ adlı şarkının müziğinde kullanıldığını öne sürdü. Özdemir, bu şarkıyı 1995 yılında bestelediğini, işlerinin yoğunluğu nedeniyle 2 şarkı arasındaki benzerliği geç farkettiğini anlattı. Özdemir, Türkiye Musiki Eseri Sahipleri Meslek Birliği'ne MESAM yaptığı başvuru üzerine aldığı raporda, ara nağmelerde kullanılan bölümlerin, şarkıların genel karakterini oluşturduğuna dair tesbitte bulunulduğunu anlattı. 
     Kerem Özdemir, yapımcı Şahin Özer ile besteci Yalçın Polat ve yorumcu Tuğba Ekinci hakkında 5 bin 846 sayılı Fikir ve Sanat Eserleri Kanunu’na muhalefet ettikleri iddiasıyla cezalandırılmalarını istedi. Müzik piyasasında 350’den fazla bestesinin kullanıldığını ileri süren Kerem Özdemir, suç duyurusundan sonra adliye binası önünde gazetecilere Bugün burada bu zamana kadar şarkı ve bestelerimle meşhur olan, yıllar geçmesine rağmen h l şarkılarımla anılıp da her fırsatta benim zararıma ve kendi faydalarına hareket eden benim eserlerimi sahiplenen kişi ve kurumlara dur’ diyerek hakkımı korumak ve gerçek sahibine rücu ettirmek için burada bulunuyorum'' dedi. 
     Özdemir, Ağlama sen’, Hadi hadi meleğim’, Omuz omuza’ gibi birçok bestesinin müzik piyasasında hit olduğunu söyledi. Emeği, duyguları ve çalışmalarının ürünü olan eserlerin başkaları tarafından kendilerine mal edildiğini kaydederken, Artık bunu ben de takip edemiyorum. Sözlü uyarılarımı defalarca tekrarlamama rağmen bu kişiler, giriştikleri haksızlıklardan yüz çevirmemişlerdir. Şu an suç duyurusunda bulunuyorum. Ceza davası ardından tazminat davası da açacağım'' diye konuştu. 
     
</TEXT>
</DOC>
