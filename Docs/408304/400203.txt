<DOC>
<DOCNO> 400203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/yazar/asik.html </URL>
<DATE> 2005/12/03/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Fransa'da satılmak 
</HEADLINE>
<TEXT>


Paris'teki görevini bitiren Fransa Büyükelçimiz Uluç Özülker 
- 280 bin Ermeni oyuna satıldık, diyor... 
Fransa'nın 280 bin Ermeni uğruna Türkiye'yi sattığını söylemek istiyor. 
Bu tespit doğru mu Çok kuşkuluyuz... 
Evet, Fransa Ermenilerin Avrupa'daki yurdudur. Ermeniler bu ülkede güçlüdür. Ama Türkiye'yi satan yalnızca Fransa mı Kanada'dan Arjantin'e, İsviçre'den Hollanda'ya pek çok ülke Türkiye'yi Ermeniler uğruna satıyor, parlamentolarından Türkiye'yi soykırımla mahk m eden kararlar çıkarıyorlar. Neden 
Çünkü biz haklılığımızı, ulusal onurumuzu, çıkarlarımızı savunamıyoruz, dünya politikasına ağırlığımızı koyamıyoruz da ondan. 
Fransa Büyükelçimiz Hasan Esat Işık'ın 1970'lerde Marsilya Ermeni Anıtı'na gösterdiği onurlu tepkiyi bir daha tekrarlayamadık. 
Bu yıl Almanya'nın Bremen kentinde bir soykırım anıtı dikildi. Anıtın açılışında Bremen Eyalet Başkanı Henning Scherf şöyle dedi 
- Ermeni cemaatine verdiğim sözü yerine getirdim... 
Almanya'da birkaç avuç Ermeni, Bremen eyaletini Türklerin protestosuna rağmen soykırım anıtı yapmaya ikna ediyor. O ülkede yaşayan 3 milyon yurttaşımız lobi yaparak bu anıtın yapımını durduramıyor. Neden Çünkü ne lobiden haberimiz var ne olup bitenden. 
Çünkü Ankara'dakilerin aklı Hazine yağmasında. Kafası karıştırılmış, günlük mücadeleler içinde ezilmiş halkın aklı günlük çıkarlarda, mankenlerde, ıvır zıvırda... Ermeni diasporası bir kan davası gibi sürdürüyor bu işi. Türkiye, devleti ve milletiyle başka lemlerde. Ne diyor Atatürk 
"Çalışmadan, öğrenmeden, yorulmadan rahat yaşamanın yollarını aramayı alışkanlık haline getirmiş milletler, evvela haysiyetlerini, sonra hürriyetlerini ve daha sonra da istikballerini kaybetmeye mahk mdurlar." 
Bugün geldiğimiz noktadan şik yet etmeyelim. Hak ettiğimiz yerdeyiz... 

İranlı bakan Mottaki'nin Necmettin Erbakan'la görüşmesine kadın gazeteci alınmamış. 
Hazretler, kadın gördükleri zaman başka bir şeye konsantre olamıyorlar galiba. 
Haldun Ertem 

Göztepe Parkı'nda Bugün Göztepe Parkı'nda hayli iddialı bir etkinlik var... İstanbul Çevre Konseyi öncülüğünde bir araya gelen ve kendilerine "Duyarlı Kentliler Hareketi" adını veren 171 sivil toplum kuruluşunun üyeleri Göztepe Parkı'nda toplanıyor. Saat 11.00'deki toplantıda bir basın bildirisi okunacak, "Parkımıza Dokunmayın" mesajı verilecek... Kent sakinleri yaşadıkları mek na ve İstanbul'da giderek azalan yeşil alanlara sahip çıkacaklar. Duyarlı yurttaşlar, 11.00'de parka bekleniyor... 

Maydanoz Leyla Maydanoz Leyla imzalı mektup, günün konusu hakkında unutulan bir soruyu gündeme getiriyor 
"Binali Yıldırım'ın eşinin ayrı masada yemek yemesi konusunda herkes kendince bir fikir yürüttü ama hiç kimse - Yahu o hanımın orada işi ne - diye sormadı. İşte ben soruyorum Eşlerin davetli olmadığı resmi bir ziyaret ve yemekte o hanımın işi neydi Samsun'u çok görmek istiyordu, o yüzden eşiyle geziye çıktı diyelim. Peki orada bu hanımı ağırlayacak ve gezdirecek mülki erkandan bir hanım veya vali eşi yok muydu " 

Erdoğan başkanlığında toplanan Yüksek Askeri Şura kararlarında "İrtica" nedeniyle ihrac kararlarında azalma görülmüş 
Demek ki irtica, toplumda ve siyasette arttıkça askeriyede azalıyor... 
Arif Ayhan 

Van'a mesaj Van Yüzüncü Yıl Üniversitesi Rektörü Profesör Yücel Aşkın'ın tutukluluk hali, vicdanları kanatarak sürüyor... 
Rektör Yücel Aşkın 14 Aralık'ta yargıç önüne çıktığında hapisliği 2 ayı bulmuş olacak. Tutukluluk 6 ayı bulunca rektörlük kendiliğinden düşüyor. Acaba iktidarın ve çıkar çevrelerinin beklediği o mu Kimse bir şey bilmiyor. 
Üniversitelerde Rektör Aşkın için destek kampanyaları düzenleniyor. 
Yücel Aşkın'a yalnız olmadığını duyurmak isteyenler "nalanakgun yahoo.com" adresine mail gönderebilirler... Rektör Aşkın bu desteklerden güç buluyor... 

Türkiyeli olmak Hakk ri Belediye Başkanı Metin Tekçe, Neşe Düzel'in kendisiyle yaptığı röportajda diyor ki 
- Ben Türk değilim ve Türk kelimesiyle nitelendirilmek istemiyorum. Ben Kürt'üm ve Türkiyeliliğimle gurur duyuyorum... 
Okurumuz Aydın Yağmur soruyor 
- Türkiye adı Türklerin yaşadığı yer anlamına gelir... Türk milletine mensup olmaktan gocunanlar, "Türklerin yaşadığı yer"li olmaktan gocunmuyorlar mı Sırada bunun tartışması da var mı 

Desteksiz atış 'Trafikte en büyük kaza sebeplerini araştırdığımızda yüzde 80'in alkollü araç kullanımından olduğunu görürüz.' 
Başbakan Erdoğan'ın, dünkü MKYK toplantısı öncesinde AKP'li belediyelerin koyduğu içki yasağını savunurken araya bu cümleyi sıkıştırdığını duyunca meraklandık. İnternete girdik. Türkiye Kazaları Araştırma Vakfı'nın TÜTEV sitesindeki "Kaza İstatistikleri"ni tıkladık. Ne mi gördük Efendim 155 bin 958 'Sürücü Tali Kusuru' içinde alkollü araç kullanmaktan kaynaklanan kusurların sayısı sadece 8 bin 958. Yani sadece yüzde 6. Ne isabet 



</TEXT>
</DOC>
