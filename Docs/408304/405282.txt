<DOC>
<DOCNO> 405282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sondun21.html </URL>
<DATE> 2005/12/21/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Yolsuzluk yapan bankacıya ölüm cezası 
</HEADLINE>
<TEXT>

     Çin Ziraat Bankası'nın bir yetkilisi, rüşvet almak ve kamu parasını zimmetine geçirmek suçlarından ölüm cezasına çarptırıldı. 
     China Daily gazetesindeki habere göre, bankanın bir biriminin eski müdürü Ven Mengjie'nin yolsuzluk yaparak elde ettiği kazancın 15 milyon yuanı 1.85 milyon ABD Doları bulduğu ve Ven'in bu paralarla evler aldığı kaydedildi. 
     1999-2004 yılları arasında bankanın elektronik teçhizat ve program alımından sorumlu olan Ven, bu süre içinde bilgi teknolojisi kuruluşlarından 10.7 milyon yuan 1.32 milyon ABD Doları rüşvet aldı. 
     49 yaşındaki Ven, 2003 ve 2004 yıllarında bankanın otomatik ödeme makineleri satın aldığı sırada 4.3 milyon yuan 0 bin ABD Doları zimmetine geçirdi. 
     Ven, savunmasında, aldığı paraların bilgi teknolojisi firmaları tarafından ödenen komisyonlar olduğunu öne sürdü. Banka yetkilileriyse çalışanlarının komisyon almalarına izin verilmediğini açıkladılar. 
     Büyük miktardaki varlığı ile geliri arasındaki farktan dolayı geçen yılın Temmuz ayında gözaltına alınan Ven'in bütün malvarlığına da el kondu. Ven, kararın temyizi için bir üst mahkemeye başvuracak. 
     
</TEXT>
</DOC>
