<DOC>
<DOCNO> 400713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/soneko56.html </URL>
<DATE> 2005/12/05/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Piyasalarda bugün... 
</HEADLINE>
<TEXT>

     Haftaya rekorla başlayan Borsa'da işlem gören hisse senetleri bugün ortalama yüzde 1.44 değer kazandı. 
     İstanbul Menkul Kıymetler Borsası İMKB Ulusal 100 Endeksi, 1. seansta 317.87 puan artarak 38,891.58 puandan kapandı. 2. seansta da 239.15 puan artan endeks 39,130.73 puandan günü yeni bir rekorla tamamladı. Endeksin bu kapanış seviyesi, yeni tarihi zirve olarak kaydedildi. 
     Endeks, Cuma günkü 2. seans kapanışına göre 557.02 puan ve yüzde 1.44 yükseldi. 
     Hisse senetleri piyasasında işlem hacmi toplam 1 milyar 485 milyon 103 bin 265 YTL olarak gerçekleşti. 
     
     DÖVİZ 
     Cuma günkü kapanışta 1.3580 YTL olan dolar güne 1.3620 YTL'den, 1.5900 YTL olan avro güne 1.5950 YTL'den başladı. 
     Doların bugünkü kapanıştaki satış fiyatı 1.3570 YTL, avronun satış fiyatı 1.5960 YTL oldu. 
     Merkez Bankası, doların bugünkü efektif kurunu alışta 1.3506 YTL, satışta 1.3600 YTL olarak açıkladı. Merkez Bankası, doların Cuma günkü efektif kurunu alışta 1.3518 YTL, satışta 1.3612 YTL olarak belirlemişti. 
     
     FAİZ 
     İMKB Tahvil ve Bono Piyasası Kesin Alım Satım Pazarı'nda işlem gören 27 Haziran 2007 vadeli tahvilin, bugün valörlü işlemlerinin kapanışında basit getiri yüzde 14.39, bileşik getiri yüzde 13.86 oldu. 
     Bu kağıdın bileşik getirisi Cuma günkü kapanışa göre 0.01 puan yükseldi. 
     İMKB Tahvil ve Bono Piyasası Repo-Ters Repo Pazarı'nda gecelik işlemlerde faiz ortalama yüzde 13.75'ten gerçekleşti. Gecelik işlemlerde en düşük oran yüzde 13.30, en yüksek oran yüzde 13.80 oldu. 
     
</TEXT>
</DOC>
