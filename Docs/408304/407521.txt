<DOC>
<DOCNO> 407521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/spor/spo09.html </URL>
<DATE> 2005/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Heyecan dorukta 
</HEADLINE>
<TEXT>



MİLLİYET Geleneksel 52. Yılın Sporcusu Anketi'nde oy sayımı bütün hızıyla sürerken heyecan zirveye tırmanıyor. Oy kuponu yayımı dün sona ererken, internet üzerinden yapılan oylama işlemi de bugün son bulacak. Tasnif ekibimiz yurdun dört bir yanından gelen oyları büyük bir titizlikle elden geçirerek kategorilerinde mutlu sona ulaşacak sporcu, antrenör, futbolcu ve spor adamlarını belirliyor. İddaa Bayileri'nden gelen binlerce oy, sıralamaları önemli derecede etkileyecek gibi görünüyor. Dün geç saatlere kadar süren sayım sonunda Yılın Sporcusu'nda Hamza Yerlikaya, Yılın Spor Adamı'nda Fenerbahçe Başkanı Aziz Yıldırım rakipleriyle arayı açmayı sürdürdü. Yılın Takımı'nda U-17 Milli Takımı ile Fenerbahçe, Yılın Antrenörü'nde ise Abdullah Avcı - Christoph Daum çekişmesi nefes nefese devam ediyor. Yılın Futbolcusu'nda ise Fenerbahçe'nin Brezilyalı futbolcusu Alex sonunda az bir oy farkıyla Nuri Şahin'in önüne geçti. Dünyada Yılın Sporcusu kategorisinde Ronaldinho, F1 pilotu Alonso'nun yakın markajında. İki gün sürecek oy sayımının ardından Yılın Sporcusu anketinde zirveye çıkanları açıklayacağız. 


</TEXT>
</DOC>
