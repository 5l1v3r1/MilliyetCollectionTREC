<DOC>
<DOCNO> 405610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sondun09.html </URL>
<DATE> 2005/12/22/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
PKK’dan Barzani’ye Osman Öcalan ve arkadaşları tutuklansın 
</HEADLINE>
<TEXT>

     İhsan DÖRTKARDEŞ DHA 

      TERÖR örgütü PKK’nın silahlı kanadı HPG, örgütten geçen yıl Nizamettin Taş ve bir grup yönetici ile ayrılarak Yurtsever Demokrat Parti’ adlı örgütü kuran ve daha sonra buradan da ayrılan Osman Öcalan ile arkadaşlarının tutuklanmasını istedi. 
     Örgütün internet sitesinde Botan ve Osman Çetesi’ olarak nitelendirilen Botan’ kod adlı Nizamettin Taş ile Abdullah Öcalan’ın kardeşi Osman Öcalan’ın Kuzey Irak’a ticaret yapmak amacıyla giren Türk şoför, müteahit ve işadamlarından PKK’nın silahlı kanadı adına para aldığı öne sürüldü. 
     Örgüt, açıklamasında Güneydoğu Anadolu Bölgesi’nden Kuzey Irak’a iş yapmak amacıyla geçen şoför, müteahhit ve işadamlarından çete’ olarak nitelendirilen Nizamettin Taş ile Osman Öcalan’a bağlı grupların PKK’nın silahlı kanadı adına para aldıkları belirtilirken, "Bunu başaramadıklarında veya deşifre olduklarında ticaret yapma, ihale alma ve benzeri işleri yapmalarını engelleyeceklerine dair tehditlerde bulunmaktadırlar" denildi. 
     Kuzey Irak’taki Mesut Barzani’nin yeğeni yerel başbakan Neçirvan Barzani’ye bağlı hükümetin Osman Öcalan ile Nizamettin Taş ve bunlara bağlı grubu tutuklayarak yargılayıp cezalandırmaları istendi. 
     
</TEXT>
</DOC>
