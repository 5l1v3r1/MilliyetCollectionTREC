<DOC>
<DOCNO> 400329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sonyas05.html </URL>
<DATE> 2005/12/03/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Eminem klibindeki gibi öldürdü 
</HEADLINE>
<TEXT>

     Christopher Duncan, Eminem gibi saçını boyattı, giyindi ve dövme yaptırdı Ünlü rap şarkıcısı Eminem'in bir hayranı, hukuk öğrencisi bir kızı, şarkıcının 'Stan' adlı parçasının klibindeki gibi öldürdü. 
     Savcılık, Eminem gibi saçını boyatan, giyinen ve dövmeler yaptıran Christopher Duncan'ın, Londra Metropolitan Üniversitesi hukuk öğrencisi Jagdip Najran'ı ölünceye kadar dövdüğü ve cesedini bir valize koyduğunu açıkladı. 
     Duncan'ın suçlu bulunması halinde ömür boyu hapis cezasına çarptırılması bekleniyor. 
     Savcı Jonathan Laidlaw, Najran'ın, Duncan ile geçtiğimiz yıl bir karaoke barda tanıştığını söyledi. 
     Duncan'ın Najran'ı 13 mayısta dairesine götürdüğünü anlatan Laidlaw, Duncan'ın demir beyzbol sopasıyla bilincini kaybedinceye kadar Najran'ın başına vurduğunu da belirtti. 
     Tıp uzmanlarının ise Najran'ın en az bir saat can çekiştiğini bildirdikleri açıklandı. 
     Duncan'ın polise verdiği ifadede, olay sırasında ecstasy ve LSD aldığını söylediği belirtildi. 
     Eminem'in 'Stan' adlı şarkısının video klibinde de saplantılı bir hayranı kız arkadaşını bağladıktan sonra aracının bagajına koyuyor ve daha sonra aracı köprüden aşağıya sürüyor. 
     Hakimin, Duncan hakkındaki ceza kararını önümüzdeki pazartesi günü açıklaması bekleniyor. 
     
</TEXT>
</DOC>
