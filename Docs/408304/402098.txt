<DOC>
<DOCNO> 402098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sonspo10.html </URL>
<DATE> 2005/12/09/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Gerets ile Tigana ilk kez birbirlerine rakip olacak 
</HEADLINE>
<TEXT>

     Galatasaray ile Beşiktaş arasında yarın yapılacak 2005 yılının son derbi maçı, her iki takımın teknik heyetlerini ilk kez karşı karşıya getirecek. 
     Galatasaray'ın Belçikalı teknik direktörü Eric Gerets ile Beşiktaş'ın Fransız teknik adamı Jean Tigana, kariyerlerinde ilk kez ezeli rekabetin heyecanını Mecidiyeköy'de yaşayacaklar. 
     Gerets, sarı-kırmızılı takımın başında Türkiye'deki ilk derbi maçında Fenerbahçe'ye 1-0 yitirirken, Beşiktaş'ın çiçeği burnunda teknik direktörü Tigana ise, Türkiye'de ilk derbisine çıkacak. 
     Bu arada Galatasaray'da Marek Heinz, Alioum Saidou, Sasa Iliç, Altan Aksoy ve Yalçın Ayhan, Beşiktaş'ta ise Jose Kleberson Pereira, Adem Dursun, Ali Tandoğan ve Souleymane Youla, teknik adamların görev vermesi durumunda ilk kez Beşiktaş-Galatasaray derbisinde forma giyecekler. 
     
</TEXT>
</DOC>
