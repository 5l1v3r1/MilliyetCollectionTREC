<DOC>
<DOCNO> 403460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sontur10.html </URL>
<DATE> 2005/12/14/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Annesini ve kardeşlerini döven babasını öldürdü 
</HEADLINE>
<TEXT>

     
     İsmail AKDUMAN TEKKEKÖY Samsun , DHA 
     
SAMSUN'un Tekkeköy İlçesi'nde, 16 yaşındaki C.K., sık sık alkol alıp annesi ve kardeşlerini döven babası 42 yaşındaki babası Yaşar K.'yı tabancayla vurarak öldürdü. Jandarma, cinayetin ardından kaçan C.K.'yi arıyor. 
     Olay, saat 14.00 sıralarında Gökçeli Mahallesi'nde meydana geldi. Fırında çırak olarak çalışan C.K., eve geldiği sırada alkollü olan babası Yaşar K.'nın, annesi 39 yaşındaki Ayşe Kurt ile ablası 19 yaşındaki Hülya, kardeşleri 15 yaşındaki Makbule ve 12 yaşındaki Samet'i dövdüğünü görünce çılgına döndü. Git bana içki al'' dediği babasıyla, bunu reddeden C.K. arasında tartışma çıktı. Babasının bunun üzerine kendisine vurmasıyla evde bulunan ruhsatsız tabancayı alan C.K., tek kurşunla babası Yaşar K.'yı başından vurdu. Yaşar K. olay yerinde yaşamını yitirirken, C.K. kaçtı. Jandarma ekipleri olay yerinde yaptıkları araştırmada C.K.'nin kullandığı el yapımı ruhsatsız tabancayı evde buldu. Yaşar K.'nın cesedi, Sağlık Ocağı'na kaldırıldı. Çevre sakinleri jandarmaya verdikleri ifadede, Yaşar K.'nın oğlunu çalıştırıp aldığı maaşla kendisine içki aldırdığını ve ailesini sık sık dövdüğünü iddia etti. Olayın ardından kaçan C.K.'nin yakalanmasına çalışılıyor. 
     
</TEXT>
</DOC>
