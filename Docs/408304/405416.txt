<DOC>
<DOCNO> 405416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonspo14.html </URL>
<DATE> 2005/12/21/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Beşiktaş'ın en hırçın oyuncusu Çağdaş... 
</HEADLINE>
<TEXT>

     Beşiktaşlı futbolcular, Turkcell Süper Ligi'nin ilk yarısında 42 sarı, 4 de kırmızı kart gördü. 
     Siyah-beyazlılarda Çağdaş Atan, 7 sarı kartla en çok kart gören futbolcu oldu. Çağdaş'ı 4 sarı, 1 kırmızı kartla Koray, 3 sarı 1 kırmızı kartla da Ali Tandoğan izledi. 
     ''Kara Kartallar''da 17 maçlık ligin ilk yarısında 7 futbolcu, toplam 11 maçta takımlarını cezaları nedeniyle yalnız bıraktı. 
     Ali Tandoğan, kırmızı kart nedeniyle 3, Koray ise kırmızı ve 4 sarı kart nedeniyle yine 3 maç forma giyemedi. 
     Okan ve Ailton kırmızı kart nedeniyle 2, Çağdaş, Ahmed Hassan ve Ali Güneş de 4'er sarı kart nedeniyle 1'er maç oynayamadı. 
     
     SİVASSPOR VE GALATASARAY MAÇLARI 
     Beşiktaş'ın ligin ilk yarısında en gergin olduğu maçlar Sivasspor ve Galatasaray karşılaşmaları oldu. 
     Siyah-beyazlılar, Sivasspor maçında 2 sarı, 2 kırmızı, Galatasaray derbisinde ise 5 sarı kart gördü. 
     ''Kara Kartallar'' bu sezon sadece 3. haftada Ankara'da oynanan Gençlerbirliği maçında kart görmedi. 
     
</TEXT>
</DOC>
