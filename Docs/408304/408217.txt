<DOC>
<DOCNO> 408217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/soneko01.html </URL>
<DATE> 2005/12/31/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Sözleşmeli personele yüzde 5.06 zam 
</HEADLINE>
<TEXT>

     Kamuda çeşitli statülerde sözleşmeli olarak çalışanların ücretlerine 2006 yılının ilk yarısında yüzde 2.5 ve ikinci yarısında da yüzde 2.5 olmak üzere yılın tümünde toplam yüzde 5.06 oranında zam yapılması kararlaştırıldı. 
     Bakanlar Kurulu’nun kamuda çeşitli yasalara göre ve değişik statülerde sözleşmeli olarak çalışanların ücretlerine 2006 yılında yapılacak zam oranlarıyla ilgili kararı yarından geçerli olmak üzere Resmi Gazete’de yayımlandı. 
     Sözleşmeli personelin ücret tavanı yılın birinci altı aylık döneminde 1.985 YTL, ikinci altı aylık dönemde de 2 bin 7 YTL olarak uygulanacak. Sözleşmeli tavan ve taban ücretlerinin ocakta yüzde 2.5 ve temmuzda da yüzde 2.5 oranında artırılması kararlaştırıldı. Çeşitli statülerde 2005 yılında sözleşmeli olarak çalışanlardan 2006 yılında da 
     görevlerine devam etmeleri uygun görülen personelin mevdut brüt sözleşme ücretleri de yılın her iki yarısında da yüzde 2.5 oranında artırılacak. 
     
</TEXT>
</DOC>
