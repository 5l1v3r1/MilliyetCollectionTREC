<DOC>
<DOCNO> 401290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sondun11.html </URL>
<DATE> 2005/12/07/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
El Kaide'nin video kaydı eski çıktı... 
</HEADLINE>
<TEXT>

     El Kaide'nin 2 numaralı ismi Eymen Zevahiri'nin yeni olduğu açıklanan ve bir internet sitesinde yayınlanan video kaydının, aslında 3 ay önceye ait olduğu açıklandı. 
     AP ajansı, Zevahiri'nin yeni olduğu belirtilen kaydının, bir kısmı ilk kez 19 Eylül'de El Cezire televizyonu tarafından yayımlanan kaydın tümü olduğunu bildirdi. 
     Haberde, bu nedenle kayıtta yer alan Usame Bin Ladin'in hayatta olduğu ifadesinin, Bin Ladin'in Pakistan'da ekim ayında meydana gelen depremde öldüğüne ilişkin söylentileri yalanlama niteliği taşımadığına dikkat çekildi. 
     El Cezire'nin kayıttan yeni ifadeler yayımlayarak, bunların Zevahiri'nin son kaydından olduğunu duyurduğu, ancak daha sonraki açıklamada bir yanlışlık olduğu ve bunun 3 ay önce yayımladıkları kayıtla aynı olduğunu açıkladığı belirtildi. 
     Bir internet sitesinde tamamı yeni yayımlanan video kaydında Zevahiri, Müslüman ülkelerin petrol tesislerine saldırı ve Irak'taki direnişçilere birlik çağrısı yapmıştı. 
     
</TEXT>
</DOC>
