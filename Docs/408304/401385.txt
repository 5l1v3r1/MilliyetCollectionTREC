<DOC>
<DOCNO> 401385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/soneko49.html </URL>
<DATE> 2005/12/07/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
AB'yi eleştiren ABD, kendi çiftçisine cömert 
</HEADLINE>
<TEXT>

     Sübvansiyonlar konusunda Avrupa Birliği'ni AB eleştiren ABD, kendi çiftçisine karşı ise cömert davranıyor. 
     Merkezi Washington'da bulunan bağımsız araştırma kurumu The Environmental Working Group'un EWG son yaptığı bir çalışmaya göre, ABD'nin, 10 yılda çiftçisine sağladığı doğrudan destek ve sübvansiyon 144 milyar dolara ulaştı. 
     ABD Tarım Bakanlığı verilerine göre ise bu yıl, Amerikan çiftçisine yapılan doğrudan ödemelerin, geçen yıla göre 9.3 milyar dolar daha artarak 22.6 milyar dolara ulaşması bekleniyor. Bu yardımların ileriki yıllarda daha da artması bekleniyor. 
     ABD yardımlarının önemli bir çoğunluğu ise küçük çiftçiden çok büyük toprak sahiplerine gidiyor. 
     AB ise geçen yıl, Ortak Tarım Politikası çerçevesinde, AB çiftçisine 52.8 milyar dolarlık destekte bulundu. 
     ABD, 13 Aralık'ta Hong Kong'da yapılacak olan Dünya Ticaret Örgütü toplantısı öncesinde, AB'nin tarım politikasını, desteklerden arındırarak serbestleştirmesini istiyor. 
     
</TEXT>
</DOC>
