<DOC>
<DOCNO> 400921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/yasam/yas01.html </URL>
<DATE> 2005/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Mucizevi besin YUMURTA 
</HEADLINE>
<TEXT>


Anne sütünün haricinde insanın ihtiyacı olan tüm besin öğelerini bulunduran tek besin kaynağı... 

TAYLAN KÜMELİ bir kibrit kutusu lezzet 

Kahvaltı sofralarının vazgeçilmezlerinden biri olan yumurta, değişik pişirme şekilleri, yumurtalı yemek çeşitleri ile çok kullanılan, besin değeri yüksek bir yiyecek çeşidi. Yumurta, anne sütünün haricinde insanın ihtiyacı olan tüm besin öğelerini bulunduran tek besin. 
Yumurtadaki protein, tüm besinler içinde en kalitelisi. Çünkü, yumurtadaki proteinde, insan vücudunda sentezlenemeyen ve besinlerle dışarıdan alınması gerekli olan 'elzem amino asitleri' yeterli miktarlarda bulunuyor. Sindirilebilirliği yüksektir, tamamına yakını vücut tarafından kullanılır ve vücut proteinlerine dönüşebilir. 

Yağ içeriği düşüktür 
A, D, E ve B grubu vitaminleri önemli oranda içeren yumurtada bulunan kolin ise beyin fonksiyonlarının yerine getirilmesinde önemli rol oynar. 
Hayvansal kaynaklı bir besin olmasına rağmen yumurtanın yağ içeriği de düşüktür. Büyük bir yumurtada 4.5 gram civarında yağ bulunur. Bunun 1.5 gramı doymuş yağ asitleri, diğer kısmı doymamış yağ asitleri şeklindedir. Yani, yumurtada kalp-damar hastalıkları için risk faktörü olan doymuş yağ asitleri azdır ve toplam yağ miktarı düşüktür. 

Yumurtalı yemek tarifleri 
SEBZELİ MENEMEN 
Malzemeler 4 kişilik 
2 pırasa8-10 ıspanak yaprağı200 gr domates20 gr tereyağı5 yumurta1 demet maydanozTuz 

Hazırlanışı Pırasaları, ıspanağı ince ince kıyın. Domatesleri küp küp yapın. Bir tavada tereyağını eritip malzemeleri kavurun. Yumurtaları çırpıp kavurduğunuz malzemeye ekleyin. 5 dakika pişirin. Üzerine maydanoz serpin. 

ÇILBIR 
Malzemeler 4 kişilik 
4 yumurta 1 tatlı kaşığı tereyağı 1.5 su bardağı yoğurt3 diş sarmısak 1 çorba kaşığı sirke Tuz, kırmızı biber 

Hazırlanışı İçine bir kaşık tuz ve sirke attığınız suyu kaynatın. Yumurtaları suya yakından kırın. Beyazlar pişince süzerek çıkarın. Üzerine sarmısaklı yoğurt ve tereyağında kızdırılmış kırmızı biber ilave edin. 

Haftanın öğüdü 
Yumurta satın alınırken marketlerde soğuk ortamda muhafaza ediliyor olmasına dikkat edilmelidir.Yumurtanın kabuğu temiz, düzgün görünüşlü, yeterli kalınlıkta ve az pürüzlü olmalıdır. Çatlak ve kırık yumurtalar satın alınmamalıdır. Bu yumurtalar tazeliğini daha çabuk kaybeder ve bozulur. Çünkü, mikroorganizmaların üremesi için uygun bir ortam oluştururlar.Ev şartlarında yumurta buzdolabında 0-5c , çabuk bozulmasını önlemek için alınan orijinal karton kutusu içinde, yıkanmadan saklanmalıdır. Yıkandığı takdirde doğal koruyucu tabakasını kaybeder. Bu nedenle yumurta, kullanılacağı zaman yıkanmalıdır.Yumurta proteini pişirme ile katılaşır. Fazla pişirme ile yumurta sarısının yüzeyinde yeşil bir renk oluşur. Bu bileşimindeki demirin emilimini engeller. Dolayısıyla yumurta gereğinden fazla kaynatılmamalıdır. 



</TEXT>
</DOC>
