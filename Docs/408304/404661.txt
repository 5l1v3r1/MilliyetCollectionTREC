<DOC>
<DOCNO> 404661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sondun27.html </URL>
<DATE> 2005/12/19/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Şaron, yarın taburcu olacak 
</HEADLINE>
<TEXT>

     Ani bir şekilde rahatsızlanıp hastaneye kaldırılan İsrail Başbakanı Ariel Şaron'un, yarın taburcu olacağı bildirildi. 
     Şaron'un yardımcısı Raanan Gissin, Hadassa Ein Kerem Hastanesi'nde tedavi gören İsrail Başbakanı'nın yarın taburcu olacağını söyledi. 
     Hadassa Ein Kerem Hastanesi'nin başhekimi Yair Birenboim, düzenlediği basın toplantısında, Şaron'un her zaman olduğu gibi iyi göründüğünü ve hissettiğini belirterek, İsrail Başbakanı'nı yarın taburcu etmeyi umduklarını kaydetti. 
     Doktor Tamir Ben Hur da Şaron'un önemli bir sağlık sorununun olmadığını ve bilincini hiç yitirmediğini belirterek, geçirdiği rahatsızlığın hasara yol açmadığını söyledi. 
     Bu arada Şaron'un lideri olduğu Kadima Partisi'nden milletvekili Ronnie Baron, başbakanın sağlık durumunun iyi olduğunu belirtti. 
     Hastanede Şaron ile görüşen Baron, Şaron'un milletvekillerine ve gazetecilere kendisine gösterilen ilgiden dolayı teşekkür ettiğini söyledi. 
     Ariel Şaron'un genel olarak MR sonuçlarının olumlu çıktığı ve pıhtıya bağlı beyinde geçici dolaşım durması TIA rahatsızlığı geçirdiği belirtildi. 
     
</TEXT>
</DOC>
