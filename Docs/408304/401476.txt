<DOC>
<DOCNO> 401476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sontur32.html </URL>
<DATE> 2005/12/07/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Yıkık evini görünce kalp krizi geçirdi 
</HEADLINE>
<TEXT>

     Batman’ın Beşiri İlçesi’nde terör nedeniyle terk ettiği evini 12 yıl sonra harabe olarak gören yaşlı bir kişi, kalp krizi geçirerek hayatını kaybetti. 
     Alınan bilgiye göre, Kasım Esmer 70 , bir süre önce "Terörden Doğan Zararların Karşılanması Yasası"ndan faydalanmak için Batman Valiliği’ne başvurdu. 
     Esmer, zararının belirlenmesi için Valilik bünyesinde oluşturulan Tespit Komisyonu üyeleriyle 12 yıl önce terk ettiği Doğanpazarı Köyü’ne bağlı Göktaş Mezrası’na gitti. 
     Mezraya yaklaştığında heyecanlanarak ağlamaya başlayan Esmer, araçtan indikten sonra harabeye dönen evine bir süre baktı. Bu sırada fenalaşan ve tespit komisyonu üyeleri tarafından Beşiri Sağlık Ocağı’na götürülen Esmer, kurtarılamadı. 
     Kalp krizi nedeniyle öldüğü belirlenen Esmer’in cenazesi, Göktaş Mezrası’nda toprağa verildi. 
     
</TEXT>
</DOC>
