<DOC>
<DOCNO> 405681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/soneko34.html </URL>
<DATE> 2005/12/22/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Tüzmen Yılsonu için 73 milyar dolarlık ihracat tahminimiz var 
</HEADLINE>
<TEXT>

     Devlet Bakanı Kürşad Tüzmen, yıl sonunda 73 milyar dolarlık ihracat, 118-120 milyar dolar civarında da ithalat olacağını bildirdi. 
     Tüzmen, Türkiye İhracatçılar Meclisi TİM tarafından düzenlenen ''Yeni Dönemde Büyümenin ve Karlılığın Yolları'' konulu seminerin ardından gazetecilerin yıl sonunda dış ticaret rakamlarının ne olacağına ilişkin sorularını yanıtladı. 
     Bakan Tüzmen, ''Tahmin ediyorum 73 milyar dolarlık ihracat ve 118-120 milyar dolar civarında da bir ithalat olacak'' dedi. 
     Toplam dış ticaret açığının dış ticarete oranının da yüzde 22'ler seviyesinde olacağını belirten Tüzmen, ithalatın ihracatı karşılama oranının da yüzde 62 seviyesinde olacağını kaydetti. 
     Tüzmen, programdaki ihracat hedefinin ise 71 milyar dolar olduğunu hatırlattı. 
     Döviz kurunun 1 milyon 600 bin seviyesinde tutulsaydı, ihracatın şu anda 75 milyar dolar, ithalatın ise 80 milyar dolar civarında olacağına işaret eden Tüzmen, bu durumda dış ticaret açığının da 5 milyar dolar civarında gerçekleşeceğini kaydetti. 
     Kurun söz konusu seviyede olması durumunda turizm, müteahhitlik ve işçi gelirleri de dikkate alındığında cari işlemlerde 20-25 milyar dolar fazla verecek duruma gelinmesinin söz konusu olabileceğini belirten Tüzmen, ''Ben de çok mutlu Dış Ticaret Bakanı olacaktım'' dedi. 
     Türk Lirası'nın aşırı değerli oluşuna da değinen Tüzmen, Türk Lirası'nın yüzde 10 değerinin artmasının ithalatı yüzde 5 oranında artırdığını söyledi. 
     
</TEXT>
</DOC>
