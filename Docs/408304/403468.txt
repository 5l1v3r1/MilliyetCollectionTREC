<DOC>
<DOCNO> 403468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sontur18.html </URL>
<DATE> 2005/12/14/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Önce annesini, sonra kızını kaçıran adam yakalandı 
</HEADLINE>
<TEXT>

     Afyonkarahisar’da, 16 yaşındaki üvey kızıyla kayıplara karışan kamyon şoförü, jandarma ekiplerince yakalandı. 
     Alınan bilgiye göre, Afyonkarahisar’ın Başmakçı İlçesi Akkeçili Köyü’nden üvey kızıyla birlikte kaçan Turgut K. ile üvey kızı Elçin Ç, ihbar üzerine, İscehisar İlçesi’nde bir evin çatı katında yakalandı. 
     Kamyon şoförü Turgut K’nin 36 , ifadesinin alınmasının ardından serbest bırakıldığı bildirildi. 
     "Beni aileme teslim ederseniz intihar ederim" dediği öğrenilen Elçin Çetin’in, ailesine teslim edilmek üzere Başmakçı İlçesi’ne gönderildiği belirtildi. 
     Afyonkarahisar’ın Başmakçı İlçesi Akkeçili Köyü’nde kamyon şoförlüğü yapan Turgut K. 36 , evliyken kaçırdığı Feden K. 38 ile kocasından boşandıktan sonra evlenmişti. Feden K, ile evliliğini 5 yıldır sürdüren ve eşini kaçırdığı sırada 11 yaşında olan kızı Elçin Ç’ye 16 bu sürede üvey babalık yapan Turgut K, üvey kızı Elçin Ç. 
     ile kayıplara karışmıştı. 
     
</TEXT>
</DOC>
