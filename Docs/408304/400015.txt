<DOC>
<DOCNO> 400015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sonsiy24.html </URL>
<DATE> 2005/12/02/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
'Şemdinli Komisyonu'nda görev alacak isimler isimler belirlendi 
</HEADLINE>
<TEXT>

     Hakkari, Şemdinli ve Yüksekova’da meydana gelen olayları araştırmak üzere kurulan Meclis Araştırma Komisyonu’nda görev alacak milletvekilleri belli oldu. 
     AA muhabirinin edindiği biliye göre, AK Parti, komisyonda görev alacak milletvekillerini belirledi. AK Parti, Metin Kaşıkoğlu Düzce , Ayhan Sefer Üstün Sakarya , Semiha Öyüş Aydın , Hüsrev Kutlu Adıyaman , Enver Yılmaz Ordu , Musa Sıvacıoğlu Kastamonu , Orhan Yıldız Artvin ve Şükrü Önder’in Yalova komisyonda görev almasını kararlaştırdı. 
     CHP, İzmir Milletvekili Ahmet Ersin, Diyarbakır Milletvekili Mesut Değer ile İstanbul Milletvekili Sırrı Özbek’i Anavatan Partisi ise Erzurum Milletvekili İbrahim Özdoğan’ı üye olarak bildirmişti. 
     12 kişiden oluşacak Araştırma Komisyonu üyeliklerine bildirilen 
     isimler, 6 Aralık Salı günü TBMM Genel Kurulu’nda okunarak oya sunulacak. Daha sonra toplanacak komisyonda görev bölümü yapılacak. Komisyonun çalışma süresi 3 ay olacak. Gerektiğinde Ankara dışında da çalışabilecek olan komisyona, çalışmalarını 3 ay içinde tamamlayamaması halinde 1 ay ek süre verilebilecek. TBMM İçtüzüğü gereği, devlet sırları ve ticari sırlar meclis araştırma kapsamının dışında kalıyor. 
     
</TEXT>
</DOC>
