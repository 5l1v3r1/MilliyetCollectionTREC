<DOC>
<DOCNO> 400322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sontur30.html </URL>
<DATE> 2005/12/03/ </DATE>
<TIME> 18.55 </TIME>
<AUTHOR>  </AUTHOR>
<HEADLINE>
Nakliye için TIR'a yüklediği içecekleri çaldı... 
</HEADLINE>
<TEXT>

     Tekirdağ'ın Çorlu İlçesi'ndeki fabrikadan, bir hafta önce nakliye için yüklediği şişelenmiş 25 ton gazlı içeceği çalarak sattığı öne sürülen TIR şoförü, İzmir'de yakalandı. 
     Alınan bilgiye göre, Çorlu'daki bir meşrubat fabrikasının sahipleri, polise başvurarak, TIR şoförü O.G'nin 37 25 Kasım'da fabrikadan yüklediği şişeler halindeki 25 ton gazlı içeceği, İstanbul'da götürmesi gereken adrese ulaştırmadığını bildirdi. 
     Bunun üzerine harekete geçen polis ekipleri, O.G'nin İzmir'de olduğunu tespit etti. 
     İzmir Asayiş Şube Müdürlüğü Yankesicilik ve Dolandırıcılık Büro Amirliği ekipleri, O.G'yi Karabağlar Semti'nde yakaladı. 
     Gözaltına alınan zanlının, TIR'a yüklediği içecekleri Kocaeli'nde sattığını, bir süre Zonguldak'ta kaldığını, daha sonra İzmir'e gelerek paraları eğlence yerlerinde harcadığını söylediği belirtildi. 
     O.G'nin, işlemlerinin tamamlanmasının ardından adliyeye sevk edileceği bildirildi. 
     
</TEXT>
</DOC>
