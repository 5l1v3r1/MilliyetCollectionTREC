<DOC>
<DOCNO> 405570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/spor/spo08.html </URL>
<DATE> 2005/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker nakavt oldu 69-85 
</HEADLINE>
<TEXT>


Turuncu - yeşilliler, Euroleague C Grubu'ndaki sekizinci maçında Yunan rakibi Panathinaikos'a Atina'da da farklı mağlup oldu, altıncı yenilgisini aldı 


Ülker, Euroleague C Grubu'nda ikinci yarının ilk maçında, İstanbul'da farklı yenildiği Yunan Panathinaikos ile Atina'da da başa çıkamadı, 85-69'luk skorla mağlup ayrıldı. 
Dizinden sakat olan Mirsad'ın forma giymediği karşılaşmanın sadece ilk çeyreğinde oyunu dengede götüren, ikinci periyotta rakibinin Lakovic ve Chatzivrettas ile üst üste bulduğu sayılara yanıt veremeyen Ülker, devreyi 46-33 geride kapadı. 
Üçüncü periyotta oyunu yavaşlatan ev sahibi takıma karşı beklenen patlamayı gerçekleştiremeyen turuncu - yeşilliler, İbrahim ile güçlü rakibine direndiyse de son çeyrekte Yunan ekibi, Scepanovic ile farkı daha da açarak sahadan 16 sayı farkla galip ayrıldı. Ülkerspor bu sonuçla sekizinci maçında altıncı yenilgisini aldı. 

Maçın karnesi 
HAKEMLER Iztok Rems Slovenya , Milija Vojinovic Sırbistan Karadağ , Perez Pizarro İspanya 
PANATHINAIKOS Tomasevic 6 8, Scepanovic 7 13, Kalaitzis 4 2, Spanoulis 6 8, Lakovic 7 14, Sakota 5 4, Batiste 6 8, Chatzivrettas 7 12, Papanikolau 3 , Diamantidis 6 6, Tsartsaris 6 10 
ÜLKERSPOR Trepagnier 6 10, İbrahim 7 25, Cüneyt 4 , Stefanov 7 15, Haislip 6 11, Oğuz 4 2, Bekir 4 2, Ömer 5 4 
1.PERİYOT 20 - 19, 2.PERİYOT 26 - 14, DEVRE 46 - 33, 3.PERİYOT 18 - 17, 4.PERİYOT 21 - 19, MAÇ SKORU 85 - 69 Panathinaikos 
ÜÇ SAYI Scepanovic, İbrahim, Trepagnier 3 , Spanoulis, Chatzivrettas, Tsartsaris 2 , Lakovic, Stefanov, Ömer 1 

Hüseyin de yetmedi 

Fransa'da Le Mans formasını giyen milli pivot Hüseyin Beşok, takımının ULEB Kupası D Grubu'nda Kızılyıldız'a evinde 79 - 70 mağlup olduğu maçta başarılı performansına karşın yenilgiyi önleyemedi. Hüseyin, ilk beş başladığı, 25 dakika sahada kaldığı maçta 7 13 iki sayı, 4 5 serbest atış, 5 ribaund, 2 asist, 1 top çalma, 3 top kaybı ve 1 blokla oynadı, maçı 18 sayı ile tamamladı. 

Kaf - Kaf'a iki maç ceza 

Basketbol Federasyonu Disiplin Kurulu TBFDK Pınar Karşıyaka'ya iki maç seyircisiz oynama ve 750 YTL para cezası verdi. 3 Aralık'taki Pınar Karşıyaka - Beşiktaş Cola Turka maçı öncesinde yaşanan olaylar nedeniyle verilen ceza bu haftadan itibaren geçerli olacak. Alınan karar gereği Pınar Karşıyaka, bu haftasonu Tekel ve 13. haftadaki Fenerbahçe karşılaşmalarını seyircisiz oynayacak. 

Özgül istifa etti 

Basketbol Ligi'nde arzuladığı sonuçları alamayan Tuborg Pilsener'de antrenör Murat Özgül görevinden istifa etti. Tuborg Pilsener menajeri Cenk Duraklar, yeni bir antrenör arayışı içinde olmayacaklarını belirterek, "Özgül'ün, takımın önünü açabilme adına aramızdan ayrılışının üzüntüsünü yaşıyoruz. Bu kararı saygıyla karşılıyor ve kulübümüze katkılarından dolayı kendisine teşekkür ediyoruz. Takımımızı bu haftaki maça Deniz Atak ve Mustafa Albere hazırlayacak" dedi. 

Potada bugün 
Euroleague - B GRUBU 
Abdi İpekçi Salonu 
20.15 Efes Pilsen - Armani Jeans İtalya Skyturk Naklen 
Bayanlar Ligi 
Akatlar Salonu 
15.00 Beşiktaş - Çankaya Ünv. 
Adana Ceyhan Salonu 
14.00 Ceyhan B. - Yıldırım Bld. 
Balıkesir Burhaniye Salonu 
14.00 Burhaniye Bld. - Migros 
Ereğli Erdemir Salonu 
14.00 Erdemir - Botaş 

Potada dün 
BAYANLAR 
Fenerbahçe-TED Kayseri 88-70 
İstanbul Ü.-Mersin B.B. 70-69 U 


</TEXT>
</DOC>
