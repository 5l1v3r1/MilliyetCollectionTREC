<DOC>
<DOCNO> 405636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sondun35.html </URL>
<DATE> 2005/12/22/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Kuş gribine karşı çocuklarda Tamiflu kullanılacak 
</HEADLINE>
<TEXT>

     Amerikan Gıda ve İlaç Denetleme Dairesi'nin FDA , antigribal Tamiflu'nun 1 ila 12 yaşındaki çocuklarda önleyici ilaç olarak kullanılmasını onayladı. 
     Tamiflu'yu üreten İsviçre şirketi Roche, FDA'nın Avrupalı ve İsviçreli yetkililerin bu yönde daha önce açıkladıkları görüşü onayladığını açıkladı. 
     Tamiflu, daha önce sadece 13 yaşından büyük çocuklarda önleyici ilaç olarak kullanılıyordu. 
     Kuş gribinin insanlar arasında salgına yol açma riskine karşı birçok ülkede Tamiflu stoku yapılmış bulunuyor. Bu ilaç, ölümcül kuş gribi virüsü H5N1'e karşı en etkili ilaç olarak biliniyor. 
     Roche bu yıl içinde Tamiflu üretimini iki kat artırmıştı. 
     
     VİRÜSÜN DİRENÇ GELİŞTİRMESİ 
     Roche, ayrıca Tamiflu'nun dozunu yeniden ayarlamayı düşünüyor. 
     Şirket adına yapılan açıklamada, H5N1 virüsünün ilaca direnç göstermeye başladığı yolunda belirtiler görüldüğüne işaret edilerek, bu durum karşısında daha farklı bir dozaj uygulamasına gidilmesinin düşünüldüğü kaydedildi. 
     Bu bağlamda ya ilaç daha uzun süre kullanılacak, ya daha güçlü doz üretilecek ya da Tamiflu hastaya başka ilaçlarla birlikte verilecek. 
     Vietnam'da Tamiflu verilen iki genç kız kuş gribinden ölünce bilimadamları virüsün Tamiflu'ya direnç geliştirdiğini söylemişti. 
     
</TEXT>
</DOC>
