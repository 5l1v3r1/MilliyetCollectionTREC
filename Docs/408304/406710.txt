<DOC>
<DOCNO> 406710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sonsiy07.html </URL>
<DATE> 2005/12/26/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
CHP'li Miçooğulları Katmerci'nin hoşgörüsünü sınadım 
</HEADLINE>
<TEXT>

     
     Elif DEMİRDCİ İZMİR, DHA 
     
CHP İzmir Milletekili Türkan Miçooğulları, AKP İzmir Milletvekili İsmail Katmerci'ye şarap kadehi uzatması üzerine CHP Genel Başkanı Deniz Baykal'ın bu tavrından rahatsızlık duyup, İzmir Büyükşehir Belediye Başkanı Aziz Kocaoğlu aracılığıyla özür dilemisinin ardından bir açıklama yaptı. Miçooğluları, esprili bir ortamda, Katmerci'nin hoşgörüsünü sınadığını söyledi. 
     İzmir Büyükşehir Belediye Başkanı Aziz Kocaoğlu, İzmir'in Expo 2015'e adaylığı ile ilgili olarak geçen 21 Aralık Çarşamba günü Ankara'da Sheraton Oteli'nde tanıtım resepsiyonu verdi. Başbakan Recep Tayyip Erdoğan'ın Gavur İzmir’ imasında bulunduğu yönündeki tartışmaların damga vurduğu resepsiyonda, AKP ve CHP'li milletvekilleri de biraraya geldi. Resepsiyonda CHP'li Türkan Miçooğluları, İzmir'in modernliğini göstermeleri gerektiğini vurgulayarak, AKP'li İsmail Katmerci'den elindeki kırmızı şarap kadehine destek vermesini istedi. 
     Bunun üzerine AKP'li Katmerci, kadehi ucundan tuttu. Milletvekilleri harmandalı oynaması konusunda da Katmerci'ye ısrar etti. Devrim Şehidi Kubilay'ın ölümünün 75'inci yıl anma törenlerine katılmak için İzmir'e gelen CHP Genel Başkanı Deniz Baykal, İzmir Büyükşehir Belediye Başkanı Aziz Kocaoğlu'na milletvekillerinin bu tavrından duyduğu rahatsızlığı dile getirdi. Kocaoğlu da Katmerci'yi arayarak, Baykal'ın rahatsızlığını iletip, özür diledi. 
     CHP İzmir Milletvekili Türkan Miçooğulları, bu gelişmeler üzerine yaptığı açıklamada, resepsiyonda esprili bir ortam olduğunu, kırmızı sokaklardan, içki yasaklarından söz edildiğini belirterek, Katmerci'yi kadeh kaldırmaya davet ettiğini söyledi. Miçooğulları, Kadeh kaldırmak içki içmek anlamına gelmiyor. Başbakan Erdoğan da su dolu kadeh kaldırıyor. Ben ondan güçbirliği anlamında bir talepte bulundum, hoşgörüsünü sınamak istedim. Ben Cumhuriyet kadınıyım, cumhuriyetin bize öğrettiği demokrasiyi özümsedim. Kesinlikle ısrarcı olmadım'' dedi. 
     
</TEXT>
</DOC>
