<DOC>
<DOCNO> 406558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/guncel/gun03.html </URL>
<DATE> 2005/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Erkek hissettiği, kadın göründüğü yaştadır' 
</HEADLINE>
<TEXT>


ANKARA Milliyet 

ANKARA'DA AKP'li Altındağ Belediyesi'nin yeni evli çiftlere dağıttığı ve içerdiği ifadeler nedeniyle kamuoyunda tartışma yaratan "Nik h ve Evlilik Rehberi"nde, "Ergen gözüyle kız alma, gece gözüyle bez alma", "Karını gözünle değil, kulağınla seç" gibi ilginç sözlere de yer verildi. 
Rehberin, "Evlilikle İlgili Hikmetli Sözler" bölümünde şöyle denildi 
"Kadın kendi başına ne gül goncasıdır ne de diken. Koklamasını bilirsen gül, tutmasını bilmezsen diken olur. Kadın vardır çerden, çöpten aş eder, kadın vardır pişmiş aşı taş eder. Kayınvalidene nasıl muamele edersen, gelinin de sana öyle muamele eder. Bek rın parasını it yer, yakasını bit. Ergen gözüyle kız alma, gece gözüyle bez alma. Karını gözünle değil, kulağınla seç. Erkek sel, kadın göl derler. Yani erkek çalışır getirir, kadın ise korur ve yerli yerinde kullanır. Erkek hissettiği, kadın göründüğü yaştadır. Kadın her şeyi affeder, fakat asla unutmaz." 

Cinsel yaşantınızı açmayın 
Evli çiftlere, "Eşler, mahremiyeti bulunan aile içi cinsel yaşantılarının huzursuzluklara sebebiyet vereceğinden bu konuları aile dışındaki şahıslara açmamalıdırlar" uyarısında bulunulan rehberde, "Çok genç ya da yaşı çok geçmiş birini tercih etmeyin" ifadelerine de yer verildi. 



</TEXT>
</DOC>
