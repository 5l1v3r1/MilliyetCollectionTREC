<DOC>
<DOCNO> 408123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/guncel/gun05.html </URL>
<DATE> 2005/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul yılbaşına hazır 
</HEADLINE>
<TEXT>


Vali Güler, vatandaşların yeni yıla en güzel şekilde girebilmesi için hem polisin hem de jandarmanın büyük fedak rlıklarla görev yapacağını belirtti 

İSTANBUL Milliyet 

İstanbul Valisi Muammer Güler, kentte yılbaşı için gerekli önlemlerin alındığını, vatandaşların yeni yıla en iyi şekilde girmesi için hem polisin hem de jandarmanın büyük fedakarlıklarla görev yapacağını belirtti. Güler, Valilik Mavi Salon'da, yılbaşı önlemleriyle ilgili İl Emniyet Müdürü Celalettin Cerrah ve İl Jandarma Alay Komutanı Kurmay Albay Ünal Karaosmanoğlu'nun da katılımıyla değerlendirme toplantısı yaptı. "Vatandaşların yeni yıla sağlık ve huzur içinde girmeleri için bütün kamu kurum ve kuruluşları gerekli tedbirleri aldı. Bugün, hem emniyet tedbirlerini hem de önleyici zabıta tedbirlerini gözden geçiriyoruz" diyen Güler, elektrik, doğalgaz, su arızalarına karşı ekiplerin hazır olduğunu, denetimlerin artırıldığını, özellikle de eğlence mek nlarında her türlü tedbirin alındığını kaydetti. 
Vali Güler, alkollü araç kullanma konusundaki trafik önlemlerine büyük önem verileceğini de dile getirerek, "Sürücüleri alkollü araç kullanmamaları konusunda ikaz ediyoruz. Bu konuda hem kendilerine hem başkalarına zarar vermesinler" diye konuştu. 



</TEXT>
</DOC>
