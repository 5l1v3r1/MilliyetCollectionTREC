<DOC>
<DOCNO> 402689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sondun32.html </URL>
<DATE> 2005/12/12/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Bangladeş'te telefonlar dinlenecek 
</HEADLINE>
<TEXT>

     Bangladeş'te, kökten dincilere ve intihar eylemcilerine yönelik operasyonlar çerçevesinde polise telefonları dinleme izni veriliyor. 
     Bangladeş devlet başkanlığı sözcüsü Rahman Çovdhuri, Devlet Başkanı Iyacuddin Ahmed'in polise izin veren kararı dün imzaladığını söyledi. Karar, en kısa zamanda yürürlüğe girecek. 
     Devlet Bakanı Lütfüzaman Babar, geçen hafta ''İslami liderlerin bombaları yönlendirmek için 20-30 farklı geçici cep telefonu numarası kullandıklarını'' bildiklerini açıklamış ve hükümetin bu tip olayları engellemede kararlı olduğunu söylemişti. 
     Ana muhalefet partisi Avam Ligi Halk Birliği Genel Sekreteri Abdül Celil ise polise telefonları dinleme izni verilmesini, rakip politikacılara baskı yapmada kullanılacak yeni bir araç olarak nitelendirdi. 
     Celil, polise bu iznin verilmesinin halkın temel haklarını ihlal edeceği ve muhalefet partilerinin faaliyetleriyle ilgili casusluk için kullanılacağı suçlamasında bulundu. 
     Bangladeş'te, 5 ayrı GSM operatörü ile 8 milyonu aşkın cep telefonu ve 1 milyon civarında sabit telefon abonesi bulunuyor. 
     
</TEXT>
</DOC>
