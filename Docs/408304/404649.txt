<DOC>
<DOCNO> 404649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sondun15.html </URL>
<DATE> 2005/12/19/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Bir Amerikalı rehinenin öldürülürken çekilen görüntüleri yayınlandı 
</HEADLINE>
<TEXT>

     Irak İslam Ordusu örgütü, ülkede rehin alınan Amerikalı güvenlik danışmanının öldürülürken çekilen görüntüleri içeren bir video kaset yayımladı. 
     Bir internet sitesinde yayımlanan video kasette, gözleri bağlı ve diz çökmüş halde görülen Amerikalı, başının arkasından vurularak öldürülüyor. Kasette yüzü görülmeyen Amerikalı danışmana otomatik bir silahla defalarca ateş ediliyor. 
     Örgüt, ay başında kaçırılan ve kimliği Ronald Allen Schulz olarak açıklanan danışmanın 8 Aralık'ta öldürüldüğünü iddia etti. 
     Schulz'un, örgütün ABD hükümetinin tüm Iraklı mahkumları serbest bırakması ve Iraklı ailelere tazminat ödemesine ilişkin taleplerini yerine getirmemesi üzerine öldürüldüğü kaydedildi. 
     

     
</TEXT>
</DOC>
