<DOC>
<DOCNO> 405106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sonspo32.html </URL>
<DATE> 2005/12/20/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Blatter Yabancılar milli takımda sakatlanırsa kulüplere tazminat ödenmeli 
</HEADLINE>
<TEXT>

     Mehmet Özdemir bildiriyor 

Uluslararası Futbol Federasyonları Birliği FIFA Başkanı Sepp Blatter, ''Kulüplerin yabancı oyuncularının milli takımlarda sakatlanmaları durumunda kulüplere tazminat ödenmeli'' dedi. 
     Daha önce bu konuda taviz vermeyen Blatter, tam tersi bir açıklama yaparak, bu konuda kulüplere saygı duyulması gerektiğini belirterek, ''Almanya'da yapılacak Dünya Kupası finallerinde bu iş için 4.5 milyon avro para ayırdık. Bu para hem milli takımlara çağrılan kulüp oyuncularının maaşı hem de sakatlanan oyuncuların ve kulüplerinin tazminatları ödenecek. Bu konuda ülke federasyonlarına da büyük görev düşüyor. Buna bir çözüm üretmeliler'' diye konuştu. 
     Belçika Birinci Futbol Ligi takımlarından Racing Charleroi, Faslı oyuncusu Abdelmajid Oulmers'in Fas Milli Takımı'nda sakatlanması üzerine 6 ay hem futbolcunun maaşını hem de hastane masraflarını karşılamıştı. Bunun üzerine kulüp, FIFA'ya tazminat davası açarak zararlarının karşılanmasını istemişti. FIFA ile kulüp arasındaki dava hala devam ediyor. 
     
</TEXT>
</DOC>
