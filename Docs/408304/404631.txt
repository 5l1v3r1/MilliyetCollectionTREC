<DOC>
<DOCNO> 404631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/yazar/pulur.html </URL>
<DATE> 2005/12/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Aklı karışanlar... 
</HEADLINE>
<TEXT>


BAŞBAKAN Yardımcısı ve Dışişleri Bakanı Abdullah Gül, "Bu içki olayında kafam karıştı " demiş... 
Haklı, insanın kafasının karışması kadar tehlikeli bir şey yok... 

MESELA, çok yakın tarihimize şöyle bir bakıyorsunuz, o günkü hükümet Gümrük Birliği'ne girmiş, muhalefet sözcüsü de "Bunu niye halka sormadınız " diye yükleniyor 
"Bu tavır tek parti devrinin tavrıdır. Tek parti döneminde de bir çok önemli kararlar alınırken halka hiç sorulmamıştır. Halka güvenilmediği için, halk doğru olanı, kendisi için çıkarlı olanı, faydalı olanı, bilemez, halk şuurunda, hatta rüştünde değildir anlayışı, tek parti devrinin anlayışıdır, h l o ideoloji, o anlayış devam etmektedir." 
Bunları okuyunca, bir de bugüne bakınca aklınız karışmaz mı 

"TÜRKİYE'nin Avrupa Birliği'ne giremeyeceği kesindir, bunu Avrupalılar söylemektedir, Avrupa'nın önde gelen politikacıları söylemektedir, Avrupalı filozofların hepsi söylemektedir, çünkü Avrupa Birliği bir Hıristiyan birliğidir, Avrupa Birliği'nin başındaki Delors söylüyor, dünkü İngiliz Başbakanı söylüyor, bunu Avrupa'da herkes söylüyor, herkes biliyor." 
Bunları okuyunca, bir de bugüne bakınca sizin aklınız karışmaz mı 

"AVRUPA'NIN menfaatleri söz konusu olduğunda, tavizler verilmekte, vazgeçilmektedir fakat, Türkiye'nin çıkarları söz konusu olduğunda hiçbir direniş, hiçbir ısrar olmamaktadır. Bu şudur Ne pahasına olursa olsun Türkiye Avrupa Birliği'ne girecek anlayışıdır. Eğer, bu zihniyette olursanız, işte o zaman Prof. Erol Manisalı'nın dediği gibi, sizi o zengin köşkünün -maalesef, üzülerek söylüyorum kendi ülkem adına- bir kulübesine böyle koyarlar." 
Bunları okuyunca, bir de bugüne bakınca aklınız karışmaz mı 

"YABANCI sermaye gelecek, ama yabancı sermaye Türkiye'ye yatırım yapmak için gelmeyecek, yabancı sermaye, rekabet karşısında sarsılan Türk sanayiini, fabrikaları, getirdiği birkaç yüz bin dolarla satın almak için gelecek." 
Bunları okuyunca, bir de bugünkü duruma bakınca aklınız karışmayacak mı 

" ... TELEVİZYON programlarındaki müzakerelere bakıyorsunuz, oraya çıkan herkes bir pembe tablo çiziyor. Niçin bir tane de ilim adamalarından, politikacılardan bunun farklı yanını söyleyenler çıkarılmıyor, konuşturulmuyor, halktan gizleniyor. Çünkü Türkiye'de çıkarcılar bunun peşindedir." 

KAFANIZ iyice karıştı değil mi 
Avrupa Birliği'ne bu kadar karşı olan birinin, daha sonra Avrupa kapılarında dolanıp "Bizi de alın " dediğini görürseniz aklınız karışmaz mı 
Hatta Sayın Abdullah Gül'ün de kafası karışabilir ama karışmamalı, çünkü on yıl önce Meclis kürsüsünde 8 Mart 1995 bunları söyleyen kendisidir, demek sadece içki konusunda değil Avrupa konusunda da aklı karışıktır. 

AMA aklı karışmayanlar da vardır, mesela Abdullah Gül'ün örnek gösterdiği Prof. Erol Manisalı, onun aklı hiç karışmamıştır, çünkü on yıl önce söylediğinin bugün de arkasındadır, dimdik durmaktadır. 
Sayın Abdullah Gül, o tarihte televizyonlara çıkanların "pembe tablo" çizdiklerini söylüyor. 
Onlar da değişmedi ki, yine "pembe tablo" çiziyorlar. 
Neyzen Tevfik'in dediği gibi 
"Türkü yine o türkü sazlarda tel değişti 
Yumruk yine o yumruk, bir varsa el değişti..." 



</TEXT>
</DOC>
