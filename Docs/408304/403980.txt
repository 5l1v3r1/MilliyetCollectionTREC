<DOC>
<DOCNO> 403980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/soneko08.html </URL>
<DATE> 2005/12/16/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Kuş gribinin ardından ilk sipariş Bulgaristan'dan 
</HEADLINE>
<TEXT>

     İZMİR DHA 

      TÜRKİYE'de beyaz et sektörünü vuran kuş gribinin atlatılmasının ardından, Keskinoğlu Şirketler Grubu ihracat atağına geçti. 
     Ekim ayında ortaya çıkan kuş gribi, beyaz et söktürünü olumsuz etkileyerek, iç piyasadaki tüketimin düşmesine ve Türkiye'den yapılan ithalatın durmasına neden olmuştu. Aradan geçen zorlu dönemin ardından, Keskinoğlu, ilk piliç eti ürün siparişini Bulgaristan'dan aldı. Bulgaristan'a 4 TIR piliç eti ürünü yollayan şirket, önümüzdeki günlerde ithalatın durdurulduğu diğer ülkelere ihracat yapmaya hazırlanıyor. Bu yılın ilk yedi ayında gerçekleştirdiği ihracatını 2004 yılına göre yüzde 80 oranında arttıran Keskinoğlu Şirketler Grubu Pazarlama Grup Başkanı Keskin Keskinoğlu, piliç eti ihracatında yüzde 23'lük bir paya sahip olduklarını söyledi. Keskinoğlu, Kuş gribi vakasının ülkemizden tamamen silinmesinin ardından ilk siftahımızı Bulgaristan ile gerçekleştirdik. Böylece, sektörün önünü açmış olduk. Bulgaristan'a giden 4 TIR piliç eti ürününün ardından diğer Balkan ülkeleri ile Türki Cumhuriyeti ülkelerine, piliç eti ihraç etmeye yeniden başlayacağız'' dedi. 
     
</TEXT>
</DOC>
