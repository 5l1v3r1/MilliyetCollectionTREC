<DOC>
<DOCNO> 402784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sonspo09.html </URL>
<DATE> 2005/12/12/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Beşiktaş'tan derbinin hakemine öfke seli 
</HEADLINE>
<TEXT>

     Beşiktaş camiasında, G.Saray karşılaşmasında maçı yöneten hakemlere olan öfke dinmek bilmiyor... 
     
     JEAN TİGANA Teknik direktör 

     Hayatımda böyle şey görmedim. Bir hakem, takımın oyuncu değiştirmesine nasıl izin vermez Bizden habersiz FIFA kuralları mı değişti Ya da Türkiye’de başka kurallar mı geçerli Bu olayı, Gerets’e söyledim. O da burada benzer hataların sürekli tekrarlandığından yakınıp bana hak verdi.'' 
     
     SERGEN YALÇIN Futbolcu 

     Biraz bizim geri çekilmemiz, biraz da hakemin itelemesiyle maçı Galatasaray kazandı. Hakemde inanılmaz bir kararsızlık gördüm. Rakibin sarı-kırmızı kartlarını es geçti. Ümit Karan mutlaka kırmızı görmeliydi. Hakem korkudan kartını kullanamadı.'' 
     
     İBRAHİM ÜZÜLMEZ Futbolcu 

     Biz bir şeyin arkasına sığınmıyoruz, ancak İbrahim Akın tekme yiyip sakatlanıyor, Mustafa’nın eli kırılıyor, hakem bırak kartı faul bile çalmıyor. Merak ediyorum, Dünya Kupası Finalleri’nde Uganda’dan bile hakem varken, bizden olacak mı Cüneyt Çakır çok yakışırdı mesela...'' 
     
     ALİ GÜNEŞ Futbolcu 

     Yalçın’ın bu maçı kart görmeden bitirmesi çok ilginç Genç bir hakemdi ve baskı altında kaldı. Bence kesinlikle bu mücadeleye Serdar Tatlı atanmalıydı.'' 
     
     KIVANÇ OKTAY Yönetici 

     Sayın Özhan Canaydın’ın maç öncesi hakemleri baskı altında tutan açıklamaları, sahada kendini gösterdi. Hayatında hiç derbi yönetmeyen bir hakem, evsahibinin etkisinde kaldı. Tüm takdir haklarını rakipten yana kullandı. Bizim en doğal hakkımız olan oyuncu değiştirmemize bile izin vermedi.'' 
     
</TEXT>
</DOC>
