<DOC>
<DOCNO> 403204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sonyas19.html </URL>
<DATE> 2005/12/13/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
İFSAK’tan Kadın Fotoğrafçılara Ödül 
</HEADLINE>
<TEXT>

     İFSAK, Yılın Fotoğraf Ödülü''nü Kadınlar İçin Kadınlar Tarafından'' projesi katılımcılarına verdi. Projede, fotoğraflarıyla şiddete karşı duran 111 kadın fotoğrafçının eserine yer veriliyor. 
     İFSAK tarafından her yıl verilen Yılın Fotoğraf Ödülü'', 2 Aralık Cuma günü düzenlenen İFSAK Geleneksel Kuruluş Yıldönümü Yemeği’nde sahiplerini buldu. İFSAK bu yılki ödülü, fotoğraflarıyla şiddete karşı duran kadın fotoğrafçıların Kadınlar İçin Kadınlar Tarafından'' projesine verdi. Aralarında İFSAK üyelerinin de bulunduğu 111 kadın fotoğrafçı, birer fotoğraflarını bu kampanyaya bağışladılar ve bu fotoğrafların satışından elde edilen gelirle bir kadın sığınma evi için kaynak oluşturmayı hedeflediler. 
     Fotoğraf sanatının toplumsal boyutuna vurgu yapması ve fotoğraf dilini kullanarak şiddete karşı kamuoyu yaratması nedeniyle kadın fotoğrafçıların bu girişimini son derece önemli bulan İFSAK, Yılın Fotoğraf Ödülü''nü Kadınlar İçin Kadınlar Tarafından'' girişimine vermeyi uygun buldu. 
     İFSAK üyelerinin yoğun katılım gösterdiği gecede, ayrıca 10 ve 20 yıllık İFSAK üyeleri ile bu yıl ilki düzenlenen Genç Fotoğrafçılar Festivali Düzenleme Kurulu’na da plaket verildi. 
     
     İFSAK 

     1959’da Erenköy Amatör Foto Kulübü'' adı ile kurulan, 1962’de bugünkü adını alan İFSAK İstanbul Fotoğraf ve Sinema Amatörleri Derneği , ülkemizde fotoğraf ve sinema sanatlarının öğrenilmesini, yaygınlaşmasını ve gelişmesini sağlamayı fotoğraf ve sinema çalışanları arasında yakınlaşma ve dayanışma oluşturmayı kişilik ve becerilerin geliştirilebileceği bir kültür ve sanat ortamı hazırlamayı amaçlamaktadır. Bir sivil toplum kuruluşu olan İFSAK, seminerler, atölye çalışmaları, sergiler, söyleşiler, saydam gösterileri ve fotoğraf yarışmaları gibi çok çeşitli etkinliklere imza atmaktadır. Ulusal ve uluslararası festivallerde yer alan çeşitli eğitim ve öğretim kurumları, yerli ve yabancı fotoğraf dernekleri ve pek çok kültür kurumu ile işbirliği yapan İFSAK, Türkiye Fotoğraf Sanatı Federasyonu’nun kurucu üyesidir. 
     
</TEXT>
</DOC>
