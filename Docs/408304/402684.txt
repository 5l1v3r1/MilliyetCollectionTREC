<DOC>
<DOCNO> 402684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sondun27.html </URL>
<DATE> 2005/12/12/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Focus'un 2005'in önemli olayları listesinde 3 Türk... 
</HEADLINE>
<TEXT>

     Alman Focus dergisi, 2005 yılında Almanya ve dünyada yaşanan önemli olaylarla ilgili değerlendirmesinde, Türkiye-İsviçre maçındaki olaylara adı karışan futbolcu Alpay Özalan, Türkiye'de ömür boyu hapis cezasına çarptırılan İslami Cemiyet ve Cemaatleri Birliği İCCB yöneticisi Metin Kaplan ve Berlin'de namus uğruna kardeşleri tarafından öldürülen Hatun Sürücü ile ilgili haberler de yer aldı. 
     ''Alpay'ın İsviçreli bir futbolcuya tekme atarken'' çekilen bir fotoğrafı yayınlayan dergi, ''İstanbul'da av görüntüleri'' başlığı altında İsviçreli futbolcuların dövüldüklerini, tekmelendiklerini ve üzerlerine tükürüldüklerini öne sürdü. 
     Kaplan ile ilgili olarak da dergi, hakkında daha önce alınan ömür boyu hapis cezası kararının Yargıtay tarafından iptal edildiğini hatırlattı. 
     Sürücü ile ilgili olarak da, ''Hatun Sürücü cadde ortasında kafasına sıkılan kurşunlarla öldürüldü. Kardeşleri katil zanlısı olarak yargılanıyor. Ailesi Sürücü'nün yaşam tarzını, fazla Batılı olduğu için kabul etmiyordu'' ifadeleri kullanıldı. 

     
</TEXT>
</DOC>
