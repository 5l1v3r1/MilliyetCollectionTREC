<DOC>
<DOCNO> 405498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonyas06.html </URL>
<DATE> 2005/12/21/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Çiçekler müzikten etkilenir mi 
</HEADLINE>
<TEXT>

     
     Şevket ERZEN- Mustafa DEMİRER ÇORUM, DHA 
     
ÇORUM Belediyesi Park ve Bahçeler Müdürü Mustafa Kalın'ın serada çiçeklerin daha hızlı büyümesi için radyodan müzik dinlettiğini ve olumlu sonuç aldığını belirtmesi tartışma yarattı. Samsun Ondokuz Mayıs Üniversitesi öğretim üyesi Yrd. Doç. Dr. Sezgin Uzun, dünyada bu konuda bir araştırma bulunmadığını belirterek, İnsanlar müzik dinlerken kendisini huzurlu hissediyor. Ve bunun çiçeklere de yansıdığını sanıyor'' dedi. 
     Park ve Bahçeler Müdürü Mustafa Kalın, Belediye'ye ait serada 125 tür çiçek yetiştirildiğini ve çiçeklere daha hızlı büyümeleri için radyodan müzik yayını yaptığını açıkladı. Müzik dinletilen çiçeklerin daha hızlı büyüdüğünü iddia eden Kalın, şöyle dedi 
     Çiçekler de birer canlı. Özellikle sabahları radyoyu açıp rastgele müzik dinletiyoruz. Bazen halk müziği, bazen hareketli müzik çalıyor. İnsanların sevdikleri müzikleri dinlediklerinde çok mutlu oldukları ve ve yaptıkları işlerde daha verimli oldukları yapılan araştırmalarla tespit edilmiştir. Biz bunu serada çiçeklerin üzerinde denedik ve olumlu sonuçlar aldığımızı gördük.'' 
     
     BİLİMSEL ÇALIŞMA YOK 
     Müziğin çiçekler üzerindeki etkisinin bilimsel bir dayanağı bulunmadığını söyleyen Samsun Ondokuz Mayıs Üniversitesi Ziraat Fakültesi Bahçe Bitkileri Bölümü öğretim üyesi Yrd. Doç. Dr. Sezgin Uzun ise, bu konuda dünyada herhangi bir araştırma bulunmadığını söyledi. Yrd. Doç. Dr. Uzun, Daha önce de benzer iddialar ortaya atıldı. Bu tamamen psikolojik. İnsanlar müzik dinlerden kendisini huzurlu hissediyor ve bunun çiçeklere de yansıdığını sanıyor'' dedi. 
     
</TEXT>
</DOC>
