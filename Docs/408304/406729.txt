<DOC>
<DOCNO> 406729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sonspo06.html </URL>
<DATE> 2005/12/26/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Beşiktaş'ta yedek oturan futbolcular, Anadolu kulüplerinin gözdesi 
</HEADLINE>
<TEXT>

     Ligin ilk yarısında bazen yedek kulübesinde oturan bazen de tribüne çıkartılan Beşiktaşlı futbolcular, Anadolu Kulüpleri’nin gözdesi. 
     Beşiktaş’ta aradıklarını bulamadılar, ancak onlar, hala ara transferin gözde isimleri olmaya devam ediyorlar. Büyük umutlarla geldikleri Siyah-Beyazlı ekipte kimi zaman kulübeye hapsolan kimi zaman 18 kişilik kadroya bile alınmayan futbolculara teklif yağıyor. Hatta sezon başında kadrodışı bırakılan Emre Aşık’ın bile taliplisi çok. Yönetim ise beklemede. Tigana’nın isteği üzerine önceliği yabancıların gönderilmesine veren Başkan ve kurmayları, bu nedenle içerideki görüşmeleri daha sonra yapacak. 
     
     Kim, kimi istiyor 
     Veysel Cihan Gençlerbirliği, Vestel Manisaspor. 
     Ali Güneş Çaykur Rizespor. 
     Gökhan Zan Ankaraspor, Gaziantepspor. 
     Adem Dursun Diyarbakırspor, Ankaragücü. 
     Ramazan Kurşunlu Diyarbakırspor, V. Manisaspor. 
     Emre Aşık Çaykur Rizespor. 
     Güven Kocabal Diyarbakırspor. 
     Souleymane Youla Vestel Manisaspor. 
     
</TEXT>
</DOC>
