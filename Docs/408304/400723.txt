<DOC>
<DOCNO> 400723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sonsiy03.html </URL>
<DATE> 2005/12/05/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
Bakan Koç'tan içkiye vize yorumu Öyle miymiş 
</HEADLINE>
<TEXT>

     Mahir VARLI- Hayreddin DENİZ ANTALYA, DHA 

DÜNYANIN en büyük tur operatörlerinden Thomas Cook'un seminerine katılmak için Antalya'ya gelen Kültür ve Turizm Bakanı Atilla Koç, hükümetin içki ruhsatlarına her yıl vize getirilmesine yönelik yasa hazırlığı ile ilgili soruya, Öyle miymiş' yanıtını verdi. 
     Bakan Atilla Koç, dünyanın en büyük tur operatörleri arasında yer alan Thomas Cook'un, Türkiye'ye en çok turist getiren acentalara vereceği 2006 Yılı Stratejileri’ semineri kapsamında hazırlanan geceye katılmak için Antalya'ya geldi. Saat 15.50'de gelmesi beklenen THY uçağının rötar yapması nedeniyle iki saat gecikmeyle Antalya Havalimanı'na inen Kültür ve Turizm Bakanı Koç, Antalya Valisi Alaaddin Yüksel ile birlikte VIP bölümünden çıkarak, Kremlin Palace Otel'e hareket etti. 
     Havalimanında soru sormak isteyen basın mensuplarını Otelde yanıtlarım'' diyerek geri çeviren Bakan Koç, otel kapısında basın mensuplarını karşısında bulunca sorulara cevap verdi. Bakan Koç, hükümetin, içkili yerlerin ruhsatlarını her yıl vize ettirmeyi amaçlayan yasa çalışması hakkındaki sorulara, Öyle miymiş'' yanıtını verdi. Sorunun tekrarlanması üzerine Bakan Koç tavrını değiştirmeyerek, Öyle miymiş'' yanıtını birkaç kez yineledi. 
     Etkinlik, organizasyona ev sahipliği yapan firmanın isteği üzerine basın mensuplarına kapalı geçti. 
     
</TEXT>
</DOC>
