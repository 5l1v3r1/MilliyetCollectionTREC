<DOC>
<DOCNO> 400472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/sonsiy03.html </URL>
<DATE> 2005/12/04/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
CHP'den Erdoğan'a 'içki yasağı turizmi etkilemez mi ' sorusu 
</HEADLINE>
<TEXT>

     CHP Denizli Milletvekili Mustafa Gazalcı, Başbakan Recep Tayyip Erdoğan’a, "içki yasağı turizmi etkilemez mi" sorusunu yöneltti. 
     Gazalcı, Başbakan Erdoğan’ın yanıtlaması istemiyle TBMM Başkanlığı’na verdiği soru önergesinde, iktidarları döneminde özellikle AKP’li belediye başkanlarının bulunduğu il ve ilçelerdeki kimi yerlerde ve öğretmenevlerinde içki yasağının yaygınlaştığını belirtti. Gazalcı, "Bunun nedeni nedir" dedi. 
     Birçok dünya ülkesinde görülmeyen oranda içkiye Özel Tüketim Vergisi ÖTV konduğuna işaret eden Gazalcı, "ÖTV ekonomik değil de, alkollü içki üretim ve tüketimini caydırmak amacıyla mı konmuştur" diye sordu. Gazalcı, şöyle devam etti 
     "Anayasamıza göre ’demokratik, laik, sosyal hukuk devleti’ olan ülkemizde dinsel değerlendirmeyle yasak konamayacağına göre, bu yasakları daha suç ortaya çıkmadan önlem almak, alkollü içki kullananları potansiyel suçlu gibi görmek bu ilkelerle çelişmiyor mu 
     Bu yasakçı tutum, tarım, içki, turizm, alışveriş sektörlerini engelemmez mi Ayrıca girmeye çalıştığımız AB ülkelerindeki uygulamayla çelişmiyor mu " 
     
     GEREKÇE İNANDIRICI DEĞİL 
     Gazalcı, yaptığı açıklamada ise Başbakan Erdoğan’ın içki yasağını savunmasındaki gerekçesinin inandırıcı olmadığını savundu. 
     Gazalcı, Başbakan Erdoğan’ın Anayasa’nın 58’inci maddesini "işine geldiği gibi" yorumladığını söyledi. 

ANKA 
     
</TEXT>
</DOC>
