<DOC>
<DOCNO> 403066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/soneko33.html </URL>
<DATE> 2005/12/13/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Vorkink Telsim'in satışı yabancıların ilgisinin sürdüğünü gösteriyor 
</HEADLINE>
<TEXT>

     Dünya Bankası Türkiye Direktörü Andrew Vorkink, Telsim'in Vodafone Telekomünikasyon A.Ş'ye ihale edilmesi ve satışa olan ilginin, yatırımcıların ilgisinin güçlü bir şekilde devam ettiğini gösterdiğini söyledi. 
     Andrew Vorkink, Telsim ihalesiyle ilgili olarak yaptığı değerlendirmede, Türkiye'nin özelleştirme programının başarıyla devam ettiğini vurguladı. 
     Vorkink, Telsim'e büyük yabancı şirketlerin ilgi gösterdiğini hatırlatarak, ''Telsim'in satışı, yatırımcıların Türkiye'nin ekonomik varlıklarına ve Türkiye ekonomisine olan ilgisinin güçlü bir şekilde devam ettiğini gösteriyor'' şeklinde konuştu. 
     
     HAZİNE'YE KATKISI... 

     Telsim'in satışıyla, telekomünikasyon sektöründe sadece çok iyi bir rekabet ortamının oluşmayacağını, aynı zamanda, İmar Bankası olayıyla Türkiye'nin uğradığı Hazine zararının tazmin edilmesine de katkıda bulacağının altını çizen Vorkink, ortaya çıkacak olan rekabetten ençok Türk tüketicisinin kazançlı çıkacağını ifade etti. 
     Vorkink, Telsim'in satışından sadece ekonominin değil, Türk vergi mükellefinin de fayda sağlayacağını vurguladı. 
     
</TEXT>
</DOC>
