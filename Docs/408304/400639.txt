<DOC>
<DOCNO> 400639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sondun24.html </URL>
<DATE> 2005/12/05/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
NBC El Kaide liderini, pilotsuz ABD uçağı vurdu 
</HEADLINE>
<TEXT>

     Amerikan NBC televizyonu, El Kaide'nin liderlerinden Ebu Hamza Rabia'nın, Pakistan'da geçen perşembe bir Amerikan pilotsuz uçağı tarafından atılan füzeyle öldürüldüğünü bildirdi. 
     NBC televizyonu, Amerikan yönetiminin ölüm haberini doğrulayamadığı El Kaide'nin üç numaralı lideri Ebu Hamza Rabia'nın Afganistan sınırında, Amerikan Merkezi Haberalma Teşkilatı'na CIA ait bir pilotsuz Pretador uçağının dron attığı füzeyle öldürüldüğünü haber verdi. 
     NBC'nin haberine göre, görgü tanıkları, Haysori köyündeki kerpiç bir evin ''füze yağmuruna'' tutulduğunu ve altı ayrı patlama duyduklarını anlattılar. 
     CIA, haberle ilgili yorum yapmazken, Pakistan Devlet Başkanı Pervez Müşerref de dün yaptığı açıklamada, Ebu Hamza Rabia'nın öldüğünü doğrulamıştı. 
     ABD Başkanı George Bush'un ulusal güvenlik danışmanı Stephen Hadley, dün yaptığı açıklamada, El Kaide komutanlarından Ebu Hamza Rabia'nın Pakistan'da öldüğü haberini doğrulayamayacağını söylemişti. 
     Pakistan basını, El Kaide'nin eylem komutanı Rabia'nın, aşiret bölgesi Kuzey Veziristan'daki bir evde perşembe günü meydana gelen patlamada ölen 5 militandan biri olduğunu yazmıştı. 
     
</TEXT>
</DOC>
