<DOC>
<DOCNO> 406150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/ekonomi/eko06.html </URL>
<DATE> 2005/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
YKB, Turkcell satış k rını sermayeye ekledi 
</HEADLINE>
<TEXT>



Yüzde 57.42'si Koçbank'a devrolan Yapı Kredi Bankası YKB , sermayesini, tamamı iştirak satış kazancından karşılanmak üzere 1 milyar 144 milyon YTL artırarak 1 milyar 900 milyon YTL'ye çıkardı. Sözkonusu artırım kararı, önceki gün yapılan yönetim kurulu toplantısında alındı. 
YKB tarafından Çukurova Grubu'na satılan yüzde 13.15 oranındaki doğrudan ve dolaylı Turkcell hissesinden elde edilen gelirin önemli bir kısmının bankanın sermaye artışında kullanılacağı kasım ayı sonunda açıklanmıştı. Bu satış sonunda 1 milyar 144 milyon YTL'lik satış k rı oluştuğu bildirilmişti. 
YKB'nin yüzde 57.42 hissesinin Koç Holding ve İtalyan Unicredit'in eşit ortaklığı olan Koç Finansal Hizmetler bünyesindeki Koçbank'a satış ve devir işlemi 28 Eylül'de gerçekleştirilmişti. 
YKB hisseleri dün yüzde 2.44 değer kazanarak 6.30 YTL'ye çıktı. 
Eğer çağrı fiyatı 5.35 YTL olarak kabul edilseydi, Koçbank çağrıya tüm diğer ortakların katılması halinde 1 milyar 270 milyon dolar ödeyecekti. SPK'nın önerdiği 6.45 YTL'lik asgari fiyata göre ise sözkonusu tutar 1 milyar 530 milyon dolara geliyor. 



</TEXT>
</DOC>
