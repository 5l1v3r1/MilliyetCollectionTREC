<DOC>
<DOCNO> 405739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sonspo04.html </URL>
<DATE> 2005/12/22/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Real Madrid yine sefilleri oynuyor 1-2 
</HEADLINE>
<TEXT>

     Real Madrid, İspanya La Liga'da bu sezon da sefilleri oynuyor. Beyaz-şimşekler, lider Barcelona'nın önceki akşam 2-0 kazanmasının ardından dün gece Racing Santander'e kendi evinde 2-1 yenilerek büyük hayal kırıklığı yaşadı. Barcelona bu sonuçla ilk yarı bitmeden Real Madrid'e 11 puan fark attı. 
     İspanya'da dün sürprizlerle dolu bir gece yaşandı. Bahisçilerin 1'e 12 oran verdiği maçta Racing Santander Real Madrid'i deplasmanda devirmeyi başardı. Santiago Bernabeu'da yeni hocası Juan Ramon Lopez Caro ile mutlak 3 puan için Racing karşısına çıkan Real, Ayoze'nin 21 ve Melo'nun 27. dakikada attığı gollerle ilk yarıyı 2-0 yenik kapadı. Brezilyalı yıldız Ronaldo 58. dakikada durumu 2-1 yaptı ancak bu skor 90 dakika sonunda değişmedi. Geçtiğimiz yıl şampiyonluğu Barcelona'ya kaptıran Real Madrid, bu yıla en büyük rakibini geçme hedefiyle girmişti. 
     Ancak 17 haftası oynanan La Liga'da Barcelona 40 puanla lider, 2. Osasuna'nın 35, üçüncü Valencia'nın 32, dördüncü Villerreal'in 30 ve averajla beşinci sırada bulunan Real Madrid'in ise 29 puanı bulunuyor. 
     

     
</TEXT>
</DOC>
