<DOC>
<DOCNO> 402089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sonspo01.html </URL>
<DATE> 2005/12/09/ </DATE>
<TIME> 03.20 </TIME>
<AUTHOR>  </AUTHOR>
<HEADLINE>
Bu Efes, enfes... 
</HEADLINE>
<TEXT>

     Basketbolda, ULEB Erkekler Avrupa Ligi B Grubu'nda mücadele eden Efes Pilsen, Polonya'nın Prokom Trefl Sopot takımını 82-75 yendi. 
     Karşılaşmaya dışardan Popovic ve pota altından da Kaya'nın basketleriyle başlayan Efes Pilsen, ilk periyodu 24-22 önde geçti. 
     2. periyoda Granger'in basketleriyle başlayan lacivert-beyazlılar, Nemeth ve Dalmau'nun basketlerine engel olamayınca Prokom Trefl Sopot 29-26 öne geçti. Ev sahibi takım bu yarıda 16 sayı atan Dalmau'nun basketleriyle ilk yarıyı 43-42 önde kapadı. 
     Maçın 3. periyodunda büyük çekişme yaşandı. Efes Pilsen Ender ile sayılar bulurken Prokom Trefl Sopot, Dalmau ile sayılar üretti ve bu periyot 62-62 beraberlikle geçildi. 
     Prokom Trefl Sopot, son periyotta alan savunmasıyla rakibini durdurmaya çalışırken, Efes Pilsen Kaya ve Prkacin ile pota altını iyi kapattı. Lacivert-beyazlılar 36. dakikada 7 sayılık 74-67 farkı yakalarken, Prokom Trefl Sopot, Wojcit'in basketiyle bitime bir dakika kala skoru 74-73'e getirdi. Maçın son dakikası için de iyi savunma yapan Efes Pilsen rakibinin hücumlardan boş dönmesini Alper ve Kaya ile değerlendirerek üstünlüğünü korudu ve maçı 82-75 kazandı. 
     Grubunda Litvanya'nın Lietuvos Rytas takımına mağlup olan Efes Pilsen, bu akşam aldığı galibiyetle geçen haftaki yenilgiyi telafi ederken, grubundaki 5. galibiyetine imza atmış oldu. 
     Bu arada, karşılaşmayı 30 kadar Türk taraftar da izledi. 
     
     
Salon Olivia Hakemler Lamonica xxx İtalya , Lovsin xxx Slovenya , Dozai xxx Hırvatistan Prokom Trefl Sopot Dalmau xxx 18, Pacesas x, Jagodnik xx 13, Wojcik xx 8, Andersen xx 12, Nemeth xx 9, Bogusz x, Bouziane x 2, Masiulis xx 8, Dylewicz x 2, Norgaard x 3 Efes Pilsen Popovic xxx 14, Domercant xx 11, Granger xxxx 21, Kaya xx 11, Prkacin xx 10, Ender xx 8, Kerem xx 4, Mutlu x, Alper xx 3 1. periyot 22-24 Devre 43-42 Prokom Trefl Sopot lehine 3. periyot 62-62 5 faulle çıkan Dk.38 33 Prkacin 
     
</TEXT>
</DOC>
