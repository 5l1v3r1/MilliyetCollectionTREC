<DOC>
<DOCNO> 407086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sontur02.html </URL>
<DATE> 2005/12/27/ </DATE>
<TIME> 02.55 </TIME>
<AUTHOR>  </AUTHOR>
<HEADLINE>
Van'da, gözaltına alınan 5 şahısdan 4'ü tutuklandı... 
</HEADLINE>
<TEXT>

     Van'da gerçekleştirilen operasyonda gözaltına alınan 5 kişiden 4'ü tutuklandı. 
     Emniyet Müdürlüğü ekiplerinin 3 ay süren takibiyle Karşıyaka Mahallesi'ndeki bir evde yakalanarak gözaltına alınan 2'si kadın 5 kişi, Emniyet Müdürlüğü'ndeki sorgularının ardından Adliye'ye sevk edildi. 
     Cumhuriyet savcılığındaki sorgularının ardından 4. Ağır Ceza Mahkemesi'ne çıkartılan 5 kişiden 4'ü tutuklanarak Van Kapalı Cezaevi'ne konuldu. 
     Sanıklardan 12 yaşındaki S.K'nın yaşının küçük olması nedeniyle serbest bırakıldığı bildirildi. 
     Bu arada, Adliye çıkışında gazetecilerin sorularını yanıtlayan sanıkların avukatı Zeki Yüksel, müvekkillerinin, vali ya da üstdüzey bir yöneticiye suikast girişiminden değil, ateşli silahlar hakkındaki kanuna muhalefet ve terör örgütüne yardım ve yataklık suçlarından tutuklandıklarını söyledi. 
     
</TEXT>
</DOC>
