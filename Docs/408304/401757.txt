<DOC>
<DOCNO> 401757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sonspo11.html </URL>
<DATE> 2005/12/08/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Derbide gözler Kolombiyalılar'da 
</HEADLINE>
<TEXT>

     Galatasaray ile Beşiktaş arasında 10 Aralık Cumartesi günü yapılacak 2005 yılının son derbisi öncesi gözler ezeli rakiplerin Kolombiyalı file bekçilerine çevrildi. 
     Galatasaray'ın kalesini koruyan Aly Fardy Camilo Mondragon ile Beşiktaş'ın kalecisi Oscar Eduardo Cordoba, derbi maçın sonucu üzerinde en büyük pay sahibi olmaya iki aday olarak gözüküyor. 
     Galatasaray'da 5. sezonunu geçiren 34 yaşındaki Mondragon, şimdiye dek Fenerbahçe ve Beşiktaş'a karşı kalesini ligde 17 kez korurken, toplam 19 gol yedi. 
     Beşiktaş'a karşı 8 kez görev yapan Mondragon, 6 kez meşin yuvarlağı ağlarından çıkardı. 
     Bu sezon Galatasaray'ın 15 lig maçında da kaleyi koruyan Mondragon, 14 gol yedi. 
     
     CORDOBA'NIN DERBİLERİ 
     Beşiktaş'ta 4. sezonunu geçiren 35 yaşındaki Cordoba ise, şimdiye dek ligde 11 derbi maça çıkarken, kalesinde toplam 12 gol gördü. 
     2002-2003 sezonunda 4 derbi maçta da gol yemeyerek tarihe geçen Cordoba, Galatasaray'a karşı 5 kez kaleyi korudu ve kalesinde yalnızca 2 gol gördü. 
     Bu sezon ligde 14 maçta görev yapan Cordoba, 13 gol yedi. 
     
</TEXT>
</DOC>
