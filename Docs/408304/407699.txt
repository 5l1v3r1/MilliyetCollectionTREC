<DOC>
<DOCNO> 407699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sontur02.html </URL>
<DATE> 2005/12/29/ </DATE>
<TIME> 00.45 </TIME>
<AUTHOR>  </AUTHOR>
<HEADLINE>
Rusya'dan gelen yolcu, el yapımı uzun namlulu silahla yakalandı 
</HEADLINE>
<TEXT>

     Atatürk Havalimanı’nda, Rusya’dan gelen bir Türk yolcunun çantasında el yapımı uzun namlulu silah bulundu. 
     AA muhabirinin aldığı bilgiye göre, Moskova’dan bir Rus charter uçağıyla Atatürk Havalimanı’na gelen Şendal S’nin durumundan şüphelenen polis, bu kişiyi takibe aldı. 
     Bagaj aramasında, yanındaki çantada kalaşnikof marka el yapımı uzun namlulu silah bulunan Şendal S, gözaltına alınarak Havalimanı Polis Merkezi’ne götürüldü. 
     Şendal S’nin, silahın oyuncak olduğunu iddia ettiği ve Moskova’nın Vunukova Havalimanı’nda da bu şekilde beyanda bulunduğu öğrenildi. 
     Silahın, kriminal inceleme yapılmak üzere İstanbul Emniyet Müdürlüğü’ne gönderileceği bildirildi. 
     
</TEXT>
</DOC>
