<DOC>
<DOCNO> 403522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/ekonomi/eko02.html </URL>
<DATE> 2005/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu'dan, örtülü ödenek sorusu 
</HEADLINE>
<TEXT>


ANAP lideri Mumcu, bütçe görüşmesinde Başbakanlık binalarının tadilatının örtülü ödenekten karşılanıp karşılanmadığı sorusunu gündeme getirdi 

ANKARA Milliyet 

Anavatan Partisi ANAP Genel Başkanı Erkan Mumcu bütçe görüşmesinde Başbakanlık binalarının örtülü ödenekle yaptırılıp yaptırılmadığını sordu. "Başbakanlık binalarının tadilatlarını kime yaptırdınız " diye soran Mumcu, "İhale mi açtınız Bu bütçe kaleminden gelmiyorsa nereden geliyor Örtülü ödenekten mi karşılandı Örtülü ödenek, eş dost hısım akrabaya iş yaptırılsın, para aktarılsın diye mi veriliyor " diye konuştu. 

'Para baronu literatürü' 
Mumcu, "Para baronlarının literatürüyle konuşan siyasetçiler değildiniz, çay simit hesabıyla geldiniz, şimdi makroekonomik dengelerle konuşuyorsunuz. İstikrarla birlikte bunu bir büyü gibi satıyorsunuz. Siz bu bozuk düzenin bekçisi oldunuz. Bu bütçe çok imzalı IMF taahhütnamesinin bir uygulama talimatıdır. Kimlik meselesi yok, herkes kim olduğunu biliyor ama karnı aç" dedi. 'Haram sofrasına oturanların' servetlerinde artış olduğunu söyleyen Mumcu, herkesin malvarlığını açıklamasını, yüzde 20'den fazla artış olanların da hesap vermesini istedi. 

Komutan talimatı iddiası Ulaştırma Bakanı Binali Yıldırım, Mumcu'nun, "Ankara - Eskişehir Hızlı Tren Projesi'nde 200 kilometrelik hızı 250 kilometreye çıkarmak için 250 milyon euro keşif artışı yapıldı" şeklindeki iddiasına yanıt verirken, projeyi savunarak, Mumcu'nun kendi kendini ihbar ettiğini, o dönemde bakan olduğunu hatırlattı. 
Mumcu ise, şunları söyledi 
"Bu yatırımın, Türkiye'nin öncelikleri bakımından gerekli olup olmadığını, hem o günkü borçlanma politikaları üzerinde yaratacağı olumsuz etkileri, hem de Exim maliyeti dolayısıyla pahalı olacağını hatırlatarak karşı çıktığımda, müzakereler sonucunda gelip, 'Doğru söylüyorsun, haklısın ama komutan kararlı' diyen kimdi acaba Bu madem doğru bir işti, 250 kilometre yapılması gerekiyordu, sizin öngörünüz bu kadar mıydı Niye şeffaf bir yarışma yapmadınız İhaleyi Sayın Bakan ve hükümeti yaptı, komutanın talimatıyla... Komutanın kim olduğunu kendileri izah ederler." 

Kuliste kabak tatlısı yendi, Kürtçe türkü dinlendi Görüşmelere başlanmadan önce, kuliste TRT - 3'ün açık olması nedeniyle milletvekilleri Kürtçe yayından verilen Kürtçe türküleri dinledi.Bütçe görüşmeleri sürerken iktidar kulisinde, AKP Milletvekili Aydın Rıza Acar, milletvekillerine, Halil Usta markalı, bol fındıklı Aydın kabak tatlısı dağıttı.Kemal Unakıtan'a, "Metin dışına çıkmayın" diye müdahale eden TBMM Başkanı Bülent Arınç, Erkan Mumcu'ya da, "Sataşmaların ne kadar işinize yaradığını görüyorum ama AKP grubunu hedef alıyorsunuz. Genel Kurul'a hitap edin" dedi. Mumcu, bundan rahatsız olmasının tarafsızlığı açısından dikkat çekici olduğunu söyleyince Arınç, "Ben sınıf mümessili değilim" diye konuştu.Mumcu'nun konuşmasını dinlememek için Genel Kurul çalışmasına geç katılan Erdoğan, CHP Başkanı Deniz Baykal'ın, "Başbakan yurda döndü kendisini selamlıyoruz" sözlerini gülümseyerek karşıladı. 

Erdoğan, canlı yayında hasta takip etti ANKARA Milliyet 
Başbakan Tayyip Erdoğan, TRT - 3'ten canlı yayımlanan bütçe konuşmasında hastanelerde kuyruk ve rehin kalma olaylarının sona erdiğini, SSK'lıların da özel hastanelerden yararlanmaya başladığını anlatırken CHP sıralarından, "Şu anda bir hasta rehin" diye laf atılınca, olayın araştırılmasını istedi. 
CHP Antalya Milletvekili Atilla Emek, bir rehin olayından söz edince Erdoğan, "İftira etmeyin, gösteremezsiniz. Doğruysa biz gerekli saygıyı gösterir, çözümün de gereğini yaparız" dedi. Emek ısrar edince, Erdoğan, Sağlık Bakanı Recep Akdağ'a, "İsim verin, Recep Bey bakın, beyefendinin söylediği doğru mu " dedi. 

Yeni doğmuş bebek 
Emek, pusulayla hasta adını iletti. Başbakan kürsüdeyken not gelince, "Ahmet Atay. Devlet hastanesinde. Yeni doğmuş bir bebek olduğu için tutuluyor" diyerek rehin olayı olmadığını söyledi. 
Emek, Ahmet ve Ayşe Atay çiftinin adı konmamış bebeğinin sağlık sorunu çıkınca özel hastaneye sevk edildiğini, SSK'nın 4.5 milyar liralık hesabın 1 milyarını karşılayınca aileden senet alındığını, ailenin de bebeği tekrar devlet hastanesine getirdiğini söyledi. 


</TEXT>
</DOC>
