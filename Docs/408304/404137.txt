<DOC>
<DOCNO> 404137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sonyas03.html </URL>
<DATE> 2005/12/16/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
İşte ABD'nin en kalabalık ailesi... 
</HEADLINE>
<TEXT>

     ABD'de, 17. çocukları dünyaya gelen Ukrayna asıllı bir Amerikalı çift, ülkenin en kalabalık ailesi unvanının sahibi oldu. 
     ABD'de Rusça yayımlanan ''The Speaker'' gazetesinin haberine göre, California'da yaşayan Vladimir 45 ve Zinayda Çernenko 43 çiftinin 7 Aralık'ta 17. çocukları David dünyaya geldi. Haberde, David'in doğumuyla ailenin, ABD'nin en kalabalık ailesi olduğu belirtildi. 
     Amerikan vatandaşlığına geçen Hıristiyan Çernenko çifti, 7 yıl önce Ukrayna'dan Sacramento'ya daha fazla din özgürlüğüne sahip olmak amacıyla geldiklerini belirttiler. 
     17. çocukları David'i basın mensuplarına gösteren anne Zinayda, bir gazetecinin, ''David, son çocuğunuz mu olacak'' sorusuna, ''Bilmiyorum'' yanıtını verdi. 
     7 odalı bir evde yaşayan çiftin en büyük çocukları 22 yaşında. Baba Vladimir güvenlik görevlisi olarak çalışıyor ve çift ABD'deki Rus ve Amerikan yardım dernekleriyle dini çevrelerden yardım alıyor. 
     
</TEXT>
</DOC>
