<DOC>
<DOCNO> 404751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sonspo07.html </URL>
<DATE> 2005/12/19/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Beşiktaşlı taraftarlar Fatih, ateş etsene... 
</HEADLINE>
<TEXT>

     Beşiktaşlı taraftarlar Trabzonspor kaptanı Fatih Tekke'ye es geçmedi. 
     Tribünler, İstanbul’a silahı ile birlikte gelen milli futbolcuya tepki gösterdi. Beşiktaş taraftarı, Fatih Tekke ateş etsene'' ve Emniyet uyuma, Fatih Tekke burada'' diye tempo tuttu. 
     İstanbul'a silahı ile gelen milli futbolcu Fatih Tekke'nin silahla dolaşması tepki toplamıştı. Havalimanında gazetecilerin "tehdit mi ediliyorsunuz" sorusuna, ''Hayır, bizi kim tehdit edebilir'' diye yanıt vermişti. 
     Seyirciler, geçtiğimiz aylarda yaşamını yitiren Karadenizli sanatçı Kazım Koyuncu’yu da unutmadı. Yeni açık tribünde, Kanserden ölmesin Karadeniz... Yeter'' yazılı bir pankart açıldı. 
     
     Kedi gol gol gol 

     Trabzon maçında, kötü hava şartlarına karşın tribünleri dolduran Beşiktaş taraftarı, devre arasında sahaya giren bir kediden gol istedi 
     
     Kar yağıyordu ama... 

     Beşiktaş’ı, tatil öncesi son lig maçında taraftarları yalnız bırakmadı... Soğuk hava ve kar yağışına karşın tribünleri dolduran Siyah-Beyazlı taraftarlar maç öncesi ve karşılaşma esnasında yaptıkları tezahüratlarla dikkat çekti. Maçın devre arasında sahaya giren bir kediyi alkışlayan taraftarlar, Kedi gol gol gol '' diye bağırarak esprili bir yaklaşımda bulundu. Seyirciden büyük ilgi gören kedi ise kaçmayı seçti 
     
     Ayhan’a öfke bitmiyor 

     Derbide Iliç’in attığı golden sonra Beşiktaş tribünlerine el hareketi yapan Ayhan Akman’a Siyah-Beyazlılar’ın kızgınlığı bitmiyor... Trabzonspor maçı öncesinde taraftarlar uzun süre Ayhan aleyhine tezahüratta bulundu. Ayrıca tribünlerde Ayhan, İnönü’de görüşürüz'' yazılı bir pankart açıldı. Bu arada Siyah-Beyazlı seyirciler bugün Şişli Adliyesi’ne giderek Ayhan Akman’ı dava edecek. 
     
     Adem Youla ıslıklandı 

     Mücadelenin 46.dakikasında Cordoba’nın çeldiği topu kendi filelerine gönderen Adem Dursun’a taraftarın tepkisi sert oldu. Adem oyundan çıkarken ribünler tarafından ıslıklandı. Mutlak bir pozisyondan yararlanamayan Youla da kaçırdığı gol sonrası ıslıklandı. Bu arada maç sonunda taraftarlar, Yılbaşında hepiniz gidin'' diye tempo tuttu. 

     
</TEXT>
</DOC>
