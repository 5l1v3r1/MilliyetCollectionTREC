<DOC>
<DOCNO> 400561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/siyaset/asiy.html </URL>
<DATE> 2005/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tırnağım ojeli, çünkü... 
</HEADLINE>
<TEXT>


Tugan, "Elimi,'Rojbin Efendi' diye sıkanlar olur. Kadın olarak görmezler beni. Onların kafasında 'kadınlar avukat olamaz'. Onun için tırnaklarım ojelidir. Bakın, kadınım...Kadınlar avukat olabilir, cesur olabilir" diyor 

SOHBET ODASI 
DERYA SAZAK 



DERYA SAZAK Hakk ri - Şemdinli ve Yüksekova'da meydana gelen bombalama olayları ardından bölgedeki gerilimi hayli düşmüş gördük, genç bir avukat olarak Şemdinli halkı gibi sizde sorumluların adalete hesap vermesini bekliyorsunuz. Öte yandan Kürt kimliği etrafındaki tartışma siyasi ve kültürel haklar bağlamında sürüyor. Siz bu konuda şanslı olmalısınız. Rojbin adını Kürtçe kullanıyorsunuz. 
ROJBİN TUGAN "İki erkek çocuktan sonra son çocuğumuz da kız olsun" diye annem babam çok istemişler. Babam da Rojbin adını ben doğmadan kafasında belirlemiş. 1971 doğumluyum, o zaman Kürt meselesi bu kadar ön planda olmadığı için nüfus memurlarının fazla itirazı olmamış. Güneşi gören anlamını taşıyor Rojbin. Babam Ertuşi aşiretinin Girabi kolundandır. 
Hakk ri'de tarihi olan bir aşirettir. Babaannem Irak'lıdır. Biz her zaman Kürttük. Türkiye'deki şanslı Kürtlerdenim çünkü hiçbir zaman kimliğimden ötürü bir eziklik duymadım. Adım çevremizde öyle uçuk bir isim sayılmazdı,bazen arkadaşlarım j harfini söylemez gülüşürdük. Liseye kadar Hakk ri'de okudum. İstanbul Hukuk Fakültesi'ne giderken bazen kapıdaki polis kontrolündekiler sorardı, ne anlama geliyor diye. 

'Suçüstü' hali var 
Bugünlerde "marka" haline geldi, "Roj TV" nedeniyle... 
O zamanlar bilemezdik 

Avukatlığa ne zaman başladınız 
1996'da, Susurluk'tan bir yıl sonra Hakk ri'ye geldim. 

Şemdinli'deki 'İkinci Susurluk' olayına ne diyorsunuz 
Susurluk'u tarihi kılan, "derin devlet" kavramına yol açan çetenin ortaya çıkmasıydı. Orada bir kaza söz konusuydu. Şemdinli'de daha açık biçimde bir "suçüstü" hali var. Susurluk'tan daha ileri bir durum söz konusu. TBMM üyesi CHP'li Esat Canan'ın üzerine polis panzerinden ateş açıldı, savcıyla araçta keşif yaparken. Şemdinli halkı devletten değil,aydınlardan bir şey umuyor. 

Şemdinli halkı olayı nasıl görüyor 
Şiddet bu bölgede bir kader gibi kabullenilmiş. Hakk ri'de yaşıyorum. Sokak lambası altında yürümeyi özledim. Akşam olunca dışarı çıkmaya korkuyorum. Oysa eylülden itibaren bu bombalamalar başlamadan bölgede eskiyle kıyaslanmayacak şekilde rahatlama vardı. Köye dönüş başladı. Yeniden hayat kurmaya çalışıyorlardı. 

Kürtlükten istifa 
Devlete bakışta normalleşme oldu. Şiddet bu bölgede birilerinin varlık nedeni. Bölgedeki hegemonyalarını kaybetmek istemiyorlar. Bölgede şiddetsiz bir toplum yaratmak için çalışma yapıyoruz. Kürtler arasında bunu örgütlemek zor bir şeydir. Silahların susmasına uğraşırken, Şemdinli ve Yüksekova'da insanlara ateş edilmesi, bombalanması gibi olaylar yaşanınca, halka bunu anlatamıyorsunuz, ne yazık ki bir silahlı gücün varlığını kendileri için teminat görüyorlar. 
Bölgede halk, PKK'nın silah bırakmasını, çocuklarının dağlardan inmesini istiyordu. Ama son olaylardan sonra insanlarla konuştuğunuzda tersi söyleniyor. Bundan altı ay önce insanlar çocuklarını dağa göndermek istemiyorlardı. Şimdi gelinen nokta şudur 
Çözüm konusunda samimiyet istiyoruz 
Çukurca'da bir köye gittik, bir adam bize şunu söyledi "Eğer dünyanın bir yerinde bir istifa mekanizması varsa, ben Kürtlükten istifa etmek istiyorum. Kürt olmak istemiyorum artık. Silah sesi duymak istemiyorum. Ne PKK'dan ne devletten gelen. Ben bir çocuğumu kaybettim,bir oğlum sakat ve ben ona bir ömür boyu bakmak zorundayım." 

İki Erdoğan var 
Başbakan Erdoğan,Şemdinliler'in tanıklığı olmaz, dedi... 
Mahkemelerde tanık dendiği zaman onun Kürt Türk, kadın erkek ya da nereli olduğuna bakılmaz. Şemdinli olayının tanıklarını siz İstanbul'da arayamazsınız, Ankara'dan getiremezsiniz. Umut Kitabevi'ne bomba atan PKK itirafçısı görüp yakalatan Şemdinlililer. Adı, adresi belli vatandaşlar. Benim gördüğüm, 'İki Erdoğan var ' Diyarbakır'da, 'Kürt sorunundan söz edip, geçmişte hatalar yapıldı' demek, bunun Başbakan tarafından telafuzu çok önemli bir eşikti. 
Bakın Erdoğan'ın Diyarbakır'daki konuşmasından sonra Hakk ri'de bombalar patlamaya başladı. Başbakan belki olayın farkında ama başka türlü davranamıyor. Kürt sorunu sistemin temeli olan, gündemi tümüyle değiştirebilecek bir sorun. Çözümü, Anayasa değişikliği gerektirecek bir sorun. 
Erdoğan bir taraftan alt kimlik, üst kimlik, Türkiye vatandaşlığı kavramlarını kullanırken, diğer yandan Şemdinli'de yaşanan olaylarla ilgili tanıklıkların her türlü baskıdan uzak yerine getirilmesi yönünde bir sorumluluğu olduğunu unutmamalı. Başbakan'ın böyle bir çekincesi varsa, aynı zamanda gerçeğin ortaya çıkması ve sorumluların bulunması için bu tanıkların adalete yardımlarını temin etmekle yükümlüdür. 

Avukat olarak ne tür davalara giriyorsunuz 
Ceza davaları. O davaları çeşitlendirdim, Hakk ri'de kadınların, mayın mağdurlarının, köyleri boşaltılan insanların davalarını almaya başladım. 

Mayın anketi bunalımı 
Mayın mağdurları... O yüzden Çukurca'ya girmeniz iki yıl yasaklanmış. Neydi olay 
Arabasına havan topu almış bir kişinin dosyasını almaya gittim, Çukurca'ya. Kaymakamla tartışma çıktı, daha doğrusu makamında AİHM'e açılan davalar nedeniyle hakaret yağdırınca sesimi yükselttim. Müvekkilim bir kadındı ve tir tir titriyordu. Kaymakam ilçeye girişimi iki yıl yasakladı. O davayı kazandık ve tazminat aldı mağdurlar. 
Mayın mağdurlarının durumu felaket. Bu konuda çalışan bir grup oluşturduk. Bu kadar yıldır mayınlar ve patlamamış çatışma atıklarıyla ilgileniyorum, yakında bir rapor yayınlayacağız ben dahil bu kadar acı bir manzarayla karşılaşacağımızı bilmiyorduk. Anket yapan arkadaşlarımız bunalıma girdi. Çukurca'nın bir köyüne gittik, insanlar iki metre ileriye gidemiyor, hayvanları telef olmuş. Bölgenin çok büyük bir kısmı mayınlı. Patlamamış atıklardan en fazla çocuklar sakatlanıyor, ölüyor. 

Son dönemde PKK'nın sınır köylerine döşediği mayınlar yüzünden askerler şehit oldu. 
Çukurca'da jandarma bize bir eğitim çalışması verdi. Yardımcı da oldular. Kendilerine müteşekkiriz. Uluslararası sözleşmelere ya da savaş hukuku dediğimiz kurallara göre mayını döşeyen onu haritalandırmak zorunda. Belli bölgelerin haritaları güvenlik güçlerinin ellerinde var ancak hepsi değil. 

PKK'nın böyle bir kaygısı olmasa gerek Leydi Diana Bosna'da bir kampanya yapmıştı. Grubunuzun adı nedir 
Mayın ve Patlamamış Atıklara Karşı Toplumsal Bilinç Oluşturma Grubu. Üstlendiğim davalar nedeniyle bu mağdurlarla tanıştım. Böyle bir sorunun varlığını göstermek üzere çalışmaya başladık. Mayın mağdurları gözden ırak tutuluyor. 

Lojman duvarları Berlin Duvarı gibi 

Kürtler ne istiyor, Güneydoğu'yu ayrıştırmak, Türkiye'den koparmak mı istiyorlar diye bir güvensizlik doğdu Batı'da... 
Bu çok haksız. Birileri h kim kürsüsünde oturuyor. Biz sürekli sanık durumundayız. Kendimizi savunuyoruz. Şemdinli'de Yüksekova'da duydunuz "Biz bölünmek istemiyoruz" Bölücülük asıl devletin bugüne kadar izlediği Güneydoğu siyasetidir. Gelsin insanlar buraya, bir kahvede oturup sohbet etsinler, çay içsinler. 
Neden tedirgin Kürtler Burada tecrit halindeyiz. Hakk ri'deki son olaylardan sonra lojmanların etrafında yüksek duvarlar örülüyor. O duvar çok anlamlı - Berlin Duvarı gibi - biz o şekilde anlamak istemiyoruz. Onlar bizim komşularımız. Çocuklarımız aynı bahçede oynuyorlar, erik çalıyorlar. "Biz ve onlar " Hakk rililerden korkuyorlar. Beni son olaylarda en çok üzen ve umutsuz kılan komşularımla aramıza çekilen duvar. 

'Verseniz de almayız' 
1990'larda neredeyse iç savaş şartlarında yaşadığımız günlerde bile böyle şey olmadı. Türkler ve Kürtler ayrımı yaşamadık. Biz yine peşinen mahk m edilmişiz. Bu Kürtler ne istiyor Verin gitsin. Siz verseniz da almayacağız ben İstanbul şığıyım. Niye ülkemden kopayım Türkiye'den ayrılmak istemiyoruz. Lütfen, lütfen, lütfen silahlar sussun. Kandil'dekiler bu bölgedeki insanların çocukları,onları getirecek olan aileleri. Devlet şu teminatı verirse, dağdakiler silahı bırakıp gelecek ve biz onları sisteme dahil ederse barış gelir. Biz düşman değiliz,bu ülkenin vatandaşlarıyız. 

Hakk ri kadınlar için cezaevidir 

Hakk ri'de kadın olmanın zorlukları... Feodal yapı, aşiretler, gelenek h l güçlü mü 
Evet ama Kürtlerin siyaset yaptığı demokratik alan, aşiretler üstü bir duruma geldi. Onun tek bir aşiret rengi yok. Türkiye'de kadına bakış açısı burada da kendini gösteriyor. Hakk ri yarıaçık bir cezaevidir. Ama kadınlar için tam bir cezaevidir. Çünkü aşiretlerin kuşatması vardır. Ayrıca Kürt kadını olmanın zorlukları, geleneksel rolleri vardır. Kadın dışarı çıktığında dikkat etmek zorundadır. Gülüşüme dikkat etmek zorundayım. Bu bir gerilimdir zaten ama dinsel anlamdaki muhafazak rlıktan kaynaklanmaz. Şartlar bunu zorlar. Ancak Hakk ri'yi Urfa ile kıyaslarsanız, kadına yönelik şiddet ve töre anlamında çok ileri durumdadır. 

Alo, avukat beyle görüşebilir miyiz 

Hakk ri'de kadın olmak ayrıca zor olmalı. Avukatlık yaparken sıkıntı çekiyor musunuz 
Bazen eve telefon açıldığında "Avukat beyle görüşmek istiyoruz" derler. Elimi,"Rojbin efendi" diye sıkanlar olur. Kadın olarak görmezler beni. Çünkü onların kafasında "Kadınlar avukat olamaz " 
Bir de şöyle bir şey oluştu. "Bu kadın değil, erkek gibi kadın " Onun için tırnaklarım ojelidir. Bakın ben kadınım...Kadınlar avukat olabilir, cesur olabilir, haktan hukuktan bahsedebilir. 

Halk alıştı mı sonunda 
Kızlar ileride biz de avukat olabiliriz diye okula gidiyorlar, Rojbin ismi çok yaygınlaştı. 

Kürtçe isim koymakta engelleme var mı 
Yok. Babam, 12 Eylül sonrasında Diyarbakır Cezaevi'nde benim ve kızkardeşimin isminden dolayı işkence gördü. 2.5 yıl kaldı. Arkadaşının kendisini yaktığı günlerin travmasını yaşadı, yaşadıklarını başkalarından duyduk. Bizim etkilenmemizi, öfke duymamızı istemedi. 

İstanbullular bizi hissetsin 

Bu şiddet nasıl duracak Yeniden 1990 şartlarına mı dönülüyor AB sürecinde yapılan reformlarla Kürt sorunu bugün daha demokratik ortamda tartışılmıyor mu Sorunun siyasi boyutu dışında yoksuluk, işsizlik, genç nüfusun geleceği konusunda ne düşünülüyor 
Şiddetin sona erdirilmesi ne zaman gündeme gelse hemen bir muhatap tartışması başlıyor. Devlet pazarlık etmez diye. Bu devletin bir muhataba ihtiyacı yok. Biz bu ülkenin vatandaşlarıyız. Bizi vatandaş kabul ediyorsan bizi duyacaksın. Bizim bir sorunumuz var. Devlet bu sorunu çözmek durumundadır. Biz bu ülkenin bütünüğünü savunuyorsak, Misak - ı Milli sınırları içinde vergi ödeyen vatandaşlar olarak yaşıyorsak bu sese kulak verilmelidir. Ankara'da İstanbul'da yaşayanlar da bizim sorunlarımı hissetsinler istiyoruz. 
Ölümün acısının Türklük, Kürtlükle alakası yok. Daha ne kadar kan dökülecek. Onun için insanlar haykırıyor "Bu savaş bitsin " Kimden gelirse gelsin, şiddet istemiyoruz. Yoksulluğun acısını biliyoruz. Hakk ri'de kadın doğum uzmanı yok. Neden doktor, öğretmen yok İnsanlar soruyor. 


</TEXT>
</DOC>
