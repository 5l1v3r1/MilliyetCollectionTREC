<DOC>
<DOCNO> 402615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/siyaset/siy02.html </URL>
<DATE> 2005/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Gençler rahatlarsa dağa çıkmaz 
</HEADLINE>
<TEXT>



CHP Genel Başkanı Deniz Baykal, Doğu ve Güneydoğu'da yatırım sorununun özel sektörü teşvik ederek çözülemeyeceğini, hükümetin devreye girmesi gerektiğini söyleyerek, "Terörün 100 milyar dolarlık faturasının 10 milyar dolarını rantabilite hesaplarına saplanıp kalmadan o bölgelerimizin kalkınması için harcasak önemli bir rahatlama sağlarız" dedi. 
Baykal, dün yaptığı açıklamada, bölgede yoksulluğu yenecek, işsizliği ortadan kaldıracak yatırımlar yapılmasının ayrışma peşine düşenlerin sayısını azaltacağını ifade etti. Bölgelerdeki gençlerin, insanların, kahveler dolusu işsizin beklentisinin de bu yönde olduğunu vurgulayan Baykal, şunları kaydetti 

'Devletin görevi' 
"Lisede okuyan çocuklarımız, gençlerimiz, 'Bir yolunu bulsak da Kuzey Irak'a gitsek, orada Barzani bursuyla okusak falan' diye düşünmüyor. Onlar, 'Sınavı kazanabilsek de İstanbul'da, Ankara'da, İzmir'de okuyabilsek' diyor. Dershane istiyorlar açmıyoruz, açtırmıyoruz. Hatta açılanların kapatılmasını seyrediyoruz. Vatandaşın ekonomik güçlüklerini ortadan kaldırmak devletin görevlerinin başında geliyor. Hükümet, 'Benim ekonomi anlayışım müsait değil, buralara girmem, altyapı yapmam, ekonomiyi canlandıracak k rlılığı da göz önünde bulundurarak oraya hizmet götürmekten çekinirim, devletin bu işlerle ilgisi yok' inadını sürdürürse, bir süre sonra terör 100 milyar dolarlık faturayı çıkarır, getirir önüne koyar." n ANKARA Milliyet 


</TEXT>
</DOC>
