<DOC>
<DOCNO> 404095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sontur06.html </URL>
<DATE> 2005/12/16/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
Pınar Aylin, otomobiliyle kırmızı ışıkta geçip, polisten kaçtı 
</HEADLINE>
<TEXT>

     Cengiz ÇOBAN İSTANBUL, DHA 

TAKSİM'deki bir barda eğlence çıkışı otomobiliyle kırmızı ışıkta geçen şarkıcı Pınar Aylin, trafik ekiplerince durdurulmak istendi. Polisin dur’ ihtarına uymayan Aylin, Şişli’de yakalandı. Cüzdanımı çaldılar, soyuldum'' diyen Pınar Aylin’in cüzdanı otomobilden çıkarken, kendisinin de 230 promil alkollü olduğu belirtildi. 
     Saat 04.00 sıralarında Şişli’de Abide-i Hürriyet Caddesi üzerinde meydana geldi. Taksim’de bir barda saat 04.00 sıralarında çıkan Pınar Aylin, Cumhuriyet Caddesi üzerinde 34 VJ 0022 plakalı otomobiliyle kırmızı ışıkta geçti. Polis ekipleri, Aylin’e dur’ ihtarında bulundu. İhtara uymayan Pınar Aylin, hızla kaçmaya başlayınca polis ekipleri kendisini kovalamaya başladı. Aylin, Şişli’de Abide-i Hürriyet Caddesi üzerinde polis ekiplerince durduruldu. 
     Sanatçı Pınar Aylin ve yanında oturan kadın arkadaşı, kameraları görünce Çantam çalındı’ dedi. Aracın yanına gelen polis memuru Aylin’den ehliyet ve ruhsatını istemesi üzerine Aylin, Cüzdanım çalındı, nerede kim çaldı bilmiyorum. Yanımda, hiç bir şey yok'' dedi. Bunun üzerine Aylin, polis nezaretinde Şişli Polis Merkezi’ne götürüldü. 
     Aylin, gazetecilerin Polisten neden kaçtınız '' sorusu üzerine Cüzdanım çalındı, hırsızlık oldu. Onun için karakola geldim'' dedi. Pınar Aylin’in bir süre polis merkezinde polislerle görüşmesinin ardından, yanındaki kadın arkadaşı dışarı çıkarak aracın koltuklarının altından cüzdanı getirerek tekrar içeri girdi. 
     Kontrolde 230 promil alkollü çıktığı için ehliyetine el konulan Aylin'e 379 YTL para ve 6 ay trafikten men cezası verildi. 
     
</TEXT>
</DOC>
