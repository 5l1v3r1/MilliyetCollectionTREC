<DOC>
<DOCNO> 402942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/spor/spo11.html </URL>
<DATE> 2005/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar haftası 
</HEADLINE>
<TEXT>


Dokuzuncu hafta maçlarında en flaş sonucu, Fenerbahçe'yi yirmi sayı farkla mağlup eden Bandırma Banvitspor alırken, yabancı forvetler, yüksek skorlarla ön plana çıktılar 

GÖKHAN TÜRE 


Basketbol Ligi'ne bu hafta "Banvit fırtınası" hükmetti. Tıpkı ligin üçüncü haftasında Efes Pilsen'i 10 sayı farkla yendiği maçta olduğu gibi oyuna üst düzeyde motive olan Banvit, Fenerbahçe karşısında neredeyse "hatasız" bir maç çıkararak sezonun ikinci "şok" skoruna imza attı. Zor maçları çok iyi oynayan Bandırma ekibi, kaybettiği Pınar Karşıyaka ve Galatasaray karşılaşmalarında dahi göze hoş gelen bir basketbol ortaya koydu. Geçtiğimiz sezonu takımı toparlamakla geçiren Yeni Zelandalı coach Baldwin, bu yıl oyunun hem savunma, hem de hücum yönünü çok iyi oynayan bir takım yaratmış tebrikler... 

Kısalardan sayı yağmuru 
Kısa forvetler, bu hafta oynanan ve çoğu tek sayı farkla kapanan tüm kritik maçlarda sonucu "belirleyici" oldular. Galatasaray'ın, Pınar Karşıyaka'yı mağlup ettiği karşılaşmada Malik Dixon 40 sayı ile, neredeyse Sarı - Kırmızılılar'ın 86 sayısının yarısını Karşıyaka potasına bıraktı. Banvitli Radosevic, Fenerbahçe'yi 32 sayı ile bombalarken, Darüşşafakalı Gilbert da Erdemir'i tek basketle mağlup eden takımını 37 sayı ile sırtladı. Tekel'de Videnov yine 23 sayı ile Mersin galibiyetinin en skorer adamı olurken, Efes Pilsen'de de yavaş yavaş forma giren Granger, çoğu kritik anlarda 16 sayı kaydederek deplasmandaki Tuborg galibiyetinde başrolü oynadı. 

HAFTANIN KARMASI 
Kaya Efes Pilsen 
Radosevic Banvit 
Wright Beşiktaş 
Gilbert Darüşşafaka 
Dixon Galatasaray 

HAFTANIN KAHRAMANI 
Radosevic Banvit 
Bu sezon ligin en formda yabancı oyuncularının başında gelen Radosevic, Fenerbahçe maçında farklı galibiyetin en büyük pay sahibi oldu. Sırp forvet, sadece kaydettiği 32 sayı ile değil, 5 ribaund ve 5 asistiyle de oyunun diğer yönünde de çok iyi bir performans gösterdi. 

HAFTANIN TAKIMI 
Bandırma Banvitspor 
Fenerbahçe'yi tam yirmi sayı farkla devirerek, ligin üçüncü haftasındaki Efes Pilsen galibiyetinden bu yana en farklı ve ses getiren sonuca imza attılar. İyi savunma - iyi hücumu tetikler tezinin doğruluğunu bir kez daha gözler önüne serdiler. 

EN İYİ COACH 
Tab Baldwin Banvit 
Banvit'e geçtiğimiz sezon ortasında katılan ve ilk kez bu sezon kendi arzusu doğrultusunda transferler yapma şansı bulan Yeni Zelandalı coach, takımına modern basketbolun gereklerini her geçen gün biraz daha adapte ediyor. Fenerbahçe karşısında bir makine disiplini ile oynayan Banvit, özellikle yardımlaşmalı savunmadaki başarısıyla dikkatleri çekti. 

HAFTANIN İSTATİSTİĞİ 
32 sayı, 5 ribaund, 5 asist Radosevic - Banvit 

HAFTANIN SÜRPRİZİ 
Banvit'in, ligin en güçlü ve istikrarlı takımlarından Fenerbahçe'yi yirmi sayı gibi azımsanamayacak bir farkla mağlup etmesi. 

EN İYİ ALTINCI ADAM 
Engin Tekel 
Engin Tekel Takımının Mersin Büyükşehir Belediyesi'ni yendiği maçta oyuna sonradan girerek, pota altında Tekel'e büyük katkı sağladı. 

HAFTANIN HAKEMLERİ 
Erşan Kartal, Can Atsüren, Özlem Yalman Tekel - Mersin Büyükşehir Belediyesi maçındaki yönetimleriyle 

SAYI KRALLIĞI 
214 Dixon G.Saray 
180 Videnov Tekel 
160 Gibbs D.Şafaka 

RİBAUND KRALLIĞI 
107 Benton B.Kolej 
81 Mirsad Ülker 
75 Scott Erdemir 

ASİST KRALLIĞI 
64 Kerem Beşiktaş 
46 Reese Tekel 
41 Haluk T.Telekom 

BLOK KRALLIĞI 
18 İsmail İ.T.Ü. 
18 Bell Tuborg 
17 Fatih G.Saray 

TOP ÇALMA KRALLIĞI 
23 Muratcan P.Karşıyaka 
19 Gibbs Darüşşafaka 
19 Prkacin E.Pilsen 

EN DEĞERLİ OYUNCU 
52.1 Dudley T.Telekom 
49.2 Wright Beşiktaş 
48.6 Mirsad Ülker 

PUAN DURUMU Türk Telekom 9 8 1 813 689 17 Beşiktaş C.Turka 9 7 2 705 680 16 Banvit 9 7 2 745 646 16 Efes Pilsen 9 7 2 674 579 16 Ülker 9 7 2 701 601 16 Fenerbahçe 9 6 3 722 616 15 Galatasaray C.C. 9 5 4 691 712 14 Pınar Karşıyaka 9 5 4 667 638 14 Darüşşafaka 9 5 4 696 699 14 Tekelspor 9 4 5 692 663 13 Mersin BŞ. Bld. 9 3 6 769 770 12 Büyük Kolej 9 3 6 656 693 12 Tuborg Pilsener 9 2 7 658 684 11 Beykoz 9 2 7 595 707 11 Erdemirspor 9 1 8 600 710 10 İ.T.Ü. 9 0 9 498 795 9 
TOPLU SONUÇLAR Galatasaray Cafe Crown - Pınar Karşıyaka 86 - 80, Türk Telekom İ.T.Ü. 109 - 52, Beşiktaş Cola Turka - Büyük Kolej 80 - 76, Banvit - Fenerbahçe 92 - 72, Erdemirspor - Darüşşafaka 77 - 79, Tekel - Mersin Büyükşehir Belediye 89 - 88, Ülker - Beykoz 87 - 57, Tuborg Pilsener - Efes Pilsen 66 - 67 
HAFTANIN MAÇLARI Efes Pilsen - Galatasaray Cafe Crown, İ.T.Ü. - Beşiktaş Cola Turka, Darüşşafaka - Tekel, Ülker - Fenerbahçe, Türk Telekom - Banvit, Tuborg Pilsener - Erdemirspor, Mersin Büyükşehir Belediye - Pınar Karşıyaka, Beykoz - Büyük Kolej 


</TEXT>
</DOC>
