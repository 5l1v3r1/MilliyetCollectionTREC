<DOC>
<DOCNO> 400293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sontur01.html </URL>
<DATE> 2005/12/03/ </DATE>
<TIME> 04.00 </TIME>
<AUTHOR>  </AUTHOR>
<HEADLINE>
THY uçağı türbülansa girdi, 13 kişi yaralandı 
</HEADLINE>
<TEXT>

     Kürşat DEMİRHAN Nazlı YEREBASMAZ İSTANBUL, DHA 

THY'nin Düsseldorf-İstanbul seferini yapan uçak türbülansa girdi. Türbülans nedeniyle 4'ü personel olmak üzere toplam 13 kişi yaralandı. 
     Olay, Türk Hava Yolları’na ait Düsseldorf-İstanbul seferini yapan TK 1528’ sefer sayılı Airbus A-321 tipi Çankırı’ isimli yolcu uçağının, Tekirdağ semalarında türbülansa girmesiyle yaşandı. Kaptan pilot Eşref Ruhan Şerbetçi yönetimindeki uçakta 5 kabin görevlisi olduğu öğrenildi. 
     Türbülansa giren Çankırı uçağı, bu akşam saat 21.55 sıralarında Atatürk Havalimanı'na iniş yaptı. Türbülanstan dolayı yaralanan 4'ü personel toplam 13 kişi piste gelen ambulanslarla hastaneye kaldırıldı. 
     
     KEMER TAKMAYAN YOLCULAR SAVRULDU 

     Yaralanan 10 kişinin Bakırköy Acıbadem Hastanesi'ne 3 yaralı ise İnternational Hospital'a kaldırıldı. Bakırköy Acıbadem Hastanesi'nde bulunan ve uçaktaki personel olduğu belirtilen 4 yaralının isimlerinin, Melek Bozkurt, Burak Birincioğlu, Birkan Bayraktaroğlu ve Özgür Durmuş olduğu bildirildi. 
     Uçakta bulunan ve sağlık durumu iyi olan yolcular, Havada türbülansa girdik. Bu sırada kemerini takmayan bazı yolcular ile hostesler savrulma nedeniyle yaralandı'' şeklinde olayı anlattı. Öte yandan THY yaptığı açıklamada, uçakta toplam 113 yolcu bulunduğunu açıkladı. 
     
</TEXT>
</DOC>
