<DOC>
<DOCNO> 403747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sonspo12.html </URL>
<DATE> 2005/12/15/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Galatasaray ile Kayserispor ligde 21. randevuya çıkıyor... 
</HEADLINE>
<TEXT>

     Galatasaray ile Kayserispor, yarın yapacakları maçla birlikte, ligde 21. kez karşı karşıya gelecek. 
     İki takım geride kalan 20 maçta Galatasaray 14, Kayserispor ise sadece 1 galibiyet alırken, 5 maç da berabere sonuçlandı. 
     ''Cim Bom''un toplam 47 golüne, Kayserili renktaşı 18 golle yanıt verebildi. 
     İki takım arasında ligde geçen sezon yapılan maçlarda Galatasaray İstanbul'da 5-1 kazanmış, Kayseri'deki karşılaşma 2-2 berabere sonuçlanmıştı. 
     
     KAYSERİ'DEKİ MAÇLAR 
     Galatasaray, İstanbul'da yaptığı 10 lig maçında da puansız gönderdiği Kayserispor'u deplasmanda 10 maçta 4 kez yendi. 
     Kayseri'deki 1 maçı ev sahibi ekip kazanırken, 5 maçta da taraflar eşitliği bozamadı. 
     Kayseri'deki maçlarda Galatasaray 13, ev sahibi ekip 10 gol attı. 
     Kayserispor, lig tarihinde şimdiye dek Galatasaray karşısındaki tek galibiyetini 21 Nisan 1974 tarihinde 2-0'lık sonuçla aldı. 
     
     KAYSERİSPOR 11 MAÇTIR KAZANAMIYOR- 
     Galatasaray ile Kayserispor arasında ligde yapılan son 11 maçın 10'unu Galatasaray kazanırken, 1 maç berabere bitti. Kayserispor bu süre içinde hiç galip gelemedi. 
     Galatasaray, 10 maçtır yendiği rakibi karşısında geçen sezon Kayseri'de yapılan son randevuda 2-2'lik skorla puan yitirmişti. 
     
</TEXT>
</DOC>
