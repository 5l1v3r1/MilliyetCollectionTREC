<DOC>
<DOCNO> 405313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sondun52.html </URL>
<DATE> 2005/12/21/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Saddam'ın üvey kardeşi işkence izlerken üzüm yemiş 
</HEADLINE>
<TEXT>

     Irak'ın devrik Devlet Başkanı Saddam Hüseyin ve yardımcısının Duceil katliamıyla ilgili yargılandığı davada dinlenen tanıklardan biri, kendisine işkence yapılırken, Saddam'ın üvey kardeşi ve eski istihbarat başkanı Barzan İbrahim El Tikriti'nin üzüm yediğini söyledi. 
     Bir numara olarak adlandırılan ve bir perdenin arkasından dinlenen tanık, davanın bugün yeniden başlayan duruşmasında, işkence odasında acılar içinde bağırırken Barzan'ın üzüm yediğini anlattı. 
     1980'li yıllarda Bağdat'ta işkence gördüğü sırada Barzan'ın da odada bulunduğunu belirten tanık, şunları söyledi 
     ''Sorgulama sırasında bana işkence yaptılar ve Barzan bu sırada üzüm yiyordu. Ben bağırıyordum. Ben yaşlı bir adamım. O oradaydı.'' Tanığın bu ifadesinin, davada bugüne kadar sunulan en doğrudan ve önemli iddia olduğu belirtildi. Daha önceki duruşmalarda verilen ifadelerin karmaşık ve bu kadar kesin olmadığına dikkat çekildi. 
     
</TEXT>
</DOC>
