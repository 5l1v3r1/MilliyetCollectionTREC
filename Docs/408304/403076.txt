<DOC>
<DOCNO> 403076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/soneko43.html </URL>
<DATE> 2005/12/13/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Rus Vedomosti Gazetesi, RBC Ajansı'na tazminat davası açtı 
</HEADLINE>
<TEXT>

     Rusya'da finans çevrelerinin etkili gazetelerinden Vedomosti, RBC ajansının internet sitesinde haberlerini izinsiz kullandığı gerekçesiyle 9 milyar dolarlık tazminat davası açtı. 
     Mosnews gazetesinin internet sitesinde yer alan haberde, Vedomosti'nin RBC ajansı aleyhine dava açması üzerine RBC'nin de Vedomosti'nin hisselerinin tamamını satın almak için 56 milyon dolarlık teklif verdiğini duyurdu. 
     Vedomosti gazetesinde bugün yayımlanan haberde, RBC.ru web sitesinin 100'den fazla haberlerini izinsiz kullanmaları üzerine böyle bir dava açıldığı belirtilerek, açılan davanın yaklaşık 9 milyon dolarlık olduğu belirtildi. 
     Financial Times, The Wall Street Journal ve Rus Bağımsız Medya Sanoma Dergileri'nin sahibi olduğu Vedomosti'nin dava çatığına dair haberine RBC de internet sitesinden yaptığı yazılı açıklamayla yanıt verdi. 
     Açıklamada, RBC'nin Vedomosti gazetesinin hisselerinin tamamını satın almak için ZAO İş Dünyası Haberleri Medya şirketine teklifte bulundukları belirtilerek, ''RBC Enformasyon sistemi ZAO İş Dünyası Haberleri Medya şirketinin hisselerinin yüzde 100'ünü 56 milyon dolara satın almaya hazırdır'' denildi. 
     
</TEXT>
</DOC>
