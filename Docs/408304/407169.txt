<DOC>
<DOCNO> 407169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/ekonomi/aeko.html </URL>
<DATE> 2005/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da Manisa modeli 
</HEADLINE>
<TEXT>


Ortak Girişim Grubu, Manisa'daki Sümerbank Mensucat Fabrikası'nı 3 milyon 751 bin dolara devletten aldı. Grup, 4,5 ay sonra, sadece fabrikanın arazisinin bir bölümünü 13 milyon 750 bin dolara sattı 

BÜLENT SARIOĞLU Ankara 

Sümerbank'ın Manisa Pamuklu Mensucat Fabrikası'nı satan devlet, özelleştirme tarihine geçecek bir alışverişe imza attı. Fabrika ve taşınmazlarını alan Ortak Girişim Grubu OGG , fabrikanın arazisinin sadece bir bölümünü satarak 4.5 ay içinde ödediği paranın 4 katını kazandı . 
Özelleştirme sonrası hisse payları sembolik oranlara inen 5 bin küçük ortak adına fabrika satışının iptal edilmesi istemiyle Danıştay'a dava açıldı. 

Tapuda şerh kaldırıldı 
Sümerbank'ın 50 yıl önce 5 bin ortakla kurduğu Pamuklu Mensucat A.Ş, 13 Temmuz 2005'te Özelleştirme Yüksek Kurulu'nca 3 milyon 751 bin dolara OGG'ye satıldı. TBMM Başkanı Bülent Arınç'ın da aralarında olduğu bölge milletvekilleri, "Manisalıların hakkı Manisa'da kalsın" diyerek, fabrika ve arazilerinin 47 kişi ile altı ticaret ve esnaf odasından oluşan gruba verilmesine destek oldular. 
Özelleştirme İdaresi Başkanlığı ÖİB , fabrikayı satarken, özel imar yetkisini kullanarak kent merkezindeki 145 dönüm araziden 55 dönümünü belediyeye bıraktı. Şirketi alan grubun ilk icraatı kalan 90 dönümden 55 dönümlük bölümünü, geçen hafta alışveriş merkezi yapılmak üzere KİPA TESCO şirketine satmak oldu. OGG, 13 milyon 750 bin dolarlık bu satışla, fabrika ve arazileri için yatırdığı paranın 4 katını, 4,5 ay sonra kazanmış oldu. Satışın ardından fabrikada 35 dönüm arsa kaldı. Konuyu bütçe görüşmelerinde TBMM gündemine getiren CHP Manisa Milletvekili Hasan Ören, tapudaki şerh kaldırılarak arazinin satıldığını söyledi. 
Ören, şöyle konuştu "1 trilyonluk hurda satıldı, 500 milyar KDV alacağı olan Sümerbank'ın 160 milyarı oradan tahsil edildi. Birkaç gün sonra çıkaracağımız Bağ - Kur ve sigorta affından dolayı 1 trilyon da oradan k r etmeyi düşünüyorlar. 3 trilyon 940 milyara Sümerbank el değiştirmiş oldu. Geriye kalan 35 dönümlük yerin rantı 3 kat arttığından, en az 25 trilyon da orası tutuyor, 40 trilyonun üzerinde bir kazanç var. Manisalıların olmaktan çıktı, 47 kişinin olmaya başladı." 

Vergi de k r 
Ören, "fabrikanın bilançosuna daha önceki yıllara ait olarak kaydedilen 40 milyon YTL'lik zarar nedeniyle satış gelirinin vergisinin de bu zarardan düşüleceğini, böylece devlete verilmesi gereken 12 milyon YTL'lik verginin de ortaklar arasında dağıtılacağını" söyledi. Ören, "Yani kendi dönemlerine ait olmayan k ğıt üstündeki zararla vergiden kaçındılar" dedi. 

'Fabrikayı değil arsasını istiyorduk' OGG Yönetim Kurulu Başkanı ve Manisa Belediye Başkanı Bülent Kar, ÖİB ile yaptıkları gayriresmi anlaşmanın "fabrikayı ekonomiye kazandırma amacı taşımadığını" belirterek şöyle dedi 
"Belediye olarak istedik, 'kamu kurumuna veremeyiz' dediler. Biz aslında arsa almak istedik, ama ÖİB 'şirketi tasfiye edemeyiz, size hisselerini vereceğiz' dedi ve imar değişikliği de yaparak verdi. Bizim niyetimiz fabrikayı almak değildi. Şimdi şirketin sorunlarıyla uğraşıyoruz, bir kısım işçiler geri dönmek istiyor. Mahkeme kararıyla dönen işçilere 'biz fabrika işletmeyi düşünmüyoruz' dedik. Burada bir ticari faaliyet, işletme yok. Kalan kısımda otel düşünüyoruz, toplantı salonları, nik h salonları, yüzme havuzu düşünüyoruz. Bir nostalji sokağı yapmak istiyoruz." 
Kar, 47 ortağın 150'şer milyar lira kaynak yatırdığını, arsanın satış bedelini ortaklara dağıtmayı düşünmediklerini, bu parayla yatırım yapacaklarını söyledi. 

Kapalı teklifli ihale yapılmıştı Manisa Belediye Başkanı AKP'li Bülent Kar, ihalede ÖİB'ye iki kez kapalı zarfla teklif verdiklerini, diğer katılımcılarla ilgili kendilerine bilgi verilmediğini belirterek, "Teklifimiz iyi görünmüş olmalı ki nihai pazarlık görüşmesine sadece biz çağrıldık" dedi. 

'Şartname ile başladı' 
Arazisinin üçte biri bile ihale gelirinin 4 katına satılan tesisle ilgili satış süreci, soru işaretlerine neden oldu. CHP'li Ören, 1998'de de işletmenin ihaleye çıkarıldığını, o zaman alacak firmaya "500 işçinin sendikal hakları ve sosyal hakları ile kıdem tazminatlarının da yüklendiğini" belirtti. 
Eski şartnamede "Burası, sanayi alanının dışında kullanılamaz" denildiğini belirten Ören, "2005'te ÖİB bütün işçilerin parasını, kıdemini ödedi. Oranın konut ve ticaret alanına dönüştürülmesini sağladı. Rant, şartname değişikliğiyle başladı" dedi. 



</TEXT>
</DOC>
