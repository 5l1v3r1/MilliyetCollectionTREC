<DOC>
<DOCNO> 407431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sontur39.html </URL>
<DATE> 2005/12/28/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Bir rüşvet operasyonu da Şırnak'ta 
</HEADLINE>
<TEXT>

     Şırnak’ta "rüşvet" alma ve teşekkül halinde kaçakçılık olaylarına karışan şebekeye yönelik operasyon düzenlendiği bildirildi. Operasyonda 7’si askeri personel olmak üzere 10 kişinın yakalandığı kaydedildi. 
     Şırnak Valiliği’nden yapılan yazılı açıklamada, İl Jandarma Komutanlığı’nca yürütülen istihbarat çalışmaları kapsamında, bir kısım askeri personelin de içinde bulunduğu, rüşvet alıp verme ve teşekkül halinde kaçakçılık olaylarına karışan şebekeye yönelik 26 Aralık’ta operasyon başlatıldığı belirtildi. 
     Operasyonun Şırnak Cumhuriyet Başsavcılığı koordinesinde Şırnak merkez ve Silopi ile Cizre ilçelerinde eş zamanlı olarak yapıldığı kaydedilen açıklamada, "Yapılan operasyonda 7 askeri personel, 3 sivil olmak üzere 10 şüpheli şahıs gözaltına alınmıştır. Konu ile ilgili çalışmalar Cumhuriyet Başsavcılığı’nın talimatı çerçevesinde geniş kapsamlı olarak devam ediyor" denildi. 
     
</TEXT>
</DOC>
