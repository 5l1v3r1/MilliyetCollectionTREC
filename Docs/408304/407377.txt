<DOC>
<DOCNO> 407377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sonspo21.html </URL>
<DATE> 2005/12/28/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Denizlispor'da ilk imza Selahattin'den... 
</HEADLINE>
<TEXT>

     Denizlispor, ara transfer döneminde ilk imzayı Karşıyaka'dan ayrılan Selahattin'e attırdı. 
     Futbola Trabzonspor'da başlayan, daha sonra Antalyaspor, Akçaabat Sebatspor ve Karşıyaka'da oynayan Selahattin, 1 yılı opsiyonlu 1,5 yıllık sözleşmeye imza attı. 
     İmza töreninde konuşan Selahattin, Denizlispor'u köklü ve hedefleri bulunan bir kulüp olması nedeniyle tercih ettiğini belirterek, ''İmza atarken oldukça heyecanlandım. Kendimi futbola yeni başlamış gibi hissediyorum. Attığım imza gönülden atılan bir imzadır'' dedi. 
     Selahattin, imza töreninin ardından Denizlispor'un ikinci yarı hazırlıklarını yapacağı Antalya'ya giderek, antrenmanlara erken başlayacağını sözlerine ekledi. 
     
</TEXT>
</DOC>
