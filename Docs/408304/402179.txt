<DOC>
<DOCNO> 402179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sonyas09.html </URL>
<DATE> 2005/12/09/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İngiliz basını Türk garson için kızını terkeden İngiliz kadını tartışıyor 
</HEADLINE>
<TEXT>

     SİDE ANKA 

Küçük kızını Türk garson için terketmesi nedeniyle İngiliz bulvar basınının hedef tahtası haline gelen İngiliz kadın, Türkiye’de evlendi. 
     Türkiye tatilinde tanıştığı Türk garsona aşık olan ve ülkesine döndükten sonra 15 yaşındaki kızına "hoşçakal" yazılı bir not ve 25 sterlin bırakarak Türkiye’ye kaçan Elaine Walker, Türk sevgilisi Ali Murat ile Side’de evlendi. 
     ÜlkesindeKİ bulvar gazetelerinin hedef tahtası olan Walker’ın düğününü de İngiltere’nin en çok okunan bulvar gazetesi The Sun "özel haber" olarak duyurdu. 
     "Kalpsiz anne, okul çağındaki kızını bir Romeo ile birlikte olmak için Türkiye’ye kaçmasından 4 ay sonra Türk garsonla evlendi" şeklinde duyurulan haberde, 46 yaşındaki Walker’ın "Ben dünyadaki en şanslı kadınım" dediği belirtildi. 
     
     "KIZIMIN MUTLULUĞUMU GÖLGELEMESİNE İZİN VERMEYECEĞİM" 

     Gazeteye konuşan Walker, "Kendimi bir prenses gibi hissediyorum, Ali de benim yakışıklı prensim" diye konuştu. 
     Elaine Walker, İngiltere’de terk ettiği kızı için de, "Laura’yı özlüyorum ancak işler hala biraz karışık bu yüzden en doğru olanın Laura’nın, benim büyük günümde burada olmamasıydı. Laura’nın mutluluğumu gölgelemesine izin vermeyeceğim" dedi. 
     
</TEXT>
</DOC>
