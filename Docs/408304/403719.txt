<DOC>
<DOCNO> 403719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sonsiy10.html </URL>
<DATE> 2005/12/15/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Erdoğan THY'nin 2005 net karı 106 milyon dolar 
</HEADLINE>
<TEXT>

     Başbakan Recep Tayyip Erdoğan, THY’nin yolcu taşıma oranında, 2003 yılına kıyasla 2005’te yüzde 50 oranında artış olduğunu ve 106 milyon dolar net kar elde edildiğini dile getirdi. 
     Başbakan Erdoğan, Maliye Bakanı Kemal Unakıtan ve Ulaştırma Bakanı Binali Yıldırım’la birlikte 2 Airbus ve 1 Boeing yolcu uçağının THY filonuma katılması töreninde konuşma yaptı. 
     Başbakan Erdoğan, "2008 sonunda 120’yi aşan bir uçak filosuna sahip olacağız" dedi. Erdoğan, havacılık sektöründe rekabet şartlarının "çok daha farklı olarak" yakalanması gerektiğini belirterek, burada yaşanan rekabetin diğer sektörleri de etkilediğini söyledi. Erdoğan, havacılıktaki rekabetin karayolu taşımacılığını da "balanse" ettiğini belirterek, bu sayede yolcu biletlerinde indirimler yaşandığına dikkat çekti. 
     Başbakan Erdoğan, "2003 yılına kıyasla 2005 yılı rakamlarında yüzde 50’yi aşan bir rakamla 14 milyon yolcu taşımışız" dedi. Erdoğan, taşınan yolcuların yarısının iç hatlardan taşındığını belirterek, "Bu büyüme oranı aynı şekilde devam ediyor" dedi. Erdoğan, "Alınacak 59 uçakla inşallah Avrupa’nın en genç filosu olacağız" diye konuştu. 
     Erdoğan, THY’nin 2005 yılında 106 milyon dolar net kar elde ettiğini ifade etti. 
     Erdoğan, "Yeni nesil uçaklarla yeni bir dönem başlamıştır, özel hava şirketlerinin de buna katılacağını biliyoruz" diye konuştu. 
     Atatürk Havalimanı’nda yapılan törende sergilenen uçaklardan, THY filosunun en büyük uçağı da olan Airbus 330- 200 yeni teknolojisiyle dikkat çekti. 
     
</TEXT>
</DOC>
