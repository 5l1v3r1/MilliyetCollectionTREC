<DOC>
<DOCNO> 401966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sondun03.html </URL>
<DATE> 2005/12/09/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
ABD'de ortalama ömür 77.6 yıla yükseldi 
</HEADLINE>
<TEXT>

     ABD'de kalp hastalıkları ve kanser sonucu ölümler düşmeye devam ederken, ortalama ömür de bugüne kadarki en yüksek seviyesine ulaşarak 77,6 yıla çıktı. 
     ABD Ulusal Sağlık İstatistikleri Merkezi verilerine göre, 2003 yılında ABD'deki üç ana ölüm sebebi olan kalp hastalıkları, kanser ve kalp krizinden ölümlerde yüzde 2 ila 5 oranında bir düşüş yaşandı. 1990'da 75,4 olan ortalama ömür ise 77,6 yıla yükseldi. 
     ABD Ulusal Sağlık İstatistikleri Merkezi verileri, sağlık alanındaki olumlu gelişmelere rağmen 55-64 yaş aralığındaki Amerikalıların yarısının yüksek kan basıncı ve yine bu yaş aralığındaki her beş kişiden ikisinin ise obezite sorunu yaşadığını ortaya koydu. 
     Bu arada, 1958'den bu yana istikrarlı bir şekilde gerileyen bebek ölüm oranlarının da binde 6,9'a düştüğü ABD'de, sağlık harcamalarının 2003 yılında yüzde 7,7 oranında artarak 1,7 trilyon dolara ulaştığı belirtiliyor. 2002 yılında milli gelirin 14,9'una denk gelen sağlık harcamalarının 2003 yılındaki milli gelire oranının ise 15,3'e yükseldiği ifade ediliyor. 
     
</TEXT>
</DOC>
