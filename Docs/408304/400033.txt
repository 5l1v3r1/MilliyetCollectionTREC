<DOC>
<DOCNO> 400033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sonspo11.html </URL>
<DATE> 2005/12/02/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Lucescu galip... UEFA'da dün gecenin sonuçları... 
</HEADLINE>
<TEXT>

     Beşiktaş'ın da yer aldığı grubun diğer maçında Sevilla Guimaraes’i 3-1’lik skorla devirmeyi başararak, gruptan çıkmayı garantiledi. 
     
     Saviola duble yaptı 
     Beşiktaş’ın yer aldığı H Grubu’ndaki diğer karşılaşmada İspanyol ekibi Sevilla, Portekiz temsilcisi Guimaraes’i ağırladı. Bu maça kadar oynadığı iki mücadelede bir yenilgi bir de galibiyet alan İspanyollar, güçsüz rakibi karşısında zorlanmadı. Arjantinli yıldızı Saviola’nın 10 ve 27. dakikalarda attığı gollerle 2-0 öne geçen Kırmızı-Beyazlılar, 39’da Correira’yla farkı üçe çıkardı. 44. dakikada ise Bena konuk takımın tek sayısını kaydetti. İkinci yarıda gol olmayınca, maç 3-1 evsahibi ekibin üstünlüğüyle sona erdi. 
     
     Lucescu galip 1-0 
     Sevilla gruptaki son maçında haftayı bay geçen Bolton’a İngiltere’de konuk olacak. Gecenin diğer maçlarında ise G Grubu’nda Mircea Lucescu’nun çalıştırdığı Ukrayna ekibi Shaktar Donetsk deplasmanda Fransız temsilcisi Rennes’i, Elano’nun 38. dakikada attığı penaltı golüyle devirerek, gruptan çıkmayı garantiledi. 
     
     Gruplarda oynanan diğer karşılaşmalarda alınan sonuçlar şöyle 
     
     E Grubu 
     Basel-Tromso 4-3. 
     Kızılyıldız-Roma 3-1. 
     
     F Grubu 
     D. Bükreş-CSKA Moskova 1-0. 
     Levski Sofya-Marsilya 1-0. 
     
     G Grubu 
     Rapid Bükreş-PAOK 1-0. 
     
</TEXT>
</DOC>
