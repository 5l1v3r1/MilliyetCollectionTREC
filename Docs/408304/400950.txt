<DOC>
<DOCNO> 400950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sondun06.html </URL>
<DATE> 2005/12/06/ </DATE>
<TIME> 07.45 </TIME>
<AUTHOR>  </AUTHOR>
<HEADLINE>
ABD Savunma Bakanı Rumsfeld 1 Mart teskeresinden yakındı 
</HEADLINE>
<TEXT>

     Salih ZEKİ WASHİNGTON, DHA 

ABD Savunma Bakanı Donald Rumsfeld, Irak savaşından önce TBMM’nin Amerikan askerlerinin Türkiye üzerinden Kuzey Irak’a geçişini reddetmesi nedeniyle, Sünni üçgeni üzerinde gerekli baskıyı kuramadıklarını söyledi. 
     Savunma Bakanı Vecdi Gönül ile bugün görüşecek olan Rumsfeld, görüşme öncesinde Johns Hopkins Okulu’nda Irak konusundaki gelişmelere ilişkin değerlendirmelerde bulundu. Rumsfeld, bir gazetecinin, Savaş beklediğiniz gibi gitti mi Başından beri bu işgalin taraftarı mıydınız ’ şeklindeki sorusu üzerine, savaş öncesinde düşünülen her şeyin gerçekleştirilemediğini ve bunda hesapta olmayan bazı faktörlerin etkili olduğunu savundu. 1 Mart tezkeresini örnek gösteren Rumsfeld şunları kaydetti 
     4’üncü Piyade Tümeni’nin Türkiye üzerinden Irak’a geçebileceği düşünülmüştü. Türk meclisi bir oyla destek verdi, ancak bu yeterli olmadı ve sonuçta 4’üncü Piyade Tümeni Kuzey’e giremedi ve Sünni üçgeni üzerinde gerekli baskıyı kuramadık. Girebilseydik bu baskıyı oluşturabilirdik, Güneyden girmek zorunda kaldık ki bu da çok daha uzun sürdü. Sonuç olarak direniş tahmin edilenden çok daha fazlaydı.'' Rumsfeld daha önceki konuşmalarında da Türkiye’nin 1 Mart tezkeresini kabul etmemesini eleştirmiş ve bu durumun ABD ordusunu işini zorlaştırdığını savunmuştu. 
     
     ÖLÜ SAYISIYLA DEĞERLENDİRMEMELİ 
     Amerikan halkına Iraktaki gelişmelerin yalnızca ölü sayısıyla değerlendirmemesi konusunda çağrıda bulunan Rumsfeld, Irak halkının ülkeleri konusunda iyimser olduklarını, çünkü bu ülkenin demokrasiye giden yol üzerinde olduğunu kaydetti. 
     
</TEXT>
</DOC>
