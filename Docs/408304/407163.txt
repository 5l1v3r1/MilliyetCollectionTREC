<DOC>
<DOCNO> 407163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/dunya/dun01.html </URL>
<DATE> 2005/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudi Arabistan'da 'Made in Israel' şoku 
</HEADLINE>
<TEXT>


DIŞ HABERLER SERVİSİ 


Birçok Arap ülkesinin, İsrail'le gizli bir şekilde ticaret yaptığı ortaya çıktı. AP'nin Kahire mahreçli haberine göre, Suudi Arabistan'ın başkent Riyad Hastanesi personeli, su içmek için kullandıkları k ğıt bardakların altında yazan 'Made in Israel' İsrail malı yazısını görünce şok geçirdi. 

Dubai'de de var 
Dubai'deki bir başka hastanede de, depo görevlileri yeni gelen üniforma, havlu ve diğer hastane malzemelerinin yer aldığı paketlerin üzerinden sarkan 'Made in Israel' yazılarını görünce aynı şoku yaşadı. 
Lübnan üzerinden ihraç edilen bu malların her seferinde imha edilen İsrail etiketlerinin bu kez unutulmasının gizli ticaretin ortaya çıkmasına neden olduğu öğrenildi. 
Suudi Arabistan ve Birleşik Arap Emirlikleri'nin BAE kanunlarına göre, İsrail'den ithalat yapmak yasak. Uzmanlar, ortaya çıkan bu ticari ilişkinin kapsamının aslında daha büyük olduğunu belirtirken, Yahudi devletiyle Arap ülkeleri arasındaki gizli ticaret hacminin 400 milyon doların üzerinde olduğu hesaplanıyor. Bu rakam, İsrail'in resmi ticaret ortakları Mısır ve Ürdün'e sattığı malların tutarından 2.5 kat daha fazla. 


</TEXT>
</DOC>
