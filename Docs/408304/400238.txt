<DOC>
<DOCNO> 400238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sondun21.html </URL>
<DATE> 2005/12/03/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Papadopulos Lokmacı Barikatı'ndaki çalışmalar durdurulmalı... 
</HEADLINE>
<TEXT>

     Kıbrıs Rum yönetimi lideri Tasos Papadopulos, Rum yönetiminin, ''ara bölgenin ihlal edildiği'' iddiasıyla açılmasına karşı çıktığı Lefkoşa'daki Lokmacı Barikatı'nda KKTC yönetiminin yaptığı çalışmaların durdurulmasını istedi. 
     Katıldığı bir etkinlikte bir soruyu yanıtlayan Papadopulos, Türk tarafının Ledra bölgesinde yaptığı çalışmaları ''yasadışı'' olarak niteledi ve Rum yönetiminin Lokmacı Kapısı'nın açılmasına rıza göstermeyeceğini açıkladı. 
     Papadopulos, ''BM Barış Gücü'nden çalışmaların durdurulmasını istedik, ancak Barış Gücü çözüm bulunması için istişareler yapılmasını istiyor. Yapılan iş orada oldukça çözüm mümkün değil. Tampon bölgede çalışmalar devam ediyor. Ledra sokağının açılmasına rıza göstermemiz mümkün değil'' dedi. 
     
</TEXT>
</DOC>
