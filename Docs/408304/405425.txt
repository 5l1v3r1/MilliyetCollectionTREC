<DOC>
<DOCNO> 405425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonspo23.html </URL>
<DATE> 2005/12/21/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Bakan Şahin İlhan Cavcav cezasız kalmayacak 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, Gençlerbirliği Kulübü Başkanı İlhan Cavcav'ın Fenerbahçe ile ilgili yaptığı açıklamalarının maksadını aşan, talihsiz bir açıklama olduğunu ve cezasız kalmayacağını söyledi. 
     Sayın başkan maksatını aştı ve özür diledi. Sorumluluk mevkiindeki kişiler düşünüp bir konuşmalıdırlar. Bu benim için de geçerli. Söz ağızda kaldığı sürece bizim esirimizdir, ağızdan çıktıktan sonra biz onun esiri oluruz. Biz sadece kendimizi temsil etmiyoruz. Arkamızda camialarımız var onları da temsil ediyoruz. Bu konuyu daha fazla büyütülmemesi gerekir. Çünkü seyirciye yansır, bu da tansiyonun yükselmesine neden olur. Herkes bu konuda duyarlı olmalıdır. Tansiyon yükseldikçe seyirci azalıyor. Artık derbilerde bile seyirci gelmiyor. Sayın Cavcav bir spor kulübü başkanı. Bu söz için özür dilese bile tansiyonu yüksek bir söz. Hem futbol mevzuatında hem de sporda şiddet yasasında bir yaptırımı vardır. Bu değerlendirilecektir. Hukuki yönden de bir yaptırımı vardır. Onu değerlendirmek de Fenerbehçe Yönetim Kurulu’na kalmıştır'' ifadelerini kullandı. 
     
     'Sürüden ayrılanı kurt kapar' 

     Kulüpler Birliği’nin bir vakıf olduğunu hatırlatan Bakan Şahin, Fenerbahçe de bu vakfın içindedir. Fenerbahçe’nin neden ayrıldığını sorgulamak benim yetkim değildir. Kulüpler Birliği ortak hareket etmelidir bir atasözü vardır, Sürüden ayrılanı kurt kapar. Kulüpler birlikte hareket etseler, farklı görüşlerine rağmen ortak bir zemini tartışarak yakalasalar, Türk sporu ve Türk futbolu için daha güzel olur'' dedi. 

     
</TEXT>
</DOC>
