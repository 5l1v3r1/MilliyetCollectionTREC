<DOC>
<DOCNO> 405261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/yazar/yilmaz.html </URL>
<DATE> 2005/12/21/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Patronlar ile Sezer'in dil birliği 
</HEADLINE>
<TEXT>

Cumhurbaşkanı, ilk defa bir iş örgütü toplantısına katıldı. Bu toplantının TÜSİAD olması önemli. Önemli ölçüde bir dil birliği olduğu da anlaşıldı. Başbakan'ın TÜSİAD heyeti ile planlananın üç katı süre görüşmesi, 12 bakanın toplantıya katılması, hükümetin TÜSİAD ile arayı germek istemediği şeklinde yorumlandı 
ANKARA 

Patronların Ankara çıkartmasında, hükümete yaylım ateşinden söz edemeyiz, ancak 'önemli mesajlar' dizini içindeki 'eleştirileri de' yabana atmamak gerekiyor. Makro mali ve para politikalar onaylanırken, buna uygun stratejik yapılanma ve AB sürecini özümseyen siyasi kararlılığın "topalladığına" işaret ediliyor. 
Hepsinden önemlisi de Cumhurbaşkanı Ahmet Necdet Sezer'in, görev süresi içinde, ilk kez bir iş dünyası kuruluşunun davetine icabet etmesi için seçtiği yerin TÜSİAD'ın Yüksek İstişare Konseyi YİK toplantısı olması... 
Baştan belirteyim Sezer'in, TÜSİAD'ın YİK Başkanı Mustafa Koç'un ve Yönetim Kurulu Başkanı Ömer Sabancı'nın konuşmalarını birbiri ardına dinleyenler, ortaya çıkan 'dil birliğini' gözden kaçırmadılar. 

Başbakan görüşmeyi uzattı 6 yerine, 12 bakan katıldı TÜSİAD'ın zirve öncesi Hilton'da verdiği kokteyle, 12 bakan katıldı. Oysa toplantı öncesi katılacak bakan sayısının 6'yı geçmeyeceği tahmin ediliyordu. Davet öncesi Koç ile Sabancı, Başbakan ile 45 dakikalık bir görüşme yapmıştı. Oysa görüşmenin '15 dakika' süreceği belirtilmişti. 
Konya ziyareti sonrası TÜSİAD'ın başkanlarını karşılayan Erdoğan'ın 'halktan' aldığı enerji ile patronların 'beyin dalgaları' çok örtüşmüyordu. Nedeni sorduğumda, "Halk Başbakan'a ihracatın 75 milyar dolardan 150 milyar dolara çıkması gerektiğini söylemiyor" diyorlar. 

Sezer, Aşkın ve Pamuk davalarına değinmedi Sezer, işadamlarına seslenirken, "TÜSİAD, Türkiye'nin güçlü bir ekonomi ve demokrasiye sahip olarak çağdaş dünyada hak ettiği konuma yükselmesini amaçlayan yaklaşımları, ülke sorunlarına getirdiği somut çözüm önerileriyle, övgüye değer çalışmalar yapıyor" dedi. 
Sezer 'hukukçu' kimliğini ilgilendirebilecek, ne Van Yüzüncü Yıl Üniversitesi Rektörü Yücel Aşkın, ne de yazar Orhan Pamuk davasına değindi. Yargı konusu Sezer ile patronların 'özel' görüşmelerinde gündeme geldi. 

Hyundai yatırımı da gündeme getirildi Hyundai'nin otomobil fabrikasını Türkiye'de kurması için yeteri kadar özendirilmediği sorularına muhatap olan ise Hyundai'nin Türkiye Başkanı Ali Kibar'dı. Kibar'ın "Yatırım kararını Türkiye lehine aldırabilmek için son iki haftamız kaldı, işimiz çok zor" sözlerini dinlerken, yanımda bulunan bir TÜSİAD üyesi, şöyle bir saptama yaptı "Bu Meclis'te, Ford'un yatırım arazisine itiraz eden en az 100 eski Refah Partisi milletvekili var." 

Özaydınlı Entelektüel birikimini koydu Koç Topluluğu CEO'su Bülent Özaydınlı'nın, "Sezer'in ekonomiyi yakından izlediği belli. Söylemek istediklerini siyasallaştırmadan ifade etmesi entelektüel birikimini ortaya koyuyor" yorumu aslında, patronların ortak görüşüydü. 
Yine 'özel toplantı' sırasında patronların, 'SSK primlerinin indirilmesi' talebine "Sosyal güvenlik sistemi açıklarının kapanması gerekiyor" yanıtını verdi. 

'Herkes kendini iyi hissettiği yere' mi gidiyor Toplantı öncesi TÜSİAD'ın ağır toplarından bir işadamına, 'Erdoğan'ın yarın TOBB'un davetine katılması, sizin Sezer'i davet etmenize bir karşılık mı ' sorusunu yönelttiğimde, "Herkes kendini iyi hissettiği yerde olur" yorumunu almıştım. Bir başka 'ağır top' aynı soruya, "Sezer'in olduğu yere Erdoğan gelir mi " şeklinde gülüp geçmişti. 

Önce sert çıkış sonra yumuşatma Koç'un 'yeri gelmişken' vurgusuyla "Aşkın'a reva görülen muameleyi ve uzun gözaltı süresine" verdiği tepkiyi, "Bazı çevrelerin kamuoyunu etkileme çabası olarak görülebilecek bu tür davranışlar, ne yazık ki adil olacağına inandığımız yargılama sürecine ciddi şekilde gölge düşürüyor" cümleleri ile yumuşatması da dikkat çekiciydi. 

Patronlar, Aksu'ya 'kap kaç'ı sordu Sezer'in TÜSİAD davetini kabul etmesine ilişkin Kayserili sanayici Boydak'ın yorumu ilginçti "Kendisinden daha fazla istifade etmemizi sağlamalı " İstanbullu patronlar kokteyle gelen İçişleri Bakanı Abdülkadir Aksu'yu sıkıştırdılar "Ne olacak bu kap kaç sorunu Evime üç tane koruma aldım " 
Soruları, önerileri, eleştirileri, övgüsü, yergisi bol bir "Ankara zirvesi" geçti, gitti... 



</TEXT>
</DOC>
