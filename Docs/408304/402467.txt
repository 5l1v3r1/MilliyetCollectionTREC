<DOC>
<DOCNO> 402467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/yazar/sazak.html </URL>
<DATE> 2005/12/11/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Dedeman buluşması 
</HEADLINE>
<TEXT>


DİSK'in başlattığı 'Solun Geleceği' toplantılarından ikincisi İstanbul Dedeman Oteli'nde geniş bir katılımla yapıldı. Bu defaki 'tartışma' başlığı 'Solda Yenilenme' olarak seçilmişti. 
DİSK Başkanı Süleyman Çelebi, AKP'nin iktidarda yıpranmaya, oy kaybetmeye başladığı bir dönemde, toplumun ekonomik ve sosyal sorunlarına, işsizliğe çözüm getirecek, demokratik ve laik rejimin geleceğine dönük kaygılar karşısında bir muhalefet seçeneği oluşturacak sol yapılanmaya ihtiyaç duyulduğunu anlattı 
"Türkiye siyasetinin sol kanadında ciddi bir tıkanıklık yaşanıyor. Soldaki hiçbir parti iktidar seçeneği olamadığı gibi güçlü bir siyasal muhalefet de üretemiyor, demokrasi terazisinin sol kefesi boş. Sağın alternatifinin yeniden sağ olma tehlikesi Türkiye'nin geleceğini karartıyor." 
Solda seçenek ihtiyacını herkes görüyor. 
MHP'nin yükselişi dışında merkez sağ da umut vermiyor. 
Toplum, bu tablo karşısında haklı olarak 'Seçimde ne yapacağız, kime oy vereceğiz ' kaygısı içinde. AKP'nin, 'türban, içki yasağı ve cami açma' politikalarından bunalan merkezdeki seçmen de arayışa geçmiş durumda. 
DİSK, AB sürecinde Türkiye'de çağdaş bir sol parti arayışında 'kolaylaştırıcı rol' üstlendi. Kendi tabanıyla akademisyenleri buluşturuyor. Kadınların ve gençlerin katılımında h l büyük eksiklik var ancak geleneksel siyasetçi profilinin dışında yeni isimlere ve yüzlere açıldılar. 
Aslında bu tür konferanslara da, 'eşli' davetiye gerekiyor. Aksi halde 'erkek egemen' görüntü değişmeyecek 
Dedeman toplantısında Burhan Şenatalar, İbrahim Kaboğlu ve Fuat Keyman, 'solda yenilenme ve gelecek' üzerine konuştular. Erol Katırcıoğlu ekonomiyi irdeledi. 
Keyman'ın, Marx'tan hareketle 'Tarihi insanlar yapar, ama kendi seçtikleri koşullar altında değil' diyerek, Türkiye'deki solun, küreselleşme ve yerelleşme sürecinde 'kimlik' sorunlarını ve 'dışlanma' olgusunu gözden kaçırmayarak, toplumla yeni bir bağ kurması gerektiğini söylemesi ilginçti. Bunun formülünü de 'demokratikleşme ve sosyal adalet'in savunulması olarak aktardı. Ancak bu yolla CHP gibi partilerin MHP'lileşmekten kurtulabileceğini ifade etti. 
Ayşe Buğra ise her şeyin 'metalaştığı' bir düzende, insanın ve emeğin öne çıkarılması gerektiğini, oysa solun neoliberal rüzg rların etkisiyle, 'refah devleti kazanımlarını kaybettiği gibi, dil üzerindeki h kimiyetini de yitirdiğini' anlattı. 
Yenileşme, Bütünleşme, Kitleselleşme. 
DİSK'in, solun geleceği konusunda oluşturmaya çalıştığı 'düşünsel maya' tutacak mı Anadolu'daki toplantıları bekleyelim. 



</TEXT>
</DOC>
