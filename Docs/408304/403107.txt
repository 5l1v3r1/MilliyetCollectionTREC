<DOC>
<DOCNO> 403107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sonspo02.html </URL>
<DATE> 2005/12/13/ </DATE>
<TIME> 07.40 </TIME>
<AUTHOR>  </AUTHOR>
<HEADLINE>
Blatter Takımlar yabancı oyuncu sayısını azaltmalı 
</HEADLINE>
<TEXT>

     LONDRA, DHA 

FIFA Başkanı Sepp Blatter, kulüplerde giderek artan yabancı futbolcu sayısına sınırlama getirmek için her takımın ait olduğu ülkeden en az 6 yerli futbolcu oynatması gerektiğini söyledi. Blatter, "FIFA’nın doğru olduğunu düşündüğü sistem budur" dedi. 
     Liverpool ve Bayern Münih gibi takımlarda sadece bir ya da iki yerli futbolcu olduğuna dikkat çeken Blatter, "Bu durum futbol için iyi değil. Ulusal kimlik önemlidir" dedi. 
     Avrupa Birliği’nde emeğin serbest dolaşımı yönündeki kuralların yabancı sayısının kısıtlanması konusunda engel olabileceğine işaret eden Blatter, "Ama bu konuda bir uzlaşmaya varılabileceğini umuyorum" diye konuştu. Ancak Blatter, kulüp düzeyindeki düzenlemelerin FIFA tarafından değil, ulusal futbol federasyonları tarafından yapıldığını hatırlattı. 
     AB’ye üye ülkelerin futbol liglerinde kulüpler, AB üyesi ülkelerden gelen oyuncuları yerli statüsünde oynatabiliyor. 
     
</TEXT>
</DOC>
