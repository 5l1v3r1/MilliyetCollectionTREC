<DOC>
<DOCNO> 405410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonspo08.html </URL>
<DATE> 2005/12/21/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Fanatik muhtar, köyü sarı-laciverte boyadı 
</HEADLINE>
<TEXT>

     Serdar ÖZGÜR DHA 

      KARAMAN’a 40 kilometre uzaklıktaki 170 haneli, 680 nüfuslu Bozkandak Köyü'nün fanatik Fenerbahçeli muhtarı Alaaddin Şen, köyü sarı lacivert renklere boyuyor. Köyde hizmet verdiği muhtarlık binası, halı kilim atölyesi, eski okul binası, köy girişindeki büyük çeşme ve köylünün kullandığı tuvaleti sarı lacivert renklere boyayan Alaaddin Şen, Fenerbahçe’nin bu yıl şampiyonluğa ulaşması halinde köyün bütün sokaklarını da sarı lacivert renge boyayacaklarını söyledi. 
     Otomobilinde kullandığı sarı lacivert kül tablasından, evindeki sarı lacivert şekerliğe, sarı lacivert duvar saatinden sarı lacivert kalemliğine kadar Fenerbahçe fanatizmini yansıtan Muhtar Şen, Fenerbahçe Spor Kulübü Yönetim Kurulu Başkanı Aziz Yıldırım’ı köylerine davet etti. Şen, Sayın Aziz Yıldırım köyümüzü görmeli. 16 derslikli İlköğretim Okulu binası açılışına Başkan Yıldırım’ı da davet ediyoruz'' dedi. 
     Bozkandak Köyü Muhtarı Şen, köylerinde büyük bir sahayı Fenerbahçe Ormanı’ haline getirmeyi planladıklarını da belirterek, Bu proje ile Karaman’da tüm Fenerbahçelilerin dikebileceği bir ağacı olsun istiyoruz. Fenerbahçe bu yıl da şampiyon olsun Fenerbahçeli bir köy olarak köydeki tüm cadde ve sokakları sarı lacivert renklere boyayacağız'' dedi. 
     Skinlerinin yüzde 80'inin Fenerbahçeli olduğu köyde, diğer taraftarların bu duruma itiraz etmedikleri belirtildi. 
     Alaaddin Şen'in kendisi gibi Fenerbahçe fanatiği olan oğlu Süleyman da, evlerinin giriş kapısına Şampiyon Fenerbahçe’ yazısı astı. 
     
</TEXT>
</DOC>
