<DOC>
<DOCNO> 403322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sondun28.html </URL>
<DATE> 2005/12/14/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
İsrail'den İran'a gözdağı... 
</HEADLINE>
<TEXT>

     İsrail Başbakanı Ariel Şaron'un sözcüsü, ''İsrail'in İran'a karşı kendini savunacak olanakları'' olduğunu söyledi. 
     Gissin, İran Cumhurbaşkanı Mahmud Ahmedinejad'ın, yeni konuşmasında ''Yahudi soykırımının bir efsane'' olduğu ve Yahudi devletinin ABD, Kanada, Avrupa ve Alaska'da kurulmasını söylemesinin ardından yaptığı açıklamada, ''Tanrıya şükürler olsun ki İsrail İran'daki aşırı rejimi başarısızlığa uğratacak olanaklara sahip'' dedi. 
     Gissin, ''Dünyanın, bu aşırı uçtaki açıklamalarla bu rejimin yapısını ve özellikle de İran'ın nükleer programı ve bu ülkenin uluslararası teröre verdiği desteğin, sadece İsrail için değil, bütün batı medeniyeti için bir tehlike olduğunu anlayacağını umuyoruz'' dedi. 
     Sözcü, ''İran'ın ister hoşuna gitsin ister gitmesin, İsrail, Yahudi halkının binlerce yıllık evi ve bu böyle kalacak'' dedi. İsrail Dışişleri Bakanlığı sözcüsü Mark Regev de ''İran Cumhurbaşkanı'nın aşırı uçtaki bu söylemlerinin, uluslararası toplumun gözlerini açacağını ve bu rejim hakkındaki tüm yanılsamaları dağıtacağını umuyoruz'' demişti. 
     
</TEXT>
</DOC>
