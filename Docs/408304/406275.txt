<DOC>
<DOCNO> 406275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/son/sonspo02.html </URL>
<DATE> 2005/12/24/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Ribery yine karıştırdı 
</HEADLINE>
<TEXT>

     Tottenham, Milan, Man.United ve B.Münih’ten gelen teklifleri doğrulayan Ribery, ama şu anda ayrılmaya niyetim yok dedi. 
     Galatasaray’dan olaylı bir şekilde ayrılan Franck Ribery, şimdi de Marsilya’yı karıştırdı. Ara transferin en gözde isimleri arasında yer alan Fransız futbolcu, Tottenham, Milan, Manchester United ve Bayern Münih’ten gelen teklifleri doğrulayıp, Büyük takımların benimle ilgilenmesi memnuniyet verici. Bu bana gurur veriyor ama şu anda ayrılmaya niyetim yok'' dedi. 
     Daha önce Drogba’yı Chelsea’ye sattığında taraftarların büyük tepkisini çeken Marsilya yönetiminin, tribünlerin yeni sevgilisi Ribery’i elden çıkarması durumunda oluşacak negatif havadan çekindiği için en kötü ihtimalle sezon sonunu bekleyeceği öğrenildi. Fransa Milli Takımı’na çağrılması beklenen Ribery’ye biçilen fiyat ise 25 milyon Euro civarında... 
     
</TEXT>
</DOC>
