<DOC>
<DOCNO> 406391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/spor/spo07.html </URL>
<DATE> 2005/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu yoldan dönüş yok' 
</HEADLINE>
<TEXT>



Futbol Federasyonu'nun olağanüstü genel kurulunda, Şenes Erzik'in aday olmaması halinde başkanlığa adaylığını koyacak olan Ayhan Bermek, kulüpler ve kamuoyundan büyük destek geldiğini belirtti, "Bu yoldan dönüş yok" dedi. 
Yönetimine alacağı isimler konusunda çalışmalara başlayan Bermek, listesini hiç bir baskı olmadan ve özgür bir şekilde hazırlayacağını söyledi. Bermek, "Tabandan müthiş bir destek var. Bu desteği ve istekleri gözardı etmem söz konusu olamaz. Kaldı ki Türk futbolunun içinden geldim, bilgi ve birikimim üst düzeyde. Birikimlerimi Türk futbolunun en iyi yerlere gelmesi için harcayacağım" diye konuştu. 
Federasyon 2. Başkanı Hasan Doğan'ı yönetim için ikna etmeye çalışacağını vurgulayan Ayhan Bermek, eski başkanlardan Şenes Erzik, Haluk Ulusoy ve Başkan Levent Bıçakcı'dan da destek isteyeceğim. Güçlü ve de tarafsız bir yönetim listesiyle seçimlere gireceğim" ifadesini kullandı. 


</TEXT>
</DOC>
