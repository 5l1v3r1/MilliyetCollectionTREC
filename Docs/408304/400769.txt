<DOC>
<DOCNO> 400769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sonspo33.html </URL>
<DATE> 2005/12/05/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Ahmed Hassan Beşiktaş'ın yükselişinden haz duyuyorum... 
</HEADLINE>
<TEXT>

     Beşiktaşlı Ahmed Hassan, ''Formasını gururla taşıdığım Beşiktaş'ımın son iki maçla birlikte yükselişinden haz duyuyorum'' dedi. 
     Ahmed Hassan, menajeri Alper Gökdemir aracılığıyla yaptığı yazılı açıklamada, Vestel Manisaspor maçında alınan 3-1'lik galibiyetle Beşiktaş'ın toparlanma dönemine girdiğini bildirdi. 
     Hassan, şunları kaydetti 
     ''Formasını gururla taşıdığım Beşiktaş'ımın son iki maçla birlikte yükselişinden haz duyuyorum. Vestel Manisaspor maçında da görüldüğü gibi iyi futbolumuzun, toparlanışımızın çok uzakta olmadığı anlaşılmıştır. Büyük Beşiktaş taraftarının sabırla takımına ve yönetimimize verdiği desteği sürdürmesi halinde tekrar layık olduğumuz üst sıralara tırmanacağımızdan eminim.'' 

     
</TEXT>
</DOC>
