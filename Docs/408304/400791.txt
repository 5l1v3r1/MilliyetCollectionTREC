<DOC>
<DOCNO> 400791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sontur06.html </URL>
<DATE> 2005/12/05/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Kars'ta bir eve el bombası atıldı, ardından silahla tarandı 3 yaralı 
</HEADLINE>
<TEXT>

     Kars'ın Susuz İlçesi'nde bir eve el bombası atılması ve ardından silahla taranması sonucu aynı aileden 3 kişi ağır yaralandı. 
     AA muhabirinin edindiği bilgiye göre, Susuz İlçesi Cumhuriyet Mahallesi'nde Malkoç ailesine ait bir eve akşam saatlerinde kimliği belirsiz kişi veya kişilerce el bombası atıldı, ardından da silahla tarandı. 
     Evde bulunan ve patlamanın tesiriyle yaralanan Resmigül Malkoç 44 , kayınbiraderi Yaşar Malkoç 40 ve 8 yaşındaki Sevda Malkoç çevredekilerin yardımıyla önce Susuz Sağlık Ocağı'na buradan da Kars Devlet Hastanesi'ne kaldırıldı. Durumları ağır olan yaralılar, daha sonra Erzurum'a sevkedildi. 
     Kars Vali Vekili Mehmet Öz, konuyla ilgili yaptığı açıklamada, saldırının husumetten kaynaklanabileceği üzerinde durulduğunu, saldırganların yakalanması için çalışmaların devam ettiğini söyledi. 
     Bu arada, saldırının meydana geldiği evde incelemeler sürerken, ilçe giriş ve çıkışlarında kontrol yapıldığı bildirildi. 
     
</TEXT>
</DOC>
