<DOC>
<DOCNO> 403000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sondun18.html </URL>
<DATE> 2005/12/13/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Amerikan basını içki yasağını izliyor... 
</HEADLINE>
<TEXT>

     Amerikan basını, Türkiye’deki içki yasağını yakından izliyor. New York Times gazetesi, Türkiye’deki içki yasağının askerin içinde de bulunan laik kesim tarafından "İktidardaki partinin İslami köklerine dönüş" olarak yorumlandığını belirtti. 
     Amerika’da yayınlanan New York Times gazetesi, Türkiye’deki içki yasağının askerin içinde de bulunan laik kesim tarafından "iktidardaki partinin İslami köklerine dönüş" olarak yorumlandığını belirtti. Haberde, Ankara Barosu’nun konu ile ilgili dava açtığı da hatırlatıldı. 
     Türkiye’deki laiklerin, hükümet kanadı tarafından sosyal ve siyasi hayatla ilgili yeni muhafazakar adımlar atılmasından çekindiği belirtilen haberde, hükümetin de söz konusu olayın büyümesi ile ilgili olarak medya ve muhalefet partilerini suçladığı aktarıldı. 
     İçişleri Bakanı Abdulkadir Aksu’nun, içkili yerlerin belirli bölgelerde toplanmasının şehir plancılığı açısından da olumlu olacağı sözlerine de yer veren gazete, Başbakan Recep Tayyip Erdoğan’ın da gençlerin alkol bağımlılığının önlenmesinin hükümetin görevlerinden biri olduğunu savunduğunu belirtti. 
     Ancak haberde, Türkiye’de alkol satışı konusunda yaş ve diğer yasakların halihazırda zaten bulunduğu, bu tavrı eleştiren kişilerin AKP’nin "parti motivasyonları" konusunda şüpheciliklerini sürdürdüğü ifade edildi. 
     
</TEXT>
</DOC>
