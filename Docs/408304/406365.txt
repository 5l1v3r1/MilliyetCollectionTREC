<DOC>
<DOCNO> 406365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/magazin/axmag01.html </URL>
<DATE> 2005/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Perde 'beyaz' kaldı 
</HEADLINE>
<TEXT>


Hakk ri'de 2 yıldır kapalı olan sinemanın cihazları, "Organize İşler"in ilk gösteriminde iflas etti. Camiden getirilen ses sistemi de sorunu çözemedi 

BEHÇET DALMAZ DHA 

Hakk ri'de 2 yıldır kapalı olan sinema salonu Yılmaz Erdoğan'ın gösterime giren "Organize İşler" filmiyle yeniden açıldı. Uzun bir aradan sonra ilk defa film izlemek için sinema salonunu dolduran Hakk rililer, organizasyon bozukluğu nedeniyle hayal kırıklığı yaşadı. 4 üniversiteli gencin girişimleriyle AB'den alınan destekle tekrar açılan sinemada 46 yıllık cihazlar çalışmayınca bir camiden alınan ses düzenekleriyle filmin gösterimi yapılmak istendi. Ancak bu çalışma da sonuç vermedi. Filmi bir süre sessiz izleyen Hakk rililer, alkışla tempo tutarak tepki gösterdi. Bunun organizsyonu yapan Naim Karaman, sahneye çıkarak ses cihazını bir cami imamından aldıklarını söyledi. Karaman şöyle konuştu 

'Bu demir yığını kaldırılsın' 
"Biz elimizden geleni yaptık. Türkiye'de gösterime giren filmi aynı anda Hakk ri'de de gösterime sokmak istedik. Yıllardır kullanılan bu cihazlar artık çalışmıyor. Yetkililer buna sahip çıkmalı. Çünkü bu sorun ne Yılmaz Erdoğan'ın ne de bir başkasınındır. Bu sorun Hakk ri'deki yetkililerimizindir. Halimizi görüyorlar. Biz de sanat, tiyatro ve sinema istiyoruz. Onu için bu demir yığını kaldırılsın, buraya güzel bir sinema salonu yapılsın." 


</TEXT>
</DOC>
