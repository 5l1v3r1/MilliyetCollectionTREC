<DOC>
<DOCNO> 402017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/soneko07.html </URL>
<DATE> 2005/12/09/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Türkiye'nin dış borç ödemeleri 30 milyar doları aştı 
</HEADLINE>
<TEXT>

     Türkiye’nin dış borç geri ödemeleri bu yılın ilk 10 aylık döneminde 30 milyar 128 milyon dolara ulaştı. 
     ANKA’nın Merkez Bankası’ndan edindiği verilere göre bu dönemde yapılan dış borç ödemelerinin 23 milyar 451 milyon doları anapara, 6 milyar 578 milyon doları ise faiz ödemelerinden kaynaklandı. Toplam dış borç szervisinde geçenr yılın aynı dönemine göre 5 milar 499 milyon dolarlık bir büyüme kaydedildi. 
     Ocak-ekim döneminde Merkez Bankası 2 milyar 484 milyon dolarlık geri ödeme yaparken, Hazine’nin ödemeleri ise 12 milyar 903 milyon dolara çıktı. Hazinenin ödemelerinde geçen yılın aynı dönemine göre 3 milyar 302 dolarlık artış, Merkez Bankası’nın ödemelerinde ise 863 milyon dolarlık azalış yaşandı. 
     Bankalar ise bu dönemde toplam 2 milyar 649 milyon dolarlık orta çve uzun vadeli dış borç ödemesi gerçekleştirdi. Son yıllarda dış borçlanması hızla artan şirketler kesiminin dış borç ödemeleri de geçen yılma göre 1 milyar 350 milyon dolar artarak 10 milyar 637 milyon dolara çıktı. 
     
</TEXT>
</DOC>
