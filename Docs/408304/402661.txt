<DOC>
<DOCNO> 402661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sondun04.html </URL>
<DATE> 2005/12/12/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Avustralya'daki ırkçı şiddet olaylarında 31 kişi yaralandı 
</HEADLINE>
<TEXT>

     Avustralya'nın Sydney kentinde, iki plaj cankurtaranının Lübnan kökenli gençlerin saldırısına uğradığı yönündeki haberler ırkçı gösterilere yol açtı. 
     Ortadoğu kökenli olduğu sanılan bir kişiyi cankurtaranlara yönelik saldırıdan sorumlu tutan 5 bin öfkeli Avustralyalı gösteri yaptı, polisle çatıştı. Olaylar sırasında biri ağır sekiz kişi yaralandı. 
     Sydney'deki olaylar Ortadoğu kökenli olduğu sanılan bir kişinin bir otel içinde sıkıştırılmasıyla başladı. 
     Haberi duyan binlerce kişi kısa sürede otelin etrafını sarıp, burası bizim ülkemiz, cehenneme gidin’ diye slogan atmaya başladı. 
     Polis 5 bine yakın kişinin katıldığı gösteriyi dağıtmak için cop ve biber gazı kullandı. 
     Sydney'de geçtiğimiz hafta iki cankurtaranın saldırıya uğraması üzerine, birbirleriyle cep telefonu mesajları ve elektronik posta yoluyla haberleşen göstericileri takip altına alan polis, olay çıkması ihtimaline karşı önlem alıyordu. Ancak yaklaşık 5 binin kişinin toplanması polisi de şaşırttı. 
     Sydney'deki Müslüman liderler olayları değerlendirirken bu görüntüler geçtiğimiz haftaki saldırıların etnik gerilimin iyice yükseldiğini ortaya koyuyor" dedi. 
     
     
     31 KİŞİ YARALANDI 

     Avustralya'nın Sidney kentinin sahil banliyölerinde, gece boyunca da süren ırkçı şiddet olaylarında 31 kişinin yaralandığı, 28 kişininse polis tarafından tutuklandığı bildirildi. 
     Avustralya'da dün binlerce içkili beyaz gencin polise ve görünüşü Ortadoğululara benzeyen kişilere saldırması üzerine başlayan gösterilerin ardından açıklamada bulunan New Sout Wales eyaleti siyasi lideri Morris Imme, olayları kınadı. Imme, ''Açıkça söylemek gerekirse polis bu haydut ve serserilere karşı acımasız olacaktır'' diye konuştu. 
     Avustralya'da ''Sydney's Daily Telegraph'' adlı bulvar gazetesinin birinci sayfasında yer alan ve beyaz gençleri trende esmer bir kişiye saldırırken gösteren fotoğrafın altındaki ''Okuyun Yüz Karamız'' şeklindeki başlık dikkati çekti. 

     
</TEXT>
</DOC>
