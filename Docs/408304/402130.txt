<DOC>
<DOCNO> 402130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sontur08.html </URL>
<DATE> 2005/12/09/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
İlköğretim okulunda çikolatalı tacizci 
</HEADLINE>
<TEXT>

     Ramazan EĞRİ DHA 

      İSTANBUL Maltepe'deki Dumlupınar İlköğretim Okulu'nda elinde şeker ve çikolata torbasıyla dolaşan kimliği belirsiz bir kişinin, öğrencilere elle tacizde bulunduğunu öne süren veliler, okul yönetimi hakkında savcılığa suç duyurusunda bulundu. 
     Dumlupınar İlköğretim Okulu'ndaki taciz olayı, öğrencilerin velilerine anlatmasıyla ortaya çıktı. İddiaya göre kimliği belirsiz bir kişi, okul koridorlarında ve teneffüslerde sınırlarda dolaşarak yalnız bulduğu 4 öğrenciyi, çikolata ve şeker verip elle taciz etti. Öğrencilerin durumu anlatması üzerine veliler okula akın etti. Okul önünde toplanan veliler idarecileri eleştirip tepki gösterdi. Tüm çabalarına rağmen okula alınmayan veliler, yeterince güvenlik önlemi almadıkları gerekçesiyle okul yönetimi hakkında Kartal Cumhuriyet Savcılığı'na suç duyurusunda bulundu. 
     Öğrenciler aynı kişinin elinde çikolata ve şeker dolu torbayla bugün de okul koridorlarında dolaştığını söyledi. Velilerin şikayeti üzerine inceleme yapmak üzere okula gelen polis ekipleri de çocukların psikolojinin bozulacağı gerekçesiyle okul yönetimi tarafından içeri alınmadı. Olayla ilgili soruşturma sürdürülüyor. 
     
</TEXT>
</DOC>
