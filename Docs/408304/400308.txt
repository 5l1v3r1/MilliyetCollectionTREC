<DOC>
<DOCNO> 400308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sontur16.html </URL>
<DATE> 2005/12/03/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Hacca gitmeye hazırlanıyordu, bıçaklanarak öldürüldü... 
</HEADLINE>
<TEXT>

     Eskişehir’in Çifteler İlçesi’nde, bugün hacca gitmeye hazırlanan kadın, bıçaklanarak öldürüldü. 
     Alınan bilgiye göre, Adalar Mahallesi’nde yaşayan Mustafa Yorulmaz 41 , bugün hacca gidecek olan komşuları İsmail-Kezban Uçarer 66 çiftini ziyaret etmek için evlerine gitti. 
     Mustafa Yorulmaz, eve gireceği sırada, komşusunun evinden çıkan 30-35 yaşlarında bir erkek tarafından bıçakla yaralandı. 
     Olay yerine gelen emniyet güçleri, Kezban Uçarer’in bıçaklanarak öldürüldüğünü tespit etti. Yaralanan Yorulmaz ise Çifteler Devlet Hastanesi’ndeki ilk müdahalenin ardından Eskişehir Osmangazi Üniversitesi Tıp Fakültesi Hastanesi’ne kaldırıldı. 
     Olay sırasında evde olmayan İsmail Uçarer, cinayeti kimin, neden işlediğini tahmin bile edemediğini belirterek, "Bugün hacca gitmek için eşimle yola çıkacaktık. Eşimin öldüğüne hala inanamıyorum. Çok üzgünüm. Kim böyle bir şeyi yapmış olabilir bilmiyorum" dedi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
