<DOC>
<DOCNO> 405424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonspo22.html </URL>
<DATE> 2005/12/21/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Beşiktaş Yönetim kurulu toplantısına katılmayanların mazeretleri vardı 
</HEADLINE>
<TEXT>

     Beşiktaş Kulübü, 19 Aralık Pazartesi günü yapılan yönetim kurulu toplantısına sadece 4 yöneticinin katıldığı ve kararların gelecek haftaya kaldığı yönünde çıkan haberlerle ilgili bir açıklama yaptı. 
     Siyah-beyazlı kulüpten yapılan açıklamada, "19 Aralık Pazartesi günü Yıldırım Demirören başkanlığında gerçekleştirilen yönetim kurulu toplantımıza, ikinci başkanımız Murat Aksu, genel sekreterimiz Kenan Öner, yönetim kurulu üyelerimiz Yahya Kemal Gencer, Sinan Vardar, Hüseyin Yücel, İlhan Durusoy, Murat Ürünsak ve Bülent Deriş katılmış ve yönetim kurulunun gündemindeki konuları görüşerek, gereğini yapmışlardır. Diğer yönetim kurulu üyelerimiz mazeretleri nedeniyle toplantıya katılamamışlardır" denildi. 
     
</TEXT>
</DOC>
