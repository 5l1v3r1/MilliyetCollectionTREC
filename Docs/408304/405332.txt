<DOC>
<DOCNO> 405332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/soneko09.html </URL>
<DATE> 2005/12/21/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Gaziantep, Van ve Ladik Çimento ihalelerine onay çıkmadı 
</HEADLINE>
<TEXT>

     Rekabet kurulu, TMSF'nin satışa çıkardığı 9 çimento fabrikası'ndan 6'sının, "en yüksek teklifi" veren şirketlere satışını uygun buldu. 
     Gaziantep çimento fabrikasının satışına onay vermeyen Kurul, Van ve Ladik Çimento fabrikalarının ise "ikinci en yüksek teklifi" veren şirketlere devrini olumlu karşıladı. 
     Rekabet Kurulu'nun TMSF'nin satışa çıkardığı 9 Çimento fabrikasına dönük değerlendirmesini, basın toplantısıyla, Rekabet Kurulu ikinci başkanı Tuncay Songör açıkladı. 
     Buna göre Kurul, Bartın, Trabzon, Standard, Lalapaşa, Ergani ve Şanlıurfa Çimento fabrikalarının satışını onay verirken, bu fabrikaların "en yüksek teklifi" veren gruplara satılması benimsendi. 
     Bu gelişme üzerine TMSF, Gaziantep Çimento ihalesinin yenilenmesine, Ladik ve Van Çimento'nun da ikinci firmaya teklif edilmesine karar verdi. 

     
</TEXT>
</DOC>
