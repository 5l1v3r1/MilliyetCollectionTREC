<DOC>
<DOCNO> 403934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sondun07.html </URL>
<DATE> 2005/12/16/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Blair'in avukat eşi, İngiliz çiftin KKTC'deki mülkiyet hakkını savunacak 
</HEADLINE>
<TEXT>

     KUZEY Kıbrıs'taki mülkleri yüzünden haklarında dava açılan İngiliz Orams çiftini, İngiltere Başbakanı Tony Blair'in avukat eşi Cherie Blair savunacak. 
     Kuzey Kıbrıs'ın Girne kentinde yapılan bir villanın sahibi olan ve toprağın kendisine ait olduğu gerekçesiyle Rum Meletios Apostolides tarafından haklarında dava açılan İngiliz Orams çiftinin, İngiltere Başbakanı Tony Blair'in avukat olan eşi Cherie Blair tarafından savunulacağı açıklandı. Yaklaşık 1 yıldır Orams çiftinin avukatlığını yapan Londra'daki Vahib Avukatlık Bürosu tarafından yapılan açıklamaya göre, Cherie Blair'in davanın ve Kuzey Kıbrıs halkının haklılığına inandığı için’ bu davayı yürütme kararı aldığı belirtildi. Avukat Hasan Vahib, İnsan hakları ve Avrupa Hukuku konusunda uzman olan Cherie Blair'in başkanlığını yaptığı ekibimizle bu davayı kazanacağımızdan eminiz.'' dedi. 
     
     OLAY NASIL GELİŞTİ 

     2002 yılında Girne'de satın aldıkları arazi üzerine ev yapan İngiliz David ve Linda Orams çiftine, 1974 öncesi arazinin kendisine ait olduğunu iddia eden Rum mimar Meletis Apostolides tarafından dava açılmıştı. 24 Kasım 2004 tarihinde Güney Kıbrıs'da görülen dava Orams çiftinin aleyhine sonuçlanırken, Lefkoşa Mahkemesi Orams çiftinin evlerinin yıkılmasına, arsanın 1974 öncesi sahibi Meletis Apostolides'e iade edilmesine ve çiftin 18 bin dolar tazminat ödemesine karar verdi. İngiliz çift Türk avukatları Güneş Menteş'le Rum mahkemesinin kararına bir üst mahkemede itiraz etti. Bunun üzerine Rum Apostolides'in avukatları, Güney Kıbrıs'ın AB'ye üye olmasından faydalanarak, 18 Ekim 2005 tarihinde davayı İngiltere Yüksek Mahkemesi'ne götürdü. İngiliz çiftin üst mahkemedeki itirazının sonucunu beklemeden kararı uygulamaya koyamadığı’ gerekçesiyle AB Konseyi'nin 2001 tarihli yönetmeliği uyarınca uygulama emrini Londra'ya gönderen Apostolides, bununla birlikte Orams çiftinin İngiltere'deki evlerine haciz getirtmeye çalışmıştı. 
     
     VAHİB KENDİ KALELERİNE GOL ATTILAR 

     Orams çiftinin avukatlarından biri olan Londralı Hasan Vahib, Kıbrıs'daki kararı beklemeksizin AB üyeliğine güvenerek davayı İngiltere'ye taşıyan Rum Apostolides ve avukatlarının böylelikle kendi kalelerine gol attıklarını’ söyledi. AB hukuku gereğince Lefkoşa Mahkemesi'nin tek taraflı kararının İngiltere tarafından kabul edilmesinin mümkün olmadığını belirten Vahib, Formalite icabı İngiltere Yüksek Mahkemesi'nin kararlarını tasdik edeceğini umuyorlardı. Davanın politik bir yönü olduğu için İngiliz mahkemesi tarafından onaylanması neredeyse imkansız. Böyle bir dava ancak Avrupa Adalet Dinanı'nda çözülebilir. Kıbrıs Rum Yönetimi'nin AB'ye tam üyeliğinin avantajlarını hesaplarken yanıldıkları en önemli noktalardan biri de bu üyeliğin verdiği sorumlulukları iyice hesaplayamamaktır. Kendi hukuklarına bile aykırı olan bu davanın İngiltere'de formalite olarak tasdiklenip uygulanacağını sananlar yanıldıklarını görecekler. Bu sayede kendi kalelerine gol attılar. Ekibimizle bu davayı en iyi şekilde savunup Avrupa Adalet Divanı'na götüreceğiz. Cherie Blair'in de desteğiyle bu davayı kazanacağız.'' dedi. İtirazlarını önümüzdeki Salı günü İngiltere Yüksek Mahkemesi'ne götüreceklerini belirten Vahib, Londra'daki mahkemenin önünde iki şık bulunduğunu söyledi. Vahib, İngiltere Yüksek Mahkemesi'nin, davayı tekrar Kıbrıs'a geri gönderebileceğini ya da Adalet Divanı'na sevkedeceğini ve her ikisinin de Orams çiftinin lehine kararlar olacağını vurguladı. 
     
     MENTEŞ ORAMS DAVASI HEM KIBRIS, HEM TÜRKİYE İÇİN POLİTİK DAVADIR 

     İngiliz David Charlef ve Linda Orams çiftinin Kıbrıs'taki avukatı Güneş Menteş, bu davanın sadece İngiliz çiftin değil, Kıbrıs ve Türkiye halkı için tarihi bir dava olduğunu söyledi. Menteş, Orams davası hem Kıbrıs, hem Türkiye için tarihi önemi olan politik bir davadır. Rumlar bu politik konjöktürü çok iyi kullandılar, ancak şimdi kendimizi savunma sırası bizde. Bu kendi insanlarımızın davasıdır.'' dedi. Daha önce Rumlar tarafından Kıbrıslı Türklere açılan ve kaybedilen davalara dikkat çeken Menteş, Geçmişte bir çok davayı haksız yere kaybettik. Buna dur’ demenin vakti geldi. Kuzey Kıbrıs'taki haklılığımızı ortaya koymalıyız.''dedi. Menteş, Orams çiftinin davasına Türk basınının Rum ve İngiliz basını kadar önem vermediğini belirterek, Türk gazetecilere de sitem etti. 
     
     BLAİR BU DAVAYA İNANDIĞI İÇİN SAVUNMAYI KABUL ETTİ’ 

     Güneş Menteş, Cherie Blair'in bu davaya ve Kıbrıslı Türklerin mülkiyet konusundaki haklılığına inandığı için Orams çiftini savunmayı kabul ettiğini belirtti. Kraliyet Avukatı QC ünvanlı Cherie Blair'in, Avrupa hukuku ve insan hakları konusunda uzman bir isim olduğunu da hatırlatan Menteş, Blair’in davamıza destek vermesi hayati önem taşıyor. Bu davayı kazanacağız.'' dedi. 
     
     VAHİB AMAÇ KIBRIS'IN EKONOMİSİNE ZARAR VERMEK 

     Orams çiftinin avukatlarından Hasan Vahib, Rum tarafının amacının özellikle turizm ve yatırımları baltalayarak Kuzey Kıbrıs ekonomisine zarar vermek olduğunu söyledi. Vahab, Rum yönetimi Orams davasını kazanmak ve bu davayı örnek göstererek özellikle KKTC'deki yabancı yatırımcıları korkutmayı amaçlamaktadır. Ayrıca hukuki kazanımlarla siyasi çözümü daha da çıkmaza sokmak istemektedirler.'' dedi. 
     Arazinin kendisine ait olduğunu öne süren Meletios Apostolides'in davayı İngiltere Yüksek Mahkemesi'ne taşımasının ardından, önünümüzdeki Salı günü itiraz dilekçesini sunacak olan David ve Linda Orams çiftini, İngiltere Başbakanı Tony Blair'in eşi ve Kraliyet Avukatı ünvanlı Cherie Blair'in yanı sıra, çiftin Kıbrıs'taki avukatı Güneş Menteş ile Londra'daki Vahib Avukatlık Bürosu'ndan Hasan Vahib, Işın Vahib, Ramiz Gürsoy, Mavelyn Vidal ve Bitu Bhalla'dan oluşan ekip savunacak. Davanın önümüzdeki yılın ilk yarısında İngiliz Yüksek Mahkemesi tarafından ele alınması bekleniyor. Davanın sonuçlanması ise iki ila altı ay kadar sürebilecek. 
     
</TEXT>
</DOC>
