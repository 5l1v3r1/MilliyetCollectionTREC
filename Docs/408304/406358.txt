<DOC>
<DOCNO> 406358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/guncel/gun07.html </URL>
<DATE> 2005/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ebeveyne 'sigara' cezası 
</HEADLINE>
<TEXT>


BÜLENT SARIOĞLU Ankara 

TÜTÜN Mamullerinin Zararlarının Önlenmesine Dair Yasa'da değişiklik çalışmasını tamamlayan TBMM Sağlık Alt Komisyonu, sigara tüketimini azaltmak ve sigara dumanına maruz kalmayı önlemek amacıyla ceza uygulamasıyla ilgili hiçbir boşluk bırakmadı. Komisyonun son şeklini verdiği ceza hükümlerinde çocukları tütün mamullerinden korumak için şu düzenlemeler yapıldı 

Anne babaya hapis 
Tütün ürünleri tüketilen yerlere çocukların girmesini sağlayan, buna engel olmayan işletme sahibine, anne babaya Türk Ceza Yasası'nın "sağlık için tehlikeli madde temini" başlıklı maddesine göre 6 aydan 1 yıla kadar hapis.Sağlık, eğitim, kültür ve spor kurumlarına 100 metre mesafede sigara satanlara 5 bin YTL.Çocuklara sigara satanlara 6 aydan 1 yıla kadar hapis.Çocukları sigara üretimi, pazarlaması ve satışında istihdam eden şirkete bin YTL.Yere izmarit, paket atanlara 50 YTL.Sigara ürünlerini market rafları gibi çocukların bizzat alabilecekleri şekilde sunanlara 50 bin YTL ile 250 bin YTL arasında.Sigaraya benzer şekilde sakız, şeker, çerez, oyuncak üretenlere 50 bin YTL'den 250 bin YTL'ye kadar para cezası. 


</TEXT>
</DOC>
