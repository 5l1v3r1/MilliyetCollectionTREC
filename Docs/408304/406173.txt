<DOC>
<DOCNO> 406173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/magazin/amag.html </URL>
<DATE> 2005/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Keşke okula gitseydi' 
</HEADLINE>
<TEXT>


Eğitim sistemine tepkisini kızı Damla'yı okula göndermeyerek gösteren Erkin Koray, "Kızım okula gitmedi ama daha kötüsü televizyona alıştı" diyerek üniversiteli gençlere 'okuyun' öğüdü verdi 

İZMİR DHA 

Ege Üniversitesi Gateway Öğrenci Topluluğu'nun düzenlediği söyleşiye katılan rock müzik sanatçısı Erkin Koray, kızı Damla'yı 23 okula göndermediği için pişman olduğunu söyledi. 

'Ne gelirse cahillikten...' 
Koray, EÜ Kampüs Kültür Merkezi'ndeki öğrencilerle buluşmasında "Okuyun, okumadan olmaz. Ne gelirse başımıza cahillikten geliyor. Ben eğitim sisteminin çarpıklığından şik yetçiyim. Kızımı okula göndermedim çünkü bu kadar az maaşla öğretmenlerin çocuklara karşı verimli olabileceğine inanmıyorum. Okula gitmedi fakat daha kötüsü televizyona alıştı. Televizyon insanlara bir şey öğretmiyor. Şimdi keşke okula gitseydi diyorum" diye konuştu. 


Dışarıdan sınavlara giriyor 
Koray, daha önceki açıklamalarında kızı Damla'yı eğitim sistemine tepki olarak evde okuttuğunu ifade etmişti. Damla Koray, tonmaister eğitimi almak isteyince diploma sorunuyla karşılaşmış ve dışarıdan sınavlara girmeye başlamıştı. 
Koray, sanatçıların korsanla mücadele için Meclis'e gitmelerini de "Şik yet için gittiler, şarkılar söyleyip gülüp eğlendiler. Bu nasıl şik yet anlamadım" sözleriyle eleştirdi. 


</TEXT>
</DOC>
