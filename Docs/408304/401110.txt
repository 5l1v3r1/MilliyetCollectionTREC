<DOC>
<DOCNO> 401110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sontur01.html </URL>
<DATE> 2005/12/06/ </DATE>
<TIME> 06.40 </TIME>
<AUTHOR>  </AUTHOR>
<HEADLINE>
Oğlunu önce bıçakladı sonra parçaladı 
</HEADLINE>
<TEXT>

     GÖKHAN KARAKAŞ İstanbul 

Ümraniye'de psikolojik rahatsızlığı bulunduğu öne sürülen Serpil Atlas 6 yaşındaki oğlunu bıçaklayarak öldürdü. Oğlunun cesedini parçalara ayıran anne daha sonra polisi arayarak teslim oldu. Ümraniye İkbal Caddesi'nde önceki gece cinnet getiren Atlas 29 , oğlu Mertcan'ı bıçaklayarak öldürdü. Oğlunun cesedini parçalara ayıran anne, daha sonra iş arkadaşları ve polisi arayarak durumu anlattı. Yapılan incelemede, küçük çocuğun boğazının kesildiğini, defalarca bıçaklandığını ve kalbi ile iç organlarının çıkartıldığı belirlendi. Telekom'da çalışan ve psikilojik rahatsızlığı bulunduğu için emekliliğini isteyen Atlas'ın, 6 ay önce eşi Yahya Filiz'den boşandığı belirtildi. 
     Olayı duyar duymaz karakola gelen Filiz, oğlunun velayetini almak için başvuruda bulunduğunu söyledi. Eski eşinin manik depresif olduğunu iddia eden Filiz, velayet konusunda başarılı olamadığını da kaydetti. Atlas, Bakırköy Ruh ve Sinir Hastalıkları Hastanesi'ne gönderilirken, küçük çocuğun cesedi ise Adli Tıp Kurumu morguna götürüldü. 
     
</TEXT>
</DOC>
