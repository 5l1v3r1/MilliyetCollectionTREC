<DOC>
<DOCNO> 402824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sontur10.html </URL>
<DATE> 2005/12/12/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Kız arkadaşına laf atan genci bıçakladı 
</HEADLINE>
<TEXT>

     Ali BALLI DHA 

      KONYA'da 20 yaşındaki Umut Gündüz, kız arkadaşına laf attığı iddiasıyla 18 yaşındaki Bayram Gür'ü bıçakla yaraladı. 
     Olay, Selçuklu İlçesi'ndeki Fuar Alanı'nda dün akşam saat 21.00 sıralarında meydana geldi. Bayram Gür, yanındaki arkadaşları Serkan Şeker ve İhsan Karaca ile birlikte gezerken, iddiaya göre yanlarından geçen tanımadıkları bir kıza Senin ayakkabın ne güzelmiş, nerden aldın bu ayakkabıyı '' diyerek laf attı. Bu sırada kızın yanında bulunan erkek arkadaşı Umut Gündüz sinirlenerek Bayram Gür ile tartışmaya başladı. Tartışmanın kavgaya dönüşmesi üzerinde Umut Gündüz yanında taşıdığı bıçakla Bayram Gür'ü karnından yaraladı. 
     Yanındaki ik arkadaşı tarafından taksiyle Konya Numune Hastanesi'ne getirilen Bayram Gür, tedavi altına alındı. Doktorlar durumu ağır olan Bayram Gür'ün sağlık durumunun ciddiyetini koruduğunu söyledi. 
     Gözaltına alınan Umut Gündüz'ün, bu olaydan önce öğle saatlerinde tartıştığı Ali Kök adlı kişiyi de bıçakla yaraladığı ortaya çıktı. Polis olayla ilgili soruşturmayı sürdürüyor. 
     
</TEXT>
</DOC>
