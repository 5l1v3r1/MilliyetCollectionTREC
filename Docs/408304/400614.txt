<DOC>
<DOCNO> 400614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/yazar/toruner.html </URL>
<DATE> 2005/12/05/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
24 7 alım satım 
</HEADLINE>
<TEXT>


Şimdi, 24 saat-7 gün alım satım moda. Bir zamanlar Türkiye'ye de danışmanlık yapmış olan, New York Nasdaq Borsası Başkanı Frank Zarb, birkaç yıl içinde gece gündüz demeden bütün borsaların birbirlerine bağlanacağını ve tamamen bilgisayar aracılığı ile dünyadaki tüm şirketlerin hisselerinin alım satımının yapılabileceğini söylüyor. 
Bu konuda, "24-7 Trading" isimli bir kitap yazmış olan Barbara Rockfeller, kısa bir süre sonra, sıradan bir kişinin bile belli risk kriterlerini işaretleyerek kolayca dünya borsalarında alım satım yapabileceğini söylüyor. Tabii, bu alım satım işlemi internet üzerinden yapılacak. 
Bugün, dünya borsalarına kayıtlı ve alım satımı yapılan 40.000'den fazla hisse senedi var. Bu hisselerin tümü hakkında bilgi sahibi olmak, teknik analizlerini yapmak ve bunları alıp satmak oldukça güç. Üstelik, yabancı ülke borsalarında alım satım yapabilmek için, "ülke riski" üzerinde de bilgi sahibi olmak gerekiyor. İşte, bugünlerde bütün bu sıkıntıları bertaraf edecek, kolay kullanımlı ve güvenlikli bir yazılım üzerinde çalışılıyor. Bu sistem sadece hisse senetleri için değil, her çeşit alışveriş için kullanılacak. 
Şimdilerde, deniz aşırı yatırımlar ancak aracılar broker eliyle yapılabiliyor. Ancak, kişilerin de, 24 saat -7 gün alım satım yapabilecekleri internet siteleri de bulunuyor. Mevcut siteler, yukarıda bahsedilen tüm olanakları sağlamasalar da, isteklere oldukça iyi cevap veriyor. 
Dünya borsalarında yapılan alım satımın değer olarak 44.8'i Amerikan borsalarında gerçekleşiyor. Onu 27.9 ile Avrupa borsaları toplamı takip ediyor. Bizimki gibi gelişmekte olan borsaların bu alışverişteki toplam payı ise, sadece 7.9. Anlaşılan o ki, 24 saat-7 gün alışveriş olanağının artışı, en çok bizimki gibi gelişmekte olan borsaları etkileyecek. 
Şimdi, 24 saat-7 gün prensibi ile alım satım yapacak borsacılar için verilen tavsiyelere bir göz atalım 
a Bir profesyonel gibi hareket edin. Hisse hakkında yeterli ve güvenilir bilgi sahibi olmadan yatırım yapmayın. 
b Paranızın tümünü hiçbir zaman tek enstrümana yatırmayın. Şimdi dünyadaki yatırım modeli "two basket model" denilen iki sepetli yatırım biçimidir. Bu modelde yatırımcı, bir sepete uzun süre ellemeyeceği yatırım araçlarını yerleştirirken, ikinci sepete aktif olarak alım satımını yapacağı enstrümanları koyuyor. Doğal olarak, her iki sepet için olan bekleme sürenizi de kararlaştırmanız gerekli. 
c Yatırım yapılmasının tek nedeni, para kazanmaktır. Zevk için veya yapmış olmak için yatırım yapılmaz. Bu nedenle, risk alabileceğiniz fiyat seviyelerini mutlaka önceden belirlemelisiniz. 
Bugün İMKB'de alım satımlar borsanın açık olduğu saatlerde yapılıyor. Oysa, 24 saat-7 gün açık olan borsalar da var. Avustralya, Kanada, Almanya, İrlanda, İsrail, Japonya, Meksika, İsviçre ve İngiltere borsalarında ise, normal borsa saatleri dışında Amerikan borsalarının açık olduğu saatlerde de alım satım yapılabiliyor. 
İMKB'yi içinde bulunduğu tasarruf dar boğazından kurtarıp, borsadaki alım satım saatlerini uzatmak gerekiyor. 



</TEXT>
</DOC>
