<DOC>
<DOCNO> 406236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/son/sondun03.html </URL>
<DATE> 2005/12/24/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
'ABD, İran'ı Türkiye ile vuracak' iddiası 
</HEADLINE>
<TEXT>

     
     CNNTURK 
     
Almanya'nın saygın ajanslarından DPP, ABD'nin önümüzdeki yıl İran'ı vuracağını ve bunun için Türkiye'den destek istediğini yazdı. 
     Türkiye ile ABD arasında geçtiğimiz haftalarda yoğunlaşan ziyaret trafiği, Almanya basının da yakın takibinde. 
     Batılı gizli servisler kaynak gösterilerek hazırlanan haberde, CIA ve FBI başkanlarının Ankara ziyaretlerinde, konunun gündeme geldiği belirtildi. 
     Haberde, CIA Başkanı Peter Goss’un Türk güvenlik güçlerine üç dosya sunduğu, bu dosyalardan birinde İran’ın El Kaide örgütü ile işbirliğine dair bilgiler bulunduğu belirtildi. 
     Habere göre Amerika Birleşik Devletleri, önümüzdeki yıl İran'ın bazı stratejik noktalarını vurmak için Türkiye'den destek istedi. 
     Bunun karşılığında da, Türkiye'nin İran'daki PKK kamplarına operasyon düzenlemesine izin verileceği iddia edildi. 
     Haberde, geçtiğimiz hafta Washington’ı ziyaret eden Kara Kuvvetleri Komutanı Orgeneral Yaşar Büyükanıt’tan da, Türk Silahlı Kuvvetleri'nin olası saldırılar için hazırlamasının istendiği ileri sürüldü. 
     
</TEXT>
</DOC>
