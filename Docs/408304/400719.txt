<DOC>
<DOCNO> 400719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/soneko62.html </URL>
<DATE> 2005/12/05/ </DATE>
<TIME> 20.35 </TIME>
<AUTHOR>  </AUTHOR>
<HEADLINE>
THY, yeni bir alt marka oluşturacak 
</HEADLINE>
<TEXT>

     Türk Hava Yolları THY , yeni bir alt marka oluşturacak. 
     THY'den Borsa'ya gönderilen açıklamada, ortaklık filosunda yer alan B737-400 uçaklarının modifikasyonu ile yeni bir ''alt marka'' oluşturulması kararı alındığı kaydedildi. 
     Açıklamada, ''Buna göre, müşteri segmentinin ihtiyacına göre tasarlanan düşük maliyetli söz konusu ürünün ücreti, yeni müşteri segmentine hitap edecektir. Ağırlıklı olarak Avrupa'nın bazı noktaları ile iç hatlarda faaliyet gösterecek yeni markanın 2006 yılı başlarında hizmet vermesi planlanmakta olup, marka adı ve logosu daha sonra bildirilecektir'' denildi. 
     
     RAKS ELEKTRONİK 
     Raks Elektronik Sanayi ve Ticaret A.Ş'den Borsa'ya gönderilen açıklamada, bugün itibariyle Türkiye Vakıflar Bankası T.A.O. tarafından, İzmir 13. İcra Müdürlüğü'nün ilgili dosyası üzerinden toplam 25 milyon YTL ve fer'ileri için ipoteğin paraya çevrilmesi yolu ile icra emri gönderildiği bildirildi. 
     
</TEXT>
</DOC>
