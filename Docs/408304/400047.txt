<DOC>
<DOCNO> 400047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sonspo25.html </URL>
<DATE> 2005/12/02/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Galatasaray, Ankara'ya gitti 
</HEADLINE>
<TEXT>

     Galatasaray, yarın Ankaraspor ile oynayacağı Turkcell Süper Ligi maçı için Ankara'ya gitti. 
     Ankaraspor maçının hazırlıklarını basına kapalı olarak yaptığı antrenmanla tamamlayan sarı-kırmızılılarda, kırmızı kart cezalısı Orhan, sakatlığı bulunan Hasan Şaş'ın yanı sıra, Altan ve Zafer'in de teknik direktör Eric Gerets tarafından kafileye dahil edilmediği bildirildi. 
     Fenerbahçe yenilgisiyle zirve yarışında ezeli rakibinin 6 puan gerisine düşen sarı-kırmızılılarda tek hedef galibiyet olarak belirlendi. 
     Galatasaray Kulübü Yönetim Kurulu Üyesi Fatih Gökşen, Atatürk Havalimanı'nda yaptığı açıklamada, ''İlk yarıda kalan 3 maçta 9 puanı hedefliyoruz'' dedi. 
     Ankaraspor'un da zor durumda olduğunu kaydeden Gökşen, ancak kendilerinin yarın tek hedefinin galibiyet almak olduğunu söyledi. 
     Fatih Gökşen, Fenerbahçe'ye yenilerek taraftarları üzdüklerini dile getirerek, ''Yarın bunu telafi edeceğiz. 3 puanlı sistemde her şey olabilir. Biz birlik ve beraberlik içinde hareket ediyoruz'' diye konuştu. 
     Galatasaray'ın, Ankaraspor karşısına, Mondragon, Uğur Sabri , Song, Tomas, Ergün, Cihan, Iliç, Saidou, Ayhan Heinz , Ümit ve Necati muhtemel 11'iyle çıkması bekleniyor. 
     Ankara 19 Mayıs Stadı'nda saat 19.00'da başlayacak karşılaşmayı hakem Fırat Aydınus yönetecek. Maç, Digitürk Lig TV'den naklen yayınlanacak. 
     
</TEXT>
</DOC>
