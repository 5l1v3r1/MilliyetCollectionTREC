<DOC>
<DOCNO> 406234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/son/sondun01.html </URL>
<DATE> 2005/12/24/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Azerbaycan'da uçak düştü 23 ölü 
</HEADLINE>
<TEXT>

     Azerbaycan Hava Yolları'na Azal ait Bakü-Aktav Kazakistan seferini yapan yolcu uçağının, kalkıştan kısa bir süre sonra Hazar Denizi kıyısındaki Kürdahanı bölgesine düştüğü belirlendi. 
     Havaalanı kaynaklarından alınan bilgilere göre, An-140 tipi uçakta 18 yolcu ve 5 kişilik mürettebat olmak üzere 23 kişi bulunuyordu. Yetkililer, kurtulan olmadığını bildirdiler. 
     Kalkıştan 20 dakika sonra radardan kaybolan ve daha sonra enkazı Kürdahanı bölgesinde bulunan uçaktaki kişilerden kurtulan olup olmadığı konusunda bilgi alınamadı. 
     Azerbaycan yetkilileri konuyla ilgili henüz resmi bir açıklama yapmadılar. 
     
     UÇAKTAKİ YOLCUNUN ADI ERDAL DEMİR 

     Azerbaycan Hava Yolları'na Azal ait Bakü-Aktav Kazakistan seferini yaparken düşen yolcu uçağında Erdal Demir adında bir Türk yolcunun da bulunduğu bildirildi. 
     Azeri yetkililer, kalktıktan yaklaşık 10 dakika sonra Hazar Denizi kıyısında düşen uçakta kurtulan olmadığını tahmin ettiklerini söylediler. 
     Uçağın enkazının bulunduğu Nardaran'ı giriş çıkışa kapatan Azeri yetkililer, gazetecileri de kaza bölgesine yaklaştırmıyor. 
     
     ÖZEL ARAŞTIRMA KOMİSYONU KURULUYOR 

     Azerbaycan Cumhurbaşkanı İlham Aliyev, Azal'a Azerbaycan Hava Yolları ait AN-140 tipi yolcu uçağının dün akşam Bakü-Aktav seferini yaparken düşmesiyle ilgili olarak özel araştırma komisyonu kurulması yönünde kararname imzaladı. 
     Uçakta bulunan 8'i yabancı ülke vatandaşı 23 kişinin hayatını kaybettiği anımsatılan kararnamede, araştırma komisyonunun, Başbakan Artur Rasizade başkanlığında ilgili bakanlık ve kurumların yöneticilerinden oluşturulması öngörülüyor. 
     Aliyev, kazayla ilgili ayrıca başsağlığı mesajı yayımlayarak, "Azerbaycan halkına, hayatını kaybeden Azerbaycan ve yabancı ülke vatandaşlarının akrabalarına derin hüzünle başsağlığı ve sabır dilerim" dedi. 
     Azal'dan konuya ilişkin yapılan açıklamada ise Bakü'nün yaklaşık 20 kilometre kuzeydoğusunda yer alan Nardaran kasabası yakınında düşen uçakta Azerbaycan vatandaşlarının yanı sıra hayatını kaybeden yabancı uyruklu yolcuların isimleri Türkiye vatandaşı Erdal Demir, Avustralya vatandaşı Alain Dextermer, Gürcistan vatandaşı Arstyanari adı henüz belirlenemedi , İngiltere vatandaşı Jan James Hardy, Kazakistan vatandaşları Dimitri İshakov, Tatyana Garnikova, Bulut Kalintayev ve Aynur Süleymanova olarak bildirildi. 
     Açıklamada, uçağın düşmesinden kısa bir süre sonra Azal temsilcilerinin, arama kurtarma ve ilk yardım ekiplerinin olay yerine ulaştığı ifade edilerek, çevreye ve denize dağılmış cesetlerin toplandığı kaydedildi. 
     Öte yandan, uçakta hayatını kaybeden Erdal Demir'in Azal'ın dünkü Ankara-Bakü seferiyle Azerbaycan'a geldiği ve transit yolcu olarak Bakü-Aktav uçağına bindiği öğrenildi. 
     
</TEXT>
</DOC>
