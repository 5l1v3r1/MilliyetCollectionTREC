<DOC>
<DOCNO> 408124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/guncel/gun06.html </URL>
<DATE> 2005/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Woody ve klarneti 
</HEADLINE>
<TEXT>


Tamamen gırgırlaştırılmış yani filmlerinde görmeye alışkın olduğumuz adamla bütünleşen bir tonla çalıyordu Woody. Orkestrada herkes sırası geldiğinde şarkı söyledi bundan sadece Woody ve davulcu Robert Garcia muaftı 

Murat Beşer 

Eğer 29 Aralık Perşembe akşamı dünyanın en iyi Dixieland topluluğu ülkemize gelseydi, onları topu topu 200 kişi izlerdi. Oysa önceki akşam Lütfi Kırdar Salonu'nda bunun 10 katı insan vardı. Düşünsenize, yılbaşına sadece iki gün kalmış, herkes enerjisini, parasını malum güne saklıyor ve bizler sadece ve sadece ortalama bir orkestra için salonu hıncahınç doldurmuşuz. 
Belki Dixieland cazının fanı değilsiniz. Dixieland'e bıyıklarını sevdiğimiz Goofy'nin Disneyland çağrışımından ya da sinemanın siyah beyaz döneminden aşina olabilirsiniz, ama normalde bu müziğe 100 küsur YTL gibi fahiş bir rakam ödemeyi aklınızın köşesinden bile geçirmezsiniz. 
Üstelik dinleyeceğiniz, kamburunu çıkararak duran sıska ve küçücük bir adamcağız. İri burnu ve gözlükleri ile oldukça da komik gözüküyor. Ama bunların hiçbir önemi yok, çünkü bu adamın tarifsiz bir sevimliliği var ve bunun sayesinde dünya çapında bir ünün sahibi. Evet, Woody Allen o. 
Yılların komedyeni New Orleans Jazz Band'i ile karşımızda çalıyor. 
İyi bir müzisyen ve klarnetçi değil Woody üstelik orkestrası da kendisi kadar sıradan. 

Filmlerindeki adam... 
Dünyadaki yeg ne kaygısı, kaygısızca klarnet çalmak olan torun torba sahibi bir New Orleans sakini edasıyla iskemlesine çöken Woody, k h sol bacağı ile tempo tutuyor, k h bacak bacak üstüne atıp baklava desenli çoraplarını göstererek çalıyordu. 
Tamamen gırgırlaştırılmış yani filmlerinde görmeye alışkın olduğumuz adamla bütünleşen bir tonla çalıyordu Woody. Orkestrada herkes sırası geldiğinde şarkı söyledi bundan sadece Woody ve davulcu Robert Garcia muaftı. 

Tekaütler gibi 
Özellikle "Down By The Riverside"da tromboncu Jerry Zigmont'ın, Amerikan maçosu sesi ile "Pennies From Heaven"ı söyleyen bayan piyanist Cynthia Sayer'ın duruşu keyif vericiydi. Kadife sesli kontrbasçı Conal Fowkes ile aslen müzik koordinatörü görevini üstlenen bançocu Eddy Davis de varlıklarıyla sempati topladılar. 
Giderken elindeki çalgı kutusuyla ve dağınık ak saçlarıyla kıraathanelerde tansiyon ölçen tekaütler gibi görünen Woody, bitimde orkestra arkadaşlarını tanıttı. det olduğu üzere bise geldiler ve üç parça daha çaldılar. 
Yılbaşına iki gün varken salon erken bir kutlama yaşadı. Olmayana ergi metodunun sonucu olmalı bu. 



</TEXT>
</DOC>
