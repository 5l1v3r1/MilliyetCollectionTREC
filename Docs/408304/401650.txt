<DOC>
<DOCNO> 401650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sondun43.html </URL>
<DATE> 2005/12/08/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
İKÖ zirvesine katılan liderler, Kabe'yi tavaf etti 
</HEADLINE>
<TEXT>

     İslam Konferansı Örgütü İKÖ 3. olağanüstü zirvesine katılan liderler, zirvenin sona ermesinin ardından toplu olarak Kabe'yi tavaf etti. 
     Suudi Arabistan Kralı Abdullah Bin Abdullah, zirveye katılan liderlere bir jest yaparak, yılda sadece iki kez açılan Kabe'nin iç kısmına da girilmesini sağladı. 
     İKÖ Genel Sekreteri Ekmeleddin İhsanoğlu'nun kapanış konuşmasının ardından liderler, geniş güvenlik önlemleri altında Kabe'ye gitti. Liderler, özel olarak hazırlanan merdivenden çıkarak Kabe'nin iç kısmına da girdi. 
     TBMM Başkanı Bülent Arınç ve İKÖ Genel Sekreteri Ekmeleddin İhsanoğlu da, diğer İKÖ üyesi ülkelerin devlet ve hükümet başkanlarıyla birlikte tavafa katıldı. 
     
</TEXT>
</DOC>
