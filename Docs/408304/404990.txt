<DOC>
<DOCNO> 404990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sondun35.html </URL>
<DATE> 2005/12/20/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
İsrail İran'ın 9 nükleer füzesi var 
</HEADLINE>
<TEXT>

     İsrail askeri istihbarat şefi General Aharon Zeevi, İran'ın gemiden fırlatılabilen ve nükleer başlık taşıma kapasitesine sahip 9 füzesinin olduğunu ileri sürdü. 
     İsrail radyosunun haberine göre, kısa bir süre önce de eski Sovyet ülkelerinden kaybolan füzelerin İran'da bulunduğunu savunan Zeevi, İran'ın nükleer tehdidinin somut olduğunu ve giderek güçlendiğini söyledi. 
     Haberde, kısa süre içinde ordudan ayrılmaya hazırlanan Zeevi'nin bu açıklamayı, parlamentodaki savunma ve dış ilişkiler komisyonunda veda konuşması sırasında yaptığı belirtildi. 
     İran Cumhurbaşkanı Mahmud Ahmedinejad'ın İsrail karşıtı sözleri üzerine, İsrailli siyasetçi ve askeri yetkililerin, sivil nükleer program adıyla nükleer silahını saklamakla suçladıkları İran hakkında son zamanlarda sık sık açıklamalarda bulundukları dikkati çekiyor. 
     
</TEXT>
</DOC>
