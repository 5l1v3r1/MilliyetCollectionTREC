<DOC>
<DOCNO> 408129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/guncel/gun11.html </URL>
<DATE> 2005/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Alperen yeni yılı göremedi 
</HEADLINE>
<TEXT>


HALUK ATALAY İstanbul 

Bahçelievler'de, dedesi Necmettin Koşar ile kurban pazarını gezmek için yola çıkan Alperen Zengin 9 , bir otomobilin çarpması sonucu yeni yılı göremeden hayatını kaybetti. Güngören Şehitler İlköğretim Okulu 3. sınıfında okuyan Alperen, Kurban Bayramı nedeniyle boş araziye kurulan pazarı görmek istedi. Dede Necmettin Koşar, dün kurbanlıkları görmek için okula gitmeyen torununu ısrarına dayanamayarak pazara götürmek istedi. Kurban pazarına doğru yürüyen dede ve torununa, karşıdan karşıya geçmek isterken Kadir Toprak'ın 26 kullandığı otomobil çarptı. 
İstanbul Üniversitesi Tıp Fakültesi Hastanesi'ne kaldırılan minik Alperen, acil cerrahi ünitesindeki müdahaleye reğmen kurtarılamadı. Torununun ölümünden habersiz olduğu belirtilen Koşar ise hafif yaralandı. Hastaneye akın eden Alperen'in yakınları gözyaşına boğuldu. 



</TEXT>
</DOC>
