<DOC>
<DOCNO> 401161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonyas04.html </URL>
<DATE> 2005/12/06/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
Pornografik alan adı uzantısı ertelendi 
</HEADLINE>
<TEXT>

     CNNTÜRK.com 

Pornografik siteler için düşünülen '.xxx' alan adı uzantısının kullanımı yine ertelendi. 
     Seks siteleri için düşünülen '.xxx' uzantısı, haziran ayında onaylanmış ancak nasıl kullanılacağına ilişkin görüşmeler aralık ayına bırakılmıştı. 
     Alan adı uzantısı için son kararın 30 kasım-4 aralık tarihleri arasında Kanada'nın Vancouver kentinden yapılan Internet Corporation for Assigned Names and Numbers Icann toplantısında alınması bekleniyordu. 
     
     Yeni tarih yok 
     Ertelemeye sebep olarak, internetin yeni alan adları yaratılmasını denetleyen bölümün, '.xxx' uzantısı hakkındaki son onay üzerinde bir kez daha düşünülmesini önermesi gerekçe gösteriliyor. 
     Icann toplantısından sonra yeni alan adı uzantısının yürürlüğe gireceği tarih veya yeni kararın ne zaman verileceği konusunda herhangi bir tarih verilmedi. Icann'in Governmental Advisory Comittee'nin raporuna göre hareket etmesi bekleniyor. 
     
     Eleştiriler yoğun 
     '.xxx' alan adı uzantısı fikri, ilk olarak 2001 yılında ortaya atıldı. Birçok kesim tarafından tepki gören öneriye en sert eleştirileri Icann'in eski başkanı Karl Auerbach ve ABD menşeli Family Research Council getirdi. 
     Eleştirilerin odak noktasında ise '.xxx' alan adı uzantısı kullanılmasının isteğe bağlı olması ve pornografik sitelerin tek bir uzantı altında toplanmasının garanti olmaması düşüncesi var. 
     
</TEXT>
</DOC>
