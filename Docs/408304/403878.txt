<DOC>
<DOCNO> 403878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/siyaset/siy03.html </URL>
<DATE> 2005/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
' lem'in kaderi 'kedi'de 
</HEADLINE>
<TEXT>


'Tayyipler lemi' karikatürü davası, Erdoğan'ın 'kedi' olarak tasvir edildiği davanın sonucunu bekleyecek 

TÜRKER KARAPINAR Ankara 


Başbakan Recep Tayyip Erdoğan'ı, fil, zürafa, maymun, deve, kurbağa, yılan, inek ve ördek şeklinde betimleyen karikatürleri "Tayyipler lemi" başlığıyla yayımlayan Penguen dergisi aleyhine açılan dava, 'kedi' davasının sonucunu bekleyecek. Erdoğan'ın kendisini "kedi" olarak tasvir ettiği karikatür nedeniyle Musa Kart ve Cumhuriyet gazetesi aleyhine açtığı diğer dava Yargıtay'da bekliyor. 
Penguen aleyhine açılan davanın dilekçesinde, karikatürlerin Erdoğan'ın kişilik haklarına saldırı niteliği içerdiği ifade edilerek, dergi sahibi Erdil Yaşaroğlu ile Pak Yayıncılık'tan 40 bin YTL manevi tazminat talep edilmişti. Pak Yayıncılık'ın avukatlarıysa, karikatürlerle Erdoğan'ın kişilik haklarının ihlal edilmediğini ve siyasiler hakkında her dönem bu tip karikatürler çizildiğini savundu. Ankara 1. Asliye Hukuk Mahkemesi, bu davada ilginç bir ara karara imza attı. Mahkeme, karikatürist Kart ve Cumhuriyet gazetesi aleyhine açılan davanın temyizinin beklenmesine karar verdi. 


</TEXT>
</DOC>
