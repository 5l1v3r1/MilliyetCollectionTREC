<DOC>
<DOCNO> 401272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/yazar/gureli.html </URL>
<DATE> 2005/12/07/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Unutma 
</HEADLINE>
<TEXT>


Van Yüzüncü Yıl Üniversitesi Rektörü Prof. Dr. Yücel Aşkın'a reva görülenler karşısında duyduğu aslında toplumca duymamız gereken suçluluk duygusunu geçen hafta Meral Tamer yazdı. Adalet Ağaoğlu, Tamer'e "Bir teselli Unutma, yanındayım" dedi, Aşkın'ın durumundan ötürü utanç duyguları içinde olduğunu belirtti. 
Hepsi gerçek. Ama bizce en önemlisi ve de en tehlikelisi unutmak. Kişi olarak Prof. Dr. Yücel Aşkın'a, aslında bilim insanına yapılanlar, suçluluk ve utanç duygularının ötesinde, mücadele azmimizi bilemeli. Bu azmin yaygınlaşmasına, toplumsallaşmasına vesile olmalı. Belleğimizi güçlendirmeli. Hesap sormanın yollarını sonuna kadar zorlamalıyız. 
Bu mücadelenin, bireyselliğin ötesinde, kurumsal ve yasal yolları var. Üniversiteler var. Barolar var. Tabip odaları var. En önemlisi ve en sorumlusu TBMM'de partiler var. 
Aylardır bir kara hınç ürünü olan gaddarca davranışlar karşısında laftan öte ne yapıldı 
Ya, Enver Arpalı'nın ölümü 
Unutuldu mu 
Dört ay yargı önüne çıkarılmadan cezaevinde tutulan Yüzüncü Yıl Üniversitesi Genel Sekreter Yardımcısı Arpalı'nın intiharına neden olanlar, "ihmalden ölüme sebebiyet verenler" hakkında ne yapıldı 
Hukukçular tabloyu ortaya koydular. Örneğin, Anayasa hukukçusu Prof. Dr. İbrahim Kaboğlu, yapılanların Anayasa'nın 17. ve 36. maddelerine, Avrupa İnsan Hakları Sözleşmesi'nin AİHS 2. maddesine aykırı olduğunu haftalar önce anımsattı. 
AİHS, tutuklananların "makul bir süre içinde yargılanmaya ve adli soruşturma sırasında serbest bırakılmaya hakkı vardır" diyor. Adalet Bakanı Cemil Çiçek ise, Rektör Aşkın'ın tutukluluğunun 20 yıl bile sürebileceğini söylüyor. Çiçek, iktidarın niyetinin ip ucunu veriyor. Prof. Dr. Aşkın'ın tutukluluğu 6 ayı bulursa rektörlüğü düşecek 
Ey, TBMM'deki muhalefet Bu Anayasa ihlalleri karşısında yapacağınız bir şey yok mu Meclis'te dokunulmazlık zırhı arkasında bekleyen dosyalara bir yenisini daha ekletemez misiniz Ki, vakti gelince hesabı sorulsun. 
Unutmayın. Unutulmasın. 

Bir şiir 
Dizelerimiz, toplumsal sorumluluğu önde tutan sanatçı Emre Altuğ'un, getirisini "Baba Beni Okula Gönder" seferberliğine bağışladığı son albümündeki sözü ve müziği kendinin olan şarkısından Unutmayın Çektiğimiz çileleri unutuyoruz, hafızamız zayıf diye boyun bükmeyin artık. Toplumsal belleğimiz yok diye suçu başkalarında aramanın kolaylığını bırakın artık. 
"Gün geceye varınca Kalp gülleri yakınca gel haneme usulca Dur karşıma boyunca Bir fırtına anında yar ellerim saçında Ter boşanır başımda her cilveli nazında" 



</TEXT>
</DOC>
