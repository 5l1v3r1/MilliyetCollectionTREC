<DOC>
<DOCNO> 402302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/son/sondun17.html </URL>
<DATE> 2005/12/10/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
İsrail Lübnan'daki patlamayla bir ilgimiz yok... 
</HEADLINE>
<TEXT>

     İsrail, dün gece Lübnan'da bir Hizbullah üyesinin aracında meydana gelen patlamada parmağı olduğu yolundaki iddiaları yalanladı. 
     İsrail Radyosu'nun haberinde, İsrail Ordusu'nun, cuma günü Lübnan üzerinde hiçbir İsrail uçağının uçmadığını açıkladığı belirtildi. 
     Lübnan'ın doğusunda, dün gece geç saatlerde Hizbullah'ın kalesi olarak bilinen Ba'albek'te, bir Hizbullah üyesinin aracında patlama meydana gelmiş, ancak olayda ölen ya da yaralanan olmamıştı. Aracı kullanan kişinin, patlamadan saniyeler önce aracını park ettiği bildirilmişti. 
     Patlamanın ardından Hizbullah, İsrail'i ''hain bir suikast teşebbüsünde bulunmakla'' suçlamış ve misilleme tehdidinde bulunmuştu. 
     El Manar Televizyonu'nda yayımlanan Hizbullah açıklamasında, operasyondan ''Siyonist düşman''ın sorumlu olduğunu belirtilmiş ve gerekenin yapılacağı mesajı verilmişti, Hizbullah ve Lübnan polisi, patlayan araçta kimin bulunduğu konusunda henüz bir açıklama yapmadı. 
     
</TEXT>
</DOC>
