<DOC>
<DOCNO> 405196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/guncel/gun07.html </URL>
<DATE> 2005/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürşat Yılmaz'ın asker bağlantısı 
</HEADLINE>
<TEXT>


Yılmaz, dinlemeye takılan konuşmasında birine şöyle bağırıyor Asker adamsınız, size bir şey deniyorsa anla ki problem vardır 

MUSA KESLER İstanbul 

Çıkar amaçlı suç örgütü elebaşısı olduğu iddiasıyla tutuklanan Kürşat Yılmaz hakkındaki İstanbul Başsavcılığı iddianamesinde, Yılmaz'ın asker ve h kim bağlantıları dikkat çekiyor. 
İddianamedeki dinlemeye takılan konuşmalarda, sık sık paşa ve albay rütbeli kişilerden bahsediliyor. Yılmaz'ın evinin güvenliğini, ailesi ve çocuklarının ihtiyaçlarını gidermekle görevli Zekeriya Arslan'ın, Yılmaz'ı 1994'te Ünye Jandarma Merkez Karakolu'nda görev yaparken, tanıdığı anlatılıyor. Arslan'ın telefon görüşmesi ise şöyle "Benim bir tanıdığım vardı ya, jandarma bu Türkiye'deki bütün şeyin başına geçti., tayin oldu. Paşa oldu..." 

'O iş ne oldu ' 
Örgütün silahlı kanadından olduğu iddia edilen Yavuz Kaşıkçı'yı arayan Haydar isimli kişinin "Yeni yasa ile ilgili eski Mali Şube Müdürü ile görüştüğünü, yarın tekrar geleceğini, 2 tane Albay, 1 tane de paşanın geleceğini söyleyerek odasını kullanıp kullanamayacağını sorduğu..." şeklindeki ifadeler de iddianamede yer alıyor. 
Yılmaz'ın bir başka adamının bir albay rütbeli bir kişiyi aradığı, Fatih'in arayıp aramadığını sorduğu, ayrıca albay rütbeli bir kişinin Ehat Akyol'u aradığı, "o işin ne olduğunu sorduğu, Ehat'ın da "yoğun olduğu için bakamadığını" söylediği de iddialar arasında bulunuyor. 

Öfkeli konuşma 
İddianamade yer alan telefon görüşmelerinde bir askerin Yılmaz'ı Ankara 11. Ağır Ceza Mahkemesi Başkanı Orhan Karadeniz'le görüştüreceği sözleri dikkat çekiyor. 9 Mart 2005 günü 19.56'da yapılan görüşme iddianamede şöyle aktarıldı Yılmaz'ın adamlarından biri, asker olduğu anlaşılan birni arıyor ve yüz yüze görüşme için İstanbul'a çağırıyor. Asker, nöbeti ve mesaisi olduğunu belirterek, ancak pazar günü gelebileceğini söylemesi üzerine, arka fondan Yılmaz'ın "Telefonda görüşmeyeceğiz, yüz yüze görüşmemiz gerekir" diye sesi duyuluyor. Buna rağmen asker, Yılmaz'ı kastederek, "O buraya gelirse onun için daha iyi olacak" diyor. 
Bunun üzerine telefonu alan Yılmaz, "Arkadaş durumlar kötü, telefonla konuşmak istemiyorum, anlamıyor musun, yanımda yok diyo adam sana, anla ki bir şey var demektir, bir problem var demektir, atlayıp gelirsin, çok acil bir şey varsa, gitmemiz gerekirse beraber gideriz ama şu anda beni yine konuşturdun, nerede olduğumuzu belli ediyorsunuz yani. Asker adamsınız, ısrarla buna gerek yok ki, anla ki sana bir şey deniyorsa, anla ki problem var demektir. İzaha gerek var mı başka, soruyorum sana" diyerek sert çıkıyor. 



</TEXT>
</DOC>
