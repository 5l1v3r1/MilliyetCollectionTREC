<DOC>
<DOCNO> 407339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sonsiy08.html </URL>
<DATE> 2005/12/28/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
"Ana muhalefet liderinin konuşması Başbakan'ın iznine mi tabi " 
</HEADLINE>
<TEXT>

     CHP İzmir Milletvekili Ahmet Ersin, demokrasilerde, ana muhalefet partisi liderinin konuşmasının başbakanın iznine tabi olup olmadığını sordu. 
     Ersin, Başbakan Recep Tayyip Erdoğan tarafından yanıtlanması istemiyle TBMM Başkanlığı’na verdiği soru önergesinde, Erdoğan’ın dünkü bütçe görüşmelerinde, Konya’daki Şeb-i Arus törenlerinde, Deniz Baykal’ın konuşma isteğinin, Vali tarafından kendisine iletildiği ve kendisinin de olumlu karşılamasından sonra CHP Genel Başkanı Baykal’ın konuşabildiğini ifade ettiğini belirterek, şunları kaydetti 
     "Bu durumda Sayın Başbakan’ın sözlerinden, Konya Valisi’nin, Şeb-i Arus törenlerinde konuşmak isteyen Ana Muhalefet Partisi Lideri’nin konuşturulup konuşturulmayacağını Sayın Başbakana danıştığı, Sayın Başbakan izin verdikten sonra Ana Muhalefet Partisi Lideri’nin konuşturulduğu sonucu çıkmaktadır. 
     Dolayısıyla Sayın Başbakan’ın iktidar anlayışının ve AKP kadrolaşmasının, hangi aşamalara geldiği anlaşılmaktadır. 
     Demokrasilerde, ana muhalefet partisi liderinin konuşması başbakanın iznine tabi olabilir mi 
     Ana Muhalefet Partisi Lideri’nin konuşturulup konuşturulmayacağını Başbakan’a soran Konya Valisi, devletin tarafsız valisi mi, AKP’nin valisi midir " Ersin, TBMM Başkanlığı’na verdiği bir başka önergede de dünkü bütçe görüşmelerinde Başbakan Erdoğan’ın, asgari ücretle ilgili düşüncelerini açıklarken, "bir simitle bir bardak çayın 600 bin TL olduğunu 5 kişilik ailenin bir ay boyunca simit ve çayla beslenmesi halinde 80 milyon TL artıracağını ifade ettiğini" belirterek, şu soruların yanıtlanmasını istedi 
     "Sayın Başbakan, siz milletle alay mı ediyorsunuz bir insan her gün simit-çayla beslenebilir mi 
     Asgari ücretle geçinen 5 kişilik aile, bir ay simit-çayla beslense, cebinde 80 milyon TL kalır sözü, bir başbakana yakışıyor mu 
     İnsanlık suçu işlediğinizi farkında mısınız " 
     
</TEXT>
</DOC>
