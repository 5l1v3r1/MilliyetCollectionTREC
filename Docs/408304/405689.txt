<DOC>
<DOCNO> 405689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/soneko42.html </URL>
<DATE> 2005/12/22/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Rusya ve Azerbaycan, gaz fiyatı konusunda anlaştı... 
</HEADLINE>
<TEXT>

     Rusya ve Azerbaycan'ın, Rus gazının yeni fiyatı konusunda anlaşmaya vardığı bildirildi. 
     Azerbaycan devlet petrol şirketi SOCA'dan bir yetkili Rus İtar-Tass ajansına yaptığı açıklamada, iki ülke heyetleri arasında yapılan görüşmeler sonucunda Azerbaycan'ın 1 Ocak 2006'dan itibaren bin metreküp Rus gazı için 60 dolar yerine 110 dolar ödemeyi kabul ettiğini duyurdu. 
     Yetkili, Rus Gazprom ve Azeri SOCA yetkililerinin bugün yaptığı görüşmelerde Rusya'nın eski Sovyet Cumhuriyetlerine verdiği gaz fiyatını yeniden düzenlemesi çerçevesinde yeni fiyat konusunda anlaşmaya vardıklarını açıkladı. 
     Azerbaycan'ın 2006 yılında alacağı gaz miktarının değişmeyeceğini ifade eden yetkili, bunun de 4,500 milyon metreküp olduğunu kaydetti. 
     Gazprom'un alt şirketi GazExport şirketi 2004 yılından beri Azerbaycan'ın iç tüketimde ihtiyacı olan gazı karşılıyor. Azerbaycan bu yıl GazExport'tan 4,154 milyon metreküp gaz satın alırken, bu gazı genelde ülkenin elektrik ihiyacını sağlayan santraller için kullanıyor. 
     
</TEXT>
</DOC>
