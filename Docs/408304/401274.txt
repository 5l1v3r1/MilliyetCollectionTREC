<DOC>
<DOCNO> 401274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/yazar/pulur.html </URL>
<DATE> 2005/12/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıbrıs'ta eşeklerle baş başa kalmak... 
</HEADLINE>
<TEXT>


PAZARTESİ günü "Milliyet'in manşeti ilham vericiydi 
"KKTC halkına evet cezası... 
Annan Planı'yla ilgili referandum sonrası KKTC'ye doğrudan ticaret sözü veren AB, şimdi projeyi rafa kaldırıyor. Çünkü Rum kesimi Maraş bize verilsin türü şartlar ileri sürüyor." 

EVET, manşet çok ilham vericiydi. "Ya ne sandınız " demek de vardı, ya da "Başka ne bekliyordunuz " demek de... 
"Alçaklara kar yağıyor üşümedin mi Sen bu işin sonucunu düşünmedin mi " diye, Annan Planı'na "Yes, be anem " diyenlerle dalga geçmek de... 

26 Nisan 2004 tarihli yazımızda şöyle demişiz 
"Neyse, olan oldu, biten bitti. Kıbrıslılar da başlarının çaresine bakarlar. Bundan sonra, Kıbrıs için bir damla kanımız da olmaz, bir liramız da... 
Anlatabildik mi " 

KIBRISLI avukat Fuat Veziroğlu yazımızı okuyunca bize şu mektubu göndermişti 
"Ben anladım Anladım ve size yüzde yüz katılıyorum. Yoksul Anadolu'dan kesip Kıbrıs'a milyon dolar akıtmak, hele Mehmetçik denen Anadolu çocuğunun Kıbrıs için kanını akıtmak. 
Biz buna layık değiliz." 

VEZİROĞLU, Kıbrıs halkını kandırmak için başta Karen Fogg'un şekerlerinin, Türkiye ve Kıbrıs'taki Avrupa işbirlikçilerinin neler yaptıklarını, milyon dolar akıttıklarını anlatıyor ve şöyle diyordu 
"Dünyada kendi devletini yıkmaya hazır olduğunu ilan eden ilk halk biz olduk. 
Bizi ne Allah affeder, ne de tarih. 
Bu, sonun başlangıcı değil, sonun ortasıdır, pek yakında sonun sonunu da göreceğiz..." 

LAYIK olanlar görür ama, Rauf Denktaş gibilerine, Fuat Veziroğlu gibilerine yazık değil mi 
Hayır, onlar buna layık değillerdir, bazıları istedikleri kadar "Halkın oyu böyle çıktı " desinler, halk çoğunluğunun oyu öyleyse sonuca da katlanacaklar. 

BİRİSİ 3 yıl önce "Bu gidişle Kıbrıs'ta eşeklerle Rauf Denktaş baş başa kalacak " diye dalga geçiyordu. 
Eğer, bu benzetme Denktaş'ın cumhurbaşkanlığı için yapılmışsa, artık Denktaş iktidarda değil, sırada Mehmet Ali Talat var, eşeklerle baş başa kalmak inşallah ona düşmez. 
Ama bizim bildiğimiz Denktaş gibileri Kıbrıs'tan ayrılmaz insanıyla, halkıyla, toprağıyla, eşeğiyle Kıbrıs'ı kimselere bırakmaz. 
Tarih kimlerin Kıbrıs'ı bu hale getirip nasıl sattıklarını yazacaktır. 
Yazmaya başladı bile... 



</TEXT>
</DOC>
