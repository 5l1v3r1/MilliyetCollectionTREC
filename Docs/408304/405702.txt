<DOC>
<DOCNO> 405702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/soneko55.html </URL>
<DATE> 2005/12/22/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Merkez Bankası Anketi'nde enflasyon beklentisi yüzde 7.86'ya çıktı 
</HEADLINE>
<TEXT>

     Merkez Bankası tarafından düzenlenen beklenti anketine göre, yıl sonu enflasyon beklentisi yüzde 7.86'ya çıktı. 
     Merkez Bankası tarafından her ay iki kez düzenlenen Beklenti Anketi'nin, Aralık ayına ilişkin ikinci dönem sonuçları açıklandı. 
     Yıl sonu enflasyon beklentisi, tüketici fiyatları endeksi TÜFE bazında Aralık ayının ilk anketine göre 0.04 puan artarak yüzde 7.82'den yüzde 7.86'ya yükseldi. 
     Anket'e göre cari açık beklentisi de, yıl sonu itibarıyla 22 milyar 516.5 milyon dolara yükseldi. 
     Aralık ayının ilk anketinde, yıl sonu cari açık beklentisi 22 milyar 481.8 milyon dolar olmuştu. 
     Aralık'ın ilk anketinde yıl sonu TÜFE'de yüzde 7.82, cari ay TÜFE'de yüzde 0.67, iki ay sonrası TÜFE'de yüzde 0.48, gelecek 12 aylık dönem TÜFE'de yüzde 5.93 olan beklentiler, Aralık ayının ikinci anketinde, TÜFE bazında cari ayda 0.65'e, 12 aylık dönemde yüzde 5.84'e, iki ay sonrasında yüzde 0.44'e inerken, yıl sonu TÜFE beklentisinde yüzde 7.86'ya çıktı. 
     Cari ay ve yıl sonu sonu bileşik faiz oranı beklentisi yüzde 13.88'den yüzde 14.16'ya yükseldi. 
     Aralık ayının ikinci anketinde, cari ay ve yıl sonu dolar kuru beklentisi 1.3644 YTL'den 1.3557 YTL'ye indi. 
     Aralık ayının ilk anketinde yüzde 5.1 olan cari yıl sonu GSMH büyüme beklentisi ise ikinci ankette yüzde 5.4'e çıktı. 
     
</TEXT>
</DOC>
