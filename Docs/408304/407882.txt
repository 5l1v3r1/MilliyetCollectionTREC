<DOC>
<DOCNO> 407882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sondun06.html </URL>
<DATE> 2005/12/30/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
ABD'nin Malezya Büyükelçiliği tehditler üzerine kapatıldı 
</HEADLINE>
<TEXT>

     ABD'nin Malezya Büyükelçiliği'nin bazı tehditler üzerine bugün kapatıldığı bildirildi. 
     Büyükelçilikten gönderilen bir e-mail mesajında, elçiliğin alınan bir tehdit üzerine ikinci bir duyuruya kadar kapatıldığı belirtildi, ancak tehdidin niteliği konusunda bilgi verilmedi. 
     Büyükelçilik Sözcüsü Kathryn Taylor, tehdidin özellikle elçiliğe yönelik olduğunu ve genel olarak Malezya'daki Amerikan çıkarlarına yönelik olmadığını söyledi. 
     Sözcü, elçiliğin daha önce Cumartesi'den Salı'ya kadar yeni yıl nedeniyle kapalı olmasının planlandığını ve Salı günü güvenlik durumuna bağlı olarak tekrar açılmasını umduklarını kaydetti. 
     Kuala Lumpur'un Cheras bölgesi polis müdürü Azman Hassan ise tehdidin sadece Amerikan Büyükelçiliği ile ilgisi bulunduğunu, diğer elçiliklerin açık olduğunu söyledi. 
     
</TEXT>
</DOC>
