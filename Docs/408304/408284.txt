<DOC>
<DOCNO> 408284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sontur23.html </URL>
<DATE> 2005/12/31/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Önce otomobile, sonra işyerine çarptı... 
</HEADLINE>
<TEXT>

     Bursa'nın merkez Yıldırım İlçesi'nde, park halindeki otomobile çarptıktan sonra olay yerinden kaçarken otomobiliyle bir işyerine giren sürücü, kayıplara karıştı. 
     Alınan bilgiye göre, kimliği henüz belirlenemeyen kişinin kullandığı 34 ED 574 plakalı otomobil, Profesör Tezok Caddesi'nde park halindeki bir otomobile çarptı. 
     Kazadan sonra olay yerinden kaçan sürücü bu kez de otomobiliyle, cadde üzerinde bulunan Cengiz Doğru'ya ait ayakkabı dükkanına girdi. 
     İşyerinin vitrin camlarının kırılmasına ve dekorların parçalanması neden olan olayın ardından sürücü, hasar gören aracını olay yerinde bırakarak kaçtı. 
     Hasarlı otomobil parka çekilirken, olaya neden olan sürücünün kimliğinin belirlenmesine çalışıldığı bildirildi. 
     
</TEXT>
</DOC>
