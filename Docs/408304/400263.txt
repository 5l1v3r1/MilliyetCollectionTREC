<DOC>
<DOCNO> 400263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sonsiy04.html </URL>
<DATE> 2005/12/03/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
DYP, AKP'ye 'Sindirella'yı anımsattı 
</HEADLINE>
<TEXT>

     Kamuoyu araştırmalarını "sis bombası"na benzeten DYP, AKP’ye "Sinderella" masalını anımsattı. 
     DYP Seçim İşleri Başkanı Mahmut Nedim Bilgiç, "AKP’nin, milletin 3 Kasım’da verdiği krediyi hovardaca tükettiğini" ileri sürerek partisinin seçim ısrarını yineledi. 
     Bilgiç, "Ekonomik vaatleri havada kalan, istismarını yaptıkları türban ve YÖK gibi konularda başı eğik olan, döviz-borsa-faiz üçgenine sarılan hükümet, kapkaç zihniyeti ile iktidarını elinde muhafaza edebileceğini düşünmektedir" dedi. 
     İktidar istemese de Türkiye bir seçim sürecine girdiğini savunan Bilgiç, iktidarın halkın hakemliğinden kaçamayacağını söyledi. 
     
     YALDIZLI ARABA BALKABAĞINA... 
     Ünlü Sinderella masalına göndermede bulunan Bilgiç, "Seçim saati çattığında sağduyulu milletimiz iktidarın yaldızlı arabasını masalda olduğu gibi balkabağına, ampulünü ise kibrit alevine dönüştürecektir" dedi. 

ANKA 
     
</TEXT>
</DOC>
