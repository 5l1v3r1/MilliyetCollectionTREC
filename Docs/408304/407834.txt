<DOC>
<DOCNO> 407834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/spor/axspo02.html </URL>
<DATE> 2005/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Hamit Milliyet'e konuştu 
</HEADLINE>
<TEXT>


Milli futbolcu, muhabirimiz Recai Aksu ile yaptığı görüşmede, "Avukatlar istedi, Serkan'ın ismini söylemek zorunda kaldım" derken, "Sana baskı yaptılar mı " sorusuna "Öyle bir şey var" yanıtını verdi 

RECAİ AKSU 


Fenerbahçe Başkanı Aziz Yıldırım'ın önceki gün yaptığı açıklamalar üzerine gündemin başına oturan milli futbolcu Hamit Altıntop, Milliyet'in sorularını yanıtladı, Serkan'ın ismini FIFA'ya verdiğini doğruladı. 
İşte muhabirimiz Recai Aksu'nun, Hamit ile yaptığı röportaj 
- Fenerbahçe Başkanı Aziz Yıldırım, 'Hamit'e baskı yapılmış. FIFA'ya Serkan'ın ismini vermek zorunda kalmış" açıklamasını yaptı. Bunlar doğru mu 
"Hayatta yalanlamam..." 
- Sana ne sordular 
"Ne oldu, ne olmadığını sordular. Duyduklarımı anlatacaktım, ben de onu anlattım işte." 
- Sana baskı yaptılar mı "Serkan Balcı vurdu mu " diye sordular mı 
"Ya öyle gibi bir şey var." 
- Yani FIFA'da sana baskı yaptılar. 
"Hayır, FIFA bana o kadar baskı yapmadı. Sadece bana avukatlar söyledi. Ben onlara Serkan olayını anlatmıştım. Ama kendi aramızdaydı. Onu FIFA'ya anlatmamı istediler." 
- Senin böyle bir şeyi bildiğini nereden duymuşlar 
"Ya abi, o konu üzerine ben konuşmak istemiyorum, doğrusu. İşte olan oldu. Ben Serkan ile kendim görüştüm, ona izah ettim. Daha da hiç kimseye bir şey anlatmak istemiyorum doğrusu. 
- Serkan ne yaptıysa onu anlattın öyle mi 
"Abi onun ne yaptığını görmedim ki... Ben kendi görevimi yaptım, bana düşeni. Yani uzatılmasını istemiyorum. 
- Senin ifadenden dolayı Serkan, Zürih'e çağrılmış. Sanırız senin sözlerinden dolayı... 
"Olabilir, olabilir yani. Ama belki de Türkiye Futbol Federasyonu'ndan bir şey demişlerdir. İlle de benin bir şey söylememe göre, böyle olması gerekmiyor. 
- Sonuçta aranızda konuştuğunuz şeyi FIFA'ya anlattım diyorsun. 
"Evet ama abi illa haber mi yapmak istiyorsun " 
- Ama Hamit kamuoyuna yansıyan bir olay var. 
"Ben hazırlıklı değilim abi." 
- Hamit ifadeyi doğruladın, beni çağırdılar diyorsun, ifade verdim diyorsun. Serkan ile konuştuğumu anlattım diyorsun. Bir çok konu açığa çıkacak. 
"Abi bu olay beni huzursuz ediyor. Çıksın da benim adımdan çıkmasın." 


</TEXT>
</DOC>
