<DOC>
<DOCNO> 407750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sontur56.html </URL>
<DATE> 2005/12/29/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
İstanbul'da yılbaşı önlemleri... 
</HEADLINE>
<TEXT>

     İstanbul Büyükşehir Belediyesi, vatandaşların yeni yıla rahat ve huzurlu girebilmeleri için bazı önlemler aldı. 
     Belediyeden yapılan açıklamaya göre, vatandaşların yılbaşını sorunsuz geçirebilmesi için hazırlıklar tamamlandı ve yılbaşı akşamı gelebilecek şikayetlere yönelik nöbetçi ekipler oluşturuldu. 
     Yılbaşı gecesi süresince İETT, hazırlanan normal ve ek sefer programına göre, 23.00-05.00 saatleri arasında otobüs seferleri gerçekleştirecek. 
     İstanbul’un temel ulaşım bölgelerine göre düzenlenen programda, İETT otobüsleri ring seferler halinde hizmet verecek. İhtiyaç halinde otobüs seferlerine ilaveler yapılabilecek. 
     Vatandaşlar, İETT ile ilgili sorun ve şikayetlerini 245 07 20 numaralı telefona iletebilecek. 
     İETT’nin, yılbaşı gecesinde normal sefer programına ilave olarak 23.00-05.00 saatleri arasında hizmet vereceği hatlar şunlar 
     İstanbul Bölgesi’nde Topkapı-Beşiktaş, Gaziosmanpaşa-Taksim, Yenibosna Metro-Taksim, Yeşilköy-Eminönü, Bakırköy-Mecidiyeköy, Basın Sitesi-Taksim. 
     Beyoğlu Bölgesi’nde Mecidiyeköy-Beşiktaş, Sarıyer-Taksim, Mecidiyeköy-Taksim, Ortaköy Dereboyu-Taksim. 
     Anadolu Bölgesi’nde Kadıköy-Altbostancı, Üsküdar-Sultanbeyli, Üsküdar-Ortaçeşme, Kadıköy-Ortaçeşme, Üsküdar-Pendik, Kadıköy-Taksim, Bostancı-Taksim ve Kadıköy-Tuzla. 
     
     DENETİM YAPILACAK 
     Öte yandan yılbaşı dolayısıyla İtfaiye Müdürlüğü’nde görevli sayısı iki kat artırılacak. 
     Hava şartlarının kötü olması durumunda Yol Bakım Müdürlüğü ve AKOM ekipleri de görev başında olacak. 
     Kontrol Dairesi’ne bağlı Zabıta Müdürlüğü ekipleri, gelen şikayetleri ilgililere ulaştırırken, Avrupa ve Anadolu yakalarında minibüs, taksi ve dolmuşları da denetleyecek. 
     Zabıta Müdürlüğü’ne bağlı 5 ekip, yılbaşı gecesi saat 20.00’den itibaren yeme, içme, konaklama ve eğlence yerlerini kontrol ederek, diğer belediye ekipleriyle koordineli denetimlerini sürdürecek. 
     Yılbaşı tatilinde gece ve gündüz görev yapacak şekilde 5 ekip oluşturulacak ve her ekipte 1 doktor ve 2 zabıta memuru bulunacak. 
     Vatandaşlar, şikayetlerini 212-522 87 74 numaralı telefona iletebilecek. 
     -SAĞLIK EKİPLERİ HAZIR BEKLEYECEK- Acil Yardım ve Cankurtarma Müdürlüğü, bireysel ve toplumsal acil hastalık, kaza, tabii afetler, yangın, göçük ve yaralanmalarda hayati önem taşıyan hastalık durumlarında mümkün olan en kısa sürede ilk tıbbi yardımı yapmak üzere hazır bekleyecek. Sağlık Komuta Merkezi’nde ve tüm acil yardım istasyonlarında yeterli sayıda sağlık ekibi ve ambulans göreve hazır olacak. 
     Sağlık Daire Başkanlığı’na bağlı Veteriner ve Mezbahalar Şube Müdürlüğü, yılbaşına kadar hindi satış yerlerindeki denetimini sürdürecek. 
     Vatandaşlar, konu ile ilgili şikayetlerini aktarmak için 212-446 03 27 521 34 00 numaralı telefonları arayabilecek. 
     -İDO SEFER SAYILARINI ARTIRABİLECEK- Yılbaşı tatili nedeniyle artacak yoğunluğa paralel olarak halkın rahat ulaşımını sağlamak için gerekli düzenlemeleri yapan İstanbul Deniz Otobüsleri A.Ş. İDO , sefer sayılarını artırarak ve rezervasyon tarihlerini genişleterek vatandaşlara hizmet sunacak. 
     Vatandaşlar, İDO ile ilgili şikayet, rezervasyon ve bilet satışı için 444 4 436 numaralı telefonu arayabilecek. 
     Ayrıca, biletler tüm VARAN Turizm acentelerinden de temin edilebilecek. 
     İDO’nun ücret tarifesi ve sefer programı, "www.ido.com.tr" internet adresinden görülebilecek. 
     
     YENİ YILIN İLK GÜNÜ SU KESİNTİSİ 
     İSKİ, tam kapasiteyle su verecek. Olabilecek su arızası ve kanal tıkanmasıyla ilgili tedbirleri alacak ve nöbetçi ekip sayısını artıracak. 
     Ancak Kağıthane İçmesuyu Arıtma Tesisleri’nde ve İsale Hatları’nda yapılacak yeni bağlantı ve bakım-onarım çalışması nedeniyle Kağıthane, Sarıyer, Şişli, Gaziosmanpaşa, Eyüp, Beyoğlu, Bayrampaşa, Fatih sahil kesimi hariç , Beşiktaş sahil kesimi hariç 
     ilçeleri ile Eminönü ve Esenler ilçelerinin bir kısmına, 1 Ocak Pazar günü saat 04.00 ile 2 Ocak Pazartesi günü saat 04.00 arasında 24 saat süreyle su verilemeyecek. Vatandaşlar, su ve kanal şikayetlerini iletmek için 185 numaralı telefonu arayabilecek. 
     
     ÖNEMLİ TELEFONLAR 
     Yılbaşı gecesi vatandaşların şikayetlerinin değerlendirileceği merkezler ve telefon numaraları ise şöyle 
     Belediye Merkez Nöbetçi Amirliği 212 449 40 00 Zabıta Müdürlüğü 527 57 00 3 hat İtfaiye Komuta Merkezi 635 01 00 10 hat İtfaiye ihbarları 110 İETT Genel Müdürlüğü 245 07 20 30 hat İSKİ Genel Müdürlüğü 588 38 00 Sağlık Komuta Merkezi 528 10 10 Mezarlıklar Müdürlüğü 272 13 73 3 hat Hızır Acil Servisi 112 Acil Yardım ve Cankurtarma Müdürlüğü 632 08 50-487 51 90 8 hat T.E.K. 237 23 50 İGDAŞ 626 46 46 
     
</TEXT>
</DOC>
