<DOC>
<DOCNO> 401041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/soneko51.html </URL>
<DATE> 2005/12/06/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Hazine nakit dengesi, Kasım'da 240 milyon YTL fazla verdi 
</HEADLINE>
<TEXT>

     Hazine nakit dengesi, Kasım ayında 240 milyon YTL fazla verirken, faiz dışı fazla 2.8 milyar YTL oldu. 
     Ocak-Kasım 2005 döneminde ise nakit dengesi yaklaşık 11.6 milyar YTL açık verirken, 29.6 milyar YTL faiz dışı fazla oluştu. 
     Hazine Müsteşarlığı verilerine göre, Kasım ayında nakit bazda toplam 10.7 milyar YTL gelir elde edilirken, 7.9 milyar YTL faiz dışı harcama yapıldı ve 2.8 milyar YTL faiz dışı fazla oluştu. 
     Toplam 2.6 milyar YTL faiz ödemesinden sonra, Hazine nakit dengesi 240 milyon YTL fazla verdi. 
     Kasım ayında Türk Telekom tarafından Hazine'ye, hisse devir sözleşmesi karşılığı olarak 1.310 milyon ABD Doları 1.8 milyar YTL tutarında kaynak aktarıldı. Diğer taraftan, Tasarruf Mevduatı Sigorta Fonu'na TMSF ikrazen ihraç edilmiş olan Özel Tertip Devlet İç Borçlanma Senetlerinden doğan Hazine alacakları kapsamında, TMSF tarafından Hazine'ye 1.3 milyar YTL tutarında kaynak aktarıldı. 
     
     OCAK-KASIM DÖNEMİ 
     Bu yılın Ocak-Kasım döneminde, nakit bazda toplam 115.3 milyar YTL gelir elde edildi, 85.7 milyar YTL faiz dışı harcama yapıldı ve 29.6 milyar YTL faiz dışı fazla oluştu. 
     Bu dönemde toplam 41.2 milyar YTL faiz ödemesinden sonra Hazine nakit dengesi 11.6 milyar YTL açık verdi. 
     Bu gelişmeler sonucunda, Ocak-Kasım 2005 döneminde nakit açığı ağırlıklı olarak net borçlanma ile finansa edilirken, aynı dönemde kasa banka hesaplarında 8 milyar YTL değişim meydana geldi. 
     
</TEXT>
</DOC>
