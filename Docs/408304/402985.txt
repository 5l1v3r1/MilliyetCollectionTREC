<DOC>
<DOCNO> 402985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sondun02.html </URL>
<DATE> 2005/12/13/ </DATE>
<TIME> 03.30 </TIME>
<AUTHOR>  </AUTHOR>
<HEADLINE>
Afganistan'ın Hindu Kuş Bölgesi'nde 6.7 büyüklüğünde deprem... 
</HEADLINE>
<TEXT>

     Afganistan'ın Hindu Kuş bölgesinde Richter ölçeğine göre 6.7 büyüklüğünde bir deprem meydana geldiği bildirildi. 
     ABD Jeolojik Araştırma kurumunun depremin büyüklüğünü açıklamasının ardından depremin Hindistan'ın başkenti Yeni Delhi ile Pakistan'ın Afganistan sınırındaki Peşaver kentinde de hissedildiğine ilişkin haberler geldi. 
     Öte yandan, Peşaver kentindeki deprem merkezinden bir yetkili, yerel saatle 03.00'da meydana gelen depremin büyüklüğünü Richter ölçeğine göre 6.3 olarak açıkladı. 
     
     TOPRAK KAYMALARI 

     6.7 büyüklüğündeki depremin ardından Keşmir’in Pakistan’a ait kısmında, Bağ kenti yakınında toprak kaymaları meydana geldiği bildirildi. 
     ABD Jeolojik Araştırma kurumu yerel saatle 03.00’den önce TSİ 00.00 Afganistan’ın Hindu Kuş bölgesinde meydana gelen depremin 
     merkez üssünü, Feyzabad kentinin 105 kilometre güneydoğusu olarak açıkladı. 
     Yetkililer, depremde can veya mal kaybı meydana geldiğine ilişkin kendilerine henüz bir bilgi ulaşmadığını belirttiler. 
     
</TEXT>
</DOC>
