<DOC>
<DOCNO> 401067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonspo01.html </URL>
<DATE> 2005/12/06/ </DATE>
<TIME> 04.10 </TIME>
<AUTHOR>  </AUTHOR>
<HEADLINE>
2 yıl ceza alan Halil Mutlu Hedefimde sapma yok 
</HEADLINE>
<TEXT>

     Uluslararası Halter Federasyonu tarafından uluslararası müsabakalardan iki yıl men cezası kesinleşen Olimpiyat ve Dünya şampiyonu halterci Halil Mutlu, ''Hedefimde bir sapma yok. Amacım Pekin'de kürsüye çıkmak'' dedi. 
     Konu ile ilgili AA muhabirine açıklama yapan Halil Mutlu, karardan dolayı üzüntülü olduğunu, ancak hep bu üzüntüyle yaşayamayacağını belirtti. 
     Bilerek doping almadığını ifade eden Mutlu, şunları söyledi 
     ''Ben bu illeti bilerek almadım. Ama bu illet vücudumuza girdi. Ne yaparsam yapayım bu lekeyle yaşayacağım. Ama benim hedeflerimde hiçbir sapma yok. Yeniden antrenmanlara başlayıp Pekin'de yeniden olimpiyat şampiyonu olmak istiyorum. Hedefime ulaşmak için çalışmalarıma devam edeceğim. Pekin Olimpiyatlarına hazırlanıyor, dopingi unutturmaya çalışıyor gibi yanlış anlamalara müsaade etmeyeceğim.'' Mutlu, milletin ve devletin kendisine çok şeyler verdiğini dile getirerek, 4. kez Olimpiyat şampiyonu olmak için çalışmalarını hızla sürdüreceğini kaydetti. 
     
</TEXT>
</DOC>
