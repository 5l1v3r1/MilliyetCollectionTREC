<DOC>
<DOCNO> 404955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/yazar/yilmaz.html </URL>
<DATE> 2005/12/20/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
STFA'dan geriye kalan eğitim mirası 
</HEADLINE>
<TEXT>


Dış Ekonomik İlişkiler Kurulu DEİK Başkanı Rona Yırcalı ile geçen hafta içinde düzenledikleri, "Avrasya Nereye Gidiyor " panelinde karşılaştığımda, Dünya Odalar Federasyonu WCF Başkanı seçilmişti, ancak bir başka heyecanla Türk Eğitim Vakfı Başkanı olarak çalışmalarını anlatıyordu... 
Bundan 37 yıl önce kurulan ve rahmetli işadamı Nejat Eczacıbaşı'nın iki yıl başkanlığını yürüttüğü Türk Eğitim Vakfı TEV , sonraki 26 yıl boyunca başkanı olan Vehbi Koç'un adıyla özdeşleşmişti. Koç'tan sonra başkanlık görevine gelen Aydın Bolak'ın da vefatıyla boşalan yere Ömer Dinçkök gelmiş, son olarak bu koltuğa Yırcalı oturmuştu. 
Yırcalı, "Üstün yetenekli ve zek lı çocukların öğrenim gördüğü, Gebze'deki TEVİTÖL okulumuza 20 Mayıs 2006'da, 7 ilde açacağımız sınavla 60 kadar öğrenci alacağız. Bunun duyurulması ve Türkiye genelinden öğrencilerin başvuru imk nına kavuşmasını istiyoruz" diyor... 

STFA'dan miras kaldı 
STFA'nın kurucularından merhum Sezai Türkeş'in, Turgut Özal'ın Cumhurbaşkanlığı döneminde verdiği destekle eşi İnanç Türkeş adına kurduğu TEVİTÖL, grubun maddi imk nının daralmasıyla, ortada kalıyor. 2001'de TEV bu okulun 'dinci grupların' eline geçmemesi için tüm imk nlarını seferber edip TEVİTÖL'ü bünyesine katıyor. 
Ancak kolay bir öğrenim değil. Yılda 4.5 trilyon lira gideri olan, 15'i Amerika'da okuyan toplam 180 özel öğrenciye yatılı ortaöğretim imk nı veren bir okul. 
Okulun 13 mezunundan 8'i Amerika'nın en iyi 10 üniversitesinde yükseköğrenim gördü. TEV'in çocuklarına, ayrıca Almanya, İngiltere, Hollanda, Avusturya, İsveç, Danimarka gibi Batı ülkelerinden de burslar sağlanıyor. 37 yıldır kurumundakı TEV Müdür Yardımcısı Güsel Bilal, TEVİTÖL'e Bingöl'den Çorum'a kadar her yerden çocukların geldiğini belirtiyor. 
TEV camiasının "Güse Ablası" geçen aylarda, Yırcalı'nın eşi Nur, Çimento Müstahsilleri Derneği Başkanı Adnan İğnebetçili'nin eşi ve Akkök Grubu Yönetim Kurulu Başkanı Ömer Dinçkök'ün eşi Ayşegül Dinçkök ile Trabzon, Adana, Mersin ve Antakya'ya kadar bir dizi eğitim ziyaretleri gerçekleştirmiş. Sosyal Girişim Komitesi adıyla çalışan 'kadınlar ekibi' önümüzdeki günlerde Diyarbakır'a gidecek. 

'Vakıf ibadet gibi' 
Güsel Bilal, TEV'de yalnızca yönetici değil, Safiye Ayla ve Aliye Nahit Tender'in malvarlıklarını temsilen mütevelli heyeti üyesi de. En önemlisi de "gönüllü" "Vakıf benim için ibadet" diyor... Öyle ki Gölcük depremi sırasında geçirdiği ağır ameliyatın üzerinden bir hafta geçmişken, bölgeden 10 bin çocuğa burs imk nı sağlayacak organizasyon için Yalova'ya giden ilk yardım ekibinde yer aldı. 
TEV, 7 bin 300 bin öğrenciye hizmet veriyor 37 yılda 28 milyon dolar harcama yapıyor. 150 bin yurtiçi, bin yurtdışı eğitim gören öğrenci TEV'in bünyesinden yetişti. 
Yırcalı'nın bundan sonraki çalışmalarında eğitim kadar, WCF de ağırlık kazanacak. Yırcalı, WCF'nin desteklediği oda projeleri arasına Gaziantep'in girdiğini belirtiyor. Güney Afrika ve Ortadoğu odalarının desteklenmesi için çaba harcayacaklarını belirten Yırcalı "Amaç gelişmiş odaların, gelişmekte olan odalara destek vermesi" diyor... 
Kaynaklar bir yerlerden bir yere giderken, amaç aslında aynı "Pozitif farklar" yaratabilmek. En çok ihtiyacı olana, en iyi olanakları götürebilmek. 



</TEXT>
</DOC>
