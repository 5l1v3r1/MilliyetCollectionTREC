<DOC>
<DOCNO> 408203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sondun11.html </URL>
<DATE> 2005/12/31/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Berlin'deki yılbaşı kutlamasına 1 milyon kişinin katılması bekleniyor 
</HEADLINE>
<TEXT>

     Almanya'nın başkenti Berlin'deki tarihi Brandenburger Tor'un Brandenburg kapısı önünde bu gece düzenlenecek yılbaşı kutlamasına, yaklaşık 1 milyon kişinin katılması bekleniyor. 
     Yılbaşı kutlaması çerçevesinde Brandenburg kapısı önünde kurulacak bir sahnede spordan sorumlu Federal İçişleri Bakanı Wolfgang Schaeuble, Dünya Futbol Şampiyonası'na katılacak 31 milli takımın temsilcilerini selamlayacak. 
     Geceyarısı 1600 adet havai fişeğin atılacağı kutlamalar kapsamında, Brandenburg kapısından Zafer Anıtı'na Siegessaeule uzanan ''17 Haziran'' caddesinde çok sayıda eğlence düzenlenecek. İki dönme dolap ve 8 disko çadırının da kurulduğu eğlence alanının güvenliğini yaklaşık 800 polis sağlayacak. Kent çapında 1400 itfaiyeci görev yapacak. 
     Bu arada, ARD ve ZDF televizyonlarında farklı saatlerde yayınlanacak olan yeni yıl mesajında, Başbakan Angela Merkel ekranlarda ilk kez gözlükle görünecek. 
     Merkel, Alman halkından, ülkenin kalkındırılması için 2006 yılında daha fazla çaba harcanmasını isteyecek ve hükümetin de en büyük sorunlardan biri olan işsizliğin azaltılması için çaba harcayacağının altını çizecek. 
     Almanya'yı gelecek 10 yılda yeniden Avrupa'nın lider ülkelerinden biri konumuna getirmeyi amaçladıklarını ifade edecek olan Merkel ayrıca, Almanya'nın Dünya Futbol Şampiyonası'nda şampiyon olma ihtimali olduğunu kaydedecek. 
     
</TEXT>
</DOC>
