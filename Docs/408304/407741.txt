<DOC>
<DOCNO> 407741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sontur47.html </URL>
<DATE> 2005/12/29/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Kadıköy'de silahlı saldırı 
</HEADLINE>
<TEXT>

     Kadıköy’de silahlı 3 kişinin baskın düzenlediği inşaat şirketinin eski ortağı ile genel müdürü, açılan ateş sonucu yaralandı. 
     Hasanpaşa Poyraz Sokak Er-Togay İş Merkezi’nde bulunan Armada İnşaat Şirketi’ne gelen silahlı 3 kişi, şirketin eski ortağı Suat Salih Kerkuklu 55 ile tartışmaya başladı. Bu sırada silahlarını çeken saldırganlar, Kerkuklu’yu başından, duruma müdahale eden şirket ortağı ve genel müdürü Celal Gündoğdu’yu da sağ omuzundan yaraladı. 
     Kerkuklu ve Gündoğdu, ambulansla Haydarpaşa Numune Hastanesi’ne kaldırıldı. Sağlık durumu ağır olan Kerkuklu, ameliyata alındı. 
     Omuzundan yaralanan Celal Gündoğdu, polise verdiği ifadesinde, şirkete geldiğinde Kerkuklu’nun saldırganlarla tartıştığını gördüğünü, ancak tartışmanın nedenini bilmediğini anlatarak, "Bu sırada iri yarı olan saldırgan silahını çekip ateş etmeye başladı. Genç olan saldırgan da silah çekince elimi tabancanın tetiğine takıp ateş etmesini engellemek istedim. Ancak bu sırada diğeri dönüp bana doğru ateş etti" dedi. 
     Polis, olay yerinden kaçan saldırganların yakalanması çalışma başlattı. 
     
</TEXT>
</DOC>
