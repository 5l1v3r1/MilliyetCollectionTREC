<DOC>
<DOCNO> 400022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sonsiy31.html </URL>
<DATE> 2005/12/02/ </DATE>
<TIME> 22.35 </TIME>
<AUTHOR>  </AUTHOR>
<HEADLINE>
TBMM Başkanı Arınç, İKÖ Zirvesi'ne katılmak üzere Mekke'ye gidecek 
</HEADLINE>
<TEXT>

     TBMM Başkanı Bülent Arınç, 7-8 Aralık'ta Suudi Arabistan'ın evsahipliğinde yapılacak İslam Konferansı Örgütü'nün üçüncü olağanüstü zirvesine katılmak üzere Mekke'ye gidecek. 
     Dışişleri Bakanlığı'ndan yapılan açıklamada, Türkiye'nin zirve toplantılarına Arınç başkanlığında bir heyetle katılacağı, toplantıların gündemini İslam dünyasının karşı karşıya bulunduğu sorunlar ve çözüm önerileri ile İKÖ'nün yapısına ilişkin konuların oluşturacağı bildirildi. 
     Açıklamada, Dışişleri Bakanı ve Başbakan Yardımcısı Abdullah Gül'ün, 6 Aralık Salı günü yapılacak İKÖ Dışişleri Bakanları Zirve Hazırlık Toplantısı'na katılacağı, zirveye, ''Mekke Bildirisi'' başlıklı bir deklarasyon ile İKÖ'de ve üye ülkelerde reform yapılmasını öngören ''İKÖ On Yıllık Eylem Programı''nın sunulacağı belirtildi. 
     Dışişleri Bakanlığı'nın açıklamasında, olağanüstü Mekke Zirvesi'nin, son yıllarda yoğun olarak gündeme alınan ve Türkiye'nin de aktif destek verdiği reform çalışmalarının kurumsal bir yapıya oturtulması açısından büyük önem taşıdığı hatırlatıldı. 
     
</TEXT>
</DOC>
