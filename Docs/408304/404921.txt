<DOC>
<DOCNO> 404921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/spor/spo11.html </URL>
<DATE> 2005/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Banvit lezzeti 
</HEADLINE>
<TEXT>


Kısıtlı kadrosuna rağmen ortaya koyduğu sıradışı basketbolla sivrilen Bandırma ekibi, aldığı çarpıcı sonuçlara Türk Telekom'u deplasmanda yenerek bir yenisini ekledi 

GÖKHAN TÜRE 


İzmir takımlarının çaptan düşmesi ile Ankara - İstanbul arasında "sabitlenen" Türkiye Ligi'ne Bandırma'dan hayat veren Banvit, izleyenlere zevk veren performansıyla Türk basketboluna da yeni bir soluk getirdi. 
Coach Baldwin, takımının henüz arzuladığı düzeye erişmediğini söylese de, Banvit'in istikrarlı bir düzeye erişen yardımlaşmalı sert savunması ve yine temelinde "sabır" yatan, doğru zamanı ve adamı bulana kadar topu döndüren hücum düzeni, Bandırma ekibini doğal olarak sıralamada yukarılara taşıdı. Eldeki kadro sınırlı olsa da ortaya çıkan sonuç gerçekten etkileyici... 

Kaderin cilvesi 
Geride kalan 10 haftada, müessese takımlarıyla birlikte başa güreşen kulüpler arasında en iyi randımanı veren Beşiktaş Cola Turka, flaş sonuçlara rağmen oturamadığı liderlik koltuğuna, en kolay galibiyetin ardından yerleşti. Efes ve Ülker'i arka arkaya yenmesine rağmen bu hedefi tutturamayan Siyah - Beyazlılar, İ.T.Ü.'yü rahat yendiği hafta, Banvit'in de Türk Telekom'u devirmesiyle koltuğu kaptı. 
Bu sene daha çekişmeli geçen ligin alt sıralarında da kazan kaynamaya devam ediyor. Erdemir ve Beykoz, haftayı çok önemli iki galibiyetle kaparken, iyi bir kadroya sahip olmasına karşın beklenmedik derecede kötü basketbol oynayan Tuborg Pilsener ise Erdemir yenilgisiyle 15.'liğe demir attı. 

HAFTANIN KARMASI 
Richards Mersin 
Haislip Ülker 
Radosevic Banvit 
Dobie Beykoz 
Jefferson Erdemir 

HAFTANIN KAHRAMANI 
Radosevic Banvit 
Ligin ilk 10 maçında ortaya koyduğu istikrarlı performansıyla sezonun en faydalı yabancıları arasında başı çeken Sırp forvet, Efes Pilsen ve Fenerbahçe'den sonra Türk Telekom'u da çökerten isim oldu. Yükselişini bu hafta da sürdüren Radosevic, eski takımına karşı 36 sayı kaydederek, liderlikten indirdi. 

HAFTANIN TAKIMI 
Bandırma Banvitspor 
İstanbul'a sabitlenen Türkiye Ligi heyecanına yeni bir soluk getiren Bandırma temsilcisi Banvit, önceki haftalarda kritik maçlarda aldığı sonuçların tesadüfi olmadığını Türk Telekom'u deplasmanda yenerek gösterdi. TBL'ye yükseldiğinden bu yana en parlak dönemini yaşayan Banvit, müessese kulüpleri arasında kalıcı bir yer edinecek gibi görünüyor. 

EN İYİ COACH 
Tab Baldwin Banvit 
Yeni Zelandalı coach, iyi bir takım yarattığını büyük maçlarda aldığı sonuçlarla kanıtlamaya bu hafta da devam etti. Türk Telekom gibi zor bir deplasmanda farklı kazanan Banvit'in makine düzeniyle işleyen oyun disiplini, direnci ve kondisyonu, "bilinçli" bir çalışmanın ürünü olduğunu her haliyle gözler önüne seriyor. 

HAFTANIN İSTATİSTİĞİ 
29 sayı, 8 ribaund, 5 asist Jefferson - Erdemir 

HAFTANIN SÜRPRİZİ 
Erdemir'in Tuborg Pilsener'i rakip sahada mağlup etmesi. 

EN İYİ ALTINCI ADAM 
Cüneyt Ülker 
Oyunda olduğu süreçte her zaman takımına pozitif etki yapan Cüneyt, Fenerbahçe maçında da bu özelliğiyle ön plana çıktı. Tecrübeli guard, Milli Takım için de yine olumlu sinyaller verdi. 

HAFTANIN HAKEMLERİ 
Mehmet Keseratar, Rüştü Nuran, Kaan Büyükçil 
Ülkerspor - Fenerbahçe maçındaki yönetimleriyle 

SAYI KRALLIĞI 
243 Dixon G.Saray 
200 Videnov Tekel 
190 Grays T.Telekom 

RİBAUND KRALLIĞI 
120 Benton B.Kolej 
88 Scott Erdemir 
82 Bell T.Pilsener 

ASİST KRALLIĞI 
70 Kerem Beşiktaş 
48 Haluk T.Telekom 
47 Reese Tekel 

BLOK KRALLIĞI 
20 Benton B.Kolej 
19 İsmail İ.T.Ü. 
18 Bell Tuborg 

TOP ÇALMA KRALLIĞI 
25 Muratcan P.Karşıyaka 
21 Prkacin E.Pilsen 
20 Trepagnier Ülker 

EN DEĞERLİ OYUNCU 
50.5 Dudley T.Telekom 
48.3 Prkacin E.Pilsen 
48.0 Wright Beşiktaş 

PUAN DURUMU TAKIMLAR O G M A Y P Beşiktaş C.T. 10 8 2 800 742 18 Banvit 10 8 2 832 722 18 Efes Pilsen 10 8 2 743 641 18 Türk Telekom 10 8 2 889 776 18 Ülkerspor 10 8 2 790 669 18 Fenerbahçe 10 6 4 790 705 16 Galatasaray C.C. 10 5 5 753 781 15 Tekelspor 10 5 5 770 739 15 Pınar Karşıyaka 10 5 5 751 727 15 Darüşşafaka 10 5 5 772 777 15 Mersin BŞ. B. 10 4 6 858 854 14 Beykoz 10 3 7 656 767 13 Büyük Kolej 10 3 7 716 754 13 Erdemirspor 10 2 8 691 797 12 Tuborg Pilsener 10 2 8 745 775 12 İ.T.Ü. 10 0 10 560 890 10 
TOPLU SONUÇLAR İ.T.Ü. - Beşiktaş Cola Turka 62 - 95, Darüşşafaka - Tekel 76 - 78, Tuborg Pilsener - Erdemirspor 87 - 91 U , Ülker - Fenerbahçe 89 - 68, Mersin Büyükşehir Belediye - Pınar Karşıyaka 89 - 84, Efes Pilsen - Galatasaray Cafe Crown 69 - 62, Türk Telekom - Banvit 76 - 87, Beykoz - Büyük Kolej 61 - 60 
HAFTANIN MAÇLARI Beşiktaş Cola Turka - Beykoz, Fenerbahçe - Türk Telekom, Galatasaray Cafe Crown - Tuborg Pilsener, Darüşşafaka - Mersin Büyükşehir Belediye, Büyük Kolej - İ.T.Ü., Pınar Karşıyaka - Tekel, Banvit - Ülker, Erdemirspor - Efes Pilsen 



</TEXT>
</DOC>
