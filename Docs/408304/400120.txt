<DOC>
<DOCNO> 400120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/ekonomi/eko01.html </URL>
<DATE> 2005/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsayı beş haftada yüzde 25 zıplattılar 
</HEADLINE>
<TEXT>


Lokomotiflerin hızlı yükselişleriyle borsa, tarihi rekorlarını kırarken hisse senetlerinin son beş haftalık ortalama değer artışı yüzde 25 oldu. Endeks dün bir ara 39.108'e kadar yükseldi 

ORHAN TEKEOĞLU 

İstanbul Borsası geleneksel yılsonu hareketini bu yıl erken başlattı. Son 5 haftada yüzde 25 oranında yükseliş gösteren ve gözünü 40.000 puana diken borsa yeniden yatırımcıların ilgisini çekmeye başladı. Geçen hafta yüzde 4.93 prim yapan hisselerin yılbaşından bu yana getirisi ortalama yüzde 54.47 olarak gerçekleşti. 
Ancak borsada 'dönüş ne zaman olur, k rlar ne zaman realize edilmeye başlanır' gibi endişeler hissedilmeye başlanırken, endeks rekor kırmayı sürdürüyor. 

39.108 puanı gördü 
28 Ekim'den başlayıp düne kadar tam 5 haftalık bir sürede İMKB -100 Endeksi 31.038 puandan 38.573 puana çıkarak yeni bir kapanış rekoru kırdı. Endeks dün gün içinde 39.108 puana kadar çıktı. 
Lokomotif hisselerin içinde bulunduğu İMKB - 30 Endeksi de gün içinde 50.176 puana kadar çıkarak rekor kırdı 
Son 5 haftada borsayı rekorlara taşıyacak birçok gelişme oldu. T.Telekom satışının onaylanmasıyla rahat bir nefes alan borsa, ardından dış piyasalardaki olumlu havanın da etkisiyle yeniden paranın adresi olmaya başladı. 
FED tutanaklarında, faiz artırımının sonlarına doğru gelindiği yönündeki açıklamalar ve ardından 10 yıllık ABD tahvillerinin gerilemesi gelişmekte olan ülke borsalarını rahatlatırken, İMKB'ye de yoğun talep yarattı. 

7 moral 39 bine çıkardı T.Telekom'un onaylanmasıFED'in faiz artırım beklentisinin sonlarına yaklaşılmasıYabancı alımlarıBaşarılı özelleştirme ve halka arzlarPetrol fiyatlarının düşmesiKurumlar vergisindeki indirimTelsim satışında ilginin yoğun olacağı beklentisi 
Lokomotifler rekora taşıdı Endekste ağırlığı olan ve borsayı sürükleyen lokomotif hisselerden ilk 10'u son 5 haftada endeksi en çok zıplatan hisselerin başında yer aldı. Yüzde 13.4 ile endekste en fazla ağırlığı olan İş Bankası C hisseleri, son 5 haftada yüzde 28.08 prim yaptı. Koç Holding yüzde 38.31, Finansbank yüzde 38.05, Sabancı Holding yüzde 34.16 ve Akbank yüzde 32.09'lik artışla ilk sıralarda yer aldı. 
Uzmanlar, endeksin 5 günlük hareketli ortalamalarının 37.500 puanın altına inmemesi halinde aşağı yönde bir yönün bulunmadığını, ancak söz konusu rakamın altına inmesi halinde satışların gelebileceği uyarısında bulundular. 



</TEXT>
</DOC>
