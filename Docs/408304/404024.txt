<DOC>
<DOCNO> 404024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/soneko54.html </URL>
<DATE> 2005/12/16/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Bulgaristan, Türkiye'ye uyguladığı kanatlı hayvan yasağını kaldırdı 
</HEADLINE>
<TEXT>

     Bulgaristan, kuş gribi vakalarının tespit edilmesinin ardından Türkiye'ye uyguladığı kanatlı hayvan ve kanatlı hayvan ürünleri ithalatı yasağını kaldırdı. 
     Bulgaristan Tarım ve Ormancılık Bakanlığı'ndan yapılan açıklamada, Bulgaristan'ın 10 Ekim'de tedbir olarak Türkiye ve Romanya'ya getirdiği yasağın, Türkiye için kaldırıldığı belirtildi. 
     Açıklamada, Bulgaristan'ın Makedonya ve Romanya'ya uyguladığı ithalat yasağının ise kaldırılmadığı kaydedildi. 
     Bulgaristan, Romanya ve Türkiye'nin ardından kuş gribi vakalarının tespit edildiği Yunanistan'dan da kanatlı hayvan ve kanatlı hayvan ürünlerinin ithalatını yasaklamış, Yunanistan'dan ithalat yasağı geçen ay kaldırılmıştı. 
     
</TEXT>
</DOC>
