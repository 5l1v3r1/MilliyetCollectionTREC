<DOC>
<DOCNO> 403625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sondun25.html </URL>
<DATE> 2005/12/15/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Paris'te silah ve patlayıcı yakalandı 
</HEADLINE>
<TEXT>

     Fransa'da uluslararası İslamcı terörizmi finanse etmek amacıyla kara para aklamak ve silahlı saldırı düzenlemekle ilgili soruşturma kapsamında başkent Paris yakınlarında silah, cephane ve patlayıcı bulunduğu bildirildi. 
     Soruşturmaya yakın kaynaklar, 27 Cezayirli, Tunuslu ve Fransız'ın gözlem altına alınmasıyla sonuçlanan terörle mücadele operasyonu kapsamında Paris'in Clichy-sous-Bois banliyösünde dün gece bir park yerinde 5 tüfek ve tabanca, 1 kilogram TNT, 19 dinamit lokumu ve ateşleme fitili bulunduğunu belirtti. 
     Polisin ayrıca, bir jandarma üniformasıyla keskin nişancıların giydiğine benzer siyah kıyafetler bulunduğu belirtilirken, İçişleri Bakanı Nicolas Sarkozy, pazartesiden bu yana yakalanan kişilerden bazılarının, El Kaide örgütünün Irak'taki ayağının lideri Ebu Musab El Zerkavi'yle ''dolaylı bağlantısı'' bulunduğunu açıkladı. 
     Polisin, bu grubun, Cezayir'deki aşırı dinciler arasında bağlantıda bulunduğundan şüphelendiği de belirtiliyor. 
     İngiltere'nin başkenti Londra'da 7 temmuzda düzenlenen saldırılardan sonra Fransa, terörle mücadelesini güçlendirdi. 
     
</TEXT>
</DOC>
