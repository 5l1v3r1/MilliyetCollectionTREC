<DOC>
<DOCNO> 400887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/siyaset/axsiy02.html </URL>
<DATE> 2005/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da 'Sünni ayarı' 
</HEADLINE>
<TEXT>


ABD'nin Bağdat Büyükelçisi Halilzad ile Irak'taki Sünni grupların İstanbul buluşmasında, Şiileri ve Kürtleri dengeleyecek, Sünnilerin siyasi sürece katılımını sağlayacak kararlar alındı. Ankara, bu gelişmenin ayrılıkçılığı engelleyebileceğini düşünüyor 

UTKU ÇAKIRÖZER Ankara 


ABD'nin Bağdat Büyükelçisi Zalmay Halilzad ile Irak'taki Sünni gruplar arasında İstanbul'da varılan uzlaşmanın, 15 Aralık seçimlerinin ardından oluşacak yeni yönetime girecek Şii ve Kürt grupların gücünün Sünni unsurlarla dengelenmesi, ayrılıkçı taleplerin engellenmesi sonucunu doğurması bekleniyor. 
Gizli temasların içinde yer alan yetkililerden alınan bilgiye göre, Irak'taki tüm grupların seçimlere katılmasını teşvik eden Türkiye, iki hafta önce Sünni liderleri İstanbul'da bir araya getirdi. İlk tur görüşmelerin ardından, Sünni liderler 2 Aralık'ta bir kez daha İstanbul'a davet edildi. Sünni grupların seçimlere katılmak için ortaya koydukları taleplere ilişkin mutabakat metni cumartesi günü netleşti. Bunun üzerine Washington'la temasa geçilerek, Sünnilerin ortak bir görüş oluşturdukları mesajı iletildi. 
ABD ile yürütülen sessiz diplomasinin uzlaşmayla sonuçlanmasının ardından, pazar sabahı İstanbul'a gelen Halilzad, Conrad Otel'de Sünni liderlerle buluştu. Sünnilerin seçimlere katılım karşılığında getirdikleri koşullar, üç aşamalı bir uzlaşmaya bağlandı 
Güven artırıcı önlemler Operasyonların durdurulması, mahk mların salınması ve ABD birliklerinin çekilme takviminin açıklanması. Halilzad bu kapsamda, çekilme sinyalinin yanı sıra ilk defa Irak'ta askeri üs dahi bulundurmayacaklarının sözünü verdi.Seçim dönemi önlemleri Uluslararası ve Sünni gözlemcilerSeçim sonrası Siyasi yapılara katılım için ABD ile görüşmelere devam edilmesi. 
Türk yetkililer, Sünni liderlerin ilk kez toplu olarak kendi aralarında ve ABD'lilerle bir araya geldiğini vurguladı. 

Ankara'nın beklentisi 
Görüşmeler sonucunda Ankara'nın stratejik beklentileri şöyle 
İstanbul uzlaşması, Sünnilerin parlamentoda temsil edilmelerini sağlayacak.Önceki seçimi protesto etmeleri nedeniyle mecliste ve siyasi kadrolarda söz hakkını yitiren Sünnilerin temsili, Şii ve Kürt grupların bu yapılardaki sayısını azaltacak, güçlerini dengeleyecek, ayrı bir yapı oluşturma eğilimlerini törpüleyecek. 
Toplantılarda uzlaşma sağlanamaması durumunda, kamuoyuna hiç açıklama yapılmayacaktı. Basına sadece Halilzad'ın, Gül'ün davetiyle İstanbul'a geldiği açıklanacaktı. 


</TEXT>
</DOC>
