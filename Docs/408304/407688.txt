<DOC>
<DOCNO> 407688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sonspo17.html </URL>
<DATE> 2005/12/29/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Samsunspor, CSK Sofya'lı Gueye'yi getirmeye çalışıyor 
</HEADLINE>
<TEXT>

     Samsunspor Külübü Başkanı Adnan Ölmez, ara transfer çalışmalarının devam ettiğini belirterek, ''Transferine en yakın olduğumuz isim CSKA Sofıa'nın defans oyuncusu Gueye'dir'' dedi. 
     Başkan Adnan Ölmez, AA muhabirine yaptığı açıklamada, takımın ligin ikinci yarısında daha güçlü bir ekiple mücadele edebilmesi için ara transfer çalışmalarını sürdürdüklerini bildirdi. Bu kapsamda çok sayıda oyuncu ile temas halinde olduklarını belirten Ölmez, anlaşma sağlanmadan isim telaffuz etmek istemediklerini bildirdi. 
     CSKA Sofıa takımın kalecisi Dejan Maksic'in ardından aynı takımın oyuncuları Valentin İliev ve İbrahima Gueye'nin de takıma kazandırılması için görüşme yaptıklarını hatırlatan Ölmez, şunları kaydetti 
     ''Bu oyunculardan Valentin İliev konusunda bir gelişme sağlayamadık. Artık bu oyuncuyu düşünmüyoruz. Ancak İbrahima Gueye konusunda ise ilerleme sağladık. Bu oyuncunun referanasları da iyi. Görüştüğümüz oyuncular arasında transferine en yakın olduğumuz isim CSKA'nın defans oyuncusu Gueye'dir.'' Ölmez, amaçlarının yeni transfer edilmesi düşünülen oyuncuların takımın Antalya kampına biran önce katılmasını sağlamak olduğunu da bildirdi. 
     
     1. AKDENİZ FUTBOL TURNUVASI 
     Öte yandan, kamp çalışmaları nedeniyle Antalya'da bulunan Samsunspor, burada düzenlenen '1. Akdeniz Futbol Turnuvası'na katılacak. 
     Turnuvada 'D Grubu'nda, Kayseri Erciyesspor, İstanbulspor ve Altay ile mücadele edecek olan Karadeniz ekibi, bu kapsamda 4 Ocak'ta Altay, 6 Ocak'ta İstanbulspor ve 8 Ocak'da da Kayseri Erciyesspor ile karşılaşacak. 
     Samsunspor, grup birincisi olması halinde 11 Ocak'ta yarı final, bu maçı kazanması durumunda da 12 Ocak'ta final maçı oynayacak. 
     
</TEXT>
</DOC>
