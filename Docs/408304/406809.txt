<DOC>
<DOCNO> 406809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sonyas04.html </URL>
<DATE> 2005/12/26/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
'Şipşak boşanmalar' artıyor... 
</HEADLINE>
<TEXT>

     Son 10 yıldaki boşanma oranları "şipşak boşanmaların" arttığını gösterdi. 10 yıl önce 825 olan bir yıldan önce boşananların sayısının 2003 yılında yüzde 40.8’lik artışla 1162’e çıkması, evliliğe "bir yıl bile tahammül edemeyenlerin" sayısının gittikçe arttığını ortaya koydu. Türkiye İstatistik Kurumu, Cumhuriyet’in kurulduğu 1923 yılından 2004 yılına kadar olan dönemin ekonomik ve sosyal göstergelerinden oluşturduğu İstatistiki Göstergeler 1923- 2004 isimli yeni yayında Türkiye’deki boşanma istatistiklerine de yer verdi. 
     
     BOŞANMALAR YÜZDE 80 ARTTI 

     TÜİK’in verilerine göre, 1993 yılında 27 bin 725 olan boşanma sayısı yüzde 80.7 oranında artarak 50 bin 108’e ulaştı. İstatistikler, evliliklerinde daha bir yıl dolmadan boşananların sayısının da giderek arttığını ortaya koydu. 
     Buna göre, 1993 yılında 825 olan bir yıldan önce boşananların sayısı, 2003 yılında yüzde 40.8’lik artışla 1162’ye çıktı. Bir yıldan önce boşananların sayısı 1994’de 777, 1995’de 797, 1996’da ise 758 olarak belirlenmişti. Bir 
     yıldan önce boşananların sayısında 1997 yılında yüzde 233 oranında bir artış yaşandı. 1997 yılında bir yıldan önce boşananların sayısı 2 bin 525’e çıktı. 1998 yılında 1916’ya düşen bir yıldan önce boşanan çiftlerin sayısı, 1999’da 563, 2000’de 986, 2001’de 917, 2002’de 884 ve 2003 yılında ise 1162 olarak gerçekleşti. Bir yıllık evliler arasındaki boşanma sayısı da 10 yıllık süre içinde yüzde 57.3 oranında arttı. 1993 yılında 3 bin 178 olan bir yıllık evliler arasındaki boşanma oranı 4 bin 999’a çıktı. İki yıllık evliler arasındaki boşanma oranı da 10 yıllık dönemde yüzde 42.1 oranında arttı. 1993 yılında 3 bin olan iki yıllık evliler arasındaki boşanma oranı 2003 yılında 4 bin 659’a çıktı. Boşanma sayısı üç yıllık evli çiftler arasında yüzde 42.1, dört yıllık evliler arasında da yüzde 58.6 oranında arttı. 1993 yılında 2 bin 557 olan üç yıllık evliler arasındaki boşanma oranı 4 bin 263’e, 1993 yılında 2 bin 206 olan 4 yıllık evliler arasındaki boşanma oranı da 3 bin 498’e ulaştı. 
     
     "16 YILLIK EVLİLİKLER DE BİTİYOR" 

     1993 yılında 1785 olan beş yıllık evli çiftler 
     arasındaki boşanma oranı da yüzde 84.5’lik artışla 2003 yılında 3 bin 294’e çıktı. 6 ile 10 yıl arasında evli çiftler arasındaki boşanma oranı ise 10 yıllık dönemde yüzde 88.5 oranında artış gösterdi. 1993 yılında 5 bin 786 olan 6- 10 yıllık evli çiftler arasındaki boşanma sayısı 2003 yılında 10 bin 909’a yükseldi. 11-15 yıllık evli çiftler arasındaki boşanma oranı da yüzde 85.7 oranında artarak 3 bin 517’den 6 bin 529’a çıktı. 10 yıllık dönemde 16 yıldan fazla evli çiftler arasındaki boşanma oranında da önemli oranda artış yaşandı. 1993 yılında 4 bin 871 olan 16 yıldan fazla süredir evli çiftler arasındaki boşanma oranı yüzde 121.6’lık artışla 10 bin 795’e yükseldi. 
     
     EN ÖNEMLİ BOŞANMA NEDENİ GEÇİMSİZLİK 

     2003 yılındaki 50 bin 108 boşanmadan yüzde 93’üne 
     geçimsizlik gerekçe gösterildi. Boşananların 46 bin 615’i geçimsizlik, 2 bin 119’u diğer, 708’i terk, 194’ü zina, 173’ü cana kast ve fena muamele, 166’sı akıl hastalığı ve 133’ü de cürüm ve haysiyetsizlik gerekçelerini gösterdi. 2003 yılında boşananların 21 bin 805’inin çocuğunun bulunmadığı, 11 bin 695’inin bir, 9 bin 764’ünün iki, 3 bin 912’sinin 3, 1606’sının 4, 722’sinin 5 ve 604’ünün de 6 ve üzerinde çocuk sahibi olduğu belirlendi. 
     
</TEXT>
</DOC>
