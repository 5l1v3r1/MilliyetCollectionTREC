<DOC>
<DOCNO> 401550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/siyaset/siy02.html </URL>
<DATE> 2005/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'li Tosun Kara Harp Okulu taşınsın 
</HEADLINE>
<TEXT>


Tosun, "Genelkurmayımız Muhafız Alayı'nı Meclis'ten çekmeli, kuvvet komutanlıklarını taşımalı" dedi 

ANKARA Milliyet 


Ankara'nın "askeri bir başkent" görünümü içinde olduğunu belirten AKP Tokat Milletvekili Resul Tosun, Genelkurmay Başkanı Orgeneral Hilmi Özkök'e çağrıda bulundu. 
Yeni Şafak gazetesinde dün yayımlanan köşe yazısında AB'nin çoğu başkentinde Ankara kadar "askeri renk" görmediğini yazan Tosun, TBMM'nin orta yerinde milletvekili bürolarının bitişiğinde bulunan kışlanın, çalışmalarını olumsuz yönde etkilediğini belirtti. 
Milletvekillerinin askeri eğitim sedalarının gölgesinde görev yaptığını vurgulayan Tosun, "Hatta geçen sene CHP'li Muharrem İnce ile nöbetçi erler arasında bir kimlik gerginliği yaşanmıştı" dedi. 
Tosun, yazısında Genelkurmay'a şu çağrıyı yaptı "AB tarafı, Türkiye'de askerin siyaset üzerindeki etkisini sık sık gündeme getirmektedir. Müzakere sürecinde bunlar gündeme gelmeden Genelkurmayımız Genelkurmayımız şu anda zaten demokratikleşme sürecine gereken katkıyı sağlamaktadır Muhafız Alayı'nı Meclis'ten çekmeli, Kara Harp Okulu'nu başka bir şehre veya en azından şehir dışına çıkarmalı, kuvvet komutanlıklarını daha sakin semtlere taşımalı ve Ankara'nın sivil görünüm kazanmasına yardımcı olmalıdır." 


</TEXT>
</DOC>
