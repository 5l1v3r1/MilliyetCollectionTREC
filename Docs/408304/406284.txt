<DOC>
<DOCNO> 406284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/son/sonspo11.html </URL>
<DATE> 2005/12/24/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Futbol Federasyonu seçimi için yarış kızışıyor... 
</HEADLINE>
<TEXT>

     Futbol Federasyonu’nun 19-20 Ocak’ta yapılacak olağanüstü genel kurulunun "öncü bir seçim" olacağı ve kısa bir süre sonra yeniden bir seçimin gündeme geleceği iddia edildi. 
     Futbol kamuoyunda genel kurul öncesi Şenes Erzik, Mehmet Ali Yılmaz, Ayhan Bermek, Ata Aksu ve Cemal Aydın isimleri konuşulurken, kulislerdeki yaygın kanaatin ise bir tıkanıklığın yaşandığı ve futbol camiasını tatmin edecek bir ismin seçilmemesi halinde yeni bir seçimin daha gündeme gelmesinin muhtemel olduğu öne sürülüyor. 
     Öte yandan, bir aday adayının başkan adayı olabilmesi için 19-20 Ocak’ta yapılacak genel kurulda oy kullanacak 220 delegenin beşte birinin, yani 44 delegenin yazılı başvuruda bulunması gerekiyor. 
     Bu arada, Kulüpler Birliği Başkanvekili ve Ankaraspor Başkanı Hilmi Gökçınar da, şu an Kulüpler Birliği olarak şu an izlemede olduklarını ve önümüzdeki hafta içinde İstanbul’da biraraya gelerek, hem gündemlerindeki diğer konuları hem de seçimle ilgili görüş alışverişinde bulunacaklarını söyledi. 

     
</TEXT>
</DOC>
