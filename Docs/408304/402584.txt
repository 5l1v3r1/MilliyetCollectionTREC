<DOC>
<DOCNO> 402584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/astro/index.html </URL>
<DATE> 2005/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Maddi konulara dikkat 
</HEADLINE>
<TEXT>


Haftaya daha ağır kanlı biçimde başlayabiliriz. Düşüncelerimizi somutlaştırmaya özen göstereceğiz. Ancak akşam saatlerinde bulanıklık ve düşüncelerimizin yeteri kadar netlik kazanmaması bizi huzursuz edebilir. Koç'lar maddi konularda içine düştükleri sorunlara iyimser yaklaşmalı. Bu konuda yeni şanslar elde edebilir ve kazançlarını artırmanın bir yolunu bulabilirler. Boğa'lar çok dikkat çekiyor. Yeni düşünceler ve istekler öne çıkıyor ama, inatçılıktan da kaçınmalılar. İlişkilerini yeniden gözden geçirmeli ve ılımlı olmalılar. İkizler bugün biraz düşünceli ve karamsar olabilir. Olayları biraz akışına bırakmalı ve sabırlı olmalılar. Bu sayede yapıcı kararlar vermeleri kolaylaşabilir. Yengeç'ler şanslı ve iyimser enerjilere sahipler. Birtakım engelleri aşmak için dostlarının desteğini görmek onlara cesaret verecek. Grup çalışmalarında da bu desteği kullanabilirler. Aslan'lar iş hayatında ılımlı olmaları gereken birtakım gelişmelere sakin yaklaşmalı. Enerjilerini pozitif biçimde kullanmalı ve fayda sağlayacak gelişmelere yakın olmaya bakmalılar. Başak'lar düşüncelerini çok rahat ortaya koyabiliyorlar ama kararlı olmalılar. Yolculuklar için uygun bir gün olabilir ve yeniliklerden gerektiği gibi yararlanmak onlara çok şey kazandırabilir. Terazi'ler borç-alacak konularında temkinli hareket etmeliler. Ani tepkilerden kaçınmak ve duygusal anlamda rahat etmeye çalışmak en doğrusu olacak. Akrep'ler için ortaklık ve evlilikten yana ılımlı olmaları gereken bir gün. Ortaklaşa projelerde kazançlı olacakları girişimler göze çarpıyor. Yay'lar detay ve ayrıntı gerektiren konulardan sıkılabilir ancak, günlük işlerinde planlı olmak ve yeni düzenlemelere gitmek durumundalar. Bu sayede daha keyifli çalışmaları mümkün olacak. Oğlak'lar isteklerini ortaya koymakta ısrarcı olmaktan kaçınmalı. Yaratıcı konularda ise yeni olanaklar elde edebilirler. Aşk hayatında onları memnun edecek gelişmeler bulunuyor. Kova'lar birtakım duygusal konular nedeniyle gergin olabilirler. Bu durumdan kaçınmalı ve eve zaman ayırmalılar. Balık'lar hızlı ve hareketli koşullara uyum göstermeli. Bu sayede kısa yolculuklar gerçekleşebilir ancak sözlerine gereken özeni de göstermeliler. 



</TEXT>
</DOC>
