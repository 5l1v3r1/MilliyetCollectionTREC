<DOC>
<DOCNO> 402405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/ekonomi/eko04.html </URL>
<DATE> 2005/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük Sanayi S.O.S veriyor 
</HEADLINE>
<TEXT>


İSTANBUL AA 

İstanbul Sanayi Odası İSO Yönetim Kurulu Başkanı Tanıl Küçük, Türk sanayisinin imdat çığlığının S.O.S duyulmasını beklediklerini söyledi. 
'İstanbul Sanayi Forumu'nda konuşan Tanıl Küçük, küresel rekabet koşullarında artık büyük balığın küçük balığı değil, hızlı balığın yavaş balığı yuttuğunu vurgularken, "Yeterince hızlı olamayanlar, saha kenarında seyirciye dönüşüyor. Bu tehlikelerin farkında olmalıyız. Bürokrasisiyle, siyasetçisiyle, sanayicisiyle tüm Türkiye daha hızlı koşmalıyız" diye konuştu. 
Başarıyla geçen üç yılın ardından, 2005 yılında sanayi üretiminin yavaşlamaya başladığını ve üretimindeki büyümenin yüzde 4.7'de kaldığını ifade eden Küçük, Türk Lirası'nda süregiden değerliliğinin, durumu büsbütün ağırlaştırdığını, rekabet gücünü iyice zayıflattığını söyledi. 
Küçük, daha sonra şunları söyledi 
"İhracatçı sanayicimiz k rsız çalışma noktasına geldi. İthalat karşısında rekabette zorlanan üreticilerimiz faaliyetlerini yavaşlatıyor. Üretim alt yapısı yok olan bir Türkiye nasıl büyüyecek Sanayimiz adeta S.O.S. veriyor ve imdat çığlığının duyulmasını bekliyor. 
Türkiye fiyat istikrarının sağlandığı ama büyümenin durduğu bir ülke olmamalıdır. Enflasyonla mücadeleyi elbette destekliyoruz. Ama enflasyonla mücadeledeki başarı ve diğer kazanımlar reel sektörün kaderine terk edilmesi anlamına gelmemelidir. Acil önlem alınmaz ise, 2006 daralmanın yaşandığı bir yıl olabilir." 


</TEXT>
</DOC>
