<DOC>
<DOCNO> 402618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/siyaset/siy05.html </URL>
<DATE> 2005/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA Başkanı başkentte 
</HEADLINE>
<TEXT>


Ankara, FBI Başkanı Mueller'in ziyaretinden bir hafta sonra, ABD Merkezi Haber Alma Teşkilatı Başkanı Porter Goss'u ağırlayacak. Goss, MİT Müsteşarı Taner'le bir araya gelecek 

BARKIN ŞIK Ankara 


Başkent Ankara bugünlerde "ağır konuk"larını ağırlamaya devam ediyor. Geçen hafta Ankara'yı ziyaret eden FBI Başkanı Robert Mueller'in ardından ABD Merkezi Haber Alma Teşkilatı CIA Başkanı Porter Goss da dün akşam geldi. Goss, 15 Aralık'taki Irak seçimleri, CIA'nın işkence uçakları ve terör örgütü PKK'nın tasfiyesinin gündemin ön sıralarında bulunduğu bir dönemde MİT Müsteşarı Emre Taner ile bir araya gelecek. Goss'un Başbakan Recep Tayyip Erdoğan'la görüşebilmesi için de çalışmalar sürerken, ABD'nin yeni Ankara Büyükelçisi Ross Wilson'ın göreve başlamadan önce FBI ve CIA'dan en üst seviyede ziyaretleri istediği belirtildi. 
Wilson'ın "PKK ile mücadele konusunda Türk hükümetiyle vardığımız ortak yaklaşımın henüz kamuoyuna açıklamadığımız bazı yönleri var" sözlerinden sonra, Washington - Ankara hattındaki istihbarat trafiği en üst seviyeye çıktı. Dün akşam Ankara'ya gelen Goss'un temaslarıyla ilgili bilgi verilmezken, Taner ile görüşeceği, ancak askeri yetkililerle bir araya gelmeyeceği öğrenildi. 
İki önemli ismin ziyareti, ABD'nin PKK'nın tasfiyesiyle ilgili atacağı adımların hızlanacağına yönelik beklentileri artırırken, Goss'un temaslarında şu konuların öne çıkması bekleniyor 
PKK Türk tarafı, ABD'nin Irak'ın kuzeyinden sızan PKK terör örgütüne karşı etkin önlemler alması, bu çerçevede finansal kaynakların izlenmesi konusunu gündeme getirecek. Özellikle örgütün Irak'taki üst düzey yöneticilerinin yakalanarak Türkiye'ye iadesi isteniyor. MİT Müsteşarı Taner'in, IKDP lideri Mesud Barzani ile yaptığı görüşmenin detayları hakkında Goss'a bilgi vermesi de bekleniyor.IRAK'TA SEÇİMLER Türkiye, Irak'ın toprak bütünlüğünün korunması ve Kerkük'ün özel statüsünün korunması konusundaki hassasiyetlerini iletecek, teröre bulaşmamış isimlerin Irak'ta siyaset yapması gerektiğini vurgulayacak.SURİYE VE İRAN Görüşmelerde, İran'ın nükleer faaliyetleri ve Suriye ile ilişkilendirilen Hariri suikastının da ele alınması bekleniyor.CIA UÇAKLARI Goss'un Türkiye'ye en az iki kez indiği tespit edilen CIA'nın "işkence uçakları"yla ilgili bilgi vermesi öngörülüyor. 

Erdoğan Münasebetler sık olmalı 

Başbakan Recep Tayyip Erdoğan, Avustralya gezisi dönüşü, havaalanında yaptığı açıklamada, FBI ve CIA başkanlarının Türkiye ziyaretlerinin hatırlatılarak, "PKK'ya karşı bir adım mı atılıyor " sorusu üzerine şunları söyledi "Türkiye Cumhuriyeti 780 bin kilometrekare üzerinde çalışmalarını yürüten bir ülke değil. Bilgi alışverişi yaptığı ülkelerle her görüşmeyi yapar. 
Bizim istihbarat teşkilatımız da uluslararası istihbarat teşkilatlarıyla k h ülkemizde, k h onların ülkelerinde bir araya gelir. Benimle de görüşme programı vardır. Aynı şekilde FBI da böyle bir davetle buradadır. Bunların arkasında bir şeyler arama gayreti yanlış. Nitekim şu anda dünyadaki uluslararası teröre karşı ülkelerin birbirleriyle münasebetleri daha sık olmalı." 

Ocak ayında Rice geliyor 

Diplomatik kaynaklar, Goss'un Ankara gezisiyle ilgili sürecin, ABD Ulusal Güvenlik Danışmanı Stephen J. Hadley'in eylüldeki Ankara gezisiyle başladığını söyledi. Goss Ankara'da temaslarda bulunurken de, Kara Kuvvetleri Komutanı Orgeneral Yaşar Büyükanıt, ABD Kara Kuvvetleri Komutanı Peter Schoomaker ve diğer üst düzey Pentagon yetkilileriyle görüşecek. Büyükanıt'ın Washington temaslarında öne çıkacak konu yine PKK olacak. Washington ile Ankara arasındaki trafiğin zirve noktası, ABD Dışişleri Bakanı Condoleeza Rice'ın ocakta yapacağı ziyaret olacak. 



</TEXT>
</DOC>
