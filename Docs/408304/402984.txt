<DOC>
<DOCNO> 402984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sondun01.html </URL>
<DATE> 2005/12/13/ </DATE>
<TIME> 02.20 </TIME>
<AUTHOR>  </AUTHOR>
<HEADLINE>
Rice, Tüeyni suikastinden de Suriye'yi sorumlu tuttu 
</HEADLINE>
<TEXT>

     Suriye'yi sık eleştiren ABD Dışişleri Bakanı Condoleezza Rice, Lübnanlı milletvekili ve basın patronu Cibran Tüeyni'nin bugün bombalı suikastta ölmesi üzerine, yine Şam hükümetini suçladı. 
     Rice, Tüeyni suikastı ile doğrudan bağ kurmasa da ''Suriye'nin Lübnan'da etkinliği sürüyor. Tüeyni, özgürlüğün sesiydi. Susturulamaz'' dedi. 
     Beyaz Saray Sözcüsü Scott McClellan da ''Milletvekilinin katledilmesi, Suriye'nin Lübnan'a boyun eğdirme oyununun tedhiş parçasıdır'' dedi. 
     Ancak Washington'daki Suriye Büyükelçiliği, Suriye karşıtı milletvekili ve medya patronu Tüeyni'nin öldürülmesiyle ilgili, ''Bu menfur cinayet, yaşamsal zamanda Suriye'nin saygınlığını kırmaya dönük daha geniş habis oyunun parçasıdır'' açıklamasını yaptı. BM Güvenlik Konseyi, bugün, Lübnan'da eski Başbakan Refik Hariri'nin katledilmesini soruşturan özel kurulun son raporunu değerlendirmeye aldı. 
     
</TEXT>
</DOC>
