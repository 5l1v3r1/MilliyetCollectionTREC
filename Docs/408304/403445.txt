<DOC>
<DOCNO> 403445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sonspo33.html </URL>
<DATE> 2005/12/14/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Trabzon, Kartal'a bileniyor... 
</HEADLINE>
<TEXT>

     Trabzonspor, hafta sonu Beşiktaş ile yapacağı maçın hazırlıklarına 1 günlük iznin ardından başladı. 
     Teknik direktör Vahid Halilhodziç yönetiminde, Mehmet Ali Yılmaz Tesisleri'nde yapılan çalışmaya izinli olan Gökdeniz katılmazken, belinden ağrı hisseden Fatih antrenmanı yarıda bıraktı. Hafif sakatlıkları bulunan Mehmet Yılmaz, Hüseyin ve Feridun ise çalışmanın son bölümünde takımdan ayrı koşu yaptılar. 
     Halilhodziç, futbolculara kondisyona yönelik bir çalıştırma yaptırdıktan sonra bol bol şut çektirdi. 
     Trabzonspor, yarın yapacağı antrenmanla Beşiktaş maçının hazırlıklarını sürdürecek. 
     
     ÖZGÜR, ANKARA'YA GİTTİ 
     Trabzonspor'da kadro dışı bırakılan futbolculardan Özgür Bayer, Ankara'ya gitti. 
     Özgür'ün ve bordo-mavili kulübün yönetiminin, Ankaraspor ile anlaştığı, ancak yeni yönetim kurulunun son kararı vereceği belirtildi. 
     
</TEXT>
</DOC>
