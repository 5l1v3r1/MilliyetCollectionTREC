<DOC>
<DOCNO> 401794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sontur11.html </URL>
<DATE> 2005/12/08/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Ortodoks papaz, saf tutup cenaze namazı kıldı 
</HEADLINE>
<TEXT>

     
     Mehmet EZER ANTAKYA Hatay , DHA 
     
ANTAKYA'da, Ortodoks Kilisesi Papazı Sami Sabagil, yaşamını yitiren Müslüman arkadaşı işadamı 76 yaşındaki Bereket Günay'ın cenaze namazında saf tutup, cenaze namazı kıldı. 
     Otomobil bayiliği yapan Bereket Günay'ın, Affan Camii'nde kılınan cenaze namazında, çok sayıda işadamı ve Günay'ın yakınlarının yanı sıra yakın arkadaşı olan Antakya Ortodoks Kilisesi Papazı Sami Sabagil de saf tuttu. Sabagil, Müslümanlarla birlikte cenaze namazı kıldı. Bereket Günay'ın cenazesi namazın ardından götürüldüğü Asri Mezarlık'ta toprağa verildi. 
     
     TÜM KALBİMLE NAMAZ KILDIM 
     Sami Sabagil, Bereket Günay'ı 45 yıldır tanıdığını çok yakın dostu olduğunu belirterek, Bütün kalbimle ve ruhumla cenaze törenine katılarak saf tuttum. Hatay'da bu hoşgörü ve diyalog ortamı her zaman vardır. Müslümanıyla, Musevisiyle ve Hıristiyanıyla Antakya'da bütün insanlar birbirini sever ve inançlarına saygı duyar. Burada hepimiz kardeşiz. Ben bir başpapaz olarak Müslüman olan yakın dostumun cenaze namazında saf tuttum'' dedi. 
     
</TEXT>
</DOC>
