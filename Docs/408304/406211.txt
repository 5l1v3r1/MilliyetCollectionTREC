<DOC>
<DOCNO> 406211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/yasam/yas05.html </URL>
<DATE> 2005/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sen de benim karımı al' dedi Newsweek'e girdi 
</HEADLINE>
<TEXT>


Newsweek dergisi, Tarsuslu Mehmet Yakşi'nin eşiyle kaçtığı adama yaptığı bu teklifi, haftaya damgasını vuran sözler arasında gösterdi 


Mersin'in Tarsus ilçesine bağlı Akgedik köyünde, eşini kaçırdığı komşusuna telefon edip "Bir hata yaptık, ben sernin karınla kaçtım sen de benim karımı al" diyen Mehmet Yakşi, bu sözüyle Newsweek dergisinin 'geçen haftaya damgasını vuran sözler' köşesine girdi. 

Dünya liderleriyle... 
Dünyaca ünlü haftalık haber dergisinin 'Perspektifler' köşesinde Yakşi'nin sözlerinin yanı sıra İran Cumhurbaşkanı Mahmud Ahmedinecad'ın "İsrail'in Avrupa'ya taşınması" teklifi, Irak Cumhurbaşkanı Yardımcısı Gazi El Yaver'in "Saddam kendini kafesteki bir aslan gibi göstermek istiyor. Ama aslında delikteki bir fare gibi" demesi ve ABD'nin eski Başkanı Bill Clinton'ın iklim değişiklikleriyle ilgili "Çocuklarımızın geleceği ile oynamak çılgınlıktır" sözü yer aldı. 


</TEXT>
</DOC>
