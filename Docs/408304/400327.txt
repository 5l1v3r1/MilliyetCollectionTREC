<DOC>
<DOCNO> 400327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sonyas03.html </URL>
<DATE> 2005/12/03/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Bu haberi okurken gözlerinizi kısmayın 
</HEADLINE>
<TEXT>

     Araştırmacılar, bir metni okurken gözlerini kısan kişilerin daha az göz kırptığını, bunun da gözlerde kuruluk ve rahatsızlığa neden olduğu saptadı. 
     Ohio Devlet Üniversitesi’nde yapılan araştırmaya göre, bilgisayar ekranına ya da kağıt üzerindeki metne bakarken gözlerini kısanlar, diğerlerine göre daha az göz kırpıyor. 
     Araştırmayı yöneten Profesör James Sheedy, göz kırpma sayısının azalmasının gözlerde kurumaya ve ağrıya neden olduğunu söyledi. 
     İnsanların bilgisayara ya da kitaplara bakarken, daha net görebilmek için gözlerini kısma eğiliminde olduklarını belirten Sheedy, gözlerini az miktarda kısanlarda bile, dakikada ortalama 15 olan göz kırpma sayısının, 7,5’e düştüğünü kaydetti. 
     Sheedy, kırpma hareketinin gözleri sulandırdığını ve koruduğunu belirtti. 
     
</TEXT>
</DOC>
