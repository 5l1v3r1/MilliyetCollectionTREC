<DOC>
<DOCNO> 402935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/spor/spo00.html </URL>
<DATE> 2005/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat Tükeniyoruz 
</HEADLINE>
<TEXT>


Ligimiz gündelik sonuçları bir kenara bırakırsak hiç de iyi sinyaller vermiyor. Rekabet motoru artık çalışmıyor. Seyirci sayısı artacağına azalıyor. Gelenler tozu dumana katıyor. Taşlar atılıyor, bıçaklar konuşuyor. Futbolun f'si bile ortalıkta görünmüyor 

EDİZ SIRAPINAR 


Konyaspor'un hocası Aykut Kocaman'ın Sivasspor maçında sonra yaptığı açıklama maalesef ligimizin durumunu gösteren bir ayna "Sahada futbolun f'si bile yoktu." 
Ya Trabzonspor Teknik Direktörü Halilhodziç'in feryadına ne demeli "Burada ne işim var benim..." 
Türk futbolu, gündelik sonuçları bir kenara bırakırsanız hiç de iyi sinyaller vermiyor. Rekabet motoru artık çalışmıyor. Başkanlar sudan bahanelerle takımlarının maçlarına gitmiyor. Avrupa'daki durumu gözler önünde olan Fenerbahçe elini kolunu sallaya sallaya kazanmaya devam ediyor. Ona sadece Galatasaray ayak uyduruyor. Henüz 16. hafta bitti. Beşiktaş liderin 22, Trabzon 17 puan gerisinde. Biz üçlü rekabetin çözülmesini, daha çok ortakla devam etmesini beklerken, tükenme sürecinde hızla ilerliyoruz. 
Trabzonspor ve Beşiktaş rakiplerine meydan okuma dönemini çoktan unutmuş. Yapılanma sürecini bir türlü başlatamıyorlar. Peşpeşe aldıkları hayal kırıklığı yaratan sonuçlarla alıştıkları kategorinin dışına sürükleniyorlar. Zirve takımı yerine sıra takımı olmanın sıkıntılarını yaşıyorlar. 
Yabancı futbolcu, tercihleri de hatalarla dolu. Kimse elindeki malzemeden tam olarak yararlanamıyor. Yıldız oyuncu sayısı giderek azalıyor. Yıldız adayı olarak alkışlanan genç yetenekler devamlılık gösteremiyor. Geleceğe dönük umut sergileyemiyor. Teknik direktör kıyımı, ayrı bir ilkesizlik örneği olarak hızla tırmanıyor. Kulüp yönetimleri tıkanmış durumda. Seyirci sayısı artmıyor, hızla azalıyor. Galatasaray - Beşiktaş sezonun son derbisine çıkıyor. Ama tribünler boş. 
Herkes ayağa kalkıp bir şeyler yapsın. Önce kendini, sonra da ligi kurtarsın 

Alkışlar ve taşlar 
Beşiktaş, Ali Sami Yen'e gidiyor... Pardon gidemiyor. Kırmızı ışıkta duran takım otobüsünün camları kırılıyor. Dışarıdan bozuk para, taş yağıyor. Küfür koroları yine iş başında... Taraftar stada giremiyor, çünkü bıçaklanıyor. Polis yine seyrediyor... Sahada belki de son dönemlerin en zevkli mücadelesi oynanıyor ama Ayhan gol sevincini, galibiyet coşkusunu Beşiktaş seyircisi ile kutluyor Galatasaray formasını giyen, milli bir oyuncuya o hareketler hiç yakışmıyor... Maç bitiyor, koltuklar yine havada uçuşuyor. Benzer tablo Sivas'ta da yaşanıyor... Konyasporlu Ümit Bozkurt'un ağzına sağlık "Bu ortamda kazansan ne olur, kaybetsen ne olur..." 
Sahalarımızın futboldan anlayan, futbolun inceliklerini bilen insanlara ihtiyacı var. Tribünlere gelenlerin sabırlı, hoşgörülü, gerçekçi bir yaklaşım sunmaları şart. İçlerindeki insan sevgisi artık öfkeyi yenmeli. 
Ligin her yerde, her zaman görülen iki özelliği, taşlar ve alkışlar. Taşlar bize bir şey kazandırmayacak. O yüzden cesur alkışların sürmesini diliyoruz. 

HAFTANIN PORTRESİ 
Saşa İliç G.Saray 
Büyük umutlarla imza attı ancak takıma adapte olması zaman aldı. Bir ara Galatasaray'dan ayrılmayı bile kafasına koydu. Son haftalarda Gerets'in ısrarla ona güvenmesi sonucu kendini buldu. Beşiktaş derbisine damgasını vuran adam oldu. Takımını mükemmel yönetti, sürpriz driplinglerle rakip savunmayı perişan etti. Attığı iki gol, verdiği akıl dolu paslarla kalitesini nihayet gösterdi. 

HAFTANIN KARMASI 
Fevzi Uğur G.Birliği 
Önder F.Bahçe 
D'Haene V.Manisa 
Kratochvil Denizli 
İ.Toraman Beşiktaş 
İliç G.Saray 
Aurelio F.Bahçe 
Uğur G.Birliği 
Musa Ankara 
Yattara Trabzon 
Ümit G.Saray 

HAFTANIN TAKIMI 
Galatasaray 
Beşiktaş karşısında sezonun belki de en iyi maçlarından birini çıkardı. Doksan dakika disiplinden kopmadı, futbol adına her şeyi sahaya yansıttı. Büyük bir engeli geride bıraktı, Fenerbahçe ile sezon sonuna kadar nefesleri kesecek bir mücadele ortaya koyacağını kanıtladı. 

HAFTANIN HOCASI 
Eric Gerets 
Kötü sonuçlarda hep boy hedefi oldu, ancak sonunda Galatasaray'daki taşları yerine oturttu. Beşiktaş derbisinde oyunu iyi okudu, geriye düşen takımını ince ayarlarla ayakta tuttu. En önemlisi Tomas'ın yokluğunda gereksiz yere şablonu bozmadı, Yalçın'a şans vererek oyuncularının da güvenini kazandı. 

HAFTANIN HAKEMİ 
Mustafa Çulcu 
Trabzonspor - Ankaraspor maçıyla faal hakemlik hayatını noktalayan Çulcu, başarılı bir yönetim gösterdi. Objektif kararları, pozisyonlara yakınlığı, çıkardığı kartları ile güven verdi. Kendine yakışır bir finalle düdüğünü asarken, alkışları hak etti. 

Hakem notları V.Manisa - Kayseri Cem Papila 8.3 G.Antep-Ankaragücü Yunus Yıldırım 8.3 Denizli - Ç.Rize İsmet Arzuman 8.2 G.Saray - Beşiktaş Cüneyt Çakır 8.0 K.Erciyes - Fenerbahçe Selçuk Dereli 7.2 Samsun - Malatya Serdar Tatlı 8.2 G.Birliği - D.Bakır Bülent Demirlek 7.8 Trabzon - Ankara Mustafa Çulcu 8.4 Sivas - Konya Erol Ersoy 7.6 

GOL KRALLIĞI Oyuncu Maç Gol 1 Gökhan Kayseri 16 12 2 Ümit G.Saray 15 12 3 Alex F.Bahçe 14 9 4 Jaba Ankara 15 9 5 Kais Samsun 16 8 

GOL PASI Oyuncu Maç Asist 1 Hasan Şaş G.Saray 11 8 2 Alex F.Bahçe 14 6 3 Ümit Karan G.Saray 15 6 4 B.Bölükbaşı Kayseri 14 5 5 Ceyhun Eriş Konya 10 5 

KART CEZALILARI 
KIRMIZI KART Ahmet Yıldırım Ankara 
SARI KART Sedat A.Gücü , Johana, D'Haene V.Manisa , Musa Ankara , Mustafa Denizli , Agali Erciyes , İvanov G.Antep , Mehmet Nas G.Birliği , Erman Konya , Ünal Ç.Rize , Ayari, Kenan Samsun 

Oyuncu istatistikleri Haftanın En Çok Şut Victor Agali K.Erciyes 8 En Çok İsabetli Şut Sasa İliç G.Saray , Uğur Boral G.Birliği 4 En Çok İsabetli Pas Alioum Saidou G.Saray 72 En Çok İsabetli Orta Cihan G.Saray , Mehmet Yozgatlı F.Bahçe 4 En Çok Top Kazanan Yunus Murat Ceylan V.Manisa 35 En Çok Top Kaybeden Sabri Sarıoğlu G.Saray 33 En Çok Korner Kullanan Alex De Souza F.Bahçe , Yusuf Şimşek Denizli 6 En Çok Ofsaytta Kalan İbrahim Yattara Trabzon , Okan Yılmaz Malatya 6 En Çok Faul Yapan Hakkı Hocaoğlu Sivas 7 

Takım istatistikleri Haftanın En Çok Şut K.Erciyesspor 20 En Çok İsabetli Şut Denizlispor 10 En Çok İsabetli Pas Galatasaray 438 En Çok İsabetli Orta Samsunspor 10 En Çok Korner Kullanan Beşiktaş, Kayserispor 8 En Çok Ofsaytta Kalan Malatyaspor 8 En Çok Faul Yapan Sivasspor 26 

Oyuncu istatistikleri Genel En Çok Şut Ümit Karan G.Saray 58 En Çok İsabetli Şut Ümit Karan G.Saray 32 En Çok İsabetli Pas Stephan Appiah F.Bahçe 934 En Çok İsabetli Orta İbrahim Yattara Trabzon 29 En Çok Top Kazanan Stejipan Tomas G.Saray 388 En Çok Top Kaybeden İbrahim Yattara Trabzon 346 En Çok Korner Kullanan Alex De Souza F.Bahçe 95 En Çok Ofsaytta Kalan Isaac Promise G.Birliği 46 En Çok Faul Yapan Kamber Arslan Kayseri 45 

Takım istatistikleri Genel En Çok Şut Fenerbahçe 320 En Çok İsabetli Şut Fenerbahçe 122 En Çok İsabetli Pas Fenerbahçe 6665 En Çok İsabetli Orta Galatasaray 115 En Çok Korner Kullanan Fenerbahçe 112 En Çok Ofsaytta Kalan Gençlerbirliği 71 En Çok Faul Yapan Gençlerbirliği 301 
İstatistikler Escort Futbol Stats'tan alınmıştır. 

HAFTANIN SONUÇLARI 
K.Erciyes - F.Bahçe 0-3 
Önder Dk. 2, Alex Dk. 35 pen., Tuncay Dk. 65 
G.Saray - Beşiktaş 3-2 
İbrahim Toraman Dk. 2 ve 15, Necati Dk. 6, Iliç Dk. 54 ve 55 
Trabzon - Ankaraspor 2-3 
Yattara Dk. 19, Szymkowiak Dk. 45 3, Musa Dk. 54, Ersen Martin Dk. 90, Emre Aktaş Dk. 90 2 
G.Antep - A.Gücü 1-1 
Abdel Fahmi Dk. 68, Umut Dk. 90 2 
Denizli - Ç.Rize 2-0 
Yusuf Dk. 61, Bülent Dk. 87 
V.Manisa - Kayseri 1-0 
D'Haene Dk. 78 
Sivas - Konya 1-1 
Mehmet Yıldız Dk. 10, Bebbe Dk. 66 
G.Birliği - D.Bakır 4-0 
Tuna Dk. 32, Isaac Dk. 36, Uğur Dk. 45 ve 85 
Samsun - Malatya 1-2 
Bülent Dk. 12, Okan Dk. 52, Kais Dk. 82 

HAFTANIN MAÇLARI 
Yarın 21.45 V.Guimares-Beşiktaş Cuma 20.00 Kayseri-Galatasaray Cumartesi 14.00 Ankaragücü-Sivas, 16.30 Malatya-Gaziantep, 19.00 Fenerbahçe-Denizli Pazar 14.00 Diyarbakır-Samsun, Ç.Rize-G.Birliği, Konya-Vestel Manisa, Ankara-K.Erciyes, 19.00 Beşiktaş-Trabzon 


</TEXT>
</DOC>
