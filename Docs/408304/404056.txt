<DOC>
<DOCNO> 404056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sonspo06.html </URL>
<DATE> 2005/12/16/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Arsenal İbrahim Akın'ı beğenmedi, işte gerekçeleri... 
</HEADLINE>
<TEXT>

     Yaklaşık iki aydır, İngiltere Premier Ligi takımlarından Arsenal’in yakın takibinde bulunan İbrahim Akın’a kötü haber... 
     Arsenal, bir süredir gözlem altında tuttuğu İbrahim Akın’ı beğenmedi. İşte gerekçeleri 
     Pas yüzdesi düşük, takım savunmasına katkısı sıfır ... 
     Ada devi adına Beşiktaşlı genç yıldızı izleyip istatistiklerini tutan yetkililer, hazırladıkları raporu Arsenal Kulübü’ne gönderdi. 
     Bu rapor sonrası, Arsenal’in Akın’ı yetersiz bulduğu bildirildi. İngiliz ekibi yetkilileri, alacakları oyuncunun, forvet olsa bile top rakipteyken, savunma yapmasını istiyor. İbrahim’in özellikle bu yönünü çok eksik bulan İngilizler, ayrıca düşük pas yüzdesini de dikkate aldı. Akın’ın topsuz oyunda rakibe basmadığını belirten Arsenalli scout ekibi, fizik olarak da genç oyuncuya olumsuz not verdi. 

     
</TEXT>
</DOC>
