<DOC>
<DOCNO> 402279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/yazar/pulur.html </URL>
<DATE> 2005/12/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Din kardeşliği denilince... 
</HEADLINE>
<TEXT>


BAŞBAKAN Erdoğan, uzak diyarlardan Türkiye üzerine felsefi, sosyolojik ve siyasi yorumlar yapıyor, ahk m yürütüyor. 
Başbakan'a göre, Türkiye'deki etnik unsurları birbirine bağlayan sadece dindir, Çerkez'i de, Boşnak'ı da, Arap'ı da, Gürcü'sü de, Kürt'ü de hepsi Müslümandır. O halde bunları bir arada tutan Müslümanlıktır. 

PEKİ, Güneydoğu'da ölenler, öldürülenler Müslüman değil mi 
Bugün Irak'ta, Amerikan işgalinden sonra, birbirlerini katleden Sünnilerle, Şiiler Müslüman değil mi 
Maraş ve Sivas katliamlarında öldürülenler ile öldürenler Müslüman değil mi 
Hıristiyan mı, Musevi mi, Mecusi mi, ateist mi 

EVET, din kardeşliği diye bir kavram vardı, ama bu kardeşlik nasıl bir kardeşliktir ki, Müslüman Müslümanı katleder 
Sonra, eğer Başbakan dini "üst kimlik" olarak görüyorsa laik Türkiye Cumhuriyeti'nin başka dinden olan ya da dinsiz vatandaşları "alt kimlik" mi olacak 

BU din kardeşliğinin bizim tarihimizde örnekleri çoktur. 
Birinci Cihan Savaşı'nda Arabistan çöllerinde uğradığımız ihanet, din kardeşliğine uyar mı 
Falih Rıfkı Atay, "Zeytindağı"nda, Mehmetçik'in, peygamberin kabrini Ravza-i Mutahhara'yı korurken, onlara saldıran Arapların İngiliz altınlarıyla kışkırtıldığını anlatır. 
Ya şunlar kimdi 
"Bir kuru hurma bulamayıp derisi iskeletine yapışmış olanlar, iskorbüt hastalığından çürümüş, dökülen dişleriyle, yara içindeki ağızlarında kavrulmuş çekirgeyi yemeğe çalışanlar." 
Bunlar peygamberin mezarını korumak için Arabistan çöllerine gönderilen Anadolu'nun Müslüman çocuklarıydı. 
Bu nasıl din kardeşliğiydi 

BAŞBAKAN, "Demokrasi amaç değil araçtır" diyen eski söylemini bu sefer daha da geliştirdi 
"Din de araçtır " dedi. 
Peki, amaç nedir 
İnsanların mutluluğu, demokrasi de, din de mutluluk için araçtır... 
Böyle diyor Başbakan... 
Oysa, böyle düşünmeyenler de var 
"İslamı demokrasiyle, liberalizmle, rasyonalizmle açıklayamayız. İslam demokrat değildir. İslamın kendi değerleri, ölçüleri vardır. Dinde zorlama yoktur, fakat İslamda vardır. Bir insan bu sözleşmenin altını imzalamışsa ve bunlara uymuyorsa cezalandırılır. Mesela Müslüman kadın başı açık gezemez, gezerse alırsın cezalandırırsın." 
Dün böyle diyenlerin, bugün demokrasiye inanıp demokrasiyi insanların mutluluğu için, araç kabul ettiklerine inanacak mıyız 

ANLAŞILAN Başbakan'ın kafası biraz karışık... 
Önce "Kürt sorunu vardır, Kürt sorunu benim sorunumdur" diyeceksin, arkadan "Tek millet, tek bayrak, tek devlet" diyeceksin, "Üst kimlik, alt kimlik" tartışması açacaksın, sonunda "Üst kimlik dindir" diyen "ümmetçilik kapısı"nı açacaksın, gayrimüslimlere bu kapıyı kapatacaksın... 
Evet, Başbakan'ın kafası bugünlerde karışık... 
Herhalde kafasında o kadar çok bilgi var ki 
Hepsi birbirine karışıyor. 



</TEXT>
</DOC>
