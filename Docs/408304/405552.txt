<DOC>
<DOCNO> 405552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/siyaset/axsiy02.html </URL>
<DATE> 2005/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan'ın tutanaktan çıkarılan kelimesi... 
</HEADLINE>
<TEXT>


Bakan Hilmi Güler'in konuşmasındaki, "Biz buralara öyle çikletten çıkar gibi gelmedik. Sidik yarışından dolayı" sözlerindeki sidik kelimesi tutanaktan çıkarıldı 

BÜLENT SARIOĞLU Ankara 


Enerji ve Tabii Kaynaklar Bakanı Hilmi Güler'in bol argolu bütçe sunuşu, TBMM Başkanlık Divanı'nın tutanağa müdahale etmesine neden oldu. Cinsel çağrışımlı ifadeleriyle milletvekillerini sinirlendiren Güler'in "sidik yarışı" sözlerindeki 'sidik' kelimesi tutanaklardan çıkarıldı. TBMM Başkan Vekili Nevzat Pakdil, Güler'e sözünü geri aldırarak, bu ifadenin tutanaktan çıkarılması için talimat verdi. İfade, '... yarışı' şeklinde yer aldı. 
Güler'in bakanlık bütçesini sunduğu TBMM Genel Kurulu tutanakları şöyle 
Güler Kimse karnından konuşmasın. Açıkça, erkekçe, delikanlıca çıksın. Biz buralara öyle çikletten çıkar gibi gelmedik. 
Şevket Arz CHP - Trabzon Çikletten çıkan varsa senin yanındakilerdir. 
Güler Bakın, biraz önce bir tanesi dedi ki "1 metre çelik boru döşenmedi." İnsaf Ya sayı saymayı bilmiyor ya dayak yememiş. Kitap halinde, hepinizin, milletvekillerinin kutularına bunları koyacağız. 
Arz Milletvekili kutusu nereden çıktı 
Güler İsterseniz elinize verelim. 

Sidik yarışı 
Arz OMO kutusu mu Sayın Bakan 
Güler Şimdi, dolayısıyla ister kutuya koyalım, ister elinize verelim, nasıl isterseniz. Bütün film, bütün fırıldak orada... Bu sidik yarışından dolayı, affedersiniz... 
Miraç Akdoğan ANAP - Malatya Bugün ağzınız çok bozuk Sayın Bakan, kutuya koydun, ele verdin 
Atilla Kart CHP - Konya Bu ne seviyesizlik 
Güler Peki, şöyle diyelim, idrar yarışı diyelim... CHP sıralarından gürültüler 
Pakdil Sayın Bakanım, sürçülisan olarak geçtiğini ifade edip, o lütfen tutanaklardan çıksın. Yakışır bir kelime olmadı. 
Güler Tamam. İşin selameti açısından aldım. Aslında sözlüklerde var, sizler de iyi bilirsiniz ama haydi aldık gitti. 
Kemal Anadol CHP - İzmir Burada söylenmez, burası Meclis'in kürsüsü. 
Haşim Oral CHP - Denizli Bir bakana yakışmıyor bu 
Güler Osman Nihat Akın'ın, "Ahım gibi bir ah var mı acep ahlar içinde" diye bir şarkısı var. Sizin bu halinizi görünce, ben bu şarkıyı bu sefer anımsıyorum. 


</TEXT>
</DOC>
