<DOC>
<DOCNO> 404734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sonsiy12.html </URL>
<DATE> 2005/12/19/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Ankara, Avustralya’nın PKK'yı "terörist örgüt" ilan etmesinden memnun 
</HEADLINE>
<TEXT>

     Ankara, Avustralya’nın terör örgütü PKK’yı terörle mücadele yasası kapsamında da terörist örgüt olarak ilan etmesinden memnun. 
     Dışişleri Bakanlığı’ndan yapılan açıklamada, "Avustralya’da terör örgütleri listesinde olan PKK’nın, terörle mücadele yasası kapsamında da terörist örgüt olarak ilan edildiğinin, Avusturalya makamlarının 15 Aralık tarihli basın açıklamasından memnuniyetle öğrenmiş bulunuyoruz" denildi. 
     Açıklamada şunlar kaydedildi 
     "Alınan bu karara göre, sadece PKK’ya maddi destekte bulunmak değil, söz konusu terör örgütüne üyelik, destekleyici açıklamalarda bulunmak ve herhangi bir şekilde bağlantılı olmak veya destek vermek suç kapsamına alınmıştır. Bu çerçevede, suçlu bulunacak şahışlar 25 yıla kadar hapis cezası ile karşı karşıya kalabilecekler. Söz konusu kararın terörle mücadelede uluslararası alanda yürütülen işbirliğine önemli katıkı sağlayacağını düşünüyoruz." 
     
</TEXT>
</DOC>
