<DOC>
<DOCNO> 407707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sontur10.html </URL>
<DATE> 2005/12/29/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Rektör Aşkın'ın bugünkü duruşması öncesi geniş güvenlik önlemleri alındı 
</HEADLINE>
<TEXT>

     Van Yüzüncü Yıl Üniversitesi YYÜ 
     Rektörü Prof. Dr. Yücel Aşkın hakkındaki davanın bugün görülecek ikinci duruşması öncesinde Van Adliye Sarayı önünde geniş güvenlik önlemleri alındı. 
     Rektör Aşkın’ın vareste tutulduğu bugünkü duruşma öncesi, ilk duruşmada ifadeleri alınmayan 4 sanıktan ikisi adliyeye gelirken, ikisinin daha duruşmaya katılması bekleniyor. 
     Bu arada, CHP İstanbul Milletvekili Hasan Fehmi Güneş başkanlığındaki 4 kişilik heyet duruşmayı izlemek için adliyeye geldi. 
     YYÜ Rektörü Yardımcısı Prof. Dr. Hasan Ceylan, Ziraat Fakültesi Dekanı Prof. Dr. Fırat Cengiz ile Tıp Fakültesi Araştırma Hastanesi Başhekimi Doç. Dr. Hüseyin Avni Şahin de adliyeye geldiği belirtildi. 
     Bugünkü duruşmada, ilk duruşmanın savcısı Sezgin Kanmaz yerine Metin Dikeç görev alırken, duruşma mahkeme başkanı İlhan Kaya, Hakim Muammer Ballı ile Vahit Baltacı tarafından yürütülecek. 
     
</TEXT>
</DOC>
