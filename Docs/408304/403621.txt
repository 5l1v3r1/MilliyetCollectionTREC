<DOC>
<DOCNO> 403621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sondun21.html </URL>
<DATE> 2005/12/15/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Irak'ta 30 bin sivil öldü 
</HEADLINE>
<TEXT>

     Irak'ta Mart 2003'te başlayan savaş, bugüne kadar onbinlerce sivilin hayatına mal oldu. 
     ABD Başkanı George Bush da 30 bin Iraklının öldüğünü açıklarken, ''Iraq Body Count'' adlı grubun internet sitesinde, bugün itibariyle 27 bin 383 ile 30 bin 892 arasında Iraklı sivilin öldüğü belirtildi. 
     BBC'nin haberine göre, grubun 1 Aralık 2005 itibariyle saptadığı rakamlar, 18 vilayette toplam 27 bin 296 sivil ve 1640 polis ile 2108'i Amerikan, 98'i İngiliz askeri olmak üzere 3209 yabancı askerin hayatını kaybettiğini gösteriyor. 
     Irak'ın 18 vilayetinde, bu ay başına kadar meydana gelen sivil ve askeri can kaybı sayısı il il şöyle 
     Bağdat'ta 14 bin 659 sivil ve 414 polis, El Anbar'da 2295 sivil ve 127 polis, Basra'da 1623 sivil ve 39 polis, Ninova'da 1288 sivil ve 157 polis, Babil'de 1245 sivil ve 126 polis, Selahaddin'de 10 sivil ve 164 polis, Diyala'da 1015 sivil ve 224 polis, Zikar'da 974 sivil ve 8 polis, Kerbela'da 917 sivil ve 18 polis, Necef'te 746 sivil ve 26 polis, Tamim'de 677 sivil ve 110 polis, Vassit'de 433 sivil ve 12 polis, Erbil'de 140 sivil ve 60 polis, Muthanna'da 121 sivil ve 2 polis, Süleymaniye'de 85 sivil, Kadisiye'de 68 sivil ve 1 polis, Nisan'da 31 sivil ve 10 polis, bilinmeyen yerde 76 sivil 141 polis. 
     
     SAVAŞIN İLK 2 YILINDA 24 BİN CAN KAYBI 
     Grubun, ''http www.iraqbodycount.org'' internet sitesinde yayınlanan ''2003-2005 Irak'ta Sivil Kayıplar'' dosyasında yer alan ve Mart 2005'e kadar olan dönemi kapsayan bilgilere göre, savaşın ilk iki yılında 24 bin 865 Iraklı hayatı kaybetti. 
     Bu dönemde elde edilen bilgilere göre, sivil can kaybının yaklaşık yüzde 20'sini kadın ve çocuklar oluşturdu. Sivillerin yüzde 27'sini Amerikan liderliğindeki koalisyon güçleri, yüzde 9'unu direnişçiler öldürdü. Sivil ölümlerin yüzde 36'sı, müdahale sonrası adli şiddet kaynaklı meydana geldi. 
     Sivil can kaybının yarısından fazlası yüzde 'ü ise patlayıcı maddelerden kaynaklandı. Bu ölümlerin yüzde 64'üne hava saldırıları neden oldu. 
     
</TEXT>
</DOC>
