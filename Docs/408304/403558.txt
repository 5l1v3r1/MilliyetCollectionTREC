<DOC>
<DOCNO> 403558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/spor/axspo05.html </URL>
<DATE> 2005/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
FATURA ÇOK AĞIR 
</HEADLINE>
<TEXT>


MİLLİYET, İsviçre maçından dolayı gelmesi muhtemel cezaları açıklıyor 

Cemal ERSEN 

Üç ile beş maç arasında saha kapanacak1 trilyon liraya yakın para cezası gelecekMehmet Özdilek en az altı aya mahkum olacakAlpay, iki veya dört maçta tribüne çıkacakVolkan bir karşılaşmadan men edilecekTarafsız saha gurbetçilere uzak seçilecek 

İsviçre maçından sonra yaşanan olaylar nedeniyle FIFA Disiplin Kurulu tarafından sorgulanan Türkiye'ye verilecek cezaların şekillenmeye başladığı, federasyona 3 ile 5 maç saha kapatma ve 1 milyon İsviçre frangı 1 trilyon lira para cezası gelebileceği öğrenildi. Olaylar sonrası görevinden istifa eden Antrenör Mehmet Özdilek'e en az 6 ay, Alpay'a 2 ile 4 maç, Volkan'a ise 1 maç ceza verilmesi olasılığının yüksek olduğu, Emre'nin son gelişmelerden sonra cezasız kurtulabileceği bildirildi. 
FIFA'nın söz konusu cezalar resmen açıklandıktan sonra ilk uluslararası müsabaka olan Avrupa şampiyonası grup elemeleri için A Milli Takım'a tarafsız saha göstereceği, bunların ise İsrail, Çek Cumhuriyeti ve Malta gibi ülkeler olabileceği, Türk vatandaşlarının yoğunlukla yaşadığı Almanya, Fransa, Hollanda ve Belçika gibi ülkelere maç verilmesinin düşünülmediği iddia edildi. Bu durumda A Milli Takım grup elemelerinde 5'li bir gruba düştüğü takdirde, 4 maçlık cezası nedeniyle tüm maçlarını ülke sınırları dışında yapacak ve final için şansını önemli ölçüde zora sokmuş olacak. 
Türk tarafının kulislerde konuşulmaya başlanan cezalar için şimdiden itiraz hazırlığı yaptığı Disiplin Kurulu kararının önceden belirtildiği gibi Mart ayında değil, 2006 yılının Ocak ayı içinde açıklanacağı vurgulandı. Türkiye cezalar için önce FIFA Tahkim Kurulu'na, sonra da gerekirse CAS'A gidecek. 
Bugüne kadar UEFA ve FIFA'dan çeşitli defalar para cezası alan Türkiye'nin son olay nedeniyle tarihinin en ağır para cezasına çarptırılmasının gündemde olduğuna işaret edildi. Para cezasında üst sınırın 2 milyon İsviçre frangı olduğu, Federasyon'un ise en az 700 bin İsviçre Frangı 700 milyar lira bir cezanın öngörüleceği kaydedildi. 
Disiplin Kurulu'nun bugün Hamit, 23'ünde ise Halil Altıntop'u dinleyeceği belirtildi. 

Asılsız iddialar 

Disiplin Kurulu'nun İsviçreli medya mensuplarını da söz konusu davada tanık olarak dinleme kararına itiraz için dün Zürih'e giden Futbol Federasyon Başkanı Levente Bıçakcı ve eski Başkanvekili Şekip Mosturoğlu dinleyici konumunda yer aldı ve bazı sorular yöneltti. İsviçreli medya mensuplarından biri kendisine stadın altında taş atıldığını, bir diğeri tünelde çıkacak olayların önceden bilindiğini ve bu nedenle içeride çekim yapılmasına izin verilmediğini iddia etti. 


</TEXT>
</DOC>
