<DOC>
<DOCNO> 404655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sondun21.html </URL>
<DATE> 2005/12/19/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Iraklılar bu kez petrol fiyatlarına zam kararını protesto ediyor 
</HEADLINE>
<TEXT>

     Irak'ta hükümetin petrol ürünlerine zam yapma kararı ülke çapında protesto ediliyor. 
     Başkent Bağdat'ın 290 kilometre güneydoğusunda bulunan Amara'da polis, valilik binası önünde toplanan yüzlerce kişiyi dağıtmak için havaya ateş açarken, bölgeden ayrılmak istemeyen göstericiler polisle çatıştı. 
     Amara'da göstericiler, Basra ve Bağdat'a giden ana yolu bir süreliğine kapattı. 
     Irak'ın güneyindeki Basra kentinde de sürücüler, benzin istasyonları yakınında yolları keserek lastik yakarken, yüzlerce kişi valilik binasının önünde protesto gösterisi yaptı. 
     Bağdat'ın 129 kilometre kuzeyindeki Tikrit kentinde yaklaşık 500 kişi, benzin fiyatlarına zam kararını protesto ederek, kabineye iletilmesi için il meclisine bir mektup verdi. 
     Irak'ta bakanlar kurulu, artan kaçakçılığı önlemek için petrol ürünlerine zam yapma kararı almıştı. 
     
</TEXT>
</DOC>
