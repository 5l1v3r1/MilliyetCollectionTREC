<DOC>
<DOCNO> 404135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sonyas01.html </URL>
<DATE> 2005/12/16/ </DATE>
<TIME> 02.55 </TIME>
<AUTHOR>  </AUTHOR>
<HEADLINE>
Dünya nüfusu gelecekte 'BUNAK' olacak .. 
</HEADLINE>
<TEXT>

     Dünyada bunayanların sayısının her 20 yılda bir 2 katına çıkacağı ve 2040 yılına kadar 81 milyonu bulacağı bildirildi. 
     Uluslararası Alzheimer Hastalığı örgütü bilimadamları, dünyada bunayan 24.3 milyon kişinin olduğunu belirterek, her yıl 4.6 milyon ya da her 7 saniyede bir kişinin bunadığını açıkladılar. 
     Bunayanların sayısında, Hindistan, Çin, Güney Asya ve Batı Pasifik'te görülen artış nedeniyle bunayan kişilerin sayısının 20 yıl içinde 42 milyona çıkacağı, 2040 yılına kadar da bu sayının neredeyse iki katına ulaşacağı belirtildi. 
     Bunamadaki artışın, gelişmekte olan bölgelerde, gelişmiş bölgelerden üç ya da dört kat fazla olduğuna dikkati çeken bilimadamı Cleusa Ferri ve ekibinin Lancet dergisinde yayımlanan araştırmasında, İngiltere'de bunamış 224 bin kişinin bakımının 8.2 milyar dolara mal olduğu kaydedildi. 
     Alzheimer hastalığı, yaşlılarda görülen bunamanın başlıca nedeni. Hafıza ve dili kullanma yetisi gibi bir ya da iki beyin fonksiyonunun yitirilmesi anlamına gelen bunaklığın tedavisi yok. Bunamada kullanılan ilaçlar, belirtileri azaltıyor ve hastalığın gelişimini yavaşlatıyor. 

     
</TEXT>
</DOC>
