<DOC>
<DOCNO> 403021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sondun39.html </URL>
<DATE> 2005/12/13/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Nazi soykırımını tartışmaya açan parlamanterin dokunulmazlığı kalktı 
</HEADLINE>
<TEXT>

     Avrupa Parlamentosu, Nazi rejiminin Musevilere yaptığı soykırımı tartışmaya açan aşırı sağcı Fransız parlamenter Bruno Gollnisch'in dokunulmazlığının kaldırılmasını kararlaştırdı. 
     Avrupa Parlamentosu'nun bugün aldığı karardan sonra, hakkında suç duyurusunda bulunulan parlamentere karşı Lyon mahkemesi'nde dava açılabilecek. 
     Jean-Marie Le Pen'in liderliğini yaptığı Ulusal Cephe'nin üyesi Gollnisch, 2004 yılında Nazilerin kullandığı gaz odalarına ilişkin yaptığı bir açıklamada, ''Buralarda ölen kişilerin sayısı ve nasıl öldükleri konusunda tarihçiler tartışma yapma hakkına sahip olmalı'' demişti. 
     Fransa'da yasalar, Musevilere yönelik soykırımın tartışılmasını suç sayıyor. 
     
</TEXT>
</DOC>
