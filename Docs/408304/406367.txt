<DOC>
<DOCNO> 406367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/magazin/mag01.html </URL>
<DATE> 2005/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kaya Bey'den tüp bebek istiyorum' 
</HEADLINE>
<TEXT>


BORA BAĞCIBAŞI 

Hülya Avşar, önceki akşam Tarabya Kıyı Restaurant'ta kız kardeşi Helin Avşar ve dostlarıyla bir araya geldi. Avşar restoran çıkışı kapıda kendisini bekleyen gazetecilere, ikinci çocuk özlemi çektiğini söyledi. Zehra'nın üvey değil öz bir kardeşinin olmasını istediğini belirten Avşar, "İkinci çocuğum da Kaya Bey'den olmalı. Çünkü Zehra'nın öz kardeşi olmasını istiyorum. Kaya Bey ile fiziksel bir beraberlik olmayacağına göre sanırım bu da ancak tüp bebek yöntemiyle olur" dedi. Bayramda, Kaya Çilingiroğlu ve kızı Zehra ile birlikte Amerika'da olacağını vurgulayan Avşar "Kaya Bey'le tekrar evlenmemiz söz konusu değil. Yeniden evlenmemiz ne benim, ne de onun açısından mümkün" diye konuştu. 

</TEXT>
</DOC>
