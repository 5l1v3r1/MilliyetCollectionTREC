<DOC>
<DOCNO> 401751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sonspo05.html </URL>
<DATE> 2005/12/08/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Galatasaray'da savunma işi karışık... 
</HEADLINE>
<TEXT>

     Tomas'ın cezası nedeniyle oynamayacak oluşu, Galatasaray'ın oyun düzeninde önemli değişikliklere neden olacak... 
     
     İşler iyice karıştı 
     Galatasaray için büyük önem taşıyan Tomas'ın son oynanan Ankaraspor maçında kırmızı kart görmesi, teknik direktör Eric Gerets'in oyun planında önemli değişikliklere neden olacak. Beşiktaş gibi, şampiyonluk yolunda kritik bir maçta Hırvat oyuncudan yoksun bir şekilde sahaya çıkacak Sarı-Kırmızılılar'daki değişiklik de merakla bekleniyor. Belçikalı hoca Tomas'ın yokluğunda bu sezon fazla şans bulamayan genç futbolcu Yalçın'a "Hazır ol" emri verdi. 
     
     Cihan’ın forması zor 
     Sol kanatta Ergün'ün belindeki ağrıların geçmemesi Gerets'in keyfini kaçırdı. Tomas'ın yerine Orhan'ı oynatmayı planlayan Gerets, Ergün'ün maça yetişmesinin zor olması üzerine Orhan'ı sol da, Yalçın'ı da Song'un yanında oynatmayı planlıyor. Arka adalesindeki sakatlığı devam eden Cihan'ın da oynamasının düşük bir ihtimal olması üzerine tecrübeli hoca defansı, Orhan-Yalçın-Song-Uğur dörtlüsü ile kuracak. 
     
</TEXT>
</DOC>
