<DOC>
<DOCNO> 406212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/yasam/yas06.html </URL>
<DATE> 2005/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tiyatromun yaşaması için yardım gerekli' 
</HEADLINE>
<TEXT>


Yıldız Kenter Devletten aldığımız yardım çok küçük bir miktar. Hadi onu da almayalım diyoruz, ama onsuz da yapacak halimiz yok 


Profesyonel sanat yaşamının 58. yılında sanatseverlerle buluşmayı sürdüren Yıldız Kenter, özel tiyatroların güç ekonomik koşullar altında hizmet verdiğini belirtti. 
"Gece Mevsimi" adlı oyunun turnesi için Ankara'ya giden Kenter, Türkiye'de tiyatro sanatının, son dönemlerde "nefes almaya başladığını" ifade ederek, "Daha hızlı gitmemiz gerekiyor. Tiyatroya yakışır davranmalıyız" dedi. 
Özel tiyatroların ekonomik sıkıntılar yaşadığını vurgulayan Kenter, şöyle konuştu "Özel tiyatrolar kazandıkları parayla geçinmek zorunda. Devletten aldığımız yardım küçük bir miktar. Hadi onu da almayalım diyoruz, ama onsuz da yapacak halimiz yok. 
Kazancımızı tiyatro binasına harcadık. Binayı ayakta tutmak öyle zor ki... Bunun için de yardıma ihtiyacım var." 
Son yıllarda artan televizyon dizilerine de değinerek, bu yapımların çoğunun kaliteden uzak ve birbirinin benzeri olduğunu söyleyen Kenter, "Bu böyle yürümeyecek. Aynı hik yeler, orijinal bir şey yok, yakın zamanda yaptığım diziyi bile izlemedim. Çünkü vaktim yok. Dizici olduk hepimiz" diye konuştu. 
AB'ye uyum çalışmaları kapsamında gerçekleştirilen uygulamaların başarılı sonuçlar verdiğini kaydeden Kenter, şöyle devam etti "AB'ye girsek de girmesek de bu düzenlemelerin yapılması zaten şarttı. AB umurumda bile değil. İçinde bulunduğumuz koşullarda hele ki şimdi, uzattıkları o iğneli dillerini gördükçe son derece huzursuz oluyorum. İyi ki politikacı değilim, çünkü 'Vazgeçiyorum AB'den' derdim." 


</TEXT>
</DOC>
