<DOC>
<DOCNO> 405531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/guncel/gun01.html </URL>
<DATE> 2005/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
6.0'lık deprem ortalaması yılda bir 
</HEADLINE>
<TEXT>


Deprem Araştırma Enstitüsü'nde bulunan 105 yıllık deprem istatistikleri incelendiğinde 6.0'lık depremin ortalamasının yılda bir olduğu görülüyor 

Serhat Oğuz - İstanbul 

Eski Kandilli Rasathanesi Deprem Araştırma Enstitüsü Müdürü Prof. Dr. Ahmet Mete Işıkara'nın, "Ocak ayında 6.0'dan büyük bir deprem beklediği" yönünde yanlış anlamalara neden olan açıklamasının altında enstitüde bulunan 1900'den bu yana Türkiye'de meydana gelen depremlerin oluşum istatistikleri yatıyor. 
Kandilli Rasathanesi Deprem Araştırma Enstitüsü Sismoloji Laboratuvarı verilerine göre, son 105 yılda yani 1260 aylık dönemde 5.0 ile 5.9 arasında 759 deprem kaydedildi. Bu sonuç bu aralıktaki depremlerin ortalama 1.6 ayda bir olduğunu gösteriyor. Bu sürede 6.0 - 6.9 arasında da 99 deprem oldu. Yani bu depremlerin meydana gelme ortalaması 12.7 ay. Işıkara da sadece bu veriyi gündeme getirdi. 
Rasathane verilerine göre 6.5'ten büyük deprem sayısı 15, meydana gelme ortalaması da 84 ay. 7.0 - 7.9 arasında ise 22 deprem meydana geldi, yani bu depremlerin gerçekleşme ortalaması 57 ayda bir. 


105 yıllık 5.0'dan büyük depremler kırmızı nokta ile gösterilmiştir. 

84 ciddi deprem oldu 

Kandilli verilerine göre, 1900'den bu yana ciddi ölçüde hasar meydana getiren depremlerle ilgili istatistiki bilgiler şunlar 
Hasar verme sıklığı arasında olan deprem sayısı 5.6 - 7.9 84 Ortalama büyüklük 8 Ölü sayısı 82 bin 112 Yaralı 115 bin Hasarlı ve yıkılan bina 558 bin 279 

Son 105 yılda Türkiye'de olan 7.0'den büyük depremler şunlar 
ACI BİLANÇO Nazilli 1899 7.0 Kes. sayı yok Mürefte 1912 7.3 216 ölü İzmir 1928 7.0 50 ölü Hakkari 1930 7.2 2514 ölü İzmir 1939 7.1 60 ölü Erzincan 1939 7.9 32962 ölü Niksar 1942 7.0 3000 ölü Tosya 1943 7.2 2824 ölü Bolu 1944 7.2 3959 ölü Edremit 1944 7.0 27 ölü İzmir 1949 7.0 1 ölü Karlıova 1949 7.0 450 ölü Gönen 1953 7.4 265 ölü Aydın 1955 7.0 23 ölü Fethiye 1957 7.1 67 ölü Bolu 1957 7.1 52 ölü Manyas 1964 7.0 23 ölü Adapazarı 1967 7.2 89 ölü Gediz 1970 7.2 1086 ölü Çaldıran 1976 7.2 3840 ölü Kocaeli 1999 7.4 17127 ölü Düzce 1999 7.2 845 ölü 



</TEXT>
</DOC>
