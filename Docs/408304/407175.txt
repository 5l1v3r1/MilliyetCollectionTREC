<DOC>
<DOCNO> 407175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/ekonomi/eko06.html </URL>
<DATE> 2005/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi, kasko değerinin yüzde 5'ini aşamayacak 
</HEADLINE>
<TEXT>



Önümüzdeki yıl ödenecek motorlu taşıtlar vergisinde, verginin kasko sigortası değerinin yüzde 5'ini aşması halinde, bir alt kademedeki taşıtlara isabet eden vergi tutarı uygulanacak. 
Maliye Bakanlığı'nın tebliğine göre 2006 için verginin kasko sigorta değerine oranı yine yüzde 5 olarak belirlendi. Kasko sigortası değerinin belirlenmesinde Motorlu Kara Taşıtları Kasko Değer Listesi'ndeki değer esas alınacak, kasko sigortası poliçesinde belirtilen sigorta değerine göre işlem yapılmayacak. Herhangi bir nedenle hasarlı duruma gelmiş olan taşıtların hasar durumları, motorlu taşıtlar vergisi tutarı için esas alınacak olan kasko sigortası değerinin belirlenmesinde dikkate alınmayacak.. 



</TEXT>
</DOC>
