<DOC>
<DOCNO> 402335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/son/sonspo03.html </URL>
<DATE> 2005/12/10/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Lucescu Derbide Aslan bir adım önde 
</HEADLINE>
<TEXT>

     Galatasaray ve Beşiktaş’ın başında şampiyonluk sevinci yaşayan Mircea Lucescu, bu akşamki müthiş derbiyi masaya yatırdı Eric Gerets ile Jean Tigana’nın kafa yapıları farklı. İkisinin hazırlayacağı taktikler nedeniyle ortaya hiç beklenmeyen bir oyun çıkabilir. Maçın Ali Sami Yen’de oynanacak olması Galatasaray adına büyük bir avantaj. Tempolu oynayıp, daha çok hücum etmek isteyeceklerdir. Galatasaray ne kadar avantajlı gibi görünse de ben bu maçın dengede geçeceğini düşünüyorum. Zaten Türkiye’de tüm derbi maçlar dengededir 
     
     Eski günlerime döndüm’ 
     Bu derbinin adını duymak bile bana duygusal anlar yaşattı. Haftalar öncesinden o maçlara nasıl hazırlandığım aklıma geldi. Dosyalar, maç kasetleri... Aynı üniversiteye hazırlanan bir öğrenci gibiydim. O maçların atmosferi bir başka oluyor, insanı zorluyordu. Şimdi Ukrayna’da bu tür maçları yaşayamıyoruz... 
     
     Farklı ekollerden geliyorlar’ 
     Olaya mantıklı bakmak lazım. Eric Gerets ile Jean Tigana’nın kafa yapıları farklı. Gerets, Hollanda-Belçika karışımı bir ekolden geliyor. Tigana ise Fransız-İngiliz futbolunun karışımını yapan bir hoca olarak tanımlanabilir. İkisinin hazırlayacağı taktikler nedeniyle derbide ortaya hiç beklenmeyen bir oyun çıkabilir... 
     
     Tigana’nın dezavantajı...’ 
     Tigana lig başladıktan sonra takımın başına geçti. Henüz takımı ve futbolcuları istediği seviyeye getiremedi. Bu bakımdan biraz dezavantajı var. Ayrıca puan cetvelinde çok gerideler. Eric Gerets ise takımını daha iyi tanıyor. Sezon başında Galatasaray’ın başına geçti. Futbolcuları istekli olan iyi bir ekip var elinde... 
     
     Orada olmak isterdim’ 
     Maçın Sami Yen’de olması Cim Bom için büyük avantaj. Tempolu oynayıp, daha çok hücum etmek isteyeceklerdir. Ancak Galatasaray ne kadar avantajlı gibi görünse de bu maçın dengede geçeceğini düşünüyorum. Zaten Türkiye’de tüm derbi maçlar dengededir. İstanbul’da olup, bu heyecanı yaşamak isterdim. 
     
</TEXT>
</DOC>
