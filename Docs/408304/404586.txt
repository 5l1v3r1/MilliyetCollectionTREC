<DOC>
<DOCNO> 404586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/magazin/axmag02.html </URL>
<DATE> 2005/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kral'ın oğlu kaza kurbanı 
</HEADLINE>
<TEXT>


Fahrettin Aslan'ın oğlu Selçuk Aslan, tatil dönüşü Isparta'da geçirdiği kazada öldü 

ISPARTA DHA 

"Gazinocular Kralı" Fahrettin Aslan'ın oğlu Selçuk Aslan 59 ile Moldova asıllı kadın arkadaşı Valantino Stinova 26 , Antalya'dan dönerken Isparta'nın Keçiborlu ilçesi yakınlarında geçirdikleri trafik kazasında öldü. Yolun tek şeride düştüğü noktada bir otomobili sollayan Aslan, karşı yönden gelen Ziya Mete yönetimindeki süt tankeriyle çarpıştı. 
Sacit Aslan ağabeyinin, Elena Stinova da kızının cenazelerini almak için Keçiborlu'ya geldi. Sacit Aslan, babaları Fahrettin Aslan'ın ölümünün ardından aralarında çıkan miras kavgasının anımsatılması üzerine, "52 gün içinde hem babamı hem de ağabeyimi kaybettim. Köpek ..... mirasına" yanıtını verdi. Aslan yarın toprağa verilecek. 
Selçuk Aslan'ın, son günlerde çevresindekilere, "Canım şu miras işine çok sıkılıyor" dediği belirtildi. Selçuk Aslan ve Stinova'nın kaldığı odada, Aslan'ın el yazısıyla çeşitli notlar aldığı kareli küçük bir not defteri de bulundu. Aslan'ın, özel notlarını ve telefon numaralarını kaydettiği defteri otel odasında unuttuğu tahmin ediliyor. 

</TEXT>
</DOC>
