<DOC>
<DOCNO> 406312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/son/sontur14.html </URL>
<DATE> 2005/12/24/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
AKP Serik İlçe Başkanı'nın aracı kundaklandı 
</HEADLINE>
<TEXT>

     Antalya’nın Serik Parti Serik İlçe Başkanı Hasan Yıldırım’ın aracı, kimliği belirsiz kişi veya kişilerce kundaklandı. 
     AA muhabirinin aldığı bilgiye göre, beyaz eşya ticareti yapan AK Parti Serik İlçe Başkanı Hasan Yıldırım’a ait 07 YT 777 plakalı servis aracı, İşler Caddesi Uğurevler Kooperatifi’nin alt katındaki işyerinin önünde benzin dökülerek yakıldı. 
     Kimliği belirsiz kişi ya da kişilerce kundaklanan araç, Serik İtfaiyesi tarafından kısa sürede söndürüldü. Olay yerine gelen Yıldırım "Aracı her zaman işyerimin önünde bırakırdım. Kimseyle kişisel bir sorunum yok, ama birilerinin bizimle sorunu varmış. 
     İşyerimden dolayı ne alacağım ne de borcum var. Mahkemede takipte alacağım veya borcum da yok. Sadece siyasi bir kimliğim var. Bunu yapanları Allah’a havale ediyorum" dedi. 
     Serik Kaymakamı Selami Altınok ve Serik Emniyet Müdürü Ramazan Doğan, olay yerinde incelemelerde bulundu. 
     Polis olayla ilgili soruşturma başlattı. 
     
</TEXT>
</DOC>
