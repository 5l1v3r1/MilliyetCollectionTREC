<DOC>
<DOCNO> 400271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sonspo02.html </URL>
<DATE> 2005/12/03/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Bir ibret öyküsü Jean Tigana 
</HEADLINE>
<TEXT>

     Jean Tigana... Hayatı zorluklar içinde geçti. Spagetti fabrikasında çalıştı, postacılık yaptı ama yılmadı. Yeşil sahalarda zirveye çıktı 
     
     Çalışmam gerekiyordu’ 
     Beşiktaş’ın Fransız hocasından ses getirecek sözler... Kulübün resmi yayın organı Beşiktaş dergisine konuşan Jean Tigana röportajında geçmişiyle ilgili de çarpıcı açıklamalar yaptı. Altısı erkek, dördü kız toplam 10 kardeşten oluşan kalabalık bir ailenin çocuğu olarak Mali’de doğan Tigana, 16 yaşımda spagetti fabrikasında çalıştım, postacılık yaptım. Kalabalık bir aileydik. Ailemde, yaşı büyükler çalışıp, para kazanıyordu. Benim de çalışmam gerekiyordu. Bu nedenlerden dolayı profesyonel hayatım geç başladı. 20 yaşımda profesyonel oldum ki, bu bir futbolcu için çok geçtir'' dedi. 
     
     Hedef maksimuma ulaşmak’ 
     Siyah-Beyazlılar’ın teklifini kabul etmeden önce kulüp hakkında bir hafta süreyle araştırma yaptığını vurgulayan Tigana, Hedeflediğim nokta, maksimumu yapmak. Sezon başında burada değildim, kadroyu ben oluşturmadım, oyuncuları ben seçmedim ama en iyisini yapacağız. Kulüple ilgili birçok bilgi edinmiştim ama Beşiktaş’a geldiğimde çok şaşırdım. Böyle güzel bir tesis beklemiyordum. Doğrusu ekiple ilgili bir şey düşünmedim. Sadece iki maçını seyredebildim. Kaliteli oyuncularımız olduğunu biliyordum, zaten bunu da gördüm ama çok çalışmamız lazım. Bizi bekleyen inanılmaz işler var'' diye konuştu. 
     
     Duygusal bir insanım’ 
     Takımda yapacağı işleri sıralarken, İlk olarak fizik ve kondisyon çalışması yapmalıyız, biraz kaslarımızı güçlendirmeliyiz'' diye konuşan Fransız teknik adam, şöyle devam etti Daha önce futbolcuların salonda çalışma yapmak gibi bir alışkanlıkları yokmuş. Ayrıca taktiksel çalışmamız olacak. Nasıl daha etkili ve güçlü olabiliriz, bunlara bakacağız. Takıma takviye yapmak ise üçüncü konumuz. Aslında ben çok açık birisiyim. ’Futbolu ben yarattım’ havasında, burnu büyük bir insan değilim. Öncelikle sözümün eriyim. Milli Takım’ı iki kere reddettim. Duygusalım, üzüntülerimi dışa vurmam.'' 
     
     Desteğe devam etsinler’ 
     Hiçbir zaman ağzımdan oyuncularım ya da kulüp hakkında kötü bir şey duyamazsınız. Benim için gerçek yıldız, sahada iyi olandır. İsme gerek yok. Antrenörün görevi de, yapılan işin çizgisini yükseltmek. Bu arada da iyi sonuçlar tabii ki önemli. Çünkü bu iyi sonuçlar seni ayakta tutar. Bu yaz güneyde tatildeydim. Londra’da iki sene yaşadım ama antrenörlüğü bıraktıktan sonra gezebildim. Umarım burayı daha çok tanıma fırsatı bulabilirim. Lütfen bizim arkamızda olmaya, aynı şekilde desteğe devam etsinler. Sıcakkanlı bir seyircimiz var. Geçmişteki sonuçlara bakarak değil, geleceği düşünerek bizi desteklesinler.'' 
     
</TEXT>
</DOC>
