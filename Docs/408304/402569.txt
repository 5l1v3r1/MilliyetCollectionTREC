<DOC>
<DOCNO> 402569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/sontur25.html </URL>
<DATE> 2005/12/11/ </DATE>
<TIME> 18.55 </TIME>
<AUTHOR>  </AUTHOR>
<HEADLINE>
Aliağa'daki gemi yangını... 
</HEADLINE>
<TEXT>

     Aliağa Kaymakamı Emir Osman Bulgurlu, Çin'den getirdiği kömürleri Kocaeli ve Samsun'a götüren geminin Aliağa açıklarında ambarlarında çıkan yangının söndürüldüğünü, soğutma çalışmalarına ise karada devam edileceğini bildirdi. 
     Bulgurlu, AA muhabirine yaptığı açıklamada, Romen kaptan yönetimindeki Marşal Adaları bandıralı kömür yüklü ''RM-VERAİMY'' adlı geminin ambarlarında çıkan yangının alev kısmının söndürüldüğünü söyledi. 
     Geminin Çakmaklı Mevkii açıklarından Aliağa'ya doğru hareket ettiğini belirten Kaymakam Bulgurlu, ''Geminin sahibi ile Kıyı Emniyeti Genel Müdürlüğü anlaşma yapıyor. Gemi karaya oturtulacak. İçten içe yanan kömürün soğutma çalışmaları karada yapılacak ve tamamen söndürüldükten sonra kömür başka gemiye transfer edilecek'' dedi. 
     
</TEXT>
</DOC>
