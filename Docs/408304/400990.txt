<DOC>
<DOCNO> 400990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sondun48.html </URL>
<DATE> 2005/12/06/ </DATE>
<TIME> 21.40 </TIME>
<AUTHOR>  </AUTHOR>
<HEADLINE>
İtalya'da satanistler davasında 4 sanık için ömür boyu hapis istendi 
</HEADLINE>
<TEXT>

     İtalya'da ''Şeytanın Hayvanları'' Bestie di Satana adıyla tanınan satanist gruba üye olmak ve 3 kişiyi öldürmekle suçlanan sanıklardan 4'ü hakkında ömür boyu hapis cezası istendi. 
     İtalya'nın kuzeyinde, Varese'ye bağlı Busto Arsizio'daki Ağır Ceza Mahkemesi'nde görülen davanın bugünkü duruşmasında, Cumhuriyet Savcısı Antonio Pizzi, sanıklardan Nicola Sapone, Marco Zampollo, Eros Monteresso ve Paolo Leoni için ömür boyu, Elisabetta Ballarin için ise 26 yıl hapis cezası talep etti. 
     Duruşmada, Savcılık tarafından hazırlanan 140 sayfalık iddianame okundu. 
     Savcılığın 5 sanık için de hapis cezası istediği davaya ilişkin yeni duruşmanın ne zaman yapılacağı açıklanmadı. 
     Haklarında hapis cezası istenen 5 sanık, satanist grubun üyelerinden Chira Marino, Fabio Tollis ve Mariangela Pezzotta'yı öldürmekle suçlanıyor. 
     
</TEXT>
</DOC>
