<DOC>
<DOCNO> 402337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/son/sonspo05.html </URL>
<DATE> 2005/12/10/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kleberson’dan Çağdaş itirafı 
</HEADLINE>
<TEXT>

     Kleberson, Çağdaş'ın Tigana tarafından ön liberoya alınması sonucunda verimim artmaya başladı. Ofansif yönüm daha aktif duruma geldi dedi. 
     
     Bu daha başlangıç’ 
     Geldiği ilk günden itibaren gerek kariyeri, gerekse sempatik davranışları nedeniyle Siyah-Beyazlı taraftarların gönlünde taht kuran Kleberson, her geçen gün yükselen performansını daha da ileriye taşıyacağının müjdesini verdi. Son haftalardaki hızlanan çıkışında, Çağdaş Atan'ın takım içindeki değişen pozisyonunun önemli bir yeri olduğunun da altını çizen Brezilyalı futbolcu, bu konuda bakın nasıl itirafta bulundu 
     
     Herkes kazançlı’ 
     "Çağdaş'ın teknik direktör Tigana tarafından ön liberoya çıkartılması sonucunda verimim artmaya başladı. Ofansif yönüm daha aktif duruma geldi. Artık hem gole daha yakınım, hem de forvetteki arkadaşlarıma asist yapabileceğim. Brezilya Milli Takımı'nda da aynı anlayışla oynuyordum ve oldukça başarılıydım. Bu yeni oluşum Çağdaş ve benim olduğu kadar, Beşiktaş adına da çok iyi gelişmeler sağlayacaktır." 
     
</TEXT>
</DOC>
