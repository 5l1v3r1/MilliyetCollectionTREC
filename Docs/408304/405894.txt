<DOC>
<DOCNO> 405894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/yasam/yas02.html </URL>
<DATE> 2005/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik cezasına peşin indirimi 
</HEADLINE>
<TEXT>


Trafikteki para cezalarına iki ödeme seçeneği geliyor Peşin ödemeye yüzde 25 indirim ya da bir yıl içinde dört taksit. Ayrıca cezaya itiraz süresi 7 günden 15 güne çıkıyor 

ANKARA Milliyet 

Trafik kurallarına uymayarak para cezasına çarptırılan sürücülere, cezalarını peşin ödemeleri durumunda yüzde 25 indirim uygulanacak. 
İçişleri Bakanlığı'nca 81 il valiliğine gönderilen, Emniyet Genel Müdürlüğü'nün trafik cezalarının uygulanmasına yönelik genelgesine göre uygulama şöyle 
Trafik cezalarına itiraz süresi artırılacak. Trafik cezası uygulanan sürücünün yetkili mahkemeye itiraz süresi 7 günden 15 güne çıkarılacak.Sürücünün para cezasını peşin ödemesi durumunda yüzde 25 oranında indirim yapılacak. Plakaya yazılan cezalar da sürücüye tebliğ edilmesinden sonra geçen 15 gün içerisinde peşin ödenirse yüzde 25'lik indirim hükmünden faydalanılacak. 

Taksitle ödeme 
Kabahatler Kanunu'nda belirtilen ödeme şekli olan idari para cezasının taksitlendirilmesi, vergi dairelerinden talep edilebilecek. İsteyenler, ilk taksiti peşin olmak üzere cezayı dört taksitte ödeyebilecek. Taksitlerin zamanında ve tam olarak ödenmemesi halinde, para cezasının kalan kısmının tamamı vergi dairesince tahsil edilecek. 


</TEXT>
</DOC>
