<DOC>
<DOCNO> 400088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sontur38.html </URL>
<DATE> 2005/12/02/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
3 çocuğuyla birlikte terk edilen kadına valilik sahip çıktı 
</HEADLINE>
<TEXT>

     Samsun'da birlikte yaşadığı kişi tarafından terk edildiğini ve kalacak yeri olmadığını söyleyen Kazakistan uyruklu kadın ve 3 çocuğu SHÇEK'e bağlı kadın konukevine yerleştirildi. 
     Edinilen bilgiye göre, 2 gün önce Samsun Emniyet Müdürlüğü'ne başvurarak, 9 yıl önce Kazakistan'da tanıştığı ve 4 yıl önce Türkiye'ye gelerek birlikte yaşamaya başladığı C.Ç'nin bir yıl önce kendisini terk etmesi üzerine 3 çocuğuyla birlikte mağdur duruma düştüğünü söyleyen Kazakistan uyruklu Aızhamal Zharmaganbetova'ya 33 , Samsun Valiliği sahip çıktı. 
     Zharmaganbetova, Samsun Valiliği'nin girişimleri ile çocukları Z. 8 , P. 4 ve E. 2 ile Sosyal Hizmetler ve Çocuk Esirgeme Kurumu'na SHÇEK bağlı kadın konukevine yerleştirildi. 
     Yetkililer, söz konusu kişinin oturma izninin süresinin dolması nedeniyle geçici olarak buraya alındığını söylediler. Yetkililerin kendisi ile çocuklarına sahip çıkmasından memnuniyet duyduğunu ifade eden Aızhamal Zharmaganbetova, amacının kendisini terk eden C.Ç'nin bulunması olduğunu söyledi. Emniyet Müdürlüğü'ne iki gün önce başvuran Aızhamal Zharmaganbetova, kendisini terk eden C.Ç'nin bulunmasını ve kendilerine sahip çıkılmasını istemişti. 
     Daha önce de Cumhuriyet Savcılığı'na başvuran Aızhamal Zharmaganbetova, çocuklarının babasının C.Ç. olduğunu iddia etmiş ve kadının bu talebi üzerine C.Ç. hakkında babalık davası açılmıştı. 
     
</TEXT>
</DOC>
