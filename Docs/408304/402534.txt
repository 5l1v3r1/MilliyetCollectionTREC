<DOC>
<DOCNO> 402534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/sonspo12.html </URL>
<DATE> 2005/12/11/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Trabzonspor 2 - 3 Ankaraspor Maç sonucu 
</HEADLINE>
<TEXT>

     Turkcell Süper Ligi'nde Ankaraspor, deplasmanda Trabzonspor'u 3-2 yendi. 
     
     İLK YARI 

     Turkcell Süper Ligi'nde Trabzonspor ile Ankaraspor arasındaki karşılaşmanın ilk yarısı evsahibi ekibin 2-0 üstünlüğüyle sona erdi. 
     8. dakikada Yattara'nın soldan ortasında yakın mesafedeki Szymkowiak'ın, rakibinin müdahalesine karşın şutunda, top az farkla auta çıktı. 
     18. dakikada Adem'in orta alandan derinlemesine pasında topla birlikte ceza alanına giren Yattara, kaleci Jevriç'i geçerek meşin yuvarlağı boş kaleye gönderdi 1-0. 
     22. dakikada Ahmet'in uzun pasında ceza alanı içinde topu kontrol eden Murat'ın sert şutunda, kaleci Jefferson iki hamlede topu kontrol etti. 
     29. dakikada Ankaraspor savunmasının anlaşmazlığı sonucu topu önünde bulan Yattara, ceza alanı içinde kaleci Jevriç ile karşı karşıya kaldığı pozisyondaki şutunda, Jevriç tehlikeyi önlemeyi başardı. 
     33. dakikada Hürriyet'in ceza yayının hemen gerisinden kullandığı serbest vuruşta, top az farkla direğin yanından auta gitti. 
     44. dakikada Murat'ın ceza alanı dışından sert şutunda, top kaleci Jefferson'da kaldı. 
     45. dakikada Murat'ın ceza alanının hemen gerisinden kullandığı serbest vuruşta, köşeye doğru giden topu Jefferson uzanarak çeldi. Dönen topu savunma uzaklaştırmayı başardı. 
     Uzatma dakikasında Hüseyin'in soldan ortasında, ceza alanı içinde savunmanın uzaklaştırmak istediği top Szymkowiak'ın önüne düştü. Bu futbolcu da gelişine bir şutla topu kaleci Jevriç'in sağından filelerle buluşturarak ilk yarının sonucunu belirledi 2-0. 
     
     İKİNCİ YARI 

     54. dakikada Musa'nın yaklaşık 30 metreden vurduğu şutta kaleci Jefferson, kapadığı köşeden topun filelere gitmesini engelleyemedi 2-1. 
     67. dakikada Yattara'nın sağdan yerden ortasında Szymkowiak, topu arkada bomboş durumda bulunan Lee Yong'a bıraktı. Bu futbolcu ise kötü bir vuruşla meşin yuvarlağı üstten auta gönderdi. 
     72. dakikada Batak'ın ceza alanı dışından çektiği sert şutta kaleci Jefferson, solundan köşeye doğru giden topu çelmeyi başardı. 
     77. dakikada Yattara'nın topuk pasında ceza alanı içinde bir anda kaleciyle karşı karşıya kalan Fatih'in aşırtma vuruşunda, meşin yuvarlak üst direğe çarparak auta çıktı. 
     84. dakikada Yattara'nın kullandığı serbest atışta kaleci Jevriç, sağına doğru gelen topun yatarak sahibi oldu. 
     88. dakikada soldan ceza alanı son çizgisine inen Emre Aktaş'ın Tayfun'dan sıyrılarak yaptığı vuruşta, kaleci Jefferson'a çarpan top auta çıktı. 
     90. dakikada Jaba'nın soldan ortasında yakın mesafedeki Ersen Martin, topu kontrol ettikten sonra sert bir vuruşla filelere gönderdi 2-2. 
     Uzatma dakikalarında Musa'nın soldan kullandığı serbest vuruşta, ceza alanındaki Emre Aktaş, topu kafayla filelerle buluşturdu 3-2. 
     Karşılaşma, konuk ekip Ankaraspor'un 3-2 üstünlüğüyle sona erdi. 
     

Stat Hüseyin Avni Aker Hakemler Mustafa Çulcu xxx, Orkun Aktaş xxx, Harun Taş xxx Trabzonspor Jefferson x, Ufukhan x, Erdinç xx, Tayfun x, Celaleddin xx Dk. 74 Kürşat x , Hüseyin xx, Adem xx, Lee Yong xx, Szymkowiak xxx Dk. 81 Hasan , Yattara xxx Dk. 88 Jun , Fatih x Ankaraspor Jevriç xx, Hasan xx Dk. 85 Emre Aktaş xx , Şenol xx, Ahmet x, Batak xx, Murat xx, Hürriyet xx, Erman x Dk. 53 Ersen Martin xxx , Musa xxx, Jaba xxx, Tita xx Dk. 70 Mustafa Yalçınkaya x Goller Dk. 18 Yattara, Dk. 45 Szymkowiak Trabzonspor , Dk. 54 Musa, Dk. 90 Ersen Martin ve Emre Aktaş Ankaraspor Sarı Kartlar Dk. 32 Tayfun, Dk. 69 Szymkowiak, Dk. 90 Erdinç Trabzonspor , Dk. 57 Musa, Dk. 83 Mustafa Yalçınkaya Ankaraspor Kırmızı Kart Dk. 62 Ahmet Ankaraspor      
</TEXT>
</DOC>
