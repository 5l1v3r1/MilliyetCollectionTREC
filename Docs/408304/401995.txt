<DOC>
<DOCNO> 401995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sondun32.html </URL>
<DATE> 2005/12/09/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Baradei İran için sabırlar azaldı 
</HEADLINE>
<TEXT>

     Uluslararası Atom Enerjisi Kurumu UAEK Başkanı Muhammed El Baradei, İran'ın nükleer programıyla ilgili uluslararası toplumun sabrının azaldığını söyledi. 
     Baradei, yaptığı açıklamada, İran'ın nükleer programıyla ilgili sorunların gelecek yıl çözümlenmesini umduğunu, ''çünkü uluslararası toplumun sabrının azaldığını'' belirtti. 
     Tarafların bir araya gelerek, sıkıntılarını tartışmaları ve bir çözüme ulaşmaları gerektiğini kaydeden Baradei, ''Bunu, sorunu büyütmeden yapmayı başarırsak çok iyi olacak'' diye konuştu. 
     İran Ulusal Yüksek Güvenlik Konseyi UYGK Genel Sekreteri Ali Laricani, Pazar günü yaptığı açıklamada, ''İran, Batı'nın istekleri karşısında teslim olmayacak. Batı bizim nükleer teknolojimize sınırlama getirmek istiyor, ama İran sadece birkaç ay daha hassas nükleer faaliyetlerini askıya almaya devam edecek'' demişti. 
     İran'ın nükleer programıyla ilgili görüşmelerin yeni aşaması için henüz kesin bir tarih saptanmadı. 
     
</TEXT>
</DOC>
