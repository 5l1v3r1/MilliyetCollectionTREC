<DOC>
<DOCNO> 403530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/ekonomi/eko10.html </URL>
<DATE> 2005/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Invest, 2005'in 'en iyi büyüyen şirketi' ödülünü aldı 
</HEADLINE>
<TEXT>


İSTANBUL AA 

Merkezi Türkiye'de bulunan ve Orta Asya'daki Coca - Cola operasyonlarını yürüten Efes Sınai Yatırım Holding Efes Invest , 'East Capital' yatırım şirketinin değerlendirmesi sonucu, Doğu Avrupa'da '2005 yılının en iyi büyüyen şirketi' ödülünü aldı. 
Efes Invest Başkanı Chris Gaunt, İsveç'in Stockholm kentinde düzenlenen ödül töreninde yaptığı konuşmada, 2005 yılının en iyi büyüyen şirketi ödülünü almaktan büyük bir gurur duyduğunu belirtti. 

Cirosunu hızlı artırdı 
Efes Invest, ilk 9 ayda satış hacmini bir önceki yılın aynı dönemine göre yüzde 22 artırarak 38.9 milyon ünite kasa seviyesine, konsolide net satış cirosunu ise yüzde 29 oranında artırarak 94 milyon dolara çıkardı. 
Merkezi İsveç'te bulunan fon yönetimi şirketi East Capital'in Doğu Avrupa'daki 500 şirketin incelendiği East Capital Ödülleri'nde bu yıl, 'Yılın en iyi büyüyen şirketi' dalında Efes Invest, "En iyi halka arz" dalında Avusturyalı Raiffeisen International, "En büyük East Capital keşifi" dalında ise Rus Sedmoi Kontinent şirketleri ödüle layık bulundu. 


</TEXT>
</DOC>
