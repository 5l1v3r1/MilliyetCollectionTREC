<DOC>
<DOCNO> 400362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/guncel/gun03.html </URL>
<DATE> 2005/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kadro için en mantıklı çözüm erken emeklilik' 
</HEADLINE>
<TEXT>


Kültür Bakanı Atilla Koç, "Opera ve balede kadro sorununun aşılması için erken emeklilik en akıllıca çözüm. Ancak bunun için kesin söz veremiyorum" diye konuştu 

YASEMİN BAY 

Kültür ve Turizm Bakanı Atilla Koç, Devlet Opera ve Balesi'ndeki kadro sıkıntısının aşılabilmesi için erken emeklilik formülünün tartışılabileceğini söyledi. 
Milliyet, "Kadrosuz Yıldızlar" başlığıyla Devlet Opera ve Balesi'ndeki sözleşmeli genç sanatçıların kadro sorunlarını kamuoyunun gündemine taşımıştı. Maliye Bakanlığı da önceki gün 234 sanatçıya kadro vermişti. İstanbul'da bulunan Bakan Koç'la gelişmeleri, kadro sorununu ve çözüm önerilerini konuştuk. 

Kadro sorunu hakkında neler düşünüyorsunuz 
Devletin düzeneği canlı bir yapı. Kadroları yenilemek ve günün ihtiyaçlarına cevap vermek için eksiklikleri tamamlamamız gerekiyor. Ekimde kadro ihtiyacımızı Maliye Bakanlığı'na bildirdik. Ekim'e kadar da hazırlıklarımızı yapmıştık. Maliye Bakanlığı'nı ikna ettik. En son kadro sınavı açılan 1998'den beri ilk kez kadro aldık. Devlet anlayışımız gereği neyin ne kadar yapılabileceğini dikkate alırız. 234 kadro yerine 1000 kadro isteseydim bunun cevabı muhakkak menfi olurdu. İhtiyaçlarımızın yanı sıra ne kadar kadro verilebileceğini de iyi hesaplayarak bir isteğimiz oldu. 

Çözüme yönelik seçenekler arasında erken emekliliği de düşünüyor musunuz 
Devlet Tiyatroları'nda, operada, balede işin gereği sanatçılar bir yaştan sonra görevlerini yapamıyor. Görevlerini yapamayınca da işsiz kalmış oluyorlar. Sanatçılarımızın kabahati yok. Bu nasıl düzeltilir Erken emeklilik. Buna gidersek Türkiye'de kaç işçi, kaç memur niteliklerine göre söylüyorum, bundan yararlanmak isteyecek Türkiye'nin bütçesi, sosyal güvenliği buna dayanır mı Bunları düşünerek bir şey yapmalıyız. Bir yaştan sonra arya okunmaz, dans edilmez. 

Bu durumdaki sanatçılar 65 yaş sınırını beklerken sözleşmeli olarak çalışanlar arya söyleyemez, dans edemez yaşa gelebilirler. Böyle de bir sorun var. 
Bana kalırsa bazı sanatçıların da ekonomik durumları iyiyse, dışarıda iş yapma imk nları varsa fiilen emekli olması lazım. Az önce dediğim gibi bunun en mantıklı çözümü erken emeklilik. Ama bunun için kesin söz veremiyorum. Sadece bunlarda kalsa... Ama mesela ağır işçiler var, onlar da erken emeklilik isteyebilirler. Sistemi topyek n düşündüğün zaman bazı tedbirleri alamıyorsun ve göz yumuyorsun. Şimdiye kadar göz yumulduğu gibi. 

Peki sizin tavrınız ne olacak 
Göz yummaları elimizden geldiğince azaltmaya çalışacağız. Mesela Devlet Tiyatrosu'nda çalıştıramadığımız sanatçılar için tiyatro sayısını artırırız. 35 tane tiyatromuz var. Sahne sayımızı 100'e çıkarırsak hiçbir sanatçı açıkta kalmaz. 

Önümüzdeki yıl kadro sınavı düşünüyor musunuz 
Gelecek yıl da çalışmalarımıza devam edeceğiz. Ama ihtiyacın ne kadar olduğunu kesin olarak genel müdürlerim bana bildirmeden herhangi bir şey söyleyemem. 

Kadın müdürlerimiz gayet başarılı 

Türkiye Cumhuriyeti'nde ilk defa Devlet Tiyatroları Genel Müdürü ve Devlet Opera ve Balesi Genel Müdürü kadın. Bu Türkiye'de bir ilktir. Çağdaşlık işaretidir. Bu iki kadın genel müdürümüz de gayet başarılılar ve iyi çalışmaktadırlar. Bizim iddiamız vardı, biz bu güzellikleri yetenekli kadın genel müdürlerimizle idare edersek daha güzel olacak demiştik. Hakikaten de daha güzel oldu. Bu gidenleri çirkin yapmıyor. Hayır, bir nöbet değişimidir. Yeni gelen nöbetçiler kadındır ve başarılıdır. 



</TEXT>
</DOC>
