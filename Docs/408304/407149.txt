<DOC>
<DOCNO> 407149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sonyas11.html </URL>
<DATE> 2005/12/27/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Yılın en ilginç haberleri ve buluşları... 
</HEADLINE>
<TEXT>

     Serdar KUZULOĞLU Radikal 

      Bir yıl boyunca dünyanın dört bir yanında birbirinden ilginç gelişmeler oldu. İşte yılın en garip, çarpıcı haberleri... 
     - 2005'in en ilginç haberlerinden biri internetteki av yasağıydı. ABD'nin Texas eyaletinden yayın yapan bir site, ziyaretçilerine web kamerasıyla bir vadinin görüntülerini yansıtıyor, yine web üstünden kontrol edilen bir tüfekle de ziyaretçilerin gördükleri hayvanları vurmasını sağlıyordu. Avcılar Kulübü, bu yaklaşımın av sporunun ahlakına aykırı düştüğünü savunarak siteyi kapattırdı. 
     - Bir diğer ilginç haber, kısa mesajla SMS telgrafın yarışıydı. 13 yaşındaki hızlı kısa mesaj yazma şampiyonu bir genç ile 1927'den bu yana telgraf çeken 97 yaşındaki telgraf memuru aynı mesajla yarıştı. Telgrafçı yarışı 13 saniyelik açık ara farkla kazandı. 
     - Teknoloji devlerinin yıllardır üstünde çalıştığı robotlar da ilk defa 2005 yılında iş buldu. İlk olarak Sony'nin Qrio'su ABD ve Japonya'daki kimi anaokullarında çocuk bakıcılığı yapmaya başladı. 
     - Ardından Honda'nın Asimo adlı robotu ofislere aylık 40 bin YTL karşılığında 'çaycı' olarak iş buldu. 
     - Yine ilk defa 2005'te gerçekleşen bir konu da korsan virüsler oldu. Sene ortasında ortaya çıkan bir virüs, bulaştığı bilgisayardaki tüm dosyaları şifreleyip kilitliyor, sahibine dosyaları geri vermek içinse virüs yazarının banka hesabına para yatırılmasını istiyordu. 
     - Çılgınlığın zirvesiniyse siber kumar siteleri oturdu. Golden Palace adlı kumarhane ortalama 10 bin dolara insanların alınlarına kalıcı dövme olarak adresini yazdırarak reklam yapmaya başladı 
     
     Tuzlar ve biberler... 
     - Enerjisini idrardan alan cep telefonları. 
     - 20 inçlik dizüstü bilgisayarlar. 
     - 35 bin dolara satılan internet oyunundaki sanal arazi. 
     
</TEXT>
</DOC>
