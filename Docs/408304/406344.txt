<DOC>
<DOCNO> 406344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/ekonomi/eko02.html </URL>
<DATE> 2005/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
TİM Başkanı Satıcı'nın iddiası Merkez Bankası hükümeti yanıltıyor 
</HEADLINE>
<TEXT>


İSTANBUL ANKA 

Merkez Bankası MB politikaları ve Başkan Süreyya Serdengeçti'ye yönelik eleştirilerini sürdüren Türkiye İhracatçılar Meclisi TİM Başkanı Oğuz Satıcı, "Hükümet, enflasyonla mücadele konusunda MB tarafından yanıltılıyor" dedi. 
Düzenlediği sohbet toplantısında gazetecilerin sorularını yanıtlayan TİM Başkanı Satıcı, enflasyonla mücadelenin faiz çıpasıyla, kur üzerinden yapıldığını ve 'enflasyonun aslında kurun içerisine saklandığını' belirtti. Satıcı şöyle dedi 
"Enflasyonla mücadele etmek tek başına MB'nin görevi değil. Ama Sayın Başkan, bu konuyu kendine mesele edinmiş. Uyguladığı programın yan etkisi olarak enflasyon düşüyor. Bunu da başarı olarak anlatmaya çalışıyor" dedi. 
Hükümetin enflasyon konusunda MB tarafından yanıltıldığını savunan satıcı şöyle devam etti 
"Hükümet bugünkü başarıyı paylaşıyor. Ama bedel ödenmesi gerektiğinde asıl bedeli ödeyecek olan sadece hükümet, biz ve vatandaşlar olur. MB, Türkiye'nin yakalamış olduğunu istikrarı Türkiye lehine kullanabilme fırsatını ıskaladı. Bunun ileride, herkesin ödeyeceği ve öderken de canının çok sıkılacağı sonuçları olacak." 

'Çok konuşuyor' 
Satıcı Merkez Bankası Başkan Süreyya Serdengeçti'ye yönelik eleştirilerini şöyle sürdürdü 
"Merkez Bankası bu işi öyle sahiplenmiş vaziyette ki her konuda fikir sahibi ve işin de sahibi. 
Bir Merkez Bankası Başkanı bu kadar çok konuşur mu hiç Başkanı 'bir seçim olursa ekonomiyi etkilemez' böyle bir şey söylemeye hakkı var mı Erken seçim mi olsun istiyor, böyle bir talebi mi var " 



</TEXT>
</DOC>
