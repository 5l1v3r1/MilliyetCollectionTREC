<DOC>
<DOCNO> 402753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sonsiy04.html </URL>
<DATE> 2005/12/12/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Kutan AKP ayaktaysa bunu CHP'ye borçlu 
</HEADLINE>
<TEXT>

     Kerem PULGAT KONYA, DHA 

SAADET Partisi Konya İl Kongresi'ne katılan SP Genel Başkan Vekili Recai Kutan, Bugün AKP ayaktaysa bunu CHP'ye borçlu'' dedi. Rahatsızlığı nedeniyle kongreye katılamayan kapatılan RP'nin eski genel başkanı Necmettin Erbakan ise salondakilere sinevizyon aracılığıyla seslenip Azminizi sakın kırmayın. SP'nin iktidar olacağı günler yaklaştı'' dedi. Kongreye katılan başörtülü genç kızlar, Erbakan'ın posterlerine sarıldı. 
     100'ncü Yıl Spor Salonu'nda gerçekleştirilen kongreye kadınlar ve erkekler ayrı kapılardan alındı. Kongre salonunda da harem- selamlık oturan topluluk, Genel Başkan Vekili Recai Kutan'ın salona girmesiyle coştu. Yaklaşık 500 kişi, Kutan'ı ayakta alkışlarken, Mücahit Erbakan’ sloganları da attı. Bu sırada kadınlar bölümünde oturan başörtülü genç kızların slogan atıp Necmettin Erbakan'ın posterini sıkı sıkıya sarılması dikkat çekti. Elinde SP bayrağı ile şarkılara eşlik eden partili genç kızlar, kongre boyunca yerinde duramadı. 
     Rahatsızlıı nedeniyle kongreye katılamayan Necmettin Erbakan, salondaki kalabalığa sinevizyon aracılığıyla seslendi. Yapılan canlı bağlantıda Erbakan, AKP'yi eleştirerek, Azminizi sakın kırmayın. SP'nin iktidar olacağı günler yaklaştı'' dedi. 
     Recai Kutan ise konuşmasında önce AKP'ye ardından da CHP'ye yüklendi. CHP'nin seçimlerden bu yana milletin hassasiyetini gözardı ederek yanlış muhalefet yaptığını savunan Kutan, Öyle yanlış mesajlar veriyorlar ki milletimiz bunları AKP ile kıyaslayınca Hiç olmazsa AKP daha iyidir’ diyor. Bugün AKP ayaktaysa bunu CHP'ye borçlu. CHP bunu hala nasıl göremiyor anlayabilmiş değilim'' dedi. 
     Erken seçim hazırlıklarına başladıklarını da belirten Kutan, Gidişimiz pek iyi görünmüyor. Bu nedenle en geç Kasım 2006'da erken seçim olacağını düşünüyorum. Parti teşkilatlarına da bu yönde hazırlık yapılması için talimat verdim. Siz de artık bundan sonra yerlerinizde oturmayacaksınız. Kasım 2006'da seçim olacakmış gibi çalışmalara başlamalısınız'' dedi. 
     
</TEXT>
</DOC>
