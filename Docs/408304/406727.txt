<DOC>
<DOCNO> 406727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sonspo04.html </URL>
<DATE> 2005/12/26/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Cicinho artık Real Madrid’li 
</HEADLINE>
<TEXT>

     Süper yıldızlardan oluşan kadrosuna rağmen İspanya Ligi’nde hayal kırıklıklarıyla dolu bir sezon daha geçiren Real Madrid daha önce prensip anlaşmasına vardığı Brezilyalı Cicinho’ya imzayı attırdı. 
     Sao Paulo’dan alınan 25 yaşındaki sağ kanat oyuncusu İspanyol ekibiyle 5 yıllık sözleşme imzaladı. Cicinho, Eflatun-Beyazlılar’ın kadrosundaki 5. sambacı oldu. Özellikle Brezilya’nın şampiyonluğu ile sona eren Konfederasyon Kupası’ndaki performansıyla Avrupa’nın devlerinin dikkatini çeken yıldız oyuncu, İtalyan pasaportu taşıdığı için AB statüsünde forma giyecek. Real, Sao Paulo’ya 4 milyon Euro bonservis bedeli ödeyecek. Real Madrid’in el sıkıştığı bir diğer yıldız Roma’lı Antonio Cassano’nun da yeni yılın ilk günlerinde 4.5 yıllık imza atacağı bildirildi. Öte yandan Real Madrid’in efsanevi futbolcusu Di Stefano kalp krizi geçirdi. Kulübün onursal başkanlığını da yapan Stefano’nun yoğun bakımda tedavi gördüğü belirtildi. 
     
</TEXT>
</DOC>
