<DOC>
<DOCNO> 406111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sontur44.html </URL>
<DATE> 2005/12/23/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
16 yaşındaki kız Bana esrar içirip tecavüz ettiler 
</HEADLINE>
<TEXT>

     Samsun’da yolda tanıştığı 2 kişi tarafından götürüldüğü evde tecavüze uğradığını iddia eden 16 yaşındaki genç kız, "Bana esrar içirip tecavüz ettiler" diyerek duruşmada sanıkları suçladı. 
     Samsun 1. Ağır Ceza Mahkemesi’ndeki davada, yaklaşık 2 ay önce Belediyeevleri Mahallesi’nde meydana gelen olayda, 16 yaşındaki F.M’yi alıkoyup tecavüz ettikleri iddiası ile tutuklanan Hakan Kandemir 29 ve Ömer Günal 32 hakim karşısına çıktı. 
     Sanıklardan Kandemir, zorla bir şey yapmadıklarını öne sürerek, yolda rastladığı mağdurenin kendisine Trabzon’daki evinden kaçtığını ve kalacak yeri olmadığını söylemesi üzerine de arkadaşının evine götürdüğünü savundu. 
     Kendisinin gittikleri evde esrar içtiğini kabul eden sanık, ancak mağdureyle ilişkiye girmediğini öne sürdü. Diğer sanık Ömer Günal da mağdurenin kendi isteği ile birlikte olduklarını savundu. 
     Olayın mağduru F.M. ise gittikleri evde sanıklardan Hakan Kandemir’in kendisine zorla esrar içirerek tecavüz ettiğini, o sırada dışarıda olan diğer sanığın da eve geldiğinde kendisine tehditle tecavüz ettiğini ifade ederek, "Bana esrar içirip tecavüz ettiler" dedi. 
     İfadelerin ardından dosyadaki eksikliklerin giderilmesi için duruşma ertelendi. 
     
</TEXT>
</DOC>
