<DOC>
<DOCNO> 401266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/yazar/asik.html </URL>
<DATE> 2005/12/07/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Son Türk büyüğü 
</HEADLINE>
<TEXT>


Sivas'ın Şarkışla ilçesinde yeni yapılan ilköğretim okuluna, Doç. Dr. Abdüllatif Şener İlköğretim Okulu... 
Aynı ilçenin Harun köyündeki ilköğretim okuluna, halen ilçe kaymakamı olan Gürsoy Osman Bilgin İlköğretim Okulu... Kahramanmaraş Yatılı İlköğretim Bölge Okulu'na da, Kahramanmaraş Milletvekili Nevzat Pakdil'in adı verildi... 
Acaba bu isimler, bu okulları ceplerinden para verip mi yaptırdılar 
Ne gezer Olsa olsa biraz devlet imk nı kullandırmışlardır. 
Buna devlet kesesinden çıkar sağlamak denir, başka bir şey denmez. 
CHP Tekirdağ Milletvekili Mehmet Nuri Saygun, kimi hatırlatmalar yapıyor 
- Milli Eğitim Bakanlığı'nın 'Okullara Ad Koyma Yönetmeliği'ne göre, okullara başbakanın ve milli eğitim bakanının isimleri verilebilir bakanların, milletvekillerinin isimleri verilemez. Görevleri nedeniyle yararlı işler yapmış kamu görevlilerinin isimleri ise, ancak görevleri sona erdikten sonra verilebilir. Yani bu isimlendirmeler yönetmeliğe açıkça aykırı... Milli Eğitim Bakanı Hüseyin Çelik'e bu adlandırmaların yasallığını sordum. Ne yanıt vereceğini çok merak ediyorum... Çünkü bu isimlendirmelere olur veren yazının altındaki imza onun... 

Yeni Zelanda Başbakanı Helen Clark, Başbakan'a, "Türkiye bizden 20 misli büyük. Bütün işlerinize rağmen geldiniz" demiş. 
Verin direksiyonu IMF ile ABD'ye, siz de gezin Helen Hanım... 
Haldun Ertem 

Digergam üzre Altan Öymen'in Mülkiye'deki konuşmasında bize öğrettiği "Diğerk m - Digergam" sözcüğünün Türkçesinin bulunmadığını yazmıştık dün. 
Digergam, başkalarını da düşünen, anlamına geliyordu. Sevgili Hilmi Yavuz bir not göndermiş... Diyor ki 
- Digergam'ın da bir karşılığı var Türkçede 'Özgecil'... Türk Dil Kurumu'nun 1974 tarihli 'Türkçe Sözlük'ün genişletilmiş 6. basımında, 'digergam' karşılığı olarak 'özgecil' sözcüğü var. Hod, 'ben' olduğuna göre, 'diğer ' de 'başkası'dır 'başkası'nın da karşılığı Türkçede 'özge'dir 'digergam', 'özgecil'. 

Atatürk hangi takımdandı 
Bilmicek ne var Mazlum uluslar adına emperyalizme ilk golü atan ve ilk yenilgiyi tattıran Kuvayı Milliye takımından 
Akif Kökçe 

Futbol laklakası Ligin 15. haftasında Fenerbahçe, Galatasaray'ın 4 puan ilerisinde... Maraton programında Erman Toroğlu, "Galatasaraylılar eğer hakem hataları olmasa biz 6 puan ilerideydik diyorlar" şeklinde konuştu. Şansal Büyüka da "Haklılar" diye onayladı. 
Fenerbahçe'nin lehine yontulan kararlar o denli açık ve acıtıcı. Tabii Aziz Yıldırım'ın hakemleri beslediği cinsinden dedikodular da eksik olmuyor. Fenerbahçeli dostumuz Tahir Özyurtseven, bu dedikodulara safi, masumane bir yorum yapıyor 
- Abi, Aziz Yıldırım'dan para alsalar bu kadar açık taraf tutarlar mı 

Ne kurra ama CHP Ordu Milletvekili Dr. Sami Tandoğdu, 20 gün kadar önce, üyesi olduğu TBMM Sağlık Komisyonu'nun AKP'li Başkanı Cevdet Erdöl'e gitti. Üzerinde 4 uzman doktorun Nuran Dalgıç, Özgür Çınar, Çiğdem Papila, Zafer Sezer adı yazılı k ğıdı uzatarak 
- Bunlar dedi, 3 gün sonra yapılacak Mecburi Hizmet Kura Çekimi'ne katılacak meslektaşlarımız. Bana gelen ihbara göre bu kişiler Bakanlık'tan torpilliymiş. O nedenle kurada nereyi çekecekleri baştan belirlenmiş. Nuran Dalgıç Ankara Dr. Sami Ulus, Özgür Çınar Ankara Etlik Doğumevi ve Kadın Hastalıkları Eğitim Araştırma, Çiğdem Papila Cerrahpaşa Tıp Fakültesi, Zafer Sezer de Kayseri Erciyes Üniversitesi Tip Fakültesi Hastanesi'ni çekecekler 
Lütfen bu sahtek rlığı önleyiniz, bu doktorların da diğerleri gibi dürüst bir kura çekimine girmelerini sağlayınız. 
Sonrasını Sami Tandoğdu'dan dinliyoruz. 
"Cevdet Erdöl dürüst, temiz bir arkadaş. Söylediklerimi duyunca müthiş şaşırdı. Abi, sözünü ettiğin kura çekimi noter huzurunda yapılacak, böyle bir şey nasıl olabilir ki, dedi. 25 Kasım günü yapılan kura çekiminde söylediklerimin aynısı çıkınca kendisine tekrar gittim, şimdi ne diyorsun, diye sordum. Söyleyecek hiçbir söz bulamadı." 
İyi de noter huzurunda yapılan kura çekiminde böyle bir tezg h nasıl kurulabildi 
Noter tasdikli bu sahtek rlık nasıl yapılabildi 
Her türlü utanmazlık sınırını aşan... İktidara yaklaşan yurttaşları kollarken haysiyetli yurttaşları mağdur eden bu pis kadrolaşma hareketi acaba nerede duracak 
Kamuoyu önünde din sömürüsü yaparak kendini dindar gösterenlerin sütre gerisinde sergilediği bu hileler nereye varacak 
Umarız mağdurlar yargıya gider, bu utanç verici adaletsizlik yüksek yargıdan döner... 

Başbakan Erdoğan'ı Yeni Zelanda'da "yerli dansı" ve "burun" selamıyla karşılamışlar. 
Başbakan'ımızın "Vücut dili" kullandığını önceden haber aldılar herhalde... 

Ankara'nın 40 yıllık Yeni Sahne Tiyatrosu yıkılıp iş merkezine dönüştürülecekmiş. 
"Ankara'da oynanan oyunlar yeter, tiyatroya ne gerek var" diye düşünülmüştür... 
Arif Ayhan 



</TEXT>
</DOC>
