<DOC>
<DOCNO> 401993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sondun30.html </URL>
<DATE> 2005/12/09/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
İsrail Ahmedinecad çok tehlikeli 
</HEADLINE>
<TEXT>

     İsrail Dışişleri Bakanı Silvan Şalom, Yahudi soykırımı ve İsrail'le ilgili açıklamaları üzerine, İran Cumhurbaşkanı Mahmud Ahmedinejad'ın ''çok tehlikeli'' olduğunu söyledi. 
     Şalom, İsrail Radyosu'na yaptığı açıklamada, Ahmedinejad'ın sözlerinin bir yanlış açıklama ya da ifade olmadığını, bunların ''İsrail devletinin yok edilmesi amacını ortaya koyan sistematik düşünce biçimi'' olduğunu kaydetti. 
     Ahmedinejad'ın, Libya Devlet Başkanı Muammer Kaddafi'yle karşılaştırılıp karşılaştırılmayacağı sorusuna, Şaron ''Ahmedinejad'ı hafife almadığını, bu açıklamanın onun çok tehlikeli olduğunu'' ortaya koyduğunu söyledi. 
     Şalom, İran'ın şu anda Avrupa başkentlerini vurabilecek füzeler geliştirdiğini öne sürerek, bu konunun BM Güvenlik Konseyi'ne taşınması gerektiğini kaydetti. 
     Ahmedinejad, Mekke'de yaptığı açıklamada, ''Hitler'in Yahudileri yaktığı iddialarını kabul etmediklerini'' ifade ederek, ''Eğer Avrupalılar çok istiyorlarsa Avrupa'dan siyonistlere yer versinler'' demişti. 
     
</TEXT>
</DOC>
