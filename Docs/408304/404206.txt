<DOC>
<DOCNO> 404206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/spor/spo13.html </URL>
<DATE> 2005/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan savundu 
</HEADLINE>
<TEXT>



Devlet Bakanı ve Başbakan Yardımcısı Mehmet Ali Şahin, CHP Ankara Milletvekili Yakup Kepenek'in Milli Takımlar Teknik Direktörü Fatih Terim'in ücretiyle ilgili sorusuna İngiltere, Almanya ve Güney Kore örneği ile yanıt verdi. CHP'li Kepenek, Terim'in aylık 110 milyar lira ücret aldığı yolundaki haberleri hatırlatarak, bu aylığın hangi ölçütlere göre belirlendiğini ve diğer ülkelerdeki uygulamaları sordu. Şahin, futbolda uluslararası düzeyde başarılı olmuş futbolcular ve teknik adamların ücretlerinin belirlenmesinde o ülkelerin geçerli asgari ücret ve kişi başına gelirleriyle karşılaştırma yapılmasının yanlış olacağını bildirirken, Sven Goren Eriksson, Jurgen Klinsmann, Jose Mourinho gibi hocaların aldıkları ücretleri örnek olarak sundu. 


</TEXT>
</DOC>
