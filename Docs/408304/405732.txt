<DOC>
<DOCNO> 405732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sonsiy22.html </URL>
<DATE> 2005/12/22/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Dışişleri İskenderun'daki radarların ABD ile bağlantısı yok 
</HEADLINE>
<TEXT>

     Dışişleri Bakanlığı Sözcüsü Namık Tan, İskenderun sınırları içinde halen faal olan ve Keseciktepe mevkiinde kurulmakta olan radarların ABD ile bağlantısı olmadığını ve buralarda yabancı askeri personel de bulunmadığını söyledi. 
     Tan, konuyla ilgili bir soruyu yanıtlarken, İskenderun sınırları içindeki radarın NATO ortak fonundan temin ve tesis edildiğini, bu radarın Türk Hava Kuvvetleri Komutanlığı tarafından işletilmekte olduğunu belirtti. 
     Keseciktepe mevkiinde kurulmakta olan radarın ise aynı şekilde Türkiye’nin güvenliği amacıyla NATO fonlarından temin edildiğini ifade eden Tan, henüz inşa halindeki bu radarın faaliyete geçmediğini kaydetti. Tan, "Tabiatıyla her iki radarın da ABD ile hiçbir bağlantısı olmadığı gibi yabancı askeri personel de bulunmamaktadır" dedi. 
     
</TEXT>
</DOC>
