<DOC>
<DOCNO> 400378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/siyaset/siy01.html </URL>
<DATE> 2005/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu görev için çok bekledim' 
</HEADLINE>
<TEXT>


ABD'nin yeni Ankara Büyükelçisi Ross Wilson, "Türkiye'de bulunmaktan çok memnunum. Türk-Amerikan ilişkilerini geliştirmek için geldim" dedi 

ANKARA Milliyet 


ABD Savunma Bakanlığı Müsteşar Yardımcılığı görevine atanan Eric Edelman'dan boşalan ABD Ankara Büyükelçiliği görevini üstlenen yeni büyükelçi Ross Wilson, dün Ankara'ya geldi. 
Azerbaycan'ın başkenti Bakü'de 2000 - 2003 yılları arasında büyükelçilik yapan Wilson'ı, Esenboğa Havaalanı'nda Büyükelçilik Maslahatgüzarı Nancy McEldowney'in yanı sıra bir basın ordusu karşıladı. 
Kısa bir açıklama yapan Wilson, "İyi akşamlar. Türkiye'de bulunmaktan çok memnunum" diyerek, Türkçe başladığı konuşmasında şunları söyledi 

'Sabırsızlanıyorum' 
"Bu görev için çok bekledim. Türkiye de yeni ABD Büyükelçisi için biraz bekledi. Cumhurbaşkanı Ahmet Necdet Sezer ile buluşup güven mektubumu sunmayı sabırsızlıkla bekliyorum. Başbakan Recep Tayyip Erdoğan, Dışişleri Bakanı Abdullah Gül ve hükümetin diğer yetkilileri ile buluşmayı da arzu ediyorum. Birkaç hafta içinde burada olacak ailemle Türkiye'yi keşfetmeyi, bu harika ülkenin insanlarını tanımayı, bu ülkenin liderleri ve vatandaşlarıyla birlikte, birçok alanda paylaşılan ortak çıkarları olan Türk - Amerikan ilişkilerini ve işbirliğini daha da geliştirmek için çalışmayı dört gözle bekliyorum. Türkiye ve Amerika, önümüzdeki yıllarda da müttefik, dost ve ortak olarak birlikte çalışmaya devam edecektir." 



</TEXT>
</DOC>
