<DOC>
<DOCNO> 400681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/soneko24.html </URL>
<DATE> 2005/12/05/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Türkmenistan, Gazprom'u fiyat görüşmek için çağırdı... 
</HEADLINE>
<TEXT>

     Türkmenistan, Rusya'nın devlete bağlı doğalgaz şirketi Gazprom yetkililerini, Türkmen doğalgaz fiyatını görüşmek üzere Aşkabat'a çağırdı. 
     Türkmenistan Dışişleri Bakanlığı tarafından yapılan açıklamada, Gazprom'un, Türkmen doğalgaz fiyatının görüşülmesi için en geç 10 Aralık tarihine kadar başkent Aşkabat'a çağrıldığı belirtildi. 
     Rusya'da bazı basın organlarınca Türkmenistan'da yeterli miktarda yeraltı kaynağı olmadığı, özellikle de doğalgaz kaynaklarının tahmin edildiğinden daha düşük olduğu yolundaki haberleri yalanlandığı açıklamada, Rusya'ya verilmekte olan doğalgaz fiyatını görüşmek üzere Türkmenistan'a davet edilen Gazprom yetkililerine, uluslararası uzmanlar ve bağımsız kaynaklar tarafından yapılan araştırmalar sonucu yeraltı kaynak rezevleri hakkında daha detaylı bilgi verilebileceği bildirildi. 
     2005 yılı için Türkmenistan ile doğalgaz alım satımı sözleşmesi imzalayan Rusya, nakit olarak ödeme yapmak üzere, her 1000 metreküp doğalgazı 44 dolardan alıyor. Türkmenistan bu rakamı 2006 yılında 60 dolardan satacağını açıklamıştı. 
     Türkmenistan'da 23.6 trilyon metreküp doğalgaz rezevinin bulunduğu tahmin ediliyor. 
     
</TEXT>
</DOC>
