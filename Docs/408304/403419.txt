<DOC>
<DOCNO> 403419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sonspo06.html </URL>
<DATE> 2005/12/14/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Tigana Kaderimiz elimizde değil 
</HEADLINE>
<TEXT>

     Tigana, 'Guimaraes’i yensek bile geleceğimizi kendimiz yazabilecek durumda değiliz. Elimizden geleni yapacağız' dedi. 
     
     Çok gol yiyoruz’ 
     Beşiktaş Teknik Direktörü Jean Tigana, dün maçın oynanacağı Afonso Henriques Stadı’nda düzenlediği basın toplantısında, Guimaraes maçından galibiyetle ayrılmaktan başka çarelerinin olmadığını söyledi. Fransız teknik adam, Buraya kazanmak için geldik. Kazanmak için gol yememek lazım. Bizim problemimiz çok gol yememiz, bunu mutlaka çözmemiz gerekir'' şeklinde konuştu. 
     
     Bekleyeceğiz’ 
     Tigana, sadece kendilerinin galip gelmesinin gruptan çıkmak için yeterli olmayacağını kaydederek, Geleceğimizi kendimiz yazabilecek pozisyonda değiliz. Elimizden gelenin maksimumunu yapacağız, sonra futbolun ilahları karar verecek'' dedi. Bu arada Tigana, Sporting Lizbon’da oynayan Beto ve Cisse’nin transferleriyle ilgili herhangi bir açıklama yapmak istemediğini belirtti. 
     
     Hazırlıklar tamam 
     Beşiktaş dün maçın oynanacağı Afonso Henriques Stadı’nda gerçekleştirilen idmanla hazırlıklarını tamamladı. Siyah -Beyazlı futbolcular, taktik ağırlıklı bir çalışma yaparken idmana Ailton katılmadı. Bu arada Porto’da oynayan Beşiktaş’ın eski futbolcusu Fatih Sonkaya da kampı ziyaret etti. 
     
</TEXT>
</DOC>
