<DOC>
<DOCNO> 402432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/siyaset/siy03.html </URL>
<DATE> 2005/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman basını Türban intikamı 
</HEADLINE>
<TEXT>


ALMANYA Milliyet 


Almanya'nın en yüksek tirajlı gazetesi Bild'den sonra, ülkenin diğer büyük gazeteleri de AKP'nin turistik bölgelerdeki içkiyi kısıtlama çabalarını sayfalarına taşımaya devam ediyor. Fankfurter Rundschau ile Süddeutsche Zeitung gazeteleri de yasak girişimine geniş yer ayırdı. 
Frankfurter Rundschau'daki Gerd Höhler imzalı "Rakı Savaşı" başlıklı haberde şöyle denildi "Türbanın, üniversitelerde serbest bırakılması planında başarısız olan AKP hükümeti, şimdi 'Kim bizim türbanı yasaklarsa, biz de ona birayı yasaklarız' sloganıyla hareket ederek, alkol yasağı ile muhafazak r taraftarlarını memnun etmeye çalışıyor. 
1998'de kapatılan Refah Partisi'nin devamı niteliğindeki AKP hükümetinin siyasi İslamla köklü bağları var. Başbakan Tayyip Erdoğan ile AKP'nin diğer önde gelenleri, alkolün her damlasını reddediyor. AKP'nin iktidarda olduğu yerel yönetimlerin birçoğu, gençleri alkolden koruma bahanesi altında, artık şehir içlerinde içki ruhsatı vermemeye başladı. Kamuya ait kantin ve Ankara'daki bakanlıklarda da her türlü içki yasaklandı." 
Süddeutsche Zeitung gazetesinde de Türkiye'nin haftalardır sonuçsuz bir şekilde içki yasağını tartıştığı ifade edilerek, yasak girişimine ve yarattığı tartışmalara değinildi. 


</TEXT>
</DOC>
