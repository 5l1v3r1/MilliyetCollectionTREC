<DOC>
<DOCNO> 401911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/siyaset/siy04.html </URL>
<DATE> 2005/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk'e övgü dolu sözler 
</HEADLINE>
<TEXT>


Sezer'e güven mektubunu sunarak göreve başlayan ABD Büyükelçisi Ross Wilson, Atatürk için "20'nci yüzyılın tarihi şahsiyeti" değerlendirmesini yaptı 

ANKARA Milliyet 


ABD'nin yeni Ankara Büyükelçisi Ross Wilson, Cumhurbaşkanı Ahmet Necdet Sezer'e güven mektubunu sunarak görevine resmen başladı. 
Sezer tarafından Çankaya Köşkü'nde kabul edilen Wilson, ABD Başkanı George Bush'tan biri eski büyükelçi Eric Erdelman'ın istifası nedeniyle azline, diğeri de kendisinin Ankara Büyükelçisi olarak atanmasına ilişkin iki mektup getirdiğini bildirdi. 
Orta derece de Türkçe bilmesine rağmen güven mektubunu İngilizce takdim eden Wilson ekibini takdim ederken, Büyükelçilik Müsteşarı Nancy McEldowney Sezer'i Türkçe selamladı. 
Daha sonra Anıtkabir'i ziyaret ederek Atatürk'ün mozolesi önünde saygı duruşunda bulunan Wilson, Anıtkabir Özel Defteri'ni de imzaladı. Wilson, "Ulusunu savunma, Türkiye'nin bağımsızlığını koruma ve ülkesini demokrasi ve refaha yöneltmek konusunda gösterdiği liderliğin Atatürk'ü 20. yüzyılın tarihi şahsiyeti yaptığını" söyledi. Atatürk'ün başarısının Türk vatandaşları için gurur, diğer ülkeler için de ilham kaynağı olduğunu ifade eden Wilson, iki ülke arasındaki stratejik ortaklığı daha da güçlendirmek, Atatürk'ün çağdaş ve müreffeh Türkiye vizyonunun devam eden gelişimini desteklemek için çalışmayı sabırsızlıkla beklediğini ifade etti. 


</TEXT>
</DOC>
