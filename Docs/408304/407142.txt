<DOC>
<DOCNO> 407142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sonyas04.html </URL>
<DATE> 2005/12/27/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Playboy güzeline Bush desteği 
</HEADLINE>
<TEXT>

     Playboy yıldızı Anna Nicole Smith'in, son kocasının serveti üzerine Amerikan Yüksek Mahkemesi'nde giriştiği hukuk savaşında beklenmedik bir destekçisi var Bush yönetimi. 
     
     ÇAPKINDAN İNTİKAM MI 

     Bu gelişmelerin ardından herkes, aşırı muhafazakar Başkan George Bush yönetiminin, Playboy güzeli, üstsüz dansöz Smith’e niçin destek verdiğini merak ediyor. Bir söylentiye göre Bush yönetimi, striptizcilere ve evlilik dışı sekse meraklı, bencil, aile yaşamı düşmanı Marshall’dan böylece intikam alıyor. Oysa Bush ile Marshall’ın birçok ortak yönü bulunuyor. Bush da, Marshall da Yale mezunu. İkisi de aileden petrolcü ve Teksaslı. İkisi de devlet ve hükümet görevlerinde bulunmuşlar. Ancak yaşam tarzları, her açıdan farklı. Smith ile Bush’un ise, ikisinin de Teksaslı olmaları dışında hiçbir ortak yönü bulunmuyor. 
     
     BEYAZ SARAY MÜDAHİL 

     Beyaz Saray'ın en üst düzey hukuk adamı Paul Clemens, Yüksek Mahkeme'ye, Smith'in lehine bazı dosyalar sundu ve nihai kararın verileceği 26 Şubat'taki duruşmaya müdahil olmak istediğini belirtti. 
     Clemens, hükümetin baş hukuk müşaviri ve görevi doğrudan ABD hükümetini ilgilendiren davalarda hükümeti Yüksek Mahkeme'de temsil etmek. 
     Eski striptizci Smith, 1994'te dolar milyarderi Howard Marshall'la evlenmişti. 1994'te o zaman 89 yaşında olan Marshall, bir yıl sonra da öldü. Marshall'ın oğlu ile Smith'in miras kavgası o zamandan beri sürüyor. Bir federal icra h kimi, Smith'in kocasının servetinden 474 milyon dolar almasına karar vermişti. Sonra bu rakam, bir bölge mahkemesince 89 milyon dolara indirilmiş, ardından da federal temyiz mahkemesinde tamamen kaldırılmıştı. 
     Radikal 


     
</TEXT>
</DOC>
