<DOC>
<DOCNO> 400464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/soneko15.html </URL>
<DATE> 2005/12/04/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
THY, yolcu sayısı artışında birinci... 
</HEADLINE>
<TEXT>

     Türk Hava Yolları THY , Avrupa'da yolcu sayısını en çok artıran ulusal havayolu şirketi oldu. 
     Avrupa Havayolları Birliği'nin AHB verilerine göre THY, yılın 10 ayında OCak-Ekim döneminde , geçen yılın aynı dönemine göre yüzde 20.9 artışla 11 milyon 610 bin yolcu taşıdı. 
     Böylece birliğe üye 30 havayolu arasında, yolcu sayısındaki artış sıralamasında birinciliğe yerleşen THY'yi, yolcu sayısı yüzde 17.2 artan Spanair İspanyol Havayolları ve yüzde 14.6 artan Icelandair İzlanda Havayolları izledi. 
     THY, yılın 10 ayında taşıdığı toplam yolcu sayısı bakımından da ön sıralarda yer aldı. Alman Lufthansa'nın 41 milyon 523 bin yolcuyla ilk sırada yer aldığı listede THY'nin önünde yer alan diğer havayolu şirketleri, 39 milyon 0 bin yolcuyla Fransız Air France, 30 miyon 42 bin yolcuyla İngiliz British Airways, 22 milyon 978 bin yolcuyla İspanyol Iberia, 21 milyon 34 bin yolcuyla SAS İskandinav, 20 milyon 321 bin yolcuyla İtalyan Alitalia ve 18 milyon 154 bin yolcuyla Hollandalı KLM oldu. 
     Türk Hava Yolları, yüzde 18.6 olan sefer sayısındaki artış oranıyla da, yüzde 19.1 artış yakalayan Icelandair'in ardından AHB üyeleri arasında ikinciliğe yerleşti. 
     
</TEXT>
</DOC>
