<DOC>
<DOCNO> 401461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sontur17.html </URL>
<DATE> 2005/12/07/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Ahlaksız teklif Ben eşini kaçırdım, sen de karımı al 
</HEADLINE>
<TEXT>

     Tolunay DUMAN DHA 


MERSİN'in Tarsus İlçesi'ne bağlı Akgedik Köyü'nde, bir tarım işçisi, 18 yıllık eşi Gülhan Eşme'nin, köylüsü 37 yaşındaki Mehmet Yakşi tarafından kaçırıldığını, bunu da telefonla kendisine söyleyip, Ben eşini kaçırdım, sen de karımı al'' teklifinde bulunduğunu iddia etti. 
     İlçeye 7 kilometre uzaklıktaki Akgedik Köyü'nde oturan Cengiz Eşme, bir ay önce alışveriş için Tarsus'a gitti. Akşam eve geldiğinde bir çocuk annesi eşi Gülhan Eşme'yi bulamayan Cengiz Eşme, yakınlarını aradı, sonuç alamayınca jandarmaya haber verdi. 
     Ertesi gün köylüsü Mehmet Yakşi'nin kendisini telefonla arayıp, eşini kaçırdığını söylediğini bildiren Eşme, şöyle konuştu 
     Alışverişten döndüm. Eşimi evde bulamadım. Geceyi onu aramakla geçirdim yine sonuç alamadım. Durumu muhtara ve jandarmaya bildirdim. Sabah olduğunda arkadaşım Mehmet Yakşi beni cep telefonumdan aradı. Bana, Biz hata yaptık Gülhan'la kaçtık’ dedi. Ben de kendisine, Nasıl böyle bir şey yapabilirsin ’ dedim. Bir hata yaptık işte. Sen de benim karımı al’ cevabını verip, telefonu kapattı. 
     

     
</TEXT>
</DOC>
