<DOC>
<DOCNO> 403981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/soneko09.html </URL>
<DATE> 2005/12/16/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
TOFAŞ, 2006'da büyük yatırımlar yapacak 
</HEADLINE>
<TEXT>

     Nail KAHRAMAN DHA 

      TOFAŞ’ın Bursa’daki tesislerine 2006 yılında çok büyük yatırımlar yapacaklarını dile getiren TOFAŞ CEO’su Alfredo Altavilla, 2006 yılında Bursa’da büyük yatırım yapacağız. Yatırımların başını 2007 yılının ikinci yarısından itibaren Bursa’da üretilip Avrupa’ya ihraç edilecek sedan otomobil olarak C segmentinde yer alacak yeni model çekecek'' dedi. 
     Alfredo Altavilla dünya genelinde önde gelen otomobil üreticilerinin işçi çıkarmak zorunda kaldığına dikkat çekti. Altavilla, Yeni yatırımların başını Mini Cargo projesine yapacağımız yatırımlar oluşturacak. Bunun dışında tesislerin genel anlamda seviyesinin ve kalitesinin yükseltilmesi açısından da bazı yatırımlar yapacağız. O nedenle bu yatırımlarımız hem belli projelere yönelik, hem de genel anlamda fabrikamızdaki donanımın kalitesini yükseltmeye yönelik olacak. Bütün bu yatırımların nihai amacı, zaten kalitesi son derece yüksek olan ürünlerimizi daha da kaliteli biçimde tüketiciyle buluşturmak'' diye konuştu. 
     Dünya genelinde otomobil üreticilerinin tesislere kilit vurması ve işçi çıkarmalarına rağmen, TOFAŞ’ın nasıl büyüdüğünün sorulması üzerine Altavilla şunları söyledi 
     Bu cevaplanması bir açıdan kolay ve bir açıdan da zor bir soru. Tüketici beklentilerini her anlamda karşılayan kaliteli ürünler ürettiğiniz sürece bu olumlu anlamda sizin satış rakamlarınıza yansıyor. Aynı zamanda kaliteli bir şekilde ürün vermek üzere donatılmış olan tesislerin verimliliği ve üretkenlik düzeyi de yüksek oluyor. Biz bu üretkenliği 2006 yılı için Bursa’daki tesislerimizde istihdam oranını yükselterek daha da artıracağız. Bu sadece Tofaş için değil, tüm tedarikçilerimiz için de önemli bir gelişme. Tofaş’taki bu büyümeye paralel olarak, yan sanayinin de yatırıma yönelip istihdama katkı sağlamasını umuyoruz.'' 
     
</TEXT>
</DOC>
