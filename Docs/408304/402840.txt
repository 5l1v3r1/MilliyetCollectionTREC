<DOC>
<DOCNO> 402840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sontur26.html </URL>
<DATE> 2005/12/12/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Evini tahliye etmeyen kiracısını öldürdü 
</HEADLINE>
<TEXT>

     Bursa’nın Gürsu İlçesi’nde bir kişi, evini tahliye etmediği için tartıştığı kiracısını tabancayla öldürdü, olaya müdahale etmek isteyen bir kişiyi de yaraladı. 
     Alınan bilgiye göre, Yenidoğan Mahallesi İsmet Paşa Caddesi’nde yaşayan Resul G. 39 , evine yaklaşık 100 metre uzaktaki bir arsada karşılaştığı kiracısı Resul Kara’dan, evini bir an önce tahliye etmesini istedi. 
     Bunun nedenle çıkan tartışmanın kavgaya dönüşmesi üzerine ev sahibi Resul G, kiracısı Resul Kara’yı 4, kavgayı ayırmak isteyen Kara’nın arkadaşı Davut Küçük’ü de 5 yerinden tabancayla yaraladı. 
     Kara, kaldırıldığı Şevket Yılmaz Devlet Hastanesi’nde hayatını kaybetti. Davut Küçük ise Yüksek İhtisas Hastanesi’nde tedavi altına alındı. 
     Zanlıyı arama çalışmaları sürdürülüyor. 
     
</TEXT>
</DOC>
