<DOC>
<DOCNO> 400381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/siyaset/siy07.html </URL>
<DATE> 2005/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
5 gazeteciye dava BBC'de 
</HEADLINE>
<TEXT>


DIŞ HABERLER SERVİSİ 


İngiliz yayın kuruluşu BBC, "İmparatorluğun Çöküş Döneminde Osmanlı Ermenileri Bilimsel Sorumluluk ve Demokrasi Sorunları" başlıklı konferansın ertelenmesini eleştiren yazılar yazan Hasan Cemal, İsmet Berkan, Murat Belge, Haluk Şahin ve Erol Katırcıoğlu'na 6 aydan 10 yıla kadar hapis istemiyle açılan davayı internet sitesinden okuyucularına duyurdu. 

'AB için endişe kaynağı' 
Haberinde "Türkiye'nin önde gelen gazetecileri suçlandı" başlığını kullanan BBC, TCK'nın 301'inci maddesi uyarınca 60'ın üzerinde tanınmış yazara dava açıldığını belirterek, bu maddenin AB için ciddi bir endişe kaynağı olduğunu hatırlattı. 
BBC, "Türk hukukunda eleştiri ve hakaret arasında çok ince bir çizgi var ve yazarlarla yayıncılar bu ince çizgiyi aşmayı sürdüyor. Şimdi de başka 5 adam onların saflarına katıldı, bu kez yargıyı aşağılama suçlamasıyla" dedi. Haberde Orhan Pamuk'un da aynı kanun çerçevesinde yargılanacağı bildirildi. 


</TEXT>
</DOC>
