<DOC>
<DOCNO> 407809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/guncel/gun02.html </URL>
<DATE> 2005/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Evren'den Özal'a terör eleştirisi 
</HEADLINE>
<TEXT>


Emekli Tümgeneral Osman Özbek'e cevap veren 7. Cumhurbaşkanı Evren, 'PKK'nın ilk eyleminde başbakan tatildeydi, önemsemedi' dedi 

MARMARİS AA 

7. Cumhurbaşkanı Kenan Evren, bölücü terör örgütü PKK ilk eylemi yaptığında Başbakan Turgut Özal'ın yaz tatilinde olduğunu ve gerekli önemi vermediğini" söyledi. 
Semra Erel'in resim sergisini gezen Evren, emekli Tümgeneral Osman Özbek'in PKK terörü konusunda, "Bir numaralı ihmalk rlar Evren ve Özal ikilisinin konuyu hafife alması" sözlerini değerlendirdi. Evren, terör örgütü PKK'nın eylemlere başladığı 1984 yılında askeri rejimin değil, sivil yönetimin görevde olduğunu söyledi. "Terör örgütü PKK'nın ilk eylemi yaptığında Özal'ın yaz tatilinde olduğunu ve gerekli önemi vermediğini" savunan Evren, şöyle konuştu 
"Özbek'in söylemek istediği şu 1984'te ilk bu olay başladığı zaman Hakk ri'de, bir de Şırnak'ta... Burada o olaylar olunca Özal bu işe gerekli önemi vermedi tatil yerindeydi, oraya gitmedi. Bir hafta içinde hem Hakk ri'ye hem Şırnak'a gittim. Benden hemen sonra zamanın Genelkurmay Başkanı Nejdet Üruğ da gitti." 
Teröre müdahalenin cumhurbaşkanının değil hükümetin görevi olduğunu söyleyen Evren, şunları kaydetti "1983'ün sonunda normal hükümet kuruldu, görev ona devredildi. 1984'ten önce olsaydı bana bir şey söylemekte hakları vardı. Artık onların, hükümetin göreviydi. Bizim görevimiz, hükümetin yapacağı kararları onaylamak ya da onaylamamaktı. Cumhurbaşkanı bu olaya müdahale edemez ki. O arkadaş bilmediği için böyle söylemiş." 



</TEXT>
</DOC>
