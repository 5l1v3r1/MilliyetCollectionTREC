<DOC>
<DOCNO> 405055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sonsiy02.html </URL>
<DATE> 2005/12/20/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Bakanlar Kurulu'nun perde arkası Polislere eleştiri 
</HEADLINE>
<TEXT>

     ABDULLAH KARAKUŞ Ankara 

Başbakan Recep Tayyip Erdoğan başkanlığında yapılan Bakanlar Kurulu'nda yazar Orhan Pamuk'un Şişli Adliyesi'ndeki duruşması sonrasında çıkan olaylar ve "güvenlik zaafiyeti" olup olmadığı da tartışıldı. Erdoğan duruşma sonrasında yaşanan olaylarla ilgili son gelişmeleri sorduğu İçişleri Bakanı Abdülkadir Aksu, görevlendirdiği müfettişlerin incelemeleri sürdürdüğünü belirterek, "Geniş çaplı inceletiyorum" dedi. Erdoğan da protestocuların bu kadar rahat hareket etmemeleri gerektiği üzerinde durarak hatanın polislerde çıkması halinde gerekenin yapılması ve konunun üzerine gidilmesi talimatı verdi. Bazı bakanlar da, "polis bu olaylara fırsat vermemeliydi" mesajı üzerinde durarak yaşananların iyi olmadığı vurgusu yaptı. Erdoğan, bu tür olayların önüne geçebilmek için çalışma yapılması için Adalet Bakanı Cemil Çiçek'e de talimat verdi. 
     
</TEXT>
</DOC>
