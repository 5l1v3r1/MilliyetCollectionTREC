<DOC>
<DOCNO> 403463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sontur13.html </URL>
<DATE> 2005/12/14/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Kredi kartı borçluları böbrek satmak için sırada... 
</HEADLINE>
<TEXT>

     GÜLAY DEMİRTAŞ İstanbul DHA 

      TÜRKİYE'de 30 bin böbrek hastasının nakil olmak için beklerken, kredi kartı borcunu ödemek isteyenler ile parası olmadığı için evlenemeyenlerin böbreklerini satmak için çalıştığı belirtildi. 
     Türk Böbrek Vakfı’nı her gün çok sayıda kişi tarafından telefonla aradığı ve e-mail göndererek organlarını satmak istediklerini söyledikleri belirtildi. Arayanların bazıları tek böbreğini 30 bin YTL'ye satmak istediğini belirtirken, Sağlık Bakanlığı verilerine göre, Türkiye’de yaklaşık 32 bin kişi organ nakline ihtiyaç duyuyor. Halen Türkiye'de 7 bin hastanın böbrek nakli olmak için sırada beklediği, büyük talebe karşılık bağış oranının düşük kaldığı belirtildi. 
     Türk Böbrek Vakfı Başkanı Timur Erk, kendisine de her gün böbreğini satmak isteyenlerin telefon açtığını veya e-mail gönderdiklerini söyledi. Erk, Kredi kartı borcu olanlar böbreklerini satmak istiyor. Bu kişiler beni aradığı gibi bize gelen çok sayıda hastayı da buluyor'' diye konuştu.. 
     Her gün 500 hastanın diyalize geldiği Türk Böbrek Vakfı'na gelen yüzlerce hasta da simsarlarla karşılaştıklarını anlattı. Bazıları para bulamadığı için organ alamadığını belirtirken, bir bölümü yurt dışına gitmeleri halinde daha kolay böbrek bulabileceklerini öne sürdü. 
     Türk Böbrek Vakfı Başkanı Timur Erk, bazı hastaların özellikle Kuzey Irak, Rusya, Hindistan'da umut aradığını söyledi. Erk, Hasta sayısı çok, bağış az. İnsanlar çaresiz. Yurt dışında bu işin ticareti daha kolay yapıldığı için parası olanlar oralara gidiyor'' dedi. 
     İstanbul Üniversitesi Tıp Fakültesi öğretim üyesi Prof. Dr. Mahmut Çarin de, yurt dışına gidip özellikle böbrek nakli olanlara hastalıkların çok kolay bulaştığını söyledi. Prof. Dr. Çarin, Başta sıtma, hepatit, tifo, hatta AIDS bile bulaşıyor. Hastalar Türkiye’ye gelince oralardan kaptıkları bulaşıcı rahatsızlıklarla mücadele ediyor'' dedi. 
     Diyalize bağlı olarak 4 yıldan bu yana yaşamını sürdüren Yasemin Esmer, Kuzey Irak, Rusya ve Hindistan'da böbrek naklinin Türkiye’ye göre daha ucuza yapıldığını söyledi. Esmer, Param olsa böbreği Türkiye’den almam, yurt dışına giderim'' dedi. 
     Sevgi Öztürk, 10 yıldan bu yana Türk Böbrek Vakfı haftada 4 gün gidip diyalize gittiğini anlattı. Öztürk, organ simsarlarıyla hastane çevresinde çok sık karşılaştığını belirtirken, Geçen hafta hastaneden çıkarken böbreğini 50 milyara 50 bin YTL satmak istediğini belirtti. Ben güvenemedim'' diye konuştu. 
     Selda Sarıgül de organ simsarlarıyla sık karşılaştığını belirterek, Simsarlar bize de organ satmak istedi. Ama paramız yok'' dedi. 
     Türk Böbrek Vakfı’nın telefon ve e-mail'lerini hastalardan çok, böbreklerini satmak isteyenler aradığı belirtildi. Vakıf çalışanları hergün bu işin ticaretini yapmak isteyenlere, bunun suç olduğunu önemle vurguladı. 
     Vakfın e-mail adresine gönderilen iletilerde de ilginç nedenler var. Bin YTL'lik borcunu ödeyemeyenlerden, parası olmadığı için evlenemeyenlere kadar çeşitli nedenlerden böbreklerini satmak isteyen bulunuyor.. 
     Yürürlükteki 2 bin 238 sayılı yasaya göre Türkiye’de kadavradan organ nakilleri, beyin ölümü gerçekleşmiş kişinin birinci derece yakınlarının rızasıyla yapılıyor. Bu işin para karşılığı satılması ve alınması yasak ve 2- 4 yıl hapis cezası bulunuyor. Sağlık Bakanlığı’nın yeni çıkardığı genelgeye göre canlıdan böbrek nakilleri 4'üncü dereceden akrabalar arasında da artık yapılıyor. Buna da yine Sağlık Bakanlığının belirlediği bölge etik kurulları karar veriyor. 
     
</TEXT>
</DOC>
