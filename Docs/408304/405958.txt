<DOC>
<DOCNO> 405958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sondun40.html </URL>
<DATE> 2005/12/23/ </DATE>
<TIME> 20.05 </TIME>
<AUTHOR>  </AUTHOR>
<HEADLINE>
Hindistan'da, polis gösteri yapan öğrencilere ateş açtı 3 ölü 
</HEADLINE>
<TEXT>

     Hindistan'ın doğusunda polisin, bazı kız öğrencilerin trende polisin cinsel tacizine uğradığı gerekçesiyle gösteri düzenleyen öğrencilere ateş açması sonucu 3 öğrenci öldü. 
     Öğrenciler ve yetkililerin verdiği bilgiye göre, Assam eyaletine bağlı Salakati kentinde, polisin bazı kız öğrencilere cinsel tacizde bulunduğu yolundaki söylentiler üzerine, öğrenciler ve kasaba sakinleri tren istasyonunda toplandı. 
     Gösteri yapan öğrencilerle polis arasında yaşanan gerginlik sırasında polisin ateş açması sonucu 2 öğrencinin olay yerinde, birinin de hastanede yaşamını yitirdiği belirtildi. 
     Assam eyaleti polisi, olayla ilgili soruşturma başlatıldığını belirtirken, istasyonda 3 polisin yaralandığını açıkladı. Olayda göz altına alınan olmadığı kaydedildi. 
     
</TEXT>
</DOC>
