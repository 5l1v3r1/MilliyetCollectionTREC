<DOC>
<DOCNO> 404726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sonsiy04.html </URL>
<DATE> 2005/12/19/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Bakanı bunaltan mesai 
</HEADLINE>
<TEXT>

     Meclis'te nöbetçi bakan olarak bir gün boyunca çalışan Nimet Çubukçu, 10 saatlik mesaiden bunalınca şekilden şekile girdi. Uzun mesaiden sıkılan Bakan Çubukçu, kimi zaman saçlarıyla oynadı, kimi zaman uyudu, kimi zaman esnedi ve tabi ki kalem çevirmeyi de ihmale etmedi. 
     Türkiye Büyük Millet Meclisi, genellikle kavga-gürültü-atışma haberleriyle televizyon ekranlarına ve gazete sayfalarına taşınır. Bu kez AKP İstanbul Milletvekili ve Devlet Bakanı Nimet Çubukçu'nun Meclis'te geçirdiği yaklaşık 10 saatin öyküsünü sizlere sunuyoruz. 
     Bakan Nimet Çubukçu, Meclis'te bir gün boyunca nöbetçi bakan olarak görev yaptı. Kadın bakan, sabah 11.00'de bir diğer bakan Cemil Çiçek'in merhabasıyla güne başladı, 21.15'e kadar koltuğunda oturdu. Sıkıntıdan ve yorgunluktan şekilden şekile giren Çubukçu'yu fotomuhabiri Mustafa İstemi kare kare görüntüledi. Kimi zaman saçlarıyla oynayan, kimi zaman uyuklayan, esneyen Bakan, kalem çevirmeyi de ihmal etmedi. 
     Bakan Çubukçu, mesaisi bitince çantalarını alarak Meclis'ten çıktı. 
     
</TEXT>
</DOC>
