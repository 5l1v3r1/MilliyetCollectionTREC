<DOC>
<DOCNO> 402960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/yasam/yas04.html </URL>
<DATE> 2005/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çernobil ile bağlantısı yok' 
</HEADLINE>
<TEXT>


ANKARA Milliyet 

Sağlık Bakanı Recep Akdağ, 1986'da Ukrayna'nın Çernobil Nükleer Santralı'nda meydana gelen kaza sonucu Karadeniz'in maruz kaldığı radyasyon miktarıyla kanser vakalarının artışı konusunda doğrudan bir bağlantı saptanamadığını bildirdi. Akdağ, CHP Ordu Milletvekili Sami Tandoğdu'nun soru önergesine verdiği yanıtta, olayın etkilerinin sürekli takip edilmesi amacıyla çalışmalar yapıldığını, bu çalışmaların 2006'da sonuçlanacağını belirtti. 

'Sigara ve yanlış beslenme' 
Bakan Akdağ şunları kaydetti 
"Karadeniz Bölgesi de dahil olmak üzere, ülkemiz genelinde kanser vakalarında bir artış söz konusudur. Bu artışın nedeninin, Çernobil kazasına bağlı olmadığı, artışın sadece Karadeniz Bölgesi'nde değil, ülke genelinde, 'sigara, yanlış beslenme alışkanlıkları, hareketsiz yaşam' gibi nedenlere bağlı olabileceği, bakanlığımızca yürütülen çalışmalar sonucunda görülmektedir." 




</TEXT>
</DOC>
