<DOC>
<DOCNO> 403476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sontur26.html </URL>
<DATE> 2005/12/14/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Bu da oldu İstanbul'da ambulansta fuhuş ve alem 
</HEADLINE>
<TEXT>

     Dolapdere'de polis uygulamasından kaçan ambulans, Eminönü'ne bağlı Kumkapı'da yakalandı. Ambulansın içindeki 2'si yabancı uyruklu bayan toplam 4 kişi, fuhuş yaptıkları iddiasıyla gözaltına alındı. 
     Saat 03.00 sıralarında Beyoğlu Dolapdere'de uygulama yapan polis ekipleri, Türkel Özel Ambulans'a ait ambulansa 'dur' ihtarında bulundu. İhtara rağmen durmayan araç, hızla kaçmaya başladı. Bir süre polis tarafından kovalanan ambulans gözlerden kayboldu. 
     Plakası tespit edilen ambulans, saat 06.00 sıralarında Eminönü'nde fark edildi. Eminönü İlçe Emniyet Müdürlüğü'ne bağlı ekiplerin kovalamacası sonucu araç, Türkeli Caddesi üzerinde yakalandı. Özel şirkete ait ambulansın şöförü yapan Mehmet Şentürk ve arkadaşı Volkan Karakoca ile yabancı Goldini Corina, Sirbu Fiorentina gözaltına alındı. 
     Yapılan alkol muyahanesinde ambulans şöförü Mehmet Şentürk’ün arkadaşı, Volkan Karakoca 120 promil alkollü çıktı. Ambulansın şöförü Mehmet Şentürk, arkadaşı Volkan Karakoca ile Goldini Corina, Sirbu Fiorentina, ambulansta fuhuş yaptıkları iddiasıyla gözaltına alınarak karakola götürüldü. 
     
</TEXT>
</DOC>
