<DOC>
<DOCNO> 405495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonyas03.html </URL>
<DATE> 2005/12/21/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Damarlar için siyah çikolata 
</HEADLINE>
<TEXT>

     İsviçreli bilim adamlarının yaptığı araştırma, siyah çikolatanın damarlar için faydalı olduğunu ortaya koydu. 
     Bilim adamlarının 'Heart' tıp dergisinde yayımlanan araştırmasında çikolatanın, kalp-damar hastalıklarına yakalanma riskini artırabileceği ancak bunun aksine antioksidan etkileri sayesinde kalp-damar sağlığına olumlu etkileri de olabileceği belirtildi. 
     
     Denekler iki gruba ayrıldı 
     Flavonoid adlı antioksidan özellikli bileşimin beyaz çikolatada bulunmadığına dikkat çeken araştırmacılar, beyaz ve siyah çikolatanın etkilerini incelemek üzere sigara kullanan 20 kişiye siyah ya da yeşilçay, soğan, elma, lahana, şarap, kakao bazlı ürünler gibi antioksidan maddeleri almalarını 24 saat boyunca yasaklandı. 
     24 saatin ardından araştırmaya katılanlardan 10'u 40 gram siyah çikolata, 10'u da 40 grambeyaz çikolata yedi. 
     
     Beyaz çikolata yiyenlerde değişiklik yok 
     Beyaz çikolata yiyenlerin damarlarında, pıhtı oluşumunda ve kandaki antioksidan oranında hiçbir değişikliğe rastlanmazken, aynı marka siyah çikolata yiyenlerin kan dolaşımının, çikolatayı yedikten iki saat sonra daha iyi olduğu, bu olumlu etkinin sekiz saat devam ettiği ve kandaki mevcut antioksidan oranının arttığı gözlendi. 
     Araştırmacılar, siyah çikolatanın damarlar için yararlı olduğunu belirtse de, misafirlere siyah çikolata mı yoksa antioksidan maddeler içerdiği bilinen çay, soğan, elma ya da lahana mı ikram etmek gerektiği hala merak konusu. 
     
</TEXT>
</DOC>
