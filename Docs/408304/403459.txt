<DOC>
<DOCNO> 403459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sontur09.html </URL>
<DATE> 2005/12/14/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Kendisini polise şikayet eden garsonu ağzından vurdu 
</HEADLINE>
<TEXT>

     Ensar TEKİN DHA 

      BURSA’da, eğlenmek için gittiği müzikolde hesaba itiraz ederek huzursuzluk çıkardığı için garsonlar tarafından polise şikayet edilen alkollü müşteri, gelen polisin kendisini uyarıp gitmesinden sonra, şikayet eden garsonu ağzına sıktığı tek kurşunla öldürüp kaçtı. 
     Merkez Nilüfer ilçesine bağlı Yeni Karaman Mahallesi’nde Pırlanta Müzikhol’de yanındaki kadın ile eğlenen Atakan Darendelioğlu, bu arada bir kadın garsonla servis yüzünden tartıştı. Saat 05.30’da hesabı isteyen Darendelioğlu, gelen hesaba da itiraz etti. Hesabı getiren garson İsmail Ünal, zorluk çıkartan Atakan Darendelioğlu’nu, 155’i arayarak polise şikayet etti. Kısa sürede eğlence yerine gelen polisler, Atakan Darendelioğlu’nun ortada bir sorun bulunmadığını, hesabı ödeyeceğini’ söylemesi üzerine, gerekli uyarıyı yaparak müzikholden ayrıldı. 
     
     POLİSLER GİDİNCE SİLAHINI ÇEKTİ 
     İddiaya göre Darendelioğlu, polislerin gitmesinden sonra ayağa kalkıp, Beni sen mi şikayet ettin lan'' diyerek garson Ünal’a çıkıştı. Garsondan, Evet ben şikayet ettim'' yanıtını alan Darendelioğlu, belindeki tabancayı çıkartıp, Ünal’ın ağzına tek el ateş etti. 
     Darendelioğlu, müzikholde bulunanları da tehdit ederek, yanındaki kadınla olay yerinden kaçarken, çağrılan ambulansla ağır yaralı olarak Uludağ Üniversitesi Tıp Fakültesi Hastanesi'ne kaldırılan Ünal, doktorların tüm müdahalesine rağmen kurtarılamadı. 
     Cinayetle ilgili soruşturmaya Bursa Cumhuriyet Savcılığı’nca başlandı. 
     
</TEXT>
</DOC>
