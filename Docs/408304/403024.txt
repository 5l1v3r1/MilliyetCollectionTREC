<DOC>
<DOCNO> 403024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sondun42.html </URL>
<DATE> 2005/12/13/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Türkiye'deki alkol tartışması New York Times'ta... 
</HEADLINE>
<TEXT>

     ABD'nin saygın gazetelerinden New York Times, Türkiye'de bazı belediyelerin içki servisi yapan lokanta ve barların şehir dışına çıkarılmasına yönelik çaba gösterdikleri iddiasıyla başlayan tartışmaya geniş yer ayırdı. 
     Bazı belediyelerin içki kullanımını sadece belirli bölgelerle sınırlandırmasına yönelik teşebbüslerinin, iktidardaki AK Parti yetkilileriyle Türkiye'deki laik çevreler arasında bir tartışma başlattığına dikkati çeken New York Times, bu çevrelerin içkinin belirli bölgelerle sınırlandırmasını, yeni muhafazakar eylemlerin takip etmesinden endişe ettiklerini ileri sürdü. 
     Gazetede, Başbakan Recep Tayyip Erdoğan ve İçişleri Bakanı Abdulkadir Aksu'nun bu düzenlemeyi gençleri alkolün zararlarına karşı korumak için savunduğu belirtilirken, alkol konusunun Türkiye'de ilk kez bu kadar yaygın şekilde tartışma konusu olduğu ifade edildi. 
     
</TEXT>
</DOC>
