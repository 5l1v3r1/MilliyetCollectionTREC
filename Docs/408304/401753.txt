<DOC>
<DOCNO> 401753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sonspo07.html </URL>
<DATE> 2005/12/08/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Ortega’ya alıcı çıkmadı 
</HEADLINE>
<TEXT>

     Mehmet ÇİFTÇİ MADRİD, DHA 

      ARJANTİN Ligi takımlarından Newell’s Old Boys tarafından satışa konulan Fenerbahçe’nin eski oyuncusu Ariel Ortega’nın talibi çıkmadı. 
     Fenerbahçe’nin 3 yıl önce 25 milyon dolar ödeyerek transfer ettiği Arjantinli yıldız, takımı Newell Old Boys tarafından 1 milyon 900 bin dolara satış listesine konuldu. Ancak Ortega’ya şu ana kadar bir talip çıkmadı. River Plate kulübü ise 31 yaşındaki Ortega için sadece 1 milyon dolar ödeyebileceğini açıkladı. Arjantin gazeteleri ise Old Boys’un, River Plate’in teklifini kabul etmek zorunda kalacağını yazdı. Gazeteler, Arjantinli oyuncuyu transfer ettikten 1 yıl sonra 3,5 milyon dolara Newell’s Old Boys satan Fenerbahçe’nin transfer taksitlerini bile almakta büyük zorluklar çektiğini sayfalarına taşıdı. 
     
</TEXT>
</DOC>
