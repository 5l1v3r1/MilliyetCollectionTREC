<DOC>
<DOCNO> 407318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/soneko22.html </URL>
<DATE> 2005/12/28/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
TL madeni paralar da tedavülden kalkacak... 
</HEADLINE>
<TEXT>

     Yeni Türk Lirası YTL banknot ve madeni paraların tek başına dolaşımda olacağı yeni yıl ile birlikte, Türk Lirası TL madeni paralar da tedavülden kalkacak. 
     Hazine Müsteşarlığı'ndan yapılan açıklamada, halen tedavülde bulunan TL banknotlar ile madeni paraların, 1 Ocak 2005-31 Aralık 2005 tarihleri arasında, YTL banknotlar ve madeni paralarla birlikte tedavül edildiği hatırlatıldı. 
     İlgili kanunda eski ve yeni paraların en fazla bir yıl birlikte tedavül edilmesinin öngörüldüğü belirtilen açıklamada, tedavülden kalkacak TL madeni paraların ''1 Ocak 2006'dan'' itibaren bir yıl süre ile Merkez Bankası ve Ziraat Bankası şubelerinde değiştirilebileceği kaydedildi. 
     Açıklamada, 2006 yılı sonunda eski madeni paraların tamamen hükümsüz hale geleceği de vurgulandı. 
     
</TEXT>
</DOC>
