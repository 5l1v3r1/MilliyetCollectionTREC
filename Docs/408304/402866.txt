<DOC>
<DOCNO> 402866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sonyas05.html </URL>
<DATE> 2005/12/12/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Jennifer Lopez ne oldu sana .. 
</HEADLINE>
<TEXT>

     Lopez, Marc Anthony'yle oynadığı 'El Cantante'de bir şarkıcının eşini canlandırıyor. 
     Jennifer Lopez, eşi Marc Anthony ile 'El Cantante' adlı filmi için kamera karşısına geçerken, film setinden düşen ilk fotoğraflarda hayli perişan görüntüler sergiledi. 
     Salsa şarkıcısı Hector Lavoe'nin yaşamının anlatıldığı filmde Lopez, sanatçının eşi Puchi'yi canlandırıyor. 1970'li yılların İspanyolca şarkı söyleyen en önemli isimleri arasında yer alan Hector Levoe, uyuşturucu nedeniyle kariyerine darbe indirmiş, ardından AIDS'ten hayatını kaybetmişti. 
     Şarkıcıyı, Marc Anthony'nin canlandırdığı filmin yönetmenliğini Leon Ichaso yapıyor. Filmin senaryosu ise yine Kübalı yönetmene ait. Jennifer Lopez'in eski nişanlısı Ben Affleck ile birlikte rol aldığı filmler gişede büyük bir fiyaskoyla sonuçlanmıştı. 
     
</TEXT>
</DOC>
