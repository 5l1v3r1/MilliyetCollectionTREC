<DOC>
<DOCNO> 402878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/astro/index.html </URL>
<DATE> 2005/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Akşam saatleri daha değişken 
</HEADLINE>
<TEXT>


Gün için kazançlarımızı geliştirmenin yollarını arayabiliriz. Farklı görüşleri bir araya getirmek de mümkün. Akşam saatlerinde parasal konularda daha akılcı ve kazançlı sonuçlar mümkün. Ancak saat 22.00'den sonra günün mizacı hızla değişiyor ve daha canlılaşıyor. 
Koç'lar serinkanlı düşünerek olumlu kararlar alabilmeli. Bugünlerde ekonomik davranmalı ve harcamalarını kontrollü yapmaya gayret etmeliler. Boğa'lar bugün de etkileyici günlerindeler. Birçok konuda kararlı hareket edebilir ve duygusal açıdan önemli konularla ilgilenebilirler. İkizler parasal endişeleri nedeni ile huzursuzlar ama, kendilerini zorlamaktan kaçınmalılar. Yeni düşünceler üzerinde durmak ve doğru kararlar vermek pek zor olmayacak. Yengeç'ler için verimli olabilecekleri bir gün. Sosyal çalışmalar ve ileriye dönük planlar yapmaları için güzel koşullar var. Bu fırsatları değerlendirmeye çalışmalılar. Aslan'lar biraz çaba ile pek çok şeyin üstesinden gelebilir. İş hayatında kendilerini gösterebilme şansları var fakat, üstlerle ilişkilerinde dikkati elden bırakmamalılar. Başak'lar birtakım engelleri aşabilecek durumdalar. Özellikle yabancılarla temaslar önemini korumalı bu alanda kararlı ve iyimser yanlarını öne çıkarmalılar. 
Terazi'ler ortaklaşa konularda olumlu girişimlerinin sonuçlarını alabilirler. Şimdiye kadar bekledikleri paralarda gündeme gelebilir. Kazançlı çıkabilecekleri bir gündeler. Akrep'ler yeni anlaşmalara açık olmalı ve bunu değerlendirmeli. Bu konuda yeni gelişmeler onlara moral veriyor. Yay'lar göz ardı ettikleri bazı konularla ilgilenmeli ve toparlamalı. Zaman alıcı işler nedeni ile fazla oyalanabilirler ama, planlı olmaları halinde işleri büyük ölçüde kolaylaşacak. Oğlak'lar maddi konularda oldukça rahat hareket edebilecekler. Başarı sağlayacak düşünceler ve hayatın güzel yönlerini görmek onlara keyif verecek. Kova'lar evle ilgili konularda yapıcı çaba göstermeli. Pek çok işi bir arada yapabilir ve kendilerine zaman ayıracak şartları değerlendirmeliler. Balık'lar eğitim ve iletişim konuları içindeler. Yeni fikirlerini özellikle eğitim alanında kullanmak onları başarılı kılabilecek. 



</TEXT>
</DOC>
