<DOC>
<DOCNO> 405688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/soneko41.html </URL>
<DATE> 2005/12/22/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Merkez Bankası döviz rezervi 49.9 milyar dolarla rekor seviyede 
</HEADLINE>
<TEXT>

     Merkez Bankası'nın döviz rezervleri, 16 Aralık itibarı ile 49 milyar 912 milyon dolar ile rekor seviyeye yükseldi. 
     Merkez Bankası'nın döviz rezervi 9-16 Aralık tarihleri arasında 2 milyar 373 milyon dolar artarak, 47 milyar 9 milyon dolardan 49 milyar 912 milyon dolara çıktı. 
     Merkez Bankası'nın haftalık verilerine göre, Türkiye'nin ''uluslararası rezervleri'' ise 25 Kasım-2 Aralık tarihleri arasında 144 milyon dolar azalarak, 2 Aralık itibarıyla 69 milyar 797 milyon dolara geriledi. 
     Uluslararası rezervler, 25 Kasım'da 69 milyar 941 milyon dolar idi. 
     Bankalar ve özel finans kurumlarının ÖFK toplam döviz rezervleri, 841 milyon dolar azalarak, 2 Aralık itibarıyla 20 milyar 352 milyon dolara indi. Bankalar ve ÖFK'ların toplam döviz rezervi 25 Kasım'da 21 milyar 193 milyon dolar olmuştu. 
     
     REPO İŞLEMLERİ AZALDI 
     Bankaların müşterileriyle yaptığı repo işlemleri, 9-16 Aralık tarihleri arasında 381 milyon YTL azalarak, 16 Aralık itibarıyla 1 milyar 697.1 milyon YTL oldu. Repo işlemleri 9 Aralık'da 2 milyar 77.9 milyon YTL idi. 
     Mali kuruluşlar arası repo işlemleri ise 16 Aralık itibarıyla 918.3 milyon YTL azalmayla, 10 milyar 6.6 milyon YTL'den 9 milyar 618.3 milyon YTL'ye indi. 
     
     DIŞ BORÇ ÖDEMESİ 
     Türkiye, 1-21 Aralık tarihleri arasında toplam 1 milyar 79.70 milyon dolar dış borç ödemesi yaptı. 
     Ödemelerin 482.40 milyon doları Hazine, 91.17 milyon doları Merkez Bankası ve 181.33 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemeler ile MSB ve savunma sanayi ödemeleri gibi kalemlerden oluştu. Aynı dönemde IMF'ye 324.80 milyon dolar ödeme gerçekleştirildi. 
     Bu arada, bu yıl başından itibaren bugüne kadar yapılan toplam dış borç ödemesi 25 milyar 494.49 milyon dolara ulaştı. 
     
     DÖVİZ MEVDUAT HESAPLARI 
     Bankalardaki toplam döviz mevduat hesapları, 9 Aralık itibarıyla 77 milyar milyon dolar oldu. Toplam döviz mevduat hesapları 2 Aralık'da 76 milyar 651 milyon dolar idi. 
     Döviz tevdiat hesapları toplamı 9 Aralık itibarıyla 61 milyar 505 milyon dolara, yurtiçi döviz tevdiat hesapları 58 milyar 445 milyon dolara, yurtdışı döviz tevdiat hesapları toplamı 3 milyar 60 milyon dolara çıktı. 
     
</TEXT>
</DOC>
