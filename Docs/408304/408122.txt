<DOC>
<DOCNO> 408122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/guncel/gun04.html </URL>
<DATE> 2005/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İstiklal tamam ya sokaklar 
</HEADLINE>
<TEXT>


İstiklal Caddesi'ndeki altyapı çalışmaları tamamlanırken ara sokaklara giren insanları derin çukurlar bekliyor 

TAHSİN AKSU İstanbul 

Beyoğlu İstiklal Caddesi'ndeki altyapı çalışmaları yılbaşı kutlamalarına yetiştirilmeye çalışılıyor. Ancak, yeni yılı caddenin ara sokaklarındaki eğlence mekanlarında karşılamaya hazırlanan İstanbulluları dev iş makineleri ve derin çukurlar bekliyor 

Tramvay çalışmıyor 
İstanbul Büyükşehir Belediyesi ve Beyoğlu Belediyesi yetkilileri, İstiklal Caddesi'ni şantiye alanına çeviren çalışmaların yılbaşı kutlamalarına kadar bitirileceğini açıkladılar. Çalışmaların büyük ölçüde tamamlandığı İstiklal Caddesi'nde parke taşlarının döşenmesiyle çamur deryası da ortadan kalktı. İş makinalarının sayısı azaldı ancak, çalışmaların sürmesi sebebiyle nostaljik tramvay h l çalışmıyor. 

Çamur deryası 
Ünlü caddenin ara sokaklarına girildiğinde ise insanların karşısına derin çukurlar, su birikintileri gelişigüzel bırakılan parke taşları ve kum yığınları çıkıyor. Özellikle eğlence mek nlarına ulaşmak için insanlar duvarların dibinden sıra halinde yürümek zorunda... 
İstiklal Caddesi'ni tarihi Nevizade meyhanelerine bağlayan Balo Sokak, adeta çamur deryası. Eğlence hayatının önemli kısmına ev sahipliği yapan Büyükparmakkapı Sokak'ta insanlar yol kenarından tek sıra halinde yürüyor. 



</TEXT>
</DOC>
