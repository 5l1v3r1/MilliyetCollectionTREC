<DOC>
<DOCNO> 404928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/spor/yyilmaz.html </URL>
<DATE> 2005/12/20/ </DATE>
<TIME>  </TIME>
<AUTHOR> Nilay YILMAZ  </AUTHOR>
<HEADLINE>
Biz üşümedik 
</HEADLINE>
<TEXT>


Zalim Yorumcu CAN DARK 
Reyting canavarı, anti-bakteriyel ligimizde ilk yarı sona erdi. "Fenerbahçe, Galatasaray ve diğerleri" haline bürünen ligde son haftaya denk gelmiş Beşiktaş-Trabzon maçı, hala nereye geldiklerini idrak etmeye çalışan iki hocanın takımlarını karşı karşıya getirdi. Her iki takım da ligdeki başarılarının tesadüfi olmadığını ve bu noktalara bileklerininin hakkıyla geldiklerini ispatlayan bir oyun sergilediler. 
Bu maçtan gol çıkmayacağını gören Adem Dursun Çarşı'ya sorarsanız "Adem Gitsin, diğerlerini de götürsün" diyecektir , defans arkadaşı İbrahim Toraman'ın son haftalardaki golcülüğüne özendi ve düzgün bir vuruşla Trabzon'u 3 puana taşıdı. Adem'le Toraman arasında şöyle bir diyalog olmuş mudur ki 
- İbo, bak attım attım ben de attım. 
- Ya, attın da nereye attın Adem. 
- Attım mı, atmadım mı, sen ona bak oğlum. 
- Peki Adem. Bir süre görüşmeyelim Abi. 
- Niye Kıskandın di mi 
- Adem Lütfen diyorum, bir dönem dargın kalalım... 

Her şey ortada 
Öte yandan silahlı kuvvet Fatih Tekke orta saha oyuncusu olmuş, gecelerin kara belası çapkın Youla Beşiktaş'a küsmüş, Trabzonsporlu futbolcu Tayfun, maç sonu Beşiktaş tribünlerine el hareketi yaparak "Ayhangiller" cemaatine törenle üye olmuştur. Vahid Hoca ise geçen hafta yerin dibine soktuğu futbolcularını bu oyuna rağmen "kahraman" mertebesine ulaştırarak, buraların mantığını çabuk kavradığını göstermiştir. Aramıza hoşgeldin Vahid Hoca 
Çapkın siyahi Youla'dan söz açmışken, kendisi maç sonunda "taraftar ne istiyor bilmiyorum" demiş. Demek adamın sorunu buymuş, baştan kimse söylemediği için bilmiyormuş. Ben Youla'ya taraftarın ne istediği konusunda bir ipucu vereyim o zaman Üç harfli, baş harfi g, son harfi l. Ortada da çember şeklinde bir harf var. Görelim seni Süleyman, artık biliyorsun her şeyi. 

Zirve belli 
Lider Fenerbahçe, Denizli'yle 62 tavşanı oynarken, Türkiye Yedek Yıldızlar Derneği Onursal Başkanı Semih Şentürk, "yollara değil, yıllara dargınım" dedi, hattrick ve de 1 yaptı. 
Galatasaray zorlu Kayseri deplasmanında 3 puanı 3 golle aldı, takibe devam dedi. Böylece ligin 2. yarısının enlem-boylam haritası en azından zirvede ortaya çıkmış oldu. 
İnönü'nün yeni açığında dünyanın en güzel gözlü Trabzonsporlusunun, "denizin çocuğu"nun dev bir posteri açıldı. Biz üşüdükçe o resme baktık. Isındık. Sonra hiç üşümedik... 
İYİ HAFTALAR 

Futbol aslında topun olmadığı yerde kurulur, topun olduğu yerde ise sahnelenir. 
Mehmet Demirkol 


Haberiniz var mı 

2004-2005 sezonunda 4. haftada Diyarbakırspor-Malatyaspor maçında Cüneyt Çakır, 17. haftada Denizlispor-Galatasaray maçında Kuddusi Müftüoğlu, 29. haftada Büyükşehir Belediyesi Ankaraspor-Fenerbahçe maçında SerdarTatlı, 33. haftada Beşiktaş-Kayserispor maçında Yunus Yıldırım, 34. haftada da Konyaspor-Fenerbahçe maçında Serdar Tatlı, Akçaabat Sebatspor-Beşiktaş maçında da Bülent Yıldırım, kartlarını hiç kullanmadılar ve penaltı kararları vermediler. 

Gülmece 

Türkiye ve Japon şirketleri arasında bir kürek yarışı düzenlenmesine karar verilir. Her iki takım da performanslarının en üst düzeyine varabilmek için uzun ve zorlu bir hazırlık döneminden geçer ve büyük gün gelir. 
Japonlar yarışı bir kilometre farkla kazanır.... 
Yarış sonrası Türkiye takımı çok sarsılmıştır, şirket yönetimi yarışın açık farkla kaybedilmesinin nedeninin bulunmasına karar verir. Yapılan araştırmalar, analizler ve uzun çalışmalar sonucu hata bulunur ve çözüm önerisi getirilir 
Japonların takımında 8 kişi kürek çekip, 1 kişi dümencilik yaparken, Türkiye takımında 1 kişi kürek çekip, 8 kişi dümeni kullanıyordur. 9 kişilik Türkiye takımı Japonlarla bir yarış yapmak üzere yeniden yapılanır. Yeni yapılanma şekli ise şöyledir 4 dümen müdürü, 3 bölgesel dümen müdürü, kürek çekmekle görevli kişinin performansından sorumlu bir dümen yöneticisi ve kürek çekme elemanı. Yarışı Japonlar iki kilometre farkla kazanır. Tepesi atan Türk şirketi yönetim kurulu hemen harekete geçer yarışın kaybedilmesinden sorumlu tutulan kürekçi kovulur ve müdürlere sorunun çözümüne olan katkılarından dolayı ikramiye verilir. 



O da seni seviyormuş 
İbrahim Akın'da 3-4 maçtır büyük çıkış var. Aferin bu kardeşe. Kafası kalede olan adamı çok severim. 
Vedat Okyar - Hürriyet 

Bir şey demedik 
Benim öyle bazı meslektaşlarım gibi 'spor yazarı taraftar olmaz' gibi sözcüklerle ilgim yok. Her zaman söylediğim gibi, Allah'ın bildiğini kullardan saklayacak değilim. Hem Fenerbahçeli'yim. Hem de Fenerbahçe izler, Fenerbahçe yazarım. Özellikle bu Fenerbahçe'yi büyük zevkle yazarım. 
Hulki İlgün - Fanatik 

Cihan'a asist yaptı ya Abi 
Gelelim Galatasaray'ın ikinci golüne Nefis vurdu ve de güzel bir gol attı ama o dakikadan önce ve sonra Ümit Karan'ı sahada gören oldu mu Ben görmedim. Gören varsa bana söylesin. 
Turgay Şeren - Akşam 

Geçmiş olsun 
Bir mucizeyi kovalar gibi Beşiktaş'ın peşine takılıp Guimaraes'e kadar gittik. Ama bu mucizeyi yaşamadan boynu bükük geri döndük... 
Korkut Göze - Hürriyet 

Bir daha yapmam Abi 
Çakır efendi, sen bu iki hareketi eş değerde göremezsin, görürsen de iyi hakem olamazsın. 
Turgay Şeren - Akşam 

Biliyoruz 
Telegol var ve Telegol olduğu için de hiçbir şey gizli kalmıyor 
Sabri Ugan - Telegol, Star 

Diyosun 7 
Ailton, Bundesliga'nın tarihindeki en önemli üç golcüden biri olarak gösteriliyor. Bir yandan Fener'e bakıyoruz... Santrforda Nobre oynuyor ve takır takır goller atıyor. Bugün oraya Ailton'u koyun, makinalı tüfek gibi gol atar. 
Adnan Menderes Aybaba - Star 

Bir tatile çık istersen 
Doğruyu söylemek gerekirse, benim de artık önümü görmem gerekiyor. Bu durumdan oldukça sıkıldım. Bana hava değişimi gerek. 
Nihat Kahveci 

Kondisyonun yararı 
Kondisyon özgüvendir. Kondisyon cesarettir. Kondisyon mücadele eden futbolculara ve seyredenlere saygıdır. 
Bülent Yavuz-Akşam 



</TEXT>
</DOC>
