<DOC>
<DOCNO> 400227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sondun10.html </URL>
<DATE> 2005/12/03/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Gazetecilere çifte cezalandırmalı davalar dünya basınında... 
</HEADLINE>
<TEXT>

     "Ermeni Konferansını iptal eden hakim ve mahkemeyi aşağıladıkları" gerekçesiyle beş gazeteciye dava açılması, dünya basınında da yankı buldu. 
     
     BBC "YARGILAMANIN ÖNÜNÜ AÇAN 301’İNCİ MADDEDEN AB DE RAHATSIZ" 
     İngiliz Yayın Birliği BBC’nin internet sitesinde, Murat Belge, İsmet Berkan, Hasan Cemal, Haluk Şahin ve Erol Katırcıoğlu’nun, yeni TCK’nın 301’inci maddesinden dolayı dava açıldığını belirtti. BBC, Avrupa Birliği’nin söz konusu maddeden ifade özgürlüğünü gerekçesiyle rahatsız olduğunu da belirtti. 
     Türkiye yasalarında "eleştiri ile hakaret arasında ince bir çizgi olduğu" belirtilen haberde, yazarların ve yayıncıların bu çizgi üzerinde oldukları ifade edildi. 
     
     NYT "10 YILA KADAR HAPİS ALABİLİRLER" 
     Amerika’da yayınlana New York Times gazetesi de Bir İstanbul savcısının 5 köşe yazarına Ermeni Konferansının ardından "yargıyı aşağıladıkları" gerekçe dava açılmasını sağladığını belirtti. Gazete, yazarların 10 yıla kadar hapis cezası alabileceklerini ifade etti. 
     
     ÇİFT CEZA İSTEMİ 
     Gazeteciler arasında Hasan Cemal ve Murat Belge’nin TCK 301 2 maddesinden iki kez cezaya çarptırılmaları istendiği için iki gazeteci hakkında istenen hapis cezası 10 yılı buluyor. Diğer gazeteciler için farklı hapis cezaları isteniyor. Hapis cezaları 6 aydan başlıyor. 
     Davanın ilk duruşması 7 Şubat’ta görülecek. 

ANKA 
     
</TEXT>
</DOC>
