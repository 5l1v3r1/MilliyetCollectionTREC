<DOC>
<DOCNO> 402628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/spor/spo05.html </URL>
<DATE> 2005/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Mafya bize ulaşamadı 
</HEADLINE>
<TEXT>


Levent Bıçakcı, en hassas konuda "Bize ulaşan yok" yanıtını verirken, eski federasyona göndermede bulunuyordu. Ayrıca Başkan, kendilerini başarısız görmediklerini de vurguladı, "Tek görevimiz Dünya Kupası'na katılmak mı Oysa futbolu marka haline getirdik" 

LAF ARAMIZDA 

Ercan Güven ve Bilgin Gökberk Röportajları 


BG-Eşiniz memnun mu federasyon başkanı olduğunuz için konuşuyor musunuz 
LB-Konuşmamaya çalışıyorum. 
BG-Ama rahatsız olduğunu anlıyorsunuz. Baksanıza sabah kahvaltısında iki adam geliyor. Biri savcı edasıyla sorular soruyor. Evin düzeni bozuluyor. 
LB-Zaman zaman ifade ediyor. 
EG-Ne diyor. Söylesem mi, söylemesem mi diye düşünüyor. Araya giriyorum . "Fatih Terim'e görev vermen iyi olmadı" falan diyor mu 
LB-Yok teknik konulara girmez . 
EG-Gökdeniz'e verilen ceza içinize sindi mi 
LB-Ondan daha önemli olan, böyle bir olayın ortaya çıkarılması. Türkiye'de ilk defa üzerine gidildi. Geçmişle ilgili itirafta bulunanlar Futbol Federasyonu'nun açıklığına kararlılığına saygı duydular ki, bunları ifade ettiler. İlk kez bu kadar çabuk üzerine gidildi olayın. Kimseye bu konuda müsaade etmeyeceğimizi ortaya koyuyoruz. Ama Gökdeniz'in ceza süresi önemli değil, bunlar hep zamanla hazmedeceğimiz olaylar. 
BG-Belki de "Bana bu lafı söyleyenin alnını karışlarım" tavrı lazım eleştirileri azaltmak için. MHK Başkanı işe böyle başlamıştı. 
LB-Bu söylemler bizim tarzımızı yansıtmadığı için Ufuk'tan çok fazla konuşmamasını rica ettim. 
EG-Gökdeniz'le bağlantılı olarak, "Kayserispor temizdir" açıklamasını sorayım. Niye bu kadar acil bir açıklamaydı. Bilgi nereden geldi. İstihbarattan mı, Polisten mi 
LB-Milli İstihbarat'tan değil, ama Emniyet'ten geldi. 
EG-Bu kadar çabuk bilgi gelmesini sağlayan Kayserili siyasetçilerimiz miydi diye düşünülüyor. 
LB-Kayserili siyasetçilerle bu konuda hiçbir şekilde konuşmadım. 
BG-Niye şifreli konuşuyorsunuz. Abdullah Gül'ü mü kastediyorsunuz 
LB-Hiç görüşmedim kendisiyle. 
EG-Kraldan çok kralcı birileri sizi acele ettirmiş olamaz mı 
LB-Kulübün işe karışmadığını biliyorduk. 
EG-Siz hukukçusunuz. Bu kadar kısa sürede anlaşılıyorsa kimin ne yaptığı, niye bu disiplinler, Tahkimler... Bakar söylersiniz şu suçlu, bu suçsuz. 
LB-Bize gelen bilgiyi açıkladık biz. 
BG-Yeniden seçilseniz bile bir gün bırakacaksınız. Gittikten sonra hakkınızda şu söylensin diye istediğiniz şey nedir. Misyonunuz nedir 
LB-Federasyonu gerçekten kurumsal bir yapıya kavuşturmak istedim. Tam olarak bitiremedim. Bir dönem daha fırsatım olursa tamamlayıp öncelikle bu hizmetimle anılmak isterim. 
EG-Bunun reytingi yok ama. 
LB-Olabilir. Ama biz temiz futbol için çalışıyoruz. Futbolun hayatımızda önemli bir yeri olması için çalışıyoruz. Bugün 70 milyonluk ülkede 200 bin kişi futbol oynuyor. Neden Çünkü aileler yok. Futbol insanların eşiyle çocuğuyla katılacağı bir aktivite, sosyal olay, şov olmadıkça ne yapsanız boş. 
EG-Belki de futbolumuzun kalitesi yüzünden böyle. Keyifle futbol izleyemeyen heyecanı taraftarlık çekişmesinde arıyor olamaz mı Türk futbolu dibe vurdu mu gerçekten 
LB-Şu anda çok başarılı olduğu söylenemez. Takımlarımızın Avrupa'da olmayışı, milli takımımızın Dünya Kupası'na katılamayışı... Ama beş yıllık bir plan hazırlıyoruz. Riva'ya çok güzel tesis yapıyoruz. Zarif köşkünü aldık Tarabya'da, yedi ayrı yerde çalışan federasonu tek çatı altında toplayacağız. 
BG-Fenerbahçeli yöneticiler gibi konuştunuz. Avrupa'dan elendikçe stadı gösteriyor onlar da. 
LB-Farkındayım. Ama alt yapıyı yapmadan bir yere gelemezsiniz ki. 
BG- Doğru da Türkiye'de alt yapıyla uğraşanı harcıyorlar maalesef. 
LB-Olsun biz yapalım, bizden sonra gelenler başarıyı yakalasın da. Biz görevimizi yapmış olalım. 
EG-Bir buçuk senedir beraber çalışıyorsunuz. Kulüp başkanlarının değerlendirmesini yapar mısınız 
LB-Genel Kurul'dan sonra yapayım. 
BG-Mutlaka bazı fikirleriniz oluşmuştur onlar hakkında. 
LB-Hepsiyle son derece sıcak temasım var. İlişkilerim son derece iyi. 
EG-"İstanbul çok güzel, şiş kebap çok iyi" gibi bir yanıt oldu bu. Mesela sayın Aziz Yıldırım'la aranız o kadar iyi değil biliyoruz. Sizi eleştiriyor. Davetinize katılmıyor. 
LB-Aziz Bey'le de bir sorun olduğunda görüşüyorum. 
BG-Şekip Mosturoğlu vakasından sonra daha da gerilmiş olmalı ilişkileriniz. 
LB-Fenerbahçe başkanı olduğu sürece her zaman ilişkim olması gerekir. Konya başkanı da, Kayseri başkanı da, Gaziantep başkanı da, Hikmet başkan da, hepsiyle çok iyiyim. Zaten eskiden de tanıyorum hepsini. Aziz Bey ne zaman eleştiriyor bizi dikkat edin. Fenerbahçe kötü sonuç aldığı zaman... Kendi takımı koruyor. Kendi stratejisini belirliyor. İyi başkan işte. 
EG-Hani böyle olmayacaktı, her şey kurallar içinde çözülecekti. 
LB-Benim tarzım öyle. Ama o da onun tarzı. O da başarılı kendi kulübünde. 
EG-Bakın bir kelime alabildik uğraşa uğraşa... Başarılı... Sayın Yıldırım'ı başarılı buluyorsunuz. Özhan Canaydın'a "başarısız" diyeceksiniz o zaman. 
LB-Hayır, Özhan Bey de başarılı. Galatasaray'ın bugün durumu kötü değil ki. 
BG-Beşiktaş. 
LB-Onlar da yeni bir antrenör aldılar. Yeniden bir sisteme geçiyorlar. 
EG-Siz futbolu ailecek seyredilecek bir keyif haline getirmeye çalıştığınızı söylüyorsunuz. Daha düne kadar küfür bela vardı Beşiktaş'ta. 
LB-Geçen seneki Beşiktaş seyircisine bakın. Nereden nereye geldiler. Hiçbir şey bir anda, bir günde bitecek gibi değil ki. Stadyumlar, bölgeler, tribünler parsellenmiş vaziyette. Bir günde düzelmiyor sorunlar. İlerleme kaydedilmesi güzel. 
EG-Aziz Bey sizin ilk seçiminizi kazandıran isimlerden biri. Desteklemişti sizi. Ocak'taki Genel Kurul'da da destekler mi 
LB-Kendisine sormak lazım. Gerçekten belli olmayacağını söyleyebilirim. 
BG-Gelelim pirim konusuna. Saçıp savurdunuz galiba. 
LB- Prim konusunda sadece verilene bakıyorsunuz. Halbuki o milli takım kazandırıyor. O milli takımın bir geliri var. Artı değeri var. Ukrayna ile Slovakya ile mukayese ediliyor. Gazetenin yazı işleri müdürü Slovakya'daki, Ukrayna'daki meslektaşlarıyla aynı parayı mı alıyor 
BG-Biz röportaj yapıyoruz. Ekstra para mı alıyoruz. Halk da bir kere para almasınlar isteğinde bulunabilir futbolcular için. 
LB-Bu bir sisteme bağlanmış. 
EG-Eski Federasyon diyebilir ki, milli takımı para kazanan hale, kaliteli, değerli hale biz getirdik, gittikçe de tükeniyor. 
LB-Olur mu biz bunu ortaya koyuyoruz sporsorlarımızla şunla bunla. Biz arttırdık değerini milli takımın. Ayrıca prim sistemimiz çok adildi. Yarısını yolda dağıttık, yarısını hedefe koymuştuk vermedik. 
BG-Para mı istiyor milli takım oyuncuları. Para vermezsen oynamazlar mı 
LB-Asla. Hiç konuşulmadı bile. Bizim Federasyonumuz döneminde tek kelimesi olmadı. 
EG-Federasyonu en çok yıpratan mesele ne oldu şu döneminizde 
LB-Ersun Yanal... Hakan Şükür'ü kadroya almaması ile çok gündeme oturdu. Çok uzun süre. 
EG-Mutlaka sormuşsunuzdur. Size nasıl izah etti Hakan Şükür'ü kesmesinin nedenini... 
LB-Hakan'ın kendisine saygısızlık yaptığını söyledi. 
EG-Fetullahçı olduğu için almadığı iddialarını reddetmedi oysa. Oradan da ekstra bir "Atatürkçü" madalyasını reddetmedi. 
LB-Hakan'ın odada oturuş şekline takılmış. Geldiğinde oturmaya devam etmiş. Saygı göstermemiş. 
BG-Buna da inandınız mı siz 
LB-Ben herkese inanırım. Eski hocayı fazla yıpratmamak için bu konuyu kapamamızı rica ediyor 
EG-Ersun Yanal'ı maç izlemeye gitmedi diye görevden aldınız. 2012 Avrupa Şampiyonası finalleri için adayların belirleneceği toplantıya da siz gitmediniz. Gidip kulis yapabilirdiniz. 
LB-Çünkü orada bir sunum yoktu. Sadece UEFA Yönetim Kurulu'nun toplantısı vardı. Hiçbir aday ülkeden kimse davetli değildi. Ayrıca Şenes Bey toplantının içindeydi. Şenes Bey, Türkiye'yi temsil etmek konusunda tam olarak bilgi sahibiydi. O konumdaydı. Yunanistan da orada yoktu. Çünkü Kıbrıs Rum Kesimi delegesi vardı onların da toplantıda. Oraya gitti gitmedi diye üzerinde duruyorlar, ama sunduğumuz dosyaya kimse bakmıyor. Yaptığımız çalışmayı değerlendiren yok. 
BG-Gitseydiniz siz de. 
LB-Ne yapayım gidip, koridorlarda mı dolaşayım. Davet yok. Toplantı yok. Sunum yok. Kapıda mı bekleyecek Türkiye Futbol Federasyonu başkanı. Haklı, bu sefer de içeri almadılar diye haber yapacaktık yani 
BG-Dosya güzeldi de niye kaybettik o zaman. Bravo Bilgin 
BG-Hani Maarif Nazırı demiş ya okullar olmasa ne iyi idare ederdim milli eğitimi diye... Siz, hangisi olmasa iyi idare ederdiniz futbolu Başkanlar mı olmasa, yöneticler mi, hakemler mi... 
EG- Güzel soru ama... Ben olsam yanıt vermem. Saatlerdir benimle uğraşıyordu Bilgin, Savcı mavcı 
LB-Vermiyeyim ben de Yerlere yatıyoruz gülmekten . Cevabı belli ama... Vermeyeyim. 
EG-Cevabı belli dediğiniz başkanlar herhalde. Evet anlamında kafasını sallıyor 
EG- 29 Nisan 2005'de hiçbir mazeret başarının yerini tutamaz demişsiniz. 
LB- Doğru... Dedim 
EG- Eee ne olacak şimdi 
LB-Kendimizi başarısız görmüyoruz ki. Futbol Federasyonu'nun tek görevi Dünya Kupası'na katılmak mı Sadece öyle değerlendiriyorsunuz. Futbolu bir marka haline getirme adımlarını attık. Havuz sistemini düzelttik. Sponsorlar bulduk. Yeniden yapılanıyoruz. Ayrıca milli takım başarısız değil ki. Play Off'a kaldı. Son maçında da 4- 2 kazandı. Toplamda dört dört goller ve elendi. 
EG-Sponsor diyorsunuz bankada bir milyar dolarınız olsa neye yarar bugün. 
LB-Bankadaki para hiçbir şeye yaramaz tabi. Bunula alt yapının organizasyonunu yapmak mesele. Biz geldiğimizden beri yüz tane kulübe alt yapı yardımı yapmışız. Yüz tane ilkokula saha yaptık. Stadların hali facia. Bunlara giriştik. 
EG-Mafya var mı futbolda 
LB-Bize ulaşan yok. Geçmiş federasyona bir gönderme seziyorum bu yanıtta 
EG-Zaten bu gerekçeyle göreve gelmiştiniz. Henüz ulaşamamışlar demek ki. Şansını deneyen olmuyor mu hiç. 
LB-Olmadı. Vallahi olmadı. Bakışlarımızı, yeminle yanıtlıyor 
EG-Bir süre önce bana demiştiniz ki, Davut Dişli'nin yerinde siz de olsanız arayanla konuşmayı reddedemezdiniz. 
LB-Ararsa konuşursunuz tabi. 
EG-Siz de ararsa konuşursunuz yani... Telefon bekliyor diyeceğiz o zaman Sedat Peker'den kahkaha 

MHK'de rötuş yok 

BG-MHK başkanından memnun musunuz 
LB-Çok memnunum. 
EG-Tekrar seçilirseniz Ufuk Bey, MHK'nin başında mı olacak 
LB-Kesinlikle... Görevini adaletle götürdüğünü biliyoruz. Yapılan spekülasyonlar eski alışkanlıklardan kaynaklanıyor biraz da. 
EG-Madem bu kadar memnunsunuz Ufuk Özerten'den niye para vermiyorsunuz . Onların da profesyonel olması gerekmez mi . O kadar iş yapıyorlar beş kuruş para almıyorlar. 
LB-Belki de bütün MHK'nin profesyonel olması lazım. 
BG-Aslında sizin de ücret almanız lazım. Bütün mesainizi bu işe ayırmıyor musunuz siz 
LB-Başka hiçbir şeye zaman yok. Ancak Türkiye buna hazır değil. Kurumsallaşmayı halledersek, hepsi zaman içinde. 

RTÜK hakemleri korumalı 

BG-Fatih Terim, yabancı hakemle ilgili laf etti diye ceza yiyecek. Niye Türkiye'de yok böyle bir uygulama. 
LB-Türkiye'de de var. Ayrıca Fatih Terim hakkında cezai bir süreç yok. Onu bilgisine başvurmak için davet ettiler İsviçre'ye. Maçın hakemi Hoca'nın kendisine kötü bir şey söylediği iddiasında bulunmadı. 
EG-Avrupa'da da tırsıyorlar hocadan galiba Gülünüyor Peki sizin bir girişiminiz var mı Türk hakemlerini korumak için. Mesela televizyonda yerin dibine sokuyorlar hakemi. 
LB-Kişisel davalar dışında bu olayın bir yaptırımı yok ki... Ancak RTÜK'e müracaat edilebilir. Hayatını, hakem öğüterek kazananları kast ediyor 
EG-Bunun rüzgarı bile yeter. Açık açık söylerseniz biz de yazarız. Kamuoyu oluşur belki. Aslında oluşuyor da... Bıktı insanlar hakem asan programlardan. 
LB-Mutlaka olur. Mesela ben, Kayseri-Sivas maçını televizyondan izlemek için spor programlarının başına oturdum saat 24.00'e kadar izleyemedim. Avrupa'da maçlardan sonra bir saat içinde bütün özet görüntüler veriliyor. Bunu da Digitürk yöneticilerine ilettim. Özet vereceklerine, lafla sürüyor programlar. 

Canaydın ve Demirören destekler beni 

EG-Bir federasyon başkanı adayı çıkıp "yabancı sayısını serbest bırakacağım" dese, onu desteklemek zorunda kalacak değil mi Fenerbahçe başkanı 
LB-O kadar basit değil. 
BG-Bir kulüp başkanının bir federasyon başkanı adayından başka ne talepleri olabilir ki 
LB-Yönetime girecek isimleri unutmayın. Bu doğaldır. Her kulüp yönetimde kendinden insanların yer almasını ister. Aslında bu bir kontrol sistemidir. Menfaat sağlamak için değil, menfaat sağlanmadığına emin olmak için en azından. Demokratik oluşumlar bir güçler dengesidir. O yüzden çok karmaşıktır. Belli olmaz derken bunu kast ettim. 
EG-Özhan Canaydın ve Yıldırım Demirören destekler mi sizi genel kurulda 
LB-Yüzde yüz desteklerler ikisi de. 

Yabancı sayısı seneye kaldı 

BG-Yabancı futbolcu konusunda ne yapacaksınız 
LB-Çalışıyoruz. Bir takım kriterler getireceğiz. 
BG-Serbest mi olacak Hiç olmazsa lisans hakkını serbest bırakın mesela. İstediği kadar alsın takımlar, ama belli sayıdan fazlasını oynatamasın. 
LB-Belki kaleciyi iki sayacağız. 
BG-Stoperi de üç saymanız lazım o zaman. Çünkü stoper de çıkmıyor milli takım için. İki stoperimiz yüzünden duman olduk milli maçta. 
LB-Yaş kriteri de olacak. 
EG-Artık Genel Kurul koşulları var futbolumuzda. Yabancı futbolcu meselesinin çözümü ve karara bağlanması hız kazanabilir mi 
LB-Tabi bunun seçimle ilgisi yok, ama tam tersi. Şu anda biz genel kurula kadar böyle bir karar vermeyiz. Aslında bir ay içinde bir karar verecektik, ama Genel Kurul kararı aldığımız için sonrasına bırakmak durumunda kalacağız. 

Futbolun 70'i siyaset 

LB-UEFA'nın içindeki politik çekişmeden dolayı kaybettik 2012'yi. 
BG-UEFA'da böyle demek ki. Futbolun olduğu her yerde siyaset var mı yani 
LB-Evet. Olmaz mı 
BG-Avrupa'da da mı böyle 
LB-Maalesef. 
EG-Uluslararası futbolun yüzde kaçı siyasettir 
LB-Ellisi... 
EG-Yarısı ha... Yani biz işe yüzde elli kayıpla başlıyoruz desenize. 
BG-Türkiye'de yüzde kaçı siyaset, futbolun 
LB-Yüzde yetmişi .. 
EG-Kalanı nedir 
LB-Üç büyüklerin taraftarları. Bence bir federasyon başkanının gelmiş geçmiş en hüzünlü açıklaması bu. Ardından konuşmaya gerek kalmadı, ama sürüyor röportaj 


</TEXT>
</DOC>
