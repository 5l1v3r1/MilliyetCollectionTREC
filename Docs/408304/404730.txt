<DOC>
<DOCNO> 404730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sonsiy08.html </URL>
<DATE> 2005/12/19/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Lagendijk’in sözleri TBMM gündeminde .. 
</HEADLINE>
<TEXT>

     CHP Antalya Milletvekili Feridun Baloğlu, AB-Türkiye Parlamento Komisyonu Eş Başkanı Joost Lagendijk’in, "TSK’yi provokasyonla suçlayan" sözleri konusunda ne tür girişimlerde bulunulacağını sordu. 
     Baloğlu, Başbakan Recep Tayyip Erdoğan tarafından yanıtlanması istemiyle TBMM Başkanlığı’na sunduğu soru önergesinde, Lagendijk’in İstanbul’da düzenlenen bir toplantıda yaptığı konuşmada, "Belediye başkanları şiddeti kınasın. Aksi halde milliyetçi gruplar ve ordunun istedikleri olur. Nitekim, ordu yine bu bölgede provokasyonlara başladı. Çünkü ordu, PKK ile çatışmayı seviyor. Bu onu güçlü ve önemli kılıyor" sözlerini sarfettiğini kaydetti. 
     Bu sözlerin kamuoyuna yansımasının üzerinden 2 gün geçtiği halde, hükümet tarafından bir açıklama yapılmamasının nedenini öğrenmek isteyen CHP’li Baloğlu, önergesinde şu soruları yöneltti 
     "AB temsilcilerinin ülkemize gelerek, Türkiye’nin ulusal bütünlüğüne ve Türk Silahlı Kuvvetleri’ne yönelik karşı düşüncelerini ölçüsüz biçimde ifade etmeleri karşısında, sessiz kalarak mı AB’ye tam üyelik hedefine ulaşılabileceğini sanıyorsunuz 
     TSK’nın, ulusal bütünlüğün korunması görevini yerine getirmek için gösterdiği özverili mücadeleyi ’provokasyon’ olarak niteleyen Joost Lagendijk’in bu tavrına karşılık AB çerçevesinde ne tür bir girişimde bulunacaksınız " 
     
</TEXT>
</DOC>
