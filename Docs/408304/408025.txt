<DOC>
<DOCNO> 408025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sonspo22.html </URL>
<DATE> 2005/12/30/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Anelka'dan mutlu haber geldi... 
</HEADLINE>
<TEXT>

     Fenerbahçe'de, sakatlığı nedeniyle Turkcell Süper Ligi'nin son haftasında ve Fortis Türkiye Kupası maçında forma giyemeyen Nicolas Anelka'nın durumunun iyi olduğu, 6 Ocak'ta başlayacak ikinci yarı hazırlık kampında yer alacağı açıklandı. 
     Paris'te katıldığı seminerin ardından, ülkesinde tatil yapan Fransız oyuncuyla biraraya gelen kulüp doktoru Ethem Kavukçu, kulubün internetteki resmi web sitesinde yaptığı açıklamada, Anelka'nın durumunun iyi olduğunu, 4 Ocak'ta İstanbul'a geleceğini bildirdi. 
     Fransız oyuncunun, Fenerbahçe'nin 6 Ocak'ta Antalya'da başlayacak ikinci yarı hazırlık kampına katılacağını kaydeden Kavukçu, ''Tamamen iyileştiğini ve takım arkadaşlarını çok özlediğini söyledi. Benim aracılığımla da tüm Türkiye'nin yeni yılını kutladı'' dedi. 
     
</TEXT>
</DOC>
