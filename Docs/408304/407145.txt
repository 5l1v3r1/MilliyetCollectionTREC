<DOC>
<DOCNO> 407145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sonyas07.html </URL>
<DATE> 2005/12/27/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Olay dansöz konuştu Palyaçoluk yapamazdım 
</HEADLINE>
<TEXT>

     Adana'da 0-6 Yaş Kimsesiz Çocukları Koruma Derneği'nin çocuklara yönelik balosunda sahneye çıkan dansöz 23 yaşındaki Ayça Arda, çocuklara destek için girdiği salonda onları neşelendirmek için oynadığını, sıcak salonda oyunun da etkisiyle terleyince gömleğini çıkarttığını söyledi. Gösterilen tepkiye, Ben sonuçta oryantalim. Dans etmeyip, palyaçoluk mu yapsaydım '' diye tepki veren dansöz Ayça, şöyle konuştu 
     Televizyonda görüntüleri ben de izledim, çok üzüldüm. Maksatlı olarak yapılan bir şey değildi. Otelde kuafördeydim, salondaki müzik sesini duyunca baktım. Kimsesiz çocukların balosu olduğunu öğrenince onları neşelendirmek için bir şeyler yapmak istedim. Pasta, kola dağıtarak yardım edecektim. Ancak, birden benim adımı anons ettiler ve sahneye davet ettiler. Ben de çocuklarla oynadım. Üzerimde pantolon, büstüyer ve gömlek vardı. Ortamın sıcaklığından üzerimdeki gömleği çıkardım. Sonuçta benim üzerimdeki kıyafetleri sokakta herkes giymiyor mu, çocuklar televizyonda dansözleri seyretmiyor mu Ben oryantalim, geçip gösteri yaptım, onlarla oynadım, neşelendirdim.'' 
     
</TEXT>
</DOC>
