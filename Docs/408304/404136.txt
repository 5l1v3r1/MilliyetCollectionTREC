<DOC>
<DOCNO> 404136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sonyas02.html </URL>
<DATE> 2005/12/16/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Maria Sharapova, plajda bikinisiyle büyüledi 
</HEADLINE>
<TEXT>

     Son yıllarda maçları en çok ilgi çeken tenisçi ünvanını ele geçiren süper star, paparazzilerden kaçamadı. 19 Nisan 1987 Sibirya doğumlu Sharapova iki kez aynı plajda fotoğraflandı. Manken edasıyla kortta bir süper modeli andıran Sharapova'nın plajda da tüm gözler üzerindeydi. Kusursuz fiziğiyle milyonlarca erkek hayrana sahip olan Sharapova, seksi bikinileriyle büyüledi. 
     
     Anna'nın pabucunu dama attı 

     Henüz 14 yaşında, ABD'li Monica Seles'e yenilmesine karşın, bir önceki turda vatandaşı Anna Kournikova'yı eleyerek dikkat çeken Sharapova, ilk zamanlarda vatandaşıyla karşılaştırııldı. Bir türlü turnuva kazanamayan ve 'kortların en başarısız tenis prensesi' olan Anna Kournikova'nın pabucunu dama atması çok kısa sürdü. Bir röportajında, en kızdığı şeyin Kournikova'ya benzetilmek olduğunu söyledi. 
     
     Sonucun önemi yok o, erkeklerin favorisi 

     'Erkeklere tenisi sevdiren' raket Sharapova korttayken, ekran başındaki ve tribündeki erkek seyirciler gözlerini ondan ayırmıyor. Dünya üzerinde maçları en çok ilgi çeken tenisçi Maria Sharapova. Güzel fiziğiyle yürek hoplatan Sharapova'nın gördüğü ilgi, 2000'li yılların starı Anna Kournikova'ya gösterilen ilgiyi kat kat aştı. Ancak güzel tenisçi, kendisine gösterilen yoğun ilgiden bunalıp "gittiğim her yerde tanınmaktan, foto muhabirlerinin flaşlarından şik yetçiyim" demecini verdi. 
     
     Sesiyle de konuşuldu 

     Sharapova'nın müsabakalar sırasında tren sesini bile geride bırakarak 100 desibellik ses çıkarması, 2005'te Wimbledon Tenis Turnuvası'nda ilginç bir yasağı gündeme getirdi. Yasağın nedeni bir değil iki tane 100 desibellik ses rakiplerin konsantrasyonunu bozuyor, erkeklerin cinsel arzularını ortaya çıkarıyor. Sharapova ayrıca turnuvaya 18 ayar altın ve elmasla donatılmış yeni ayakkabılarıyla çıkınca büyük sansasyon yarattı. 
     
     Paraya para demiyor 

     Maria Sharapova, elde ettiği başarılarla kısa sürede on milyonlarca dolarlık bir servetin sahibi oldu. 2004'te Wimbledon'ı kazanarak büyük sükse yapan Sharapova, turnuva sonrasında milyon dolarlık anlaşmalar imzaladı. Sharapova, ayakkabı ve tenis kıyafetini 7 yıl giymesi karşılığında Nike firmasından 10 milyon dolar aldı. Parlux Fragrances'ın, Sharapova'ya adını taşıyan parfümü karşılığında 3 yıl için ödediği ücretin tutarı 5 milyon dolar. Motorola, 3 yıllık kontrat karşılığı 4.5 milyon doları gözden çıkardı. Nec notebook, 2 yıllığına tenisçiye 3.5 milyon dolar verdi. Prince, raket için 5 yıl için 3 milyon dolar ödedi. 
     
     Zirveye çıktığı an 

     Sharapova, 2004 Wimbledon'un finalinde güçlü rakibi Serena Williams'ı çok kolay mağlup ederek 17 yaşında zirveye çıktı ve Wimbledon tarihinde şampiyon olan en genç 2. kadın tenisçi oldu. Güzel tenisçi, Wimbledon'u kazanan ilk Rus raket olarak da tarihe geçti. Sharapova, şampiyonlukla gelen 560 bin Pound'luk servetle anne babasına birer BMW, kendisine de bir Porsche otomobil aldı. 
     
     Kaybedince ağladı 

     2004'te Serena Williams'ı yenerek şampiyonluğa ulaşan Sharapova'nın 2005 Wimbledon'ın yarı finalinde bu kez karşısına Venus Williams çıktı. Daha önce Rus rakibiyle oynadığı iki karşılaşmayı da kaybeden Williams, Sharapova'yı yenip finale yükseldi. Rus tenisçi, mağlubiyet sonrası gözyaşlarını tutamadı. 
     

Kimdir 19 Nisan 1987 yılında Rusya'nın Sibirya bölgesindeki Nyagan şehrinde doğdu Amerika'nın Florida eyaletinde yaşıyor 1.83 cm boyunda Tenisle dört yaşında tanıştı Babasıyla seyahat etmekten keyif alıyor Altı yaşında Martina Navratilova'nın gösterisine katıldı Tenis dışında moda, şarkı söylemek ve film seyretmekten hoşlanıyor favori filmi Pearl Harbor İtalyan mutfağının haricinde Rus mutfağından yemekten hoşlanıyor Göğüslerinin bire bir ölçüsüyle yapılan ve 16 dolara satışa sunulan yastıklar, onun göğüslerinde uyumak isteyen erkekler tarafından kapışıldı      
</TEXT>
</DOC>
