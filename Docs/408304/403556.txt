<DOC>
<DOCNO> 403556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/spor/aspo.html </URL>
<DATE> 2005/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Son kale de düştü 3-1 
</HEADLINE>
<TEXT>


Beşiktaş, Guimaraes'i İbrahim Toraman 2 ve Youla'nın golleriyle deplasmanda farklı devirdi, ama Bolton-Sevilla 1-1 bitince, UEFA'da tura yetmedi. Böylece Avrupa'da Türk takımı kalmadı 


Siyah - beyazlı takım, UEFA macerasını Portekiz'de noktaladı, Vitoria Guimaraes'i deplasmanda 3-1 yenmesine rağmen Avrupa'ya havlu attı. H Grubu'ndaki şansı mucize hesaplarına kalan Beşiktaş, Bolton - Sevilla randevusunun 1-1 bitmesiyle averaja bakılmadan tur umudunu kaybetti. 
Maça hızlı başlayan Kartal, 7. dakikada soldan kullanılan korner atışında İbrahim Toraman'ın golüyle 1-0 öne geçti. 9. dakikada Youla rakibin müdahalesiyle yerde kaldı, ancak hakem "devam" kararı verdi. 
11. dakikada Beşiktaş defansının arkasına atılan topa Çağdaş müdahale edemeyince, Saganowski, kaleci Cordoba'yı da geçerek topu ağlara yolladı 1-1. 
17. dakikada Sergen'in ara pasıyla sağda topla buluşan Ahmed Hassan'ın ortasında, arka direkte Youla meşin yuvarlağı filelere gönderip, takımını yeniden öne geçirdi 1-2. 
İlk yarı bu skorla geçilirken, 60. dakikada Sergen sağ çarprazdan serbest vuruş kullandı, İbrahim Toraman Galatasaray derbisinde olduğu gibi yine kafayla ağları havalandırdı 1-3. 75. dakikada kaleci ile karşı karşıya kalan önce Youla, sonra Kleberson'un vuruşlarından sonuç çıkmadı. 90 1'de Tümer soldan harika indi, içeriye kesti, Veysel boş kaleye topu gönderemedi. 

H GRUBU O G B M A Y P Sevilla 4 2 1 1 8 4 7 Zenit 4 2 1 1 5 4 7 Bolton 4 1 3 0 4 3 6 Beşiktaş 4 1 2 1 5 6 5 V.Guimaraes 4 0 1 3 4 9 1 


</TEXT>
</DOC>
