<DOC>
<DOCNO> 405558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/siyaset/siy07.html </URL>
<DATE> 2005/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeki Sezer Dersini alacak 
</HEADLINE>
<TEXT>


ANKARA Milliyet 


DSP Genel Başkanı Zeki Sezer, "Başbakan, ilk seçimde en büyük dersini bütün Türkiye'den ve özellikle İzmirlilerden alacaktır" dedi. Sezer, dün yaptığı yazılı açıklamada, Erdoğan'ın "elinde metin olmadığı zaman sürekli gaf yaptığını" ileri sürerek, metinsiz konuşmamasını istedi. 
Erdoğan'ın, "İzmir'in üzerinde zaman zaman yakıştırılan bazı ifadeler var" sözleri ile "bilgisizliğini ve birikimsizliğini" ortaya koyduğunu iddia eden Sezer, şöyle dedi "Sayın Başbakan, 'Başbakanlık Sözcüsü' adını verdiği devlet memuruna, kendisinin bu ifadelerle 'G vur İzmir' değil 'Solun Kalesi' gibi bazı nitelemeleri kastettiğini açıklattı. Aslında bu açıklama da Başbakan'ın 'özrü kabahatinden büyük olduğunun' göstergesi. Başbakan, herhalde İzmirlileri ve tüm halkımızı, duyduklarını ve okuduklarını anlamayacak kadar akılsız ve cahil sanmaktadır. Evet, İzmir solun kalesidir, hem de Demokratik Sol'un kalesidir. Başbakan ilk seçimde en büyük dersini Türkiye'den ve özellikle İzmirlilerden alacaktır." 



</TEXT>
</DOC>
