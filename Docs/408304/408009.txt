<DOC>
<DOCNO> 408009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sonspo06.html </URL>
<DATE> 2005/12/30/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Serkan konusunda, Fener ile federasyon arasındaki ipler iyice gerildi 
</HEADLINE>
<TEXT>

     F.Bahçe Başkanı Aziz Yıldırım’ın suçlamasıyla başlayan Serkan Balcı savaşı dün Federasyon’un yazılı açıklamasının ardından iyice alevlendi. 
     
     Saat 15.00 
     Futbol Federasyonu, Aziz Yıldırım’ın Serkan Balcı suçlamasını yalanladı 
     
     Saat 17.00 
     FBTV’den Serkan ile Hamit’in telefon konuşmasının metni yayınlandı Fenerbahçe Başkanı Aziz Yıldırım’ın suçlamasıyla başlayan Serkan Balcı savaşı, dün önce Federasyon’un yazılı açıklaması, ardından da FBTV’den Serkan Balcı ile Hamit Altıntop arasında geçtiği iddia edilen telefon konuşmasının metni ile iyice alevlendi. Futbol Federasyonu’un saat 15.00’te yaptığı yazılı açıklamada, Yıldırım’ın suçlamaları reddedilirken, iki milli oyuncunun arasında geçen diyaloglar ise, FBTV ekranlarından şu şekilde yansıtıldı 
     
     İşte o diyaloglar 
     SERKAN BALCI Seni saat 10.00’da çağırıyorlar. 11.00’de toplantı var, saat 10.00’da diyorlar ki, Serkan’ı suçlayacaksın’ öyle mi 
HAMİT ALTINTOP Onun adını ver’ dediler. Bilmiyorum ya... Oyalamak mı istiyorlar. Öyle bir şey. Vallahi bak çok pişmanım. Biraz düşünme zamanım olsa, zaten hayatta söylemezdim. Ama o kadar çabuk oldu ki kardeşim... 
SERKAN BALCI Baskı yaptılar değil mi Ben anlıyorum seni. Yani kimsenin ismini vermeyeceksin, sadece Serkan’ın ismini vereceksin. 
HAMİT ALTINTOP Evet. Sadece Serkan’ın ismini ver’ dediler. 
SERKAN BALCI Niye ya 
HAMİT ALTINTOP Avukatlar. Başkan federasyon başkanı yanlarındaydı. Avukatlar dedi işte. 
SERKAN BALCI Serkan’ın ismini vereceksin’ diye, değil mi 
HAMİT ALTINTOP Vallahi bak, çok pişmanım. 
SERKAN BALCI Yok canım, seninle alakası yok ya. Onların yaptığı ayıp ya. Kendilerini kurtarmak için birilerini ateşe atıyorlar kardeşim. 
HAMİT ALTINTOP İnşallah hiçbir şey olmaz kardeşim. 
SERKAN BALCI İnşallah... İnşallah... Sen pişman olacaksan zaten, senin kendi iç niyetin önemli zaten. Sen iyi niyetli bir insansın zaten. 
HAMİT ALTINTOP Allah razı olsun kardeşim. 
SERKAN BALCI Tamam kardeşim benim. Sıkma sen canını. 

     
     Yıldırım ne demişti 
     Fenerbahçe Başkanı Aziz Yıldırım, önceki gün FBTV’de yaptığı şok konuşmasında, Futbol Federasyonu’nun, İsviçre milli maçında olaylara karışmayan Serkan Balcı’yı FIFA’ya şikayet ettiğini ileri sürerek, Bazıları, birilerini bir şeyden kurtarmak için gençleri yakıyor, maalesef oyuncusunu FIFA’ya şikayet ediyor. Hiç iyi bir şey değil. Seçimi bıraksınlar, bu işlerle uğraşsınlar'' ifadesini kullanmıştı. 
     
</TEXT>
</DOC>
