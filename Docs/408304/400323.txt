<DOC>
<DOCNO> 400323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sontur31.html </URL>
<DATE> 2005/12/03/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Uluslararası kredi kartı dolandırıcılığı operasyonunda 4 Türk tutuklandı 
</HEADLINE>
<TEXT>

     ABD, Çin, Japonya ve Avrupa ülkelerinin aralarında bulunduğu 13 ülkeden 55 kişiye ait kredi kartı bilgilerini elde ederek alışveriş yaptıkları ve para çektikleri iddia edilen uluslararası bağlantılı şebekenin 4 Türk elemanı tutuklandı. 
     Alınan bilgiye göre, Kaçakçılık ve Organize Suçlar Şube Müdürlüğü Mali Büro Amirliği'ndeki işlemleri tamamlanan M.A 19 , O.A 24 , M.T. 23 ve F.D 19 , İzmir Adliyesi'ne sevk edildi. 
     Nöbetçi savcılıktaki ifadelerinin ardından mahkemeye sevk edilen 4 zanlı tutuklandı. 
     Mali Büro Amirliği ekiplerince, Karşıyaka'da yakalanan M.A, O.A, M.T. ve F.D'nin, 13 ülkeden 55 kişiye ait kredi kartı bilgilerini elde ederek 1.5 yıl boyunca alışveriş yaptıkları ve para çektikleri belirlenmişti. 
     Zanlıların ev, işyeri ve otomobillerinde yapılan aramalarda, kredi kartı bilgilerinin kopyalanmasını sağlayan cihaz, 3 bilgisayar ve yaklaşık 200 bin yabancı uyruklu kişinin kredi kartı bilgisinin kayıtlı olduğu CD ele geçirilmişti. 
     
</TEXT>
</DOC>
