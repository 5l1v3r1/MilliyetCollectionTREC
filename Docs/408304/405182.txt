<DOC>
<DOCNO> 405182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/ekonomi/eko02.html </URL>
<DATE> 2005/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çimento fabrikalarına 7 onay, 2 veto 
</HEADLINE>
<TEXT>


Rekabet Kurulu, Gaziantep Çimento Fabrikası dışında Uzanlara ait çimento fabrikalarının tümünün satışına onay verdi. Ladik Çimento ise en yüksek ikinci teklifi veren firmanın oldu 

Nedim Şener 

Rekabet Kurulu RK , Tasarruf Mevduatı Sigorta Fonu TMSF tarafından gerçekleştirilen Uzanlara ait çimento fabrikalarının tümünün satışına, bir fabrika dışında onay verdi. RK, dün aldığı kararla Gaziantep Çimento Fabrikası dışında Van, Ladik, Lalapaşa, Standart, Bartın, Şanlıurfa ve Ergani çimento fabrikalarının satışlarını rekabet kanununa uygun bularak onayladı. 
Gaziantep Çimento Fabrikası'nın Sanko Grubu'na devri ise onaylanmadı. Bu fabrikaya en yüksek teklifi 128 milyon dolarla Sanko verirken, aynı grubun diğer firması Çimko ise 127 milyon dolarla en yüksek 2. teklifi vermişti. RK, Gaziantep Çimento Fabrikası'nın, bölgede aynı konuda üretim yapan tesisleri bulunan Sanko Grubu'na devrinin, rekabet kanununa aykırı olacağı ve bölgedeki pazarda h kim duruma getireceği gerekçesiyle onay vermedi. 

Ladik'te kraft k ğıt vetosu 
Bunun yanında Ladik Çimento'nun 140 milyon 250 bin dolarla en yüksek teklifi veren Akçansa'ya devrine de izin verilmedi. Fabrikanın ihalede 140 milyon dolarla en yüksek 2. teklifi veren Türkerler İnşaat'a devri onaylandı. Sabancı Grubu'na ait Akçansa'ya devire onay verilmemesinin gerekçesi, Ladik Çimento'nun içindeki 'kraft k ğıt' tesisleri olarak gösterildi. RK, kraft k ğıt üreten Sabancı Grubu'nun Ladik Çimento'yu alması durumunda, kraft k ğıt konusunda h kim konuma geçeceği gerekçesiyle satışa onay vermedi. 
Bunun yanında RK, Van Çimento'nun 54 milyon 250 bin dolar veren Limak AŞ'ye, Lalapaşa Çimento Fabrikası'nın 166 milyon 500 bin dolar veren Çimentaş'a, Standart Çimento'nun 175 milyon 500 bin dolar veren Çimsa'ya ve Bartın Çimento'nun 48 milyon dolar veren Çimko'ya satışına onay verdi. 
Kurul ayrıca, Şanlıurfa Çimento Fabrikası'nın 158 milyon 500 bin dolarlık en yüksek teklif sahibi Türkerler İnşaat'a, Ergani Çimento'nun 120 milyon 750 bin dolarla en yüksek teklifi veren Limak AŞ'ye, Trabzon Çimento'nun 81 milyon 350 bin dolarla en yüksek teklif sahibi Aşkale Çimento'ya devrini onayladı. RK, böylece toplam 1 milyar 73 milyon dolarlık çimento fabrikası satışının 950 milyon dolarlık kısmını onaylamış oldu. Kararlar, gerekçeleri ile bugün kamuoyuna duyurulacak. 


</TEXT>
</DOC>
