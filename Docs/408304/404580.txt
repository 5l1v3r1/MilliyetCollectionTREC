<DOC>
<DOCNO> 404580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/guncel/axgun01.html </URL>
<DATE> 2005/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar aforoz etti Talat sahip çıktı 
</HEADLINE>
<TEXT>


Tony Angastiniotis, "Kanın Sesi" adlı kitabında, Barış Harek tı'nda Rumların 126 Türk'ü katlettiğini yazınca Rum Yönetimi'nin gazabına uğradı. Ancak o şimdi KKTC'de, Doğu Akdeniz Üniversitesi İletişim Fakültesi'nde öğretim görevlisi öğrencileriyle de çok mutlu 

Sefa Karahasan 

Kanın Sesi isimli kitabı ve belgeselinde, 14 Ağustos 1974'te, Kıbrıs Barış Harek tı sürerken Rumların Muratağa, Sandallar ve Atlılar köylerinde 126 Türk'ü katlettiğini yazan Tony Angastiniotis, Rum Yönetimi'nin gazabına uğrayınca çareyi KKTC'ye sığınmakta buldu. 
Güney Kıbrıs'ta devlet destekli yayınlarla "vatan haini" ilan edilen ve televizyon kanalı Alfa'daki yapımcılık işini kaybeden Angastiniotis, Doğu Akdeniz Üniversitesi DAÜ İletişim Fakültesi'nde öğretim görevlisi olarak çalışıyor. 
Ailesiyle birlikte Gazimağosa'da DAÜ'nün tahsis ettiği konutta yaşayan Angastiniotis, KKTC'de bir Türk üniversitesinde ders veren ilk hoca sıfatıyla tarih yazıyor. 

'En iyi Türk, ölü Türk' 
Milliyet'in sorularını DAÜ'de yanıtlayan Angastiniotis, Kıbrıs Rum Kesimi'nde çocuklara ilkokuldan itibaren "En iyi Türk, ölü Türk'tür" fikrinin aşılandığını, kendisinin de bu müfredata göre eğitim aldığını belirtiyor. Angastiniotis, "Kanın Sesi" kitabıyla başlayan ve Rum Kesimi'nden KKTC'ye sürgün oluşunun öyküsünü şöyle özetliyor 
"Rumlar 1960'lı yılları bilmiyor. Toplu mezarlar hakkında bir şey bilmiyor. Bunları araştırdım. Rumların yaptığı katliamları yazınca vatan haini ilan edildim. Güney Kıbrıs'ta bütün kapılar bana kapandı. Ne yapacağımı bilmiyordum. İş yok, ailem ortada. Kuzeye geldim. DAÜ'de bir ara konferans vermiştim. Bana sahip çıktılar ve bu sezon öğretim görevlisi olarak işe başladım. Ailemi geçindirmem için para kazanmam gerekiyordu. Onu da KKTC yönetimi sayesinde kazanıyorum." 
Rum tarafında herkesin kendisini "vatan haini" olarak gördüğünü söyleyen Angastiniotis, şöyle konuşuyor 

'Beyinler değişmeli' 
"İki taraf da yetersiz bilgilendiriliyor. Eğer Rum toplumu gerçekleri bilse, gerçeklerle yüzleşse Rum Yönetimi lideri Papadopulos sanıyor musunuz ki böyle h kimiyet kurabilir Hayır, asla. Güney Kıbrıs'ta kalplerin değişmesi için beyinlerin değişmesi gerekir. Bu da zaman alır." 
"DAÜ'de ilk derse girdiğimde 'Ben bir Rum'um. Ona göre sınıfı terk etmek isteyen varsa buyursun' dedim" diye konuşan Tony Hoca, şöyle devam ediyor 
"Ama kimse çıkmadı. Öğrencilerin gözlerinden beni dinleyişlerini gördüğümde çok mutlu oldum. Türkiyelisi, Kıbrıslı Türkü, bütün öğrenciler beni çok dikkatlice dinledi. Burada kalbimle çalışıyorum. Burası benim vatanım." 

Öğrenciler ne düşünüyor 

Yetin Arslan Bir Rum hoca daha önce ders vermeliydi. Bizler aynı ülkede yaşıyoruz. Rum hocayla Rumların bizlere bakışını görüyoruz.Meryem Orun İkimiz de Kıbrıslıyız. Tony hocaya yabancı gözüyle bakmıyoruz. Aynı dili konuşmasak da aynı ülkenin vatandaşıyız.Tayfun Kurban Tony hocayı burada tanıdım. Yaptığı belgesel ve yazdığı kitabının içeriğini daha sonra öğrendim. İnsanlar eşittir. Bizden farkı yok. 



</TEXT>
</DOC>
