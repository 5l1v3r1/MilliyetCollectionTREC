<DOC>
<DOCNO> 404259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sondun23.html </URL>
<DATE> 2005/12/17/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Batı Şeria'da Hamas 4 belediyenin 3'ünü aldı... 
</HEADLINE>
<TEXT>

     Filistin'de Ocak 2006'da yapılacak genel seçimler öncesinde önem taşıyan Batı Şeria belediye seçimlerinde, resmi sonuçlara göre Hamas 4 belediyenin 3'ünü aldı. 
     Yerel Seçim Komisyonu Başkanı Cemal El Şubaki, ''Seçimler, adil, özgür ve şeffaftı. Oylama günü seçim kampanyasının devamı dışında bir ihlal olmadı, bu da süreci etkilemedi'' dedi. 
     Resmi sonuçlara göre, Cenin'de Hamas 8, El Fetih 7, El Bireh'te Hamas 9, El Fetih 4 sandalye kazandılar. Hamas, El Fetih'in güçlü olduğu Nablus'ta 15 sandalyenin 13'ünü aldı. 
     Ramallah seçimindeyse belediye meclisindeki 15 sandalyeden 3'ünü Hamas alırken, diğer sandalyeleri El Fetih ile Filistin Halk Kurtuluş Cephesi'nin aralarında olduğu diğer gruplar kazandı. 
     Öte yandan, Batı Şeria'daki 37 köyden yalnızca 3'ünde Hamas'ın önde geldiği, çoğunu El Fetih'in aldığı belirtildi. 
     
</TEXT>
</DOC>
