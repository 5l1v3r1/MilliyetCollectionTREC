<DOC>
<DOCNO> 400964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sondun21.html </URL>
<DATE> 2005/12/06/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Gizli CIA cezaevlerine karşı insanlar ne düşünüyor 
</HEADLINE>
<TEXT>

     Amerikan Merkezi Haberalma Teşkilatı'nın CIA , doğu Avrupa ülkelerinde gizli cezaevleri bulunduğu ve yakaladığı terör zanlılarını gizil uçak seferleriyle taşıdığı yönündeki haberlerin ardından ABD'nin müttefiki 8 ülkede yapılan kamuoyu yoklamasında, bu ülkelerdeki halkın çoğunluğunun, ülke topraklarının CIA'in gizli sorgulamaları için kullanılmasına karşı olduğunu ortaya koydu. 
     İşkence uygulamalarıyla ilgili devam eden tartışmaların yanında gizli cezaevleri haberleri insanların endişelerini artırırken, konuyla ilgili olarak AP ajansıyla Ipsos kuruluşu tarafından ABD, İngiltere, Fransa, Almanya, İtalya, İspanya, Kanada, Meksika ve Güney Kore'de 15-28 kasım tarihleri arasında yaklaşık 1000'er erişkinle kamuoyu yoklamaları yapıldı, Yoklamaya göre, İngiltere, Fransa, Almanya, İtalya, İspanya, Kanada, Meksika ve Güney Kore'de halkın yaklaşık üçte ikisi, ABD'nin terör zanlılarını gizlice ülkelerinde sorgulamasına izin verilmesine karşı olduğu belirttiler. 
     Amerikan halkının da yaklaşık üçte ikisinin, zanlıların yetkililer tarafından gizlice ülke içinde sorgulanmasını desteklediği kaydedildi. 
     Kamuoyu yoklamasında, sorgulama yöntemi olarak işkence uygulamasına ilişkinse daha farklı yaklaşımlar dikkati çekti. 
     İngiltere, İspanya, Almanya ve Kanada'da halkın yaklaşık yarısı, Fransa ve Meksika'da halkın 10'da 4'ü, Güney Kore'deyse sadece 10'da biri işkencenin hiçbir zaman savunulamayacağını söyledi. ABD'de de halkın yaklaşık 10'da 4'ü yüzde 38 işkencenin bazen, 4'e biri nadiren uygulanabileceğini, yüzde 36'sı hiçbir zaman savunulamayacağını belirtti. 
     İşkenceye karşı en güçlü muhalefetse İtalya'dan geldi. İtalyanların 10'da 6'sı işkencenin hiçbir zaman haklı gösterilemeyeceğini kaydetti. 
     
     İNGİLTERE 

     ABD'nin ''terörle savaşı''nda ve Irak'ta bir numaralı müttefiki olan İngiltere'de halkın yarısından fazlası, işkencenin hiçbir uygulanmaması ya da terör zanlılarından bilgi almak için nadiren uygulanabileceğini söyledi. 
     İngilizlerin yarısı, terör eylemleri hakkında bilgi toplamak için hiçbir zaman işkencenin savunulamayacağını, 10'da 2'si nadiren, yüzde 30'u en azından bazen uygulanabileceğini düşündüğünü ifade etti. 
     Yoklamada, İngilizlerin yüzde 62'si, ABD'nin teröristleri gizlice İngiltere'de sorgulamasına izin verilmesine karşı olduğunu belirtti. 
     
     FRANSA 

     Fransa'da halkın çoğunluğu yüzde 60'ı ABD'ye, terör zanlılarını gizlice ülkede sorgulamasına izin verilmesine karşı olduğunu kaydetti. 
     İşkence konusundaysa halkın 10'da 4'ü, işkencenin hiçbir zaman onaylanamayacağını, yüzde 25'i nadiren, yüzde 32'si de bazen ya da sık sık uygulanabileceğini ifade etti. 
     
     ALMANYA 

     Almanya'da da halkın yarısı işkencenin hiçbir zaman savunulamayacağını, yüzde 20'siyse nadiren uygulanabileceğini düşündüğünü söyledi. 
     Halkın yüzde 30'unun işkencenin bazı vakalarda kabul edilebilir olduğunu düşündüğünü ifade ettiği Almanya'da, halkın yüzde 60'ı ABD'nin terör zanlılarını gizlice ülkelerinde sorgulamasına izin verilmesine karşı olduğunu kaydetti. 
     
     KANADA 

     Kanadalıların çoğu, genel olarak olası saldırılar hakkında istihbarat toplamak için işkence uygulanmasına karşı olduğunu belirtti. 
     Halkın yüzde 70'i işkencenin hiçbir zaman halkı gösterilemeyeceğini ya da nadiren uygulanabileceğini ifade ederken, yüzde 28'i uygulanabileceğini söyledi. 
     Kanadalıların yüzde 63'ü, ABD'nin zanlıları gizlice ülkelerinde sorgulamasına izin verilmesine karşı olduklarını kaydederken, yüzde 35'i bunu desteklediğini ifade etti. 
     
     İTALYA 

     Hükümeti ABD'nin ''terörle savaşı''nın sadık destekçisi İtalyanların çoğunluğu, terör zanlılarından bilgi almak için işkencenin hiçbir zaman savunulamayacağını söyledi. 
     Kamuoyunun yapıldığı 9 ülkeden işkenceye karşı en güçlü tepkinin çıktığı İtalya'da halkın yüzde 60'ı, işkencenin hiçbir zaman kabul edilemeyeceğini kaydetti, yüzde 14'ü nadiren, yüzde 23'de en azından bazen uygulanabileceğini ifade etti. İtalyanların yüzde 55'i de ABD'nin ülke topraklarını gizli sorgulamalar için kullanmasına izin verilmesine karşı olduğunu belirtti. 
     
     İSPANYA 

     İspanya'da da halkın çoğunluğu zanlıların sorgulama yöntemi olarak işkencenin kullanılmasına karşı olduğunu bildirdi. 
     İspanyolların yüzde 54'ü terör eylemlerine ilişkin bilgi almak için işkencenin hiçbir zaman savunulamayacağını ifade ederken, yüzde 16'sı nadiren, yüzde 21'i de sık sık ya da bazen uygulanabileceğini söyledi. 
     ABD'nin zanlıların gizli sorgulamaları için İspanya toprağını kullanmasına izin verilmesine halkın yüzde 66 karşı olduğunu belirtti. 
     
     MEKSİKA 

     Meksika'da da halkın yüzde 78'i, ABD'nin ülke topraklarını terör zanlılarını sorgulamak için kullanılmasına izin verilmesine karşı olduğunu bildirdi. 
     Meksikalıların yüzde 58'i terör zanlılarının sorgulamasında işkencenin hiçbir zaman savunulamayacağını ya da nadiren uygulanabileceğini, yüzde 32'i ise uygulanabileceğini söyledi. 
     
     GÜNEY KORE 

     Yoklamanın yapıldığı ülkelerden işkenceye hoşgörü oranının en yüksek çıktığı Güney Kore'de, halkın yüzde 54'ü, işkencenin terör zanlılarına karşı en azından bazen uygulanabileceği görüşünü savundu. Ancak Güney Korelilerin sadece 4'te biri, ABD'nin terör zanlılarını gizlice ülkelerinde sorgulamasını destekleyebileceğini söyledi. 
     
     ABD 

     ABD'deyse halkın yüzde 40'ı işkencenin bazen uygulanabileceğini ifade ederken, diğerleri hiçbir zaman kabul edilemeyeceğini ya da nadiren uygulanabileceğini belirtti. 
     Amerikalıların yüzde 60'ı da yetkililerin, ABD içinde terör zanlılarını gizlice sorgulamasına izin verilmesini desteklediğini söyledi. 
     Amerikan Washington Post gazetesi, geçen ay içinde, CIA'in teröre destek verdikleri iddiasıyla yakaladığı kişileri Doğu Avrupa'daki gizli cezaevlerinde sorguladığını duyurmuştu. 
     CIA'in esirleri uçakla gizli cezaevlerine götürürken Avrupa ülkelerinin hava sahalarını kullandığı haberleri de tepkilere yol açmıştı. 
     
</TEXT>
</DOC>
