<DOC>
<DOCNO> 406352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/guncel/axgun01.html </URL>
<DATE> 2005/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Danıştay'dan N zım övgüsü 
</HEADLINE>
<TEXT>


Danıştay İdari Dava Daireleri Genel Kurulu, N zım'ın vatandaşlıktan çıkarılmasına karşı dava açan bir vatandaşın başvurusunu reddeden kararı bozdu "Dünya şairinin haklarını her vatandaş arayabilir" dedi 

ANKARA Milliyet 

Avukat Kemal İnebolu, şair N zım Hikmet Ran'ın vatandaşlıktan çıkarılmasına ilişkin 25 Temmuz 1951 tarihli Bakanlar Kurulu kararının 8 Mart 2002'de İçişleri Bakanlığı'nca nüfus kütüğüne tescil edilmesine yönelik işlemin iptali için Danıştay'a başvurdu. Vatandaşlığın, şahsa bağlı bir hak olduğunu ifade eden Danıştay 10. Dairesi ise istemi "ehliyet" yönünden reddetti. 

'Duyarsız kalınamaz' 
Kararı temyiz eden İnebolu da 51 yıl sonra 1951'deki işlemin tescil edilmesinin hukuka aykırı olduğunu, dairenin kararına göre 1963'te yaşamını yitiren şairin ölümünün ardından tesis edilen işlemlerin yargı denetimine tabi tutulamayacağını vurguladı. 
İnebolu, hiçbir aydının, evrensel bir sanatçının ölümünden sonra yapılan hukuk dışı uygulamalara duyarsız kalamayacağını da ifade etti. 
Danıştay İdari Dava Daireleri Genel Kurulu da, 10. Daire'nin kararını oyçokluğuyla bozdu. 
Kararda, N zım Hikmet'in Türk dünyasının ve 20. yüzyıl dünya edebiyatının en büyük şairlerinden olduğu vurgulandı. UNESCO'nun, şairin 100. doğum yılı anısına 2002'yi "N zım Hikmet Yılı" ilan etmesinin bunun kanıtı olduğunun anlatıldığı kararda, "N zım Hikmet, Türk ve Doğu halklarının şiirini büyük ölçüde etkilemiş, şiirde yeni yollar açmıştır" denildi. 
Ayrıca, şairin geçmiş ve gelecek yüzyılların ebediyen yaşayacak klasiği olması nedeniyle, dava açan kişinin güncel menfaatinin bulunduğu vurgulandı. 

42 yıl sonra yol açıldı 
Karar bağlayıcı olduğundan davayı usulden reddeden daire, esas yönünden inceleme yapmak zorunda kalacak. Daire, başvuruyu reddederse dosya yine Hikmet'i "dünya sanatçısı" ilan eden Genel Kurul'un önüne gelecek. Genel Kurul işlemi iptal ederse, N zım Hikmet'in vatandaşlığını ölümünden 42 yıl sonra kazanma hakkı doğabilecek. 



</TEXT>
</DOC>
