<DOC>
<DOCNO> 407915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sondun40.html </URL>
<DATE> 2005/12/30/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Rusya'dan kendisine demokrasi eleştirisi yapan ABD'ye sert tepki 
</HEADLINE>
<TEXT>

     Rusya Dışişleri Bakanlığı, ''Rusya ve diğer eski SSCB cumhuriyetlerinde demokrasinin gelişmesi için gereken katkıyı yapacağını'' açıklayan ABD Dışişleri Bakanlığı'na sert tepki gösterdi. 
     ABD Dışişleri Bakan Yardımcısı Nicholas Burns'ün daha önce yaptığı, ''Ülkemizin gelecek yılki önemli siyasal hedeflerinden biri, ABD-AB demokrasisinin daha doğuya, Rusya, Ukrayna, Kafkasya ve Orta Asya'ya genişletmek'' şeklindeki sözlerini, öfkeli bir üslupla yanıtlayan Rusya Dışişleri Bakanlığı sözcüsü Mihail Kaminin, Burns'ün ''akıl hocası tavrı takındığını'' söyledi. 
     Bu üslubun, iki ülke arasındaki güven ve diyaloğa ters olduğunu ifade eden Kaminin, ''Dışarıdan empoze modellerin de hiç bir olumlu sonucunun olmadığını iyi biliyoruz. Bunun örnekleri eski SSCB ülkelerinde, Orta Doğu'da ve Afrika'da mevcut'' dedi. 
     
</TEXT>
</DOC>
