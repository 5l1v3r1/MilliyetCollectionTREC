<DOC>
<DOCNO> 405885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/spor/ygokberk.html </URL>
<DATE> 2005/12/23/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Cav cav cav... 
</HEADLINE>
<TEXT>


Her evde var onlardan... Onları öyle iyi tanıyoruz ki... 
Evin, yaşlandıkça hafif hafif tuhaflaşan, hafif hafif çocuklaşan tonton babası mesela... Veya zaman zaman torunlarının bile yüzünü kızartan tonton dedesi... 
Sayın Cavcav'ın söylediklerine şaşırmıyorum... 
Hiç de şaşırmadım... 
Şaşırdığım ... 
Sizin şaşırmanız... 
"Babamız niye böyle oldu ya" diye hiç mi düşünmediniz 
"Kimseye sen bile demezdi, çoluk çocuğa bile siz derdi. 
Şimdi neler neler diyor"... 
Hiç mi demediniz... 

Dünlerin birinde de şeref trübününden rakip trübünlere "al sana al sana" yapmıştı. 
Milliyet'te tam o anda çekilen bir fotoğrafı yayımlamıştı... 
Yanındaki zevatın yarısı şaşırmış gibiydi, yarısı da pişkinliğe vurmuştu. 
Birisi galiba "İlhan Baba böyledir" gibilerinden bi şeyler demişti, "İçi dışı birdir"... 
Napabilirlerdi ki... 
Babalarıydı, satsalar satamazlardı, atsalar atamazlardı. 

Bizim buralarda başkan olmak için paralı olmak yetiyor... 
Bir de... 
Taraftar olmak... 
Bu işler buralarda böyle oluyor. 
Bu işler böyle olunca da, bazen böyle işler de oluyor ama... 
Ve... 
Vıdı vıdı yapacaksınız şimdi. 
Adam kulübüne neler verdi neler, tesisler mesisler... 
Doğru, verdi. 
Ama... 
Artık geri alıyor... 
Ve... 
Tabii bence... 

Önce o dünkü el kol hareketi, sonra bugünkü sözleri... 
Allah hepimizi üçüncüden korusun... 
Evet evin yaşlı babası, dedesi veya şusu busu o... 
Yaşlandıkça çocuklaşan... 
Oğullarının, kızlarının, gelinlerinin, damatlarının, torunlarının-morunlarının önünde ara sıra potlar kıran... 
Takmayın... 
Takılmayın... 
Çok sık salona çıkartmayın... 
Odasında otursun... 

Her başkan aynı mı peki 
Değil... 
Mesela Atay Aktuğ... 
Kim ne derse desin ligimizin bir mihenk taşıydı. Başarılıydı veya başarısızdı önemli de değil bu... 
Ligimizin dengeli, vasıflı bir başkanıydı. 
Bu önemli ama... 
Mesela Hikmet Tanrıverdi. 
Her an güler yüzlü, her an sıcak, her an sempatik... 
Bir gün Sadettin Saran'la laflarken o da bu iki başkan için bu aynı sözleri söylemişti. 
Şaşırmamıştım. 
Aklın yolu birdi. 
Ve... 
Yine İlhan Bey'le bağlayalım... 
"Cav cav etme" diye bir laf vardır.. 
Ya da var mıdır 
Yoksa da... 
Var artık... 
Ve... 
Takmayın, takılmayın ona... 
Tonton biri o... 
Ben onu seviyorum da.... 

Denemesi Bedava 

Lig TV'deki "Serbest Atış"ta Oğuz'a Tongsir açık açık teklif ettim. 
Hatta açık saçık... 
Bir maç yayınınız sırasında beni gözlerimi bağlayarak bir odaya sokun, ve maç sonuna kadar çıkarmayın. 
Yanıma bir nöbetçi koyun. 
Maçı seyretmediğime emin olun... 
Sonra... 
Maç bitince gözümü açın, skoru, gollerin ve oyuncu değişikliklerinin dakikalarını söyleyim. 
Sonra da... 
Yorumlatın bana maçı... 
Diğerleri gibi... 
Türkiye'de bu işi çok iyi yapan usta ve işi bilen yorumcular var. 
Onları tabi tenzih ediyorum... 
Kastettiklerim... 
Sistem mistem, organizasyon, tempo mempo, ritm, omurga momurga filan falan diyip işi karambole sokanlar... 
Denemesi bedava... 
Ve... 
Bunu yapmayı çok istiyorum. 

Galatasaray Yönetimi'ne 

Ali Sami Yen'i bırakın 
yıkmayı mıkmayı da 
gözünüzün içi gibi bakın... 
Ve bence artık bu haliyle korumaya alın... 
Roma'daki 2000 yıllık 
Kolezyum'a giriş 
10 küsür EURO olmuş... 
Haberiniz olsun... 
2000 sene sonra yırttı 
Galatasaray yani... 
Sizlere bol bol dua edecekler. 

Bilgin'den 

O'nla bir telefon konuşması 
- Benle bir-iki günlüğüne Roma'ya filan gelsen var ya... 
- Senle,Roma'da,üstelik anavatanımdan uzakta, aman aman Allah korusun anlamında 
- Ölürüm valla Zevkten demek istiyorum 
- Ben de Kahrımdan demek istiyor 

Erdoğan, Ömer ve Ben 

Ortanca ablam da arayıp, "Oğlum orası TRT, yakışıyor mu sana" deyince... 
Yazmak farz oldu. 
Erdoğan'la Arıkan , Ömer'le Üründül aramda sorun morun yok. 
Erdoğan'la hiç yok... 
Sorun şu... 
Yani size öyle gelen... 
Ömer'in, Erdoğan'ın kendine özgü bazı yorumlarına katılmıyorum. 
Onu da yayında söylüyorum. 
İnanmadıklarımı... 
Ama onlar da söylüyorlar... 
Orası o TRT bile olsa... 
Üstelik... 
Orası sizin bildiğiniz o TRT değil... 
Ve... 
TRT için her konuşan, her ahkam kesen boş konuşuyor. 
Hiç bu kadar özgür olmamıştım. 
Bizim Cüneyt Zapsu Alman Lisesi'nden arkadaşım "TRT değişiyor" demişti, "Daha da değişecek". 
Haklıymış... 
En büyük desteği de Erdoğan ve spor müdürü Tufan Türesan'dan görüyorum. 
Yani... 
Her şey iyi gidiyor. 
Ve... 
Tüm kem gözlere rağmen... 
Son haftada Yıldız Tilbe'den, İbo'dan, bir dizi ve bir ana haber bülteninden sonra yine biz geldik. 
Memnunuz yani... 
Lig bittiği halde biz devam ediyoruz. 
Pazar 23.00'te yine TRT'deyiz. 

Ellerinde Fare Kendileri Fare 

Ekşi Sözlük'ten 
181.kendisinin çok iyi futbol oynadığını iddia eden, bununla da kalmayıp, yanındaki Ömer Üründül'e dönüp, isterseniz 4'e 4 bir maç yapalım görürsünüz şeklinde gözdağı veren tam olarak neci olduğu bilinmeyen sportmen adam... 
feritt, 12.12.2005 04 10 
Beni kastediyor 
Ben, 22.12.2005 15.17 

Bir Okuyucu Mail'i 

Son umudumsun Bilgin Abi... 
7-8 sene önce ekmek almaya çıktığımda sevdiğim kızla arkadaşını gördüm. Arkadaşı sevdiğim kızı göstererek baksana bu seni seviyomuş dedi. O zaman çok utanmış ve bi şey söyleyememiştim. Sevdiğini bildiğim halde açılamadım ona. Maddi olarak yetersiz olduğumu filan düşündüm. Neyse araya zaman girdi üniversiteyi bitirdim. Bu ayın başında tekrar yolda gördüm onu ve yine kilitlendim, ağzımı açamadım Bilgin abi. Bu geçen sürede hiç sevgilim olmadı. Senden bi ricam olacak. Yakında askere gideceğim ve tek istediğim, onu sevdiğimi bilmesi. Gazetedeki köşende Bağlarbaşı'nda oturan Şeyda isimli bayan yıllar önce sevdiğiniz Yaşar isimli genç sizden başkasını sevmemiş diye bir yazı yazarsan dünyanın en mutlu insanı olurum. En içten sevgilerimle. 
Yaşar Dorsan 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 





</TEXT>
</DOC>
