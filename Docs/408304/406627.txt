<DOC>
<DOCNO> 406627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sondun12.html </URL>
<DATE> 2005/12/26/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Amerika Iraklılar bir an önce ayrılmamızı bekliyor 
</HEADLINE>
<TEXT>

     Amerikan Genelkurmay Başkanı General Peter Pace, Irak halkının Amerikan askerlerinin bir an önce ülkeyi terketmesini istediğini söyledi. 
     Fox News TV'sine demeç veren General Pace, Irak'taki Amerikan birliklerinin durumunun ve asker sayısının artık her ay gözden geçirildiğini belirtti. 
     ''Iraklıların yabancı kuvvetlerin bir an önce ülke topraklarından ayrılmasını istediği muhakkak'' diyen Amerikalı general, ''Hemen yarın ayrılmamızı değil, ama olabildiğince erken ayrılmamızı istiyorlar'' ifadesini kullandı. 
     Savunma Bakanı Donald Rumsfeld, 2006 baharına kadar yaklaşık 7 bin askeri Irak'tan çekmeyi kararlaştırdıklarını geçen hafta açıklamıştı. 
     General Pace, Savunma Bakanlığı'nın Irak'taki asker sayısını 2006 sonuna kadar 100 bin eşiğinin altına indirmek için planlar yaptığı yolundaki haberi ise yalanladı. 
     Irak'ta şu anda 155 bin kadar Amerikan askeri bulunuyor. 
     Çeşitli medya kuruluşlarının Irak'ta son iki ay içinde yaptığı kamuoyu araştırmaları, Irak halkının yaklaşık üçte ikisinin yabancı kuvvetlerin Irak'tan ayrılmasını istediğini gösteriyor. 
     
</TEXT>
</DOC>
