<DOC>
<DOCNO> 403151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sontur06.html </URL>
<DATE> 2005/12/13/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
16 yaşındaki üvey kızıyla kaçtı 
</HEADLINE>
<TEXT>

     Sezer KÜÇÜKKURT AFYONKARAHİSAR, DHA 

AFYONKARAHİSAR'ın Başmakçı İlçesi'nde, kamyon şoförlüğü yapan 36 yaşındaki Turgut Köse, 16 yaşındaki üvey kızı E.Ç. ile birlikte ortadan kayboldu. 
     Afyonkarahisar'ın Başmakçı İlçesi'nin Akkeçili Köyü'nde oturan kamyon şoförü Turgut Köse, 5 yıl önce eşinden boşandı ve kendisi gibi eşinden boşanmış olan 38 yaşındaki Feden Köse ile evlendi. Çiftin 1 kız çocukları oldu. Turgut Köse, eşinin eski kocasından olan 11 yaşındaki kızı Elçin Çetin'i de yanına aldı. Elçin'e 5 yıl babalık yapan Köse, 2 gün önce genç kızla birlikte ortadan kayboldu. Polise başvuran Feden Köse, Bir süredir eşimin kızıma karşı olan davranışlarından şüpheleniyordum. İkaz ettim, Senin kalbin kötü’ dedi. 10 Aralık Cumartesi günü koyun otlatmaya gitmiştim. Eve erken döndüm. Yatak odasının kapısı içeriden kilitlenmişti. Vurmama rağmen açılmadı. Daha sonra ikisi odadan birlikte dışarı çıktı. Tartıştık. Eşim beni, E.'yi ve 5 yaşındaki kızımı arabayla Başmakçı'daki annemin evine getirdi. Küçük kızımla beni arabadan iterek çıkardı. Sonra büyük kızım E. ile kayıplara karıştılar'' dedi. 
     Kızının velayetinin eski eşinin üzerinde olduğunu, onun da hiç ilgilenmediğini belirten Feden Köse, E.'in psikolojisi bozuk. Baskı altında kaldığını sanıyorum. Kızımın bulunmasını istiyorum'' diye ağladı. 
     
</TEXT>
</DOC>
