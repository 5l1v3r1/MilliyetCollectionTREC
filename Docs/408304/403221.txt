<DOC>
<DOCNO> 403221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/ekonomi/eko06.html </URL>
<DATE> 2005/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç nükleer santral yapılacak 
</HEADLINE>
<TEXT>


REUTERS 

Hükümete yakın kaynaklar, Başbakan Tayyip Erdoğan'ın 2006 yılı Ocak ayı sonuna kadar, toplam kurulu gücü 5 bin megawatt MW olan en az üç, en fazla beş nükleer santral yapımına ilişkin kararını açıklamayı planladığını söylediler. 
Hükümetin, dağıtım kuruluşlarına bu santrallerin ürettiği elektriğin yüzde 7 - 10'unu alma zorunluluğu getirebileceği ifade ediliyor. Yetkililer, nükleer santralin maliyeti konusunda bir rakam söylemezken, nükleer santrallerin kamu tarafından yapımına ilişkin yaklaşımın büyük oranda devre dışı kaldığını belirttiler. 
Bunun dışında iki seçenek daha bulunduğu kaydedilirken bunlar, konsorsiyum oluşturup Dubai'deki gibi hisselerin halka arzıyla gelir sağlanması ve özel sektörün ağırlıkta olduğu bir yapıyla finansmanın elde edilmesi olarak sıralandı. 


</TEXT>
</DOC>
