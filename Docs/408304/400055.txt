<DOC>
<DOCNO> 400055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sontur05.html </URL>
<DATE> 2005/12/02/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Beykoz’da lüks villada fuhuş operasyonu 
</HEADLINE>
<TEXT>

     Mehmet AKTARAN İSTANBUL, DHA 

BEYOĞLU'nda 20 gün önce iş, sosyete ve spor camiasından ünlülere aralarında AIDS’li bir kadının da bulunduğu yabancı uyruklu kadınları pazarlayan fuhuş şebekesinin lideri olduğu öne sürülen Natalia Kaan Chtrvas, Beykoz’da yakalandı. 
     Daha önce adresi belirlenen villaya dün gece düzenlenen baskınla yakalanan Chtrvas ile birlikte fuhuş yaptırdığı öne sürülen 2 Rus, 3 Ukranyalı ve 1 Moldovyalı 6 kadın gözaltına alındı. Chtrvas’ın kendisiyle birlikte yakalanan kadınları kiraladığı villada 150- 500 dolar karşılığında erkelere pazarladığı öne sürüldü. 
     Taksim'de bir otelde, 20 gün önce çökertilen fuhuş şebekesi ile birlikte yakalanan kadınların yapılan sağlık muayenelerinde, Ukranyalı Natalia Motinda’nın HIV vürüsü taşıdığı belirlendi. Şebekenin iş, sosyete ve spor camiasından ünlülere, cep telefonu ve e-mail yoluyla kadın pazarladığı öne sürüldü. Yetkililer, Natalia Matinda ile ilişkiye giren kişilerin en yakın sağlık kuruluşuna giderek önlem almalarını istedi. 
     Emniyet Müdürlüğü'nde sorguları tamamlanan Natalia Kaan Chtrvas, Beykoz Cumhuriyet Savcılığına gönderilirken yakalanan 6 yabancı kadının işlemlerinin ardından sınırdışı edilecekleri açıklandı. 
     
</TEXT>
</DOC>
