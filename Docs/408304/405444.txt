<DOC>
<DOCNO> 405444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonspo43.html </URL>
<DATE> 2005/12/21/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Panathinaikos - Ülkerspor 85-69 
</HEADLINE>
<TEXT>

     Ülkerspor Basketbol Takımı, ULEB Avrupa Erkekler Ligi C Grubu'nda, deplasmanda Yunanistan'ın Panathinaikos Takımı'na 85-69 yenildi. 
     İlk periyotta grubun lideri güçlü rakibinin her zamanki gibi 3 kısa ile oyuna başlamasına önlem olarak Cüneyt, Stefanov ve İbrahim ile maça başlayan Ülkerspor, pota altında da Trepagnier ve Haislip ikilisini kullansa da, bu oyuncuların faul problemine girmesi nedeniyle oyun planında erken değişikliğe gitti. 
     7. dakikada oyunda 20-10 Panathinaikos üstünlüğü varken, Ülker antrenörü Ergin Ataman oyuna Oğuz Savaş'ı alarak alan savunmasına döndü. 1 dakika içinde üst üste 3 top çalan turuncu-yeşilliler, İbrahim'in hızlı hücumlardan bulduğu sayılarla farkı 1 sayıya kadar indirdi ve bu bölüm 20-19 Yunan ekibinin üstünlüğünde geçildi. 
     İkinci periyotta Ülkerspor maça yine alan savunmasıyla başlasa da Lakoviç'in hücumda çok iyi top çevirmesiyle Panathinaikos, üst üste üç sayılık basketler bulmaya başladı. 
     15. dakika 35-23 ev sahibi ekibin üstünlüğüyle geçildi. Bu dakikadan sonra Ülkerspor toparlanarak farkı kapamaya çalışsa da Trepagnier'in 4 faule yükselmesi, rakibin oyunda yeniden üstünlüğü ele geçirmesine neden oldu ve devre 46-33 Panathinaikos üstünlüğünde sona erdi. 
     İkinci yarıda 23. dakikada Haislip'in de 4 faule yükselmesiyle Yunan ekibi hızlı hücumlarda daha da etkili olmaya başladı ve özellikle Chatzivrettas ile sayılar bulan Panathinaikos 25. dakikayı 54-42 önde geçti. 
     Bu dakikadan sonra oyundaki üstünlüğünü sürdüren evsahibi ekip 3. periyodu da, 14 sayı farkla 64-50 önde tamamladı. 
     Maçın son bölümünde oyundaki üstünlüğünü sürdüren Panathinaikos karşısında etkili olamayan Ülkerspor, 33. dakikasını 72-55 geride tamamladığı karşılaşmada, sahadan da 85-69 yenik ayrıldı. 
     
     
Salon OAKA Hakemler Rems xxx Slovenya , Pizarro Perez xx İspanya , Vojinoviç xx Sırbistan-Karadağ Panathinaikos Lakoviç xxx 14, Chatzivrettas xxx 12, Diamantidis xx 6, Tsartsaris xxx 10, Batiste xx 8, Papanikolaou x, Spanoulis xx 8, Scepanoviç xxx 13, Tomaseviç xxx 8, Sakota xx 4, Kalaitzis x 2 Ülkerspor Stefanov xx 15, Cüneyt x, İbrahim xxx 25, Trepagnier xx 10, Haislip xx 11, Oğuz x 2, Bekir x 2, Ömer x 4, Pasaliç x 1. periyot 20-19 Devre 46-33 Panathinaikos lehine 3. periyot 64-50 
     
</TEXT>
</DOC>
