<DOC>
<DOCNO> 407873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/yazar/tamer.html </URL>
<DATE> 2005/12/30/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yaşar Kemal Yücel Aşkın'a yapılan zulümdür 
</HEADLINE>
<TEXT>


Dün sabahtan beri yine gözüm - kulağım televizyonlardaydı. 
Ve saat 18.30'da mutlu haber geldi. Van 100. Yıl Üniversitesi Rektörü Prof. Dr. Yücel Aşkın için tahliye kararı çıktı. 
İlk işim köşemdeki ve yakamdaki beyaz kurdeleyi çıkarmak oldu. Ardından da telefonunu bulup Rektör'ün eşi Oya Aşkın'ı arayarak, duygularını öğrenmek istedim "Ben hep hukukun üstünlüğüne inandım, umut ve sabırla bekledim" dedi. Oya Hanım'la konuştuğumuzda, Prof Aşkın henüz hastaneden çıkmamış, tahliye olmamıştı. Tahliye kararı çıkmadan önceki gergin saatlerde, sıkıntı içinde bilgisayarımın başında otururken, birden telefona sarılıp, 30 küsur yıl önce Cumhuriyet gazetesinde tanıştığım, eski dost Yaşar Kemal ağabeyi arayıp sitem ettim 
- İmza attığınız Aydınlar Bildirisi'nde gözüm, Orhan Pamuk'un yanında Yücel Aşkın'ı da aradı. 
Yaşar Kemal Yücel Aşkın için bir bildiri mi hazırlanıyor Gönder hemen imzalayayım... 
- Onun hakkında kimsenin bildiri hazırladığı yok. Hatta sizin de altına imza attığınız 169 imzalı Aydınlar Bildirisi hazırlanırken, başlangıçta Orhan Pamuk'un yanı sıra Rektör Yücel Aşkın'ın da adı varmış, ama imzaya açılmadan önce çıkartılmış... 

Ayıp etmişler 
Yaşar Kemal Öyle mi Haberim yoktu. Ayıp etmişler... Bu adam Azerbaycan'dayken evi yağmalandı. Evet bu düpedüz yağmadır. Bu uygarlık değil. Hukuk da değil. Adam, olayı duyar duymaz karısını da almış gelmiş. Sen nasıl tevkif edersin Mahkemenin sonuna kadar neden sabretmiyorsun Kaçacak olsa zaten gelmezdi Giderdi yurtdışında herhangi bir üniversitede dekan olurdu, hatta rektör olurdu. 
Bu kadar yetenekli bir bilim adamını, hangi hukukla, hangi vicdanla hapse atarsın Babamın adı Hıdır, benim elimden gelen budur Hiçbir insani yasaya uymaz bu 
Sen kaçması mümkün olmayan bir insanı, mahkemeden de kaçar diye ellerine kelepçe takıp tutukluyorsun. Bütün hukukçular ayağa kalkmalıydı. Sadece hukukçular değil, bütün vicdanlı insanlar ayağa kalkmalıydı... Bizim memleketimizde bir takım sakatlıklar var baştan beri var... Ben bu olaya çok üzüldüm. 
- Sevgili Yaşar Kemal, bu açıklamalarınız için çok teşekkür ederim. Bütün vicdanlı insanlar ayağa kalkmalıydı diyorsunuz. Siz bu düşüncelerinizi daha önce açıkladınız mı 

Kuranıkerim'de var... 
Yaşar Kemal Hayır. Meral, ben de sana teşekkür ederim. Biraz vicdanı olan herkes, bu adamın karşılaştığı zulme karşı koymalı. Kuranıkerim'de de var. Bu bir ayettir. Mealen, 'Zulmedilen insanları gördüğün halde müdahale etmezsen, benim dinimden değilsin' der. Van'daki olay, bu ülke için bir yaradır... 
Telefonu kapattıktan sonra kendime de kızdım biraz onu daha önce neden aramadım diye... 



</TEXT>
</DOC>
