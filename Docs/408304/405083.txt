<DOC>
<DOCNO> 405083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sonspo09.html </URL>
<DATE> 2005/12/20/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Daum, tarih yazıyor... 
</HEADLINE>
<TEXT>

     Teknik direktör Christoph Daum, Fenerbahçe Futbol Takımı'nın başında Türkiye'de tarihe geçecek başarılara imza atıyor. 
     Turkcell Süper Ligi'nin son 3 sezonuna damgasını vuran Alman çalıştırıcı, geldiğinden buyana Fenerbahçe'ye kendi tarihinde ilkleri yaşattı. 
     
     3. ŞAMPİYONLUĞA GÖZ DİKTİ 
     Sarı-lacivertlilere 30 yıl sonra ligde üst üste 2. şampiyonluğunu kazandıran Daum, takımıyla bir ilki başarma hedefiyle üst üste 3. şampiyonluğa göz dikti. 
     Fenerbahçe 1963-64 ve 1964-65 ile 1973-74 ve 1974-75 sezonlarında üst üste kazandığı şampiyonlukların ardından 30 yıl sonra Daum yönetiminde aynı performansı ortaya koydu. 
     Daum, Fenerbahçe'yi bu sezon da şampiyon yaparsa, bu kez hedef Galatasaray'ın Fatih Terim ile yakaladığı üst üste 4 şampiyonlu başarısına ortak olmak olacak. 
     
     VESELINOVİÇ'İN REKORUNU GEÇTİ 
     Daumlu Fenerbahçe, 1988-89 sezonundaki 11 maçlık galibiyet serisini bu sezon 12'ye çıkardı. 
     Alman çalıştırıcı, Todor Veselinoviç döneminin 11 maçlık tarihe geçen galibiyet serisini, 3 ile 14. haftalar arası kazanarak ekibiyle geride bıraktı. 
     Sarı-lacivertliler, Christoph Daum yönetiminde ligin ilk yarısını 45 puanla tamamlayarak, 3 puanlı sistemde 34 maç üzerinden oynanan 13 sezonun en iyi ilk yarı performansını ortaya koydu. 
     Fenerbahçe, 34 maçlık sistemde ilk kez ligin ilk yarısını nağmalup tamamladı. 
     
</TEXT>
</DOC>
