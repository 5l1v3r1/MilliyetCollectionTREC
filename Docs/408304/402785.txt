<DOC>
<DOCNO> 402785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sonspo10.html </URL>
<DATE> 2005/12/12/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Trabzonspor'un hocası isyan bayrağını açtı... 
</HEADLINE>
<TEXT>

     Ankaraspor maçı sonrasında teknik direktör Halilhodziç isyan bayrağını açtı 'Emeklerimin boşa gittiğini hissedersem bavulumu toplarım...' 
     
     Böylesini görmedim’ 

     Trabzonspor, Ankaraspor’a mağlup olarak ligdeki 6. yenilgisini tattı ama asıl yankıyı maç sonrasında teknik direktör Vahid Halilhodziç’in sözleri uyandırdı. Basın toplantısı sırasında bir hayli gergin ve sinirli olduğu gözlenen Boşnak çalıştırıcı, yine gündem oluşturacak açıklamalar yaptı. Yapılacak fazla bir yorum yok. Bu sonuç kelimenin tam anlamıyla bir skandal. Kariyerimde böyle bir yenilgi yaşamadım'' diyen Bordo-Mavililer’in hocası, Trabzonspor’u derin ve ağır bir hasta olarak netilendirdi. 
     
     4-5 gol atmalıydık’ 

     Üstü kapalı olarak eleştirilerde bulunan tecrübeli hoca, Bazıları kulübün itibarı ve taraftarın sinirleriyle oynuyor. Her türlü eleştiriyi hak ediyoruz'' dedi. Maçtan sonra kendisine birçok soru sorduğunu da vurgulayan Halilhodziç, Ben buraya çalışmaya geldim. Birilerinin benimle dalga geçmesi için değil. İki aydır bazı şeylerin değişmesi adına ne gerekiyorsa yaptım. Bu karşılaşma bir dönüm noktasıydı ama kazanamadık. 10 kişi kalan rakibe 4-5 gol atmamız gerekiyorken yenilmemiz inanılır gibi değil'' ifadesini kullandı. 
     
     Çok doktor lazım’ 

     İstifa konusuna da açıklık getiren Karadeniz ekibinin teknik patronu, Aklımdan herşey geçiyor. Kariyerimi bitirmek için burada değilim. Şu an çok sinirliyim. Şimdilik teslim olmayacağım ama eğer emeklerimin boşa gittiğini görürsem bavulumu toplarım'' yorumlarını yaptı. Bir tek kendisinin gayretiyle Trabzonspor’un ayağa kalkamayacağını sözlerine ekleyen Halilhodziç şöyle konuştu Trabzonspor’un ayağa kalkması için birden fazla doktora ihtiyaç var. Trabzonluyum diye yemin edenlerin daha çok çalışması lazım. Yalnızım ve hayal kırıklığı yaşıyorum.'' 
     
</TEXT>
</DOC>
