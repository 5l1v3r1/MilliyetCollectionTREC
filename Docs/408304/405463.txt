<DOC>
<DOCNO> 405463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sontur19.html </URL>
<DATE> 2005/12/21/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
THY, kabin memuru alacak 
</HEADLINE>
<TEXT>

     Türk Hava Yolları’nın THY kabin memuru alacağı bildirildi. 
     THY’den yapılan yazılı açıklamada, THY’nin 59 yeni uçak ve 24 yeni dış hatla, filosu ve uçuş ağını genişletirken, 2006 yılında bu genç ve dinamik filoda göreve başlamak üzere bay bayan kabin memuru alacağı belirtildi. 
     Açıklamada, kabin memuru adaylarının başvurularını "www.thy.com.tr" adresli internet sitesi üzerinden yapabilecekleri kaydedildi. 
     
     ARANAN ŞARTLAR 
     THY’nin kabin memurluğu için aradığı şartlar şunlar 
     Ön koşullar T.C. uyruklu olmak, lise, meslek lisesi ve dengi okullar ile meslek yüksekokulu mezunu olmak Meslek liseleri ve meslek yüksekokullarının turizm, otelcilik, seyahat, tur operatörlüğü, yabancı dil, sağlık, hemşirelik, ilkyardım, resepsiyon, halkla ilişkiler, iletişim, işletmecilik, pazarlama, perakendecilik, satış bölümlerinden mezun olmak tercih nedenidir , erkek adaylar için askerlik hizmetini yapmış olmak, son 2 yıl içinde TOEFL Test of English as a Foreign Language 
     sınavından asgari 460 normal sınav veya 140 bilgisayar ortamında yapılan sınav puan, IELTS International English Language Testing System sınavından asgari 4.5 Akademik puan veya KPDS’den Kamu personeli dil sınavı 50 ve üstü puan almış olduğunu belgelemek veya THY A.O. tarafından yaptırılacak İngilizce sınavında başarı göstermek, İstanbul’da ikamet etmeyi kabul etmek, 19 yaşını doldurmuş 29 yaşından gün almamış olmak. Sağlık ve fiziki koşullar bayanlar için 1.63-1.80, erkekler için de 1.70-1.85 cm. arası boya sahip olmak, boy ve kilo arasında uygun farklılıkta olmak ölçümler THY veya THY’nin belirleyeceği kurum kuruluşlarca yapılacak , sağlık durumu uçuşa müsait olmak, fiziki engeli bulunmamak, daha önce THY A.O. veya diğer havacılık kuruluşlarındaki uçuş görevlerinden disiplinsizlik, sicil yetersizliği ve sağlık nedeniyle ayrılmamış olmak. 
     
     BAŞVURU İÇİN GEREKLİ BELGELER 
     Başvuru için gerekli belgeler de şöyle 
     2 adet fotoğraf, nüfus cüzdanının aslı ve noter onaylı sureti, 
     varsa ilanda belirtilen yabancı dil sınavlarına ait belgenin aslı veya noter tasdikli sureti, mezun olunan okula ait noter tasdikli diploma sureti. 
     
</TEXT>
</DOC>
