<DOC>
<DOCNO> 408042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sontur12.html </URL>
<DATE> 2005/12/30/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Çocuğu kurtardı, müşterileri yaralandı 
</HEADLINE>
<TEXT>

     
     Murat KİBRİTOĞLU ADANA, DHA 
     
ADANA’da önüne çıkan çocuğa çarpmamak için direksiyonu kıran minibüs şoförü, yolcularla birlikte şarampole yuvarlandı. Kazada, biri hamile kadın 9 kişi çeşitli yerlerinden yaralandı. 
     Kaza, bugün saat 15.30 sıralarında Huzurevleri Mahallesi 102 Sokak'ta meydana gelen kazada, Tellidere-Kurttepe hattında çalışan 01 M 0041 plakalı minibüsün şoförü Hasan Serdar Sırrıbaş, önüne çıkan çocuğa çarpmamak için direksiyonu kırdı. Minibüs, içindeki yolcularla birlikte, yol kenarındaki dere yatağına şarampole yuvarlandı. Çevredekiler tarafından minibüsten çıkarılan yolcular, Salih Özdemir, Ayşe Güngör, Cennet Ergülen, Mazlum Kaya, Tülay Aygün, Fatma Aygün, Emine Buse Arslan, 8 aylık hamile Fatma Arslan ve minibüs şoförü Serdar Sırrıbaş, Numune ve Çukurova Devlet hastanelerine kaldırılarak tedavi altına alındı. Dolmuş şoförü Hasan Serdar Sırrıbaş, yapılan ilk müdahalesinin ardından verdiği ifadesinde, En fazla 30 kilometre hızla ilerliyordum. Bir çocuk koşarak önüme çıktı. Çarpmamak için direksiyonu kırdım. Ancak yolun yanındaki dere yatağına yuvarlandık'' dedi. Polis kazayla ilgili soruşturma başlattı. 
     
</TEXT>
</DOC>
