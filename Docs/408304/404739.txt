<DOC>
<DOCNO> 404739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sonsiy17.html </URL>
<DATE> 2005/12/19/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Türkiye İstatistik Kanunu'na kısmi iptal 
</HEADLINE>
<TEXT>

     Anayasa Mahkemesi, Türkiye İstatistik Kanunu’nun 2 hükmünü Anayasa’ya aykırı bularak iptal etti. 
     Anayasa Mahkemesi Başkanvekili Haşim Kılıç, mahkemenin gündemine ilişkin yaptığı açıklamada, Cumhurbaşkanı Ahmet Necdet Sezer’in, Türkiye İstatistik Kanunu’nun 45. maddenin ikinci fıkrası ile 56. 
     maddenin birinci fıkrasının iptali ve yürürlüğünün durdurulması istemiyle açtığı davanın karara bağlandığını belirtti. Her iki hükmün de iptaline karar verildiğini bildiren Kılıç, yürürlüğün durdurulması isteminin reddedildiğini kaydetti. Kılıç, iptal kararının, gerekçenin Resmi Gazete’de yayımlanmasından 3 ay sonra yürürlüğe girmesine de karar verildiğini söyledi. Anayasa Mahkemesi’nin iptal ettiği 45’nci maddenin ikinci fıkrası, Türkiye İstatistik Kurumu Başkanlığı’nda TÜİK sözleşmeli çalıştırılacak üst düzey personelin Başkan, Başkan Yardımcısı, I. Hukuk Müşaviri, Daire Başkanı, İstatistik Müşaviri, Hukuk Müşaviri, Bölge Müdürü, Türkiye İstatistik Kurumu Uzmanı, Türkiye İstatistik Kurumu Uzman Yardımcısı, İstatistikçi, Matematikçi, Mühendis ile dört yıllık yüksek öğrenim görmüş olmak kaydıyla Programcı kadroları sözleşme usul ve esasları ile ücret miktarı ve her çeşit ödemelerinin Bakanlar Kurulu’nca tespit edileceğini öngörüyor. Yüksek Mahkemenin, Anayasa’ya aykırı bulduğu 56’ncı maddenin birinci fıkrası ise TÜRK Başkanlığı’nda, Birinci Hukuk Müşaviri hariç olmak üzere tüm atamaların TÜRK Başkanı tarafından yapılacağını düzenliyor 
     
</TEXT>
</DOC>
