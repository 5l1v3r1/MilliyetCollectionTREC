<DOC>
<DOCNO> 406426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sondun04.html </URL>
<DATE> 2005/12/25/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Şehre ayı inince... 
</HEADLINE>
<TEXT>

     İran’ın Doğu Azerbaycan eyaletinin başkenti Tebriz’deki bir üniversitenin bahçesinde görülen yabani ayı, vurularak öldürüldü. 
     İran televizyonunun haberinde, Tebriz’in dağlık kesimlerinin kalın kar tabakasıyla kaplı olduğu ve ayının muhtemelen yiyecek bulmak için kente indiği belirtildi. 
     Özel Azad Üniversitesi öğrencileri, üniversite bahçesinde görülen ayının yakalanıp bir hayvanat bahçesine gönderilmesini istedi. 
     Çevre koruma kurumu yetkilileri de soyu tükenme tehlikesi içinde olan kahverengi ayının vurulmasını önlemek istedi. 
     Ancak 8 saat süren çabalar sonucunda ayı yakalanamayınca, kent savcısının emriyle ayı vurularak öldürüldü. 
     Televizyon, çevre kurumunun elinde uyuşturucu atan tüfeklerden olduğunu, ama tüfeklerden hiçbirinin başkent Tahran’ın 630 kilometre kuzeybatısındaki yaklaşık 1.4 milyon nüfuslu Tebriz’de bulunmadığını belirtti. 
     
</TEXT>
</DOC>
