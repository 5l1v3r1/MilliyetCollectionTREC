<DOC>
<DOCNO> 403880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/siyaset/siy05.html </URL>
<DATE> 2005/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kürtler kendi kaderlerini tayin edebilmeli' 
</HEADLINE>
<TEXT>


DTP Eşbaşkanı Ahmet Türk, "Hangi ülkede olursa olsun Kürtlerin kendi kaderlerini tayin hakkına sahip olması gerekiyor" dedi 

Diyarbakır DHA 


Demokratik Toplum Partisi DTP örgütlenme çalışmalarına Diyarbakır'da başladı. DTP'nin dün Büyükşehir Belediyesi Tiyatro Salonu'nda yapılan toplantısına eşbaşkanlar Ahmet Türk ve Aysul Tuğluk da katıldı. 
Türk, yaptığı konuşmada, Kürtlerin özgürlük ve demokrasi taleplerini bütün baskılara ve bütün ink rcı yaklaşımlara rağmen kimsenin gündemden çıkaramayacağını söyledi. "Kürt halkının özgürlük mücadelesi, gün geçtikçe daha güçlü bir şekilde gündeme gelecektir" diyen Türk, şunları kaydetti "Biz Kürt sorununu gündeme getirdiğimiz zaman, hemen birileri devreye giriyor ve dış mihrakları etki olarak gösteriyor. Dış mihraklardan söz edilirken, FBI, CIA'nın ortalıkta cirit attığını görüyoruz. 'Kürt sorununu iç dinamiklerle çözelim' diyenler, bu sorunu neden CIA ve FBI'a havale ediyor " 
Hangi ülkede olursa olursa olsun Kürtlerin kendi kaderlerini tayin hakkına sahip olması gerektiğinin de altını çizen Türk, şöyle devam etti 
"K. Irak'ta Kürtler, kendi kaderlerini tayin etmek için varlar ve öyle bir mücadele içindedirler. Elbette bu kardeşlerimizi destekleyeceğiz. Ancak bizim istediğimiz özlediğimiz gerçekten demokrasi güçlerinin birliğidir. Bunun için Kürtler arasında çok geniş diyalog oluşması gerekiyor. Biz kendi aramızda bir diyaloğu geliştirmez, demokratik taleplerimizi ortaklaştıramazsak, kimse bizi ciddiye almaz. Geçmişte büyük hatalar yaptık. Bugün gerçekten tavandan tabana yansıyan politika izlemek zorundayız. Halkının siyasi taleplerine yanıt vermeyen bir parti yaşayamaz." 

Avustralya PKK'yı terör listesine aldı 

Erdoğan'ın, 11 günlük Okyanusya gezisinin ardından Avustralya, PKK'yı, bütün isimleri ve uzantılarıyla birlikte 'terör örgütleri listesi'ne dahil etti. Avustralya mevzuatına göre, 'terör örgütü listesi'ne alınan örgütlerin eleman ve para toplama, eğitim faaliyetleri yakın takibe alınıyor. PKK'nın finansal trafiğini zaten takip ettiği belirtilen Avustralya'nın, örgütü 'KADEK, KONGRA - GEL' adları ve 'Kürdistan Özgürlük Şahinleri' gibi gruplarıyla birlikte "terör örgütleri listesi"ne aldığına işaret edildi. 


</TEXT>
</DOC>
