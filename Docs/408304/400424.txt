<DOC>
<DOCNO> 400424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/yazar/yilmaz.html </URL>
<DATE> 2005/12/04/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Kenan Mortan'ın mektubu 
</HEADLINE>
<TEXT>


Ayvalık Ticaret Odası'nın, "Zeytin Hasad Günü" nedeniyle düzenlediği panelde, Ayvalık bölgesinin Türk Patent Enstitüsü'ne TPE yaptığı "çoğrafi işaretleme" başvurusuna karşı çıkan Prof. Kenan Mortan'ın, "özel istediği" üzerine panelist olarak toplantıya eklemlendiği görüşüne, 15 Kasım günkü yazımda yer vermiştim. Aynı yazıda toplantının düzenleyicisi ve zeytinyağı üreticisi Salih Madra'nın, "Mortan, Dünya Bankası'ndan aldığı 25 - 30 bin dolar fonla Burhaniye Ticaret Odası'na bir araştırma yaptı. Sonra da gelip bize karşı tebliği sundu, kandırıldık" sözleri de yer almıştı. 

Mortan Davet edildim 
Mortan, bana bir mektup yazarak, Madra'nın ifadelerine itiraz etti. Bunun üzerine panele ev sahipliği yapan Ayvalık Ticaret Odası Başkanı Rahmi Gençer ve Ege İhracatçı Birlikleri Başkan Yardımcısı Ali Nedim Güreli, yaptığımız görüşmelerde, sözkonusu yazımı onaylayarak Madra'nın ifadeleri konusunda "görüşbirliği" içinde olduklarını vurguladı. 
Mortan'ın, konu ile ilgili mektubunu "aynen" aktarıyorum 
"1- Ayvalık Ticaret Odası'nın Hasad Şenliği'ne, Ayvalık Ticaret Oda Başkanı Rahmi Gençer tarafından 26 Ekim 2005 tarihinde önce telefonla katılma konusundaki olurumla da, aynı gün yazıyla Ticaret Odası'nca resmen davet edildim. 
2- Ayvalık Ticaret Odası Başkanı benden mümkünse bir de bildiri sunmamı, bu bildirinin etkinlik günü resmen dağıtılacağını bildirdi. Bunu büyük bir memnuniyetle yaptım. Bu bildiri, Oda görüşü olarak 12 Kasım tarahindeki etkinlikde, sizlere dosya olarak dağıtıldı. Bu çerçevede benim başka biri adına bu programa eklenmem söz konusu değildir. 
3- Yoğunluğum nedeniyle çağrılı kafileyle birlikte cuma günü gidemeyince, etkinlik günü Bandırma İDO feribotundan Oda Başkanı'nın şoförü Halil bey tarafından alınarak etkinlik mahaline götürüldüm. 
4- Burhaniye Ticaret Odası'na bedel karşılığı herhangi bir rapor hazırlamadım. Adı anılan patent başvurusu Burhaniye Ayvalık Edremit ticaret odalarının ortak insyafifidir. Bendeki mevcut belgelere göre bu dosya 1 Mart 2002'de Burhaniye Ticaret Odası Başkanı Kartal Demir imzasıyla Türk Patent Enstitüsü'ne sunulmuştur. Bu başvuruda adım coğrafi patentin alınması halinde denetimi yapacak üyeler arasında "bilim dünyasına temsilen" aday olarak gösterilmemden ibarettir. 
5- Türkiye ile Dünya Bankası arasında imzalanan bir uluslararası ikraz anlaşması uyarınca, önce adaylar arasından seçilmiş ve sonra da atanmış resmi danışman sıfatıyla bana 27 bin dolar ödendi. Bu bedel karşılığı, 2001 - 2 kış sezonunda bölgede zeytinyağı üreten KOBİ türünden TTGV tarafından seçilmiş 10 işletmeye 8 ay süreyle yerinde danışmanlık hizmeti sundum. Bu hizmetin coğrafi patent başvurusu ile herhangi bir bağlantısı yoktur. 

Bildiride neler yazdı 
6- Sunduğum yazılı bildiride, kalitesi tescilli ürünlerin anlamı üstüne bir çok ifade bulunması bir yana, bölgenin üç ticaret odasını bu konuda ortak hareket etmeye davet etti. Bildirinin sözlü sunularken, coğrafi patentin AB bölgesi ihracatında özel avantaj getirmeyeceğinden hareketle, zaman kaybı yarattığı uyarında bulundum. Bu alandaki uluslararası mevzuaatı bir nebze bilen bir kişinin, böyle bir uyarı hakkının bulunduğunu düşünüyorum. Esasen benim, görüş sunmam kadar doğal bir şey olamaz. 
Bilimde farklı düşünmenin kandırılma anlamı taşıması, ancak kapukulu zihniyetinde mümkündür. Kandırılma ifadesini kullanan şahıs, hangi yetki ve ilişkiye dayanarak bunu size demeç olarak kullanabilmektedir 



</TEXT>
</DOC>
