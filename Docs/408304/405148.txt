<DOC>
<DOCNO> 405148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sontur33.html </URL>
<DATE> 2005/12/20/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Gaziantep'te fıkra gibi olay... 
</HEADLINE>
<TEXT>

     Gaziantep'te polise telefon edip cep telefonlarının gasp edildiğine ilişkin asılsız ihbarda bulunan 3 arkadaş, zanlı olarak kendilerini tarif edince yakalandı. 
     Alınan bilgiye göre, 155 Polis İmdat telefonunu arayan M.B. 18 , İ.A. 16 ve H.A. 16 , Güvenevler Mahallesi'ndeki bir parkta yürürken cep telefonlarının tanımadıkları 3 kişi tarafından gasp edildiğini bildirdi. 
     Polisin eşkal istemesi üzerine 3 arkadaş, kendi yaşlarını söyleyip üzerlerindeki elbiselerin renklerini verdi. 
     İhbar üzerine Güvenevler Mahallesi'ndeki tüm parkları kontrol eden Asayiş Şube Müdürlüğü Gasp Büro Amirliği ekipleri, eşkallerinin uyması nedeniyle 3 arkadaşı gözaltına aldı. M.B, İ.A. ve H.A, sorguları sırasında telefonlarının gasp edilmediğini, polislerin kendilerini bulup bulamayacağını anlamak için yalan ihbarda bulunduklarını belirtti. 
     Emniyet Müdürlüğü'ne götürülen 3 arkadaş hakkında, ''devletin güvenlik görevlilerini asılsız ihbarla oyaladıkları'' gerekçesiyle yasal işlem yapılacağı kaydedildi. 
     
</TEXT>
</DOC>
