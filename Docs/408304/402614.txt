<DOC>
<DOCNO> 402614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/siyaset/siy01.html </URL>
<DATE> 2005/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir haftada devri lem 
</HEADLINE>
<TEXT>


Başbakan Erdoğan, Avustralya gezisi sırasında kuş uçuşu hesabıyla 36 bin 400 kilometre yol kat etti. Uçuş güzerg hları koordinatlarının bu hesaba göre fazlalığı dikkate alınınca, 40 bin kilometrelik dünyanın çevresini dolaşmış oldu 

ANKARA KULİSİ 


Jules Verne hayatta olsaydı, herhalde Başbakan Recep Tayyip Erdoğan'ın bir haftaya yaklaşık 40 bin kilometre sığdırdığı gezisinden etkilenip, "80 Günde Devri lem"i devre dışı bırakacak yeni bir kitaba girişebilirdi. 
Başbakan'ın gezisi, kendisini taşıyan Airbus-319 tipi ANA adlı özel uçağının 2 Aralık Cuma günü saat 17.00'de Esenboğa Havaalanı'ndan kalkmasıyla başladı. Uçak, yaklaşık 7.800 kilometre kat edilen 8 saat 20 dakikalık bir uçuştan sonra Tayland'ın başkenti Bangkok'a indi. 

1 günü havada geçirdi 
Burada yapılan yakıt ikmalinden sonra yeniden havalanan uçak, 5 saat 45 dakikalık 4.600 kilometre bir uçuştan sonra Avustralya kıtasının hemen kuzey ucundaki Darwin'e indi. Burada yeniden yakıt ikmali yapıldı ve 6 saatlik bir uçuştan sonra 4.900 kilometre gezinin ilk resmi durağı olan Yeni Zelanda'nın Auckland kentine inildi. Uçağın tekerlekleri piste değdiğinde Auckland'da takvimler 4 Aralık'ı, saatler 04.00'ü gösteriyordu. Bir başka anlatımla yaklaşık 24 saat süren bu yolculuk sırasında Başbakan 3 Aralık gününü havada geçirmişti. 
Başbakan, 4 Aralık gününün tamamını Auckland'da geçirdikten sonra akşam saatlerinde uçakla Wellington kentine 510 kilometre geçti. Erdoğan, 4 ve 5 Aralık akşamları Wellington'da geceledi. Erdoğan, 6 Aralık sabahı uçakla Christchurch kentine 310 kilometre geçti ve burada koyun çiftliklerinde incelemelerde bulundu. 

Gecenin 6 saati havada 
Başbakan Erdoğan, 2 Aralık'ta başlayıp ardından 6 Aralık'ı 7'sine bağlayan gece yarısı uçakla Chrischurch'ten Avustralya kıtasına doğru havalandı. Erdoğan, geceyi uçakta geçirdi ve 06.00 sıralarında Melbourne'e ayak bastı 2.350 kilometre . 
Erdoğan, 7 Aralık gecesini Melbourne'de geçirdi ve ertesi sabah uçakla Canberra'ya 460 kilometre hareket etti. 8 Aralık gecesi Canberra'da konaklayan Başbakan Erdoğan, 9 Aralık sabahı Avustralya'nın Sydney 240 kilometre kentine geçti. Erdoğan, 9 Aralık akşamı Sydney'de geceledi. 

Dönüş yolculuğu 
Ve dönüş yolculuğu başladı. Başbakan Erdoğan, 10 Aralık Cumartesi günü akşam 20.00 Türkiye saatiyle 11.00 9 saat fark var sıralarında Sydney'den havalandı. Uçak, yaklaşık 7 saat 45 dakika süren bir yolculuktan 5.740 kilometre sonra Endonezya'nın başkenti Jakarta'ya indi. Burada yakıt ikmalinin yapılmasından sonra 7 saat 50 dakika süren bir yolculuktan 5.640 kilometre sonra son yakıt ikmali için Pakistan'ın Karaçi kentine inildi. 
Uçak, yakıt ikmalinin ardından son kez havalandı ve 5 saat 20 dakikalık bir yolculuktan 3.700 kilometre sonra saat 11.30 sıralarında Ankara'ya indi. 

Murat Öztürk hesapladı 
Okurlarımızın "Milliyet Gökyüzü" imzasıyla tanıdığı pilot-gazeteci Murat Öztürk, Erdoğan'ın bu gezi sırasında inip kalktığı bütün duraklar arasındaki mesafeleri tek tek hesapladı ve sonuçta Başbakan'ın yaklaşık 36 bin 400 kilometre yol kat ettiği sonucuna ulaştı. 
Öztürk, "tabii, benim hesaplamam kuş uçuşu dediğimiz yöntemle yapıldı. Oysa uçuş güzerg hlarının koordinatları kuş uçuşu değildir, daha uzundur. Dolayısıyla Sayın Başbakan'ın 40 bin kilometreyi aştığını rahatlıkla söyleyebiliriz" diye konuşuyor. 
Dünyanın çevresinin 40 bin kilometre olduğu hatırlandığında, Başbakan devri lemi tamamlamış oluyor. 


</TEXT>
</DOC>
