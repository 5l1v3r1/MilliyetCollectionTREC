<DOC>
<DOCNO> 405067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sonsiy14.html </URL>
<DATE> 2005/12/20/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
15 bin yeni memur işe alınacak 
</HEADLINE>
<TEXT>

     Devlet, sözleşmeli ve kadrolu olarak istihdam etmek üzere 15 bin 45 yeni memur alacak. 
     Öğrenci Seçme ve Yerleştirme Merkezi’nden ÖSYM 
     yapılan açıklamada, kamuda bazı yeni kadro ve sözleşmeli pozisyonlar ile daha önce yapılan yerleştirmeler veya atamalar sonunda boş kalan kadro ve sözleşmeli pozisyonlara yerleştirme yapmak amacıyla adaylardan tercih alınacağı bildirildi. Ortaöğretim, önlisans ve lisans düzeyinde yapılacak yerleştirmelerde, 11 bin 126’sı sözleşmeli, 4 bin 119’u kadrolu olmak üzere toplam 15 bin 245 kişi alınacak. Adaylar, tercih kılavuzunu 26-30 Aralık tarihleri arasında 3 YTL karşılığında ÖSYM Sınav Merkezi Yöneticilikleri’nin açacakları başvuru bürolarından edinebilecek. Yerleştirme ücreti olan 5 YTL’yi bankaya yatıran adaylar, tercihlerini 28 Aralık 2005-03 Ocak 2006 tarihleri arasında internet üzerinden yapacaklar. ÖSYM’ye posta yoluyla gönderilen veya elden verilen tercih listeleri ise geçerli olmayacak. Adayların tercih yapabilmeleri için 2004 KPSS’ye girdikleri düzeyde mezun olmaları ve yeterli puanı almış olmaları gerekiyor. 
     
</TEXT>
</DOC>
