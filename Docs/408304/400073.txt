<DOC>
<DOCNO> 400073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sontur23.html </URL>
<DATE> 2005/12/02/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
SSK'dan isteğe bağlı sigortalılara kolaylık... 
</HEADLINE>
<TEXT>

     Soysal Sigortalar Kurumu SSK , isteğe bağlı sigortalıların, primlerini banka şubelerine gitmeden otomatik talimatlı ödeme ve internet bankacılığı yoluyla ödeyebilmeleri için çalışma başlattı. 
     SSK’dan yapılan yazılı açıklamaya göre, prim tahsilatı yapan bankalardan, otomatik ödeme ve internet bankacılığı kanalıyla isteğe bağlı prim ödemelerinin yapılması olanağı talep edildi. SSK, bu konudaki çalışmaların devam ettiğini bildirdi. 
     Açıklamada, halen isteğe bağlı prim ödeyen 278 bin 301 sigortalı bulunduğu, Garanti Bankası, Dış Ticaret Bankası, Tekstil Bank ve Asya Finans Kurumu’nun bu sigortalıların primlerini otomatik ödeme yoluyla da tahsil ettikleri, prim tahsilatı yapan diğer bankaların da otomatik ödeme yoluyla primleri tahsil etmeleri konusundaki çalışmanın devam ise ettiği kaydedildi. 
     
</TEXT>
</DOC>
