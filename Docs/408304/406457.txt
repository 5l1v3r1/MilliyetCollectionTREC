<DOC>
<DOCNO> 406457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sonsiy04.html </URL>
<DATE> 2005/12/25/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Unakıtan İstanbul'a gidince bisiklete mi bineyim 
</HEADLINE>
<TEXT>

     CHP’nin sorusunu yanıtlayan Maliye Bakanı Unakıtan, eşinin gümrüklerden tahsisli arabaya bindiği ve kazaya karıştığı iddiasını kabul etmezken, "Kaza yapmadı, kaza maza yapmadı. 
     Bakanım, benim eşim de arabaya biner ben de binerim. 
     İstanbul’a gittiğimizde tahsis edilen bir araba var, herhalde bisiklete binecek halim yok. Ben Maliye Bakanıyım o da benim eşimdir. Eşim direksiyona geçmiş kaza yapmış öyle mi Arabayı kullandırtmıyorum. Bitti. Eşime araba kullandırtmıyorum, ama alır gider arkadaş" diye konuştu. 
     Eşine gümrüklerden çekilmiş bir arabayı tahsis ettirmediğini belirten Maliye Bakanı Kemal Unakıtan, "Bakanım, benim eşim de arabaya biner ben de binerim. İstanbul’a gittiğimizde tahsis edilen bir araba var, herhalde bisiklete binecek halim yok. Ben Maliye Bakanıyım o da benim eşimdir. 
     Eşim direksiyona geçmiş kaza yapmış öyle mi Arabayı kullandırtmıyorum. Bitti. Eşime araba kullandırtmıyorum, ama alır gider arkadaş" diye konuştu. 
     CHP Grup Başkanvekili Haluk Koç’un sorusunu yanıtlarken, eşine araç tahsis edildiği, ve kendisi kullanırken aracın kaza yaptığı iddiasını kabul etmedi. Milletvekillerinin sorularını yanıtlayan Unakıtan, şunları söyledi 
     "Kaza yapmadı kaza maza yapmadı. Bakanım, benim eşim de arabaya biner ben de binerim. İstanbul’a gittiğimizde tahsis edilen bir araba var, herhalde bisiklete binecek halim yok. 
     Ben Maliye Bakanıyım o da benim eşimdir. Eşim direksiyona geçmiş kaza yapmış öyle mi Arabayı kullandırtmıyorum. Bitti. 
     Eşime araba kullandırtmıyorum, ama alır gider arkadaş. O konuştuklarınız da sizin grup başkanvekilliğinize yakışmıyor. 
     Fikirlere karşı tahammüllü olun, yapılan başarılara tahammüllü olun, kızmayın, heyecanlanmayın, bu kadar tepkili olmayın. 
     Millete hizmet yapılıyor. Ben buradayım hiç merak etmeyin, siz kaçmayın. Kim kaçıyor, kim kaçıyor. Oturun oturun da dinleyin." 
     
     DOLAYSIZ VERGİ TAHAMMÜL EDİLMEZ DEĞİL 
     Dolaylı vergilerin giderek arttığı eleştirilerini de kabul etmeyen Unakıtan, Avrupa ile Türkiye’yi kıyaslarken verileri incelemekg erektiğini, Avrupa’da sosyal güvenlik primlerinin bile dolaylı vergiler içinde sayıldığını, Türkiye’da ise primlerin verginin içinde telaffuz edilmediğini söyledi. Toplanan dolaysız vergilerden mahalli idarelere da pay verdiklerini anlatan Unakıtan, ondan sonra kalan kısımın bütçeye kaydedildiğini söyledi. Unakıtan, "Ülkemizde dolaysız vergiler çok fazla artık tahammül edilmez boyutta böyle bir durum söz konusu değil, herkes işine geldiği gibi hesap yapıyor. Ama gerçeklere göre hesap yapmak lazım. Zaten AB, giriş aşamasında KDV’ye çok fazla önem verir. Birçok Avrupa ülkesine göre KDV’miz daha düşük" diye konuştu. 
     
     81 İLDE DE FABRİKAM MI VAR ALLAH AŞKINA 
     AKP Balıkesir Milletvekili Turhan Çömez’i de isyan noktasına getiren Balıkesir’deki üç belediyeye daha fazla yardımda bulundukları sorusunu da yanıtlayan Unakıtan, "Balıkesir’deki üç belediye dediğiniz belediyelere ayrıca yardım yapmadım. İcap eden her türlü belediyeye yardımı zaten yapıyoruz biz. 81 ilde hepsine parayı gönderiyoruz. Her yerde benim fabrikam mı var Allah aşkına ya" dedi. 
     
     BANDIRMA, DERİNCE VE SAMSUN LİMANI ÖZELLEŞTİRMELERİ 
     Malatya’yı gözden çıkarmadıklarını da bir soru üzerine açıklayan Maliye Bakanı Unakıtan, "Gelelim Malatya’ya, Malatya’yı asla gözden çıkarmadık ve çıkarmayacağız" dedi. 
     Liman özelleştirmeleriyle ilgili uzun çalışmalar yaptıklarını anlatan Unakıtan, özelleştirmenin Mersin İskenderun Limanıyla başladığını, İzmir Limanı özelleştirmesi ihalesinin de 2006’da sonuçlanacağın söyledi. Unakıtan, "Mersin Limanını Singapurlular kazanmıştı 755 milyon dolar. Bunlar Türkiye’nin görmediği rakamlar. Bu arada inşallah bu sene İzmir Limanının da ihalesine çıktık. Neticelendirilmesi önümüzdeki sene söz konusu olacak. Arkasından Bandırma, Derince sonra da Samsun Limanı özelleştirme kapsamı içinde. Bu arada takdir edersiniz altyapı çalışmaları da devam ediyor onlar da uzun zaman alıyor. Burada Rekabet Kurumu’ndan da önfikir alıyoruz. 2006 içinde bu çalışmalarımızı tammalarız" şeklinde konuştu. 
     
     CHP’LİLERE ATATÜRKÇÜ OLMAK İSTERSENİZ 
     Bu arada Genel Kurul’da yaşanan "alına tokat atma" krizinin ardından kürsüye gelip konuşan Unakıtan, CHP’lilere de Atatürkçülük dersi verdi. 
     Unakıtan şöyle konuştu 
     "Biz buraya yüce millete hizmet için geldik, bütün AKP Grubunun yegane gayesi yüce millete hizmettir. Şimdiye kadar ben yaptıklarımızı açık açık anlattım. Fakat şunu özellikle belirtmek istiyorum bu yaptıklarımızı kafi görmüyoruz arkadaşlar. Milleti hakettiği refah seviyesine taşıyıncaya kadar bu mücadelemezi sürdüreceğiz. Bundan sonra daha iyilerini yapacağız memleketin refah seviyesini daha da artıracağız. eliyle muhalefet sıralarını göstererek 
     Memlekete bir çivi dahi çakmamış olanların söyleyecekleri hiçbir şey yoktur. CHP’liler ’Ayıp yahu’ diye bağırınca 
     Bakın ben size bir gerçeği söylemek istiyorum. Mali disiplin... Konuşayım bir dakika, siz de konuşun gelin canım. 
     Bütçe meselesi çok önemli Türkiye Cumhuriyeti kurulduğu tarihte ve o günkü Kurtuluş Savaşı durumunu da bir duşünün en iyi bütçe disiplini şimdiye kadar Türkiye Cumhuriyeti kurucusu Atatürk’ün zamanında görülmüştür. Bundan sonra o disiplini biz gösteriyoruz. Gerçek Atatürkçü olmak isterseniz o disipline, bakın gerçek Atatürkçü olmak lafla olmaz o disiplini sağlayın ondan sonra göreyim. O disiplini sağlayan AKP hükümetidir. Bir çivi çakın ondan sonra görelim." 
     
     CHP’Lİ KOÇ İLLA DUBAİ KAZIĞI MI ÇAKMAK LAZIM 
     Bunun üzerine kürsüye gelen CHP’li Haluk Koç, Kurtuluş Savaşı döneminde yapılanları anlatırken, "İlla sizin gibi Dubai kazığı mı çakmak lazım Öyle yamuk falan yapma CHP’yi inkar etme, tarihi inkar etme, Türkiye’yi inkar etme,ş hatırlatırlar sana" diye konuştu. 
     AKP Grup Başkanvekili Eyüp Fatsa ise "Kurtuluş Savaşını CHP değil, bu millet vermiştir. CHP’nin kuruluşu Kurtuluş Savaşı sonrasıdır. Türkiye Cumhuriyeti’nin kurucusu Ulu Önder Atatürk bu ülkenin bir kesiminin Atatürk’ü değildir, 73 milyonun Atatürk’üdür. Kimse Atatürk’ü başkalarından ne esirgesin, ne kıskansın. Son söz olarak şunu söylüyorum 
     Dedesi erik yemiş torununun dişi kamaşmış" şeklinde konuştu. 
     Daha sonra yapılan oylamalarla Maliye Bakanlığı ve bağlı kurumların bütçeleri kabul edildi. 
     
</TEXT>
</DOC>
