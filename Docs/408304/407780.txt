<DOC>
<DOCNO> 407780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sonyas22.html </URL>
<DATE> 2005/12/29/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
'Ay'a insan indirme çalışmaları hızlandı... 
</HEADLINE>
<TEXT>

     Çin 2020'ye kadar Ay'a insan indirme çalışmalarını hızlandırdı. 
     Resmi Şinhua haber ajansının bildirdiğine göre, ''Çin Ay Programı'' müdürü Lüen Enjie, adını Çin mitolojisindeki İmparatoriçe Çangı'dan alan ''Chang'e'' modülüyle roketini, insansız olarak Ay'a 2007'ye kadar indirmek için çalışmalara hız verildiğini bildirdi. 
     Çin, Ekim 2003'te, SSCB Rusya ve ABD'den sonra tek başına kendi imkanlarıyla uzaya insan gönderen üçüncü ülke oldu. Çince ''astronot'' sözcüğü ''Taikonot''. 
     ''Taikonot'' sözcüğü, Rusça kozmonot evren gemicisi ve İngilizce astronot yıldız gemicisi sözcüklerinde olduğu gibi, Çince ''Tauikung Uzay'' ve Yunanca ''Nautes Gemici'' sözcüklerinden türetildi. 
     
     AY'A KAÇAN İMPARATORİÇE 
     Çin'in Ay aracı olarak hazırladığı Çangı Chang'e , adını, Çin'in eski efsanelerindeki imparatoriçelerden biri olan Çangı'dan alıyor. 
     Efsaneye göre, Çangı, yeryüzünde yalnızlıktan sıkılarak yanına bir tavşan ve hizmetkarını alarak Ay'a çıktı ve hayatını orada sürdürdü. 
     
     BAŞARILI İLK YÖRÜNGE UÇUŞLARI 
     Çin, Ekim 2003'te ilk taikonotunu Yer yörüngesine gönderdi ve İç Moğolistan bozkırlarına paraşütle başarıyla indirdi. Ardından 2 yıl sonra Ekim 2005'te iki taikonotunu Dünya yörüngesine göndermeyi ve Yer'e döndürmeyi başardı. İnsanlı üçüncü uzay uçuşu 2007'ye planlandı. 
     
     SSCB'NİN VE ABD'NİN GİRİŞİMLERİ 
     SSCB, 4 Ekim 1957'de uzayda ilk insan yapımı uydu Sputnik'i Yol Arkadaşı Kazakistan'daki Baykonur Kozmodromu'ndan yörüngeye yolladı. 
     Uzayda ilk insan Rus savaş uçağı pilotu kozmonot Yuri Gagarin 1934-1968 , 12 Nisan 1961'de yörüngeye çıktı ABD, 23 gün sonra ona ilk astronotu Alan Shepard'la 1923-1998 yetişti. Shepard 185 km yükseltide uçmuş, ''tam yörünge uçuşunu'' ise astronot John Glenn 84 20 Şubat 1962'de yapmıştı. 
     Ay'a 20 Temmuz 1969'da Apollo 11 aracındaki astronotlar Neil Armstrong, Edwin Aldrin ve yörünge sorumlusu Michael Collins'le ilk insanı indirmeyi başaran ABD de, 2018'e kadar 104 milyar dolarlık projeyle yeniden Ay'a dönmeyi hedefliyor. ABD, üç kademeli eski Satürn-5 roketleriyle işlettiği Apollo'larda son olarak 33 yıl önce Apollo 17'yi Aralık 1972'de Ay yüzüne indirdi. 
     SSCB veya Rusya , ''silahlanma yarışının masraflarından ötürü'' Ay'a hiç insan gönderemedi. 
     Çin, eğer Mao Zedong'un Çang Cıng Uzun Yürüyüş roketlerinin açtığı yolda Ay'a insan indirebilirse, ABD ile birlikte Dünya'nın tek uydusuna insan indirebilen ikinci ülke olacak. 
     
</TEXT>
</DOC>
