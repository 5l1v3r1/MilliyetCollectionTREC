<DOC>
<DOCNO> 404776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sonspo33.html </URL>
<DATE> 2005/12/19/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
McLaren-Mercedes, Alonso ile anlaştı... 
</HEADLINE>
<TEXT>

     Otomobil sporlarında, Formula 1 takımlarından McLaren-Mercedes, 2007 yılı için ataklarına devam ediyor. 
     Yaklaşık 1 hafta önce, mobil telefon devi Vodafone ile 2007 yılı için sponsorluk anlaşması imzalayan İngiliz takım, şimdi de dünya şampiyonu Fernando Alonso ile yine 2007 yılı için imza attı. 
     İspanyol Alonso, bu yıl 24 yaşında Renault ile dünya şampiyonluğuna ulaşarak, Formula 1'in en genç dünya şampiyonu unvanını almıştı. 
     Genç pilot, konuyla ilgili yaptığı açıklamada, ''2007 sezonu için çok heyecanlıyım. Vodafone ve McLaren-Mercedes için yarışmak, benim için harika bir fırsat. Renault'dan ayrılacağım için üzgünüm ama insanın eline geçen bazı fırsatlar kaçırılmak için fazla iyidir'' diye konuştu. 
     Öte yandan, şu anki pilotları Finlandiyalı Kimi Raikkonen ile Kolombiyalı Juan Pablo Montoya olan McLaren, geçen sezon takımlar klasmanında şampiyon olmuştu. 
     
</TEXT>
</DOC>
