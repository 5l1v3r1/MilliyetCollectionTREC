<DOC>
<DOCNO> 404564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/son/sonyas01.html </URL>
<DATE> 2005/01/01/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Britney Spears'e eşi alışveriş yasağı koydu... 
</HEADLINE>
<TEXT>

     Britney Spears'ın israfa varan giyim kuşam merakı sonunda eşi Kevin Federline'ı çıldırttı. Federline, eşinin gardroplara sığmayan kıyafetlerinden sıkılarak uzun süre alışverişe çıkmasını yasakladı. 
     Internetteki ''imdb'' sitesinin haberine göre, Spears'ın dansçı eşi Kevin Federline, geçen sene ünlüler dünyasının ''rüküşler kraliçesi'' seçilen eşinin alışveriş hastalığına isyan etti. 
     Gardrobundaki giymediği kıyafetlerini temizleyene kadar Spears'ın başka birşey satın almaması şartını koyan Federline, dolapta yer açılana kadar Britney'nin alışverişe çıkmamasını istedi. 
     Eşinin giymediği kıyafetleri dolapta istiflemesinden sıkıntı duyan Federline, Spears'a kıyafetleri atmasını, satmasını ya da birine vermesini önemsemediğini, sadece bu gardropta istiflenmiş yığını ayıklamasını istediğini belirtti. 
     
</TEXT>
</DOC>
