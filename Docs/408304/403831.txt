<DOC>
<DOCNO> 403831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sonyas19.html </URL>
<DATE> 2005/12/15/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Greenpeace, Bakanlık önüne kereste ve sahte goril postu bıraktı 
</HEADLINE>
<TEXT>

     Çevreci örgüt Greenpeace'in üyeleri, Avrupa'da tropikal ağaçlardan elde edilen kerestenin itlahatını düzenleyen yasaların olmamasını protesto etmek amacıyla, Fransa'da Tarım Bakanlığı'nın önüne kereste ve sahte goril postları bıraktı. 
     Kamerun'dan üç tonluk levhalar halinde getirilen kerestenin, biri merkezi Yaounde'de bulunan İtalyan, diğeri de merkezi Paris'te bulunan Fransız şirketleri tarafından ticarileştirildiğini belirten Greenpeace yetkilisi Ludovic Frere, Fransa ve Avrupa'da, Afrika'da kaçak olarak işlenen ürünlerin girişini engellemeye yönelik düzenleme olmadığını belirtti. 
     ''Kaçak kesilen ağaçlarden elde edilen kerestenin ithalatını yasaklamak lazım'' diyen ve dünyada tropikal ağaçlardan elde edilen kereste itlahatının yüzde 40'ının AB ülkelerince yapıldığını hatırlatan Frere, ''Dünyanın en büyük ithalatçısı olarak tek başına bile AB, tropikal kereste ihracatının ekolojik ve sosyal stardartlarını iyileştirmek için baskı yapabilir'' dedi. 
     Tropikal ağaçlardan elde edilen kereste ithalatında AB ülkelerini Çin takip ediyor. 
     
</TEXT>
</DOC>
