<DOC>
<DOCNO> 402201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/ekonomi/eko02.html </URL>
<DATE> 2005/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şişman parmağın' zararı 345 trilyon lira 
</HEADLINE>
<TEXT>


Tokyo Borsası'nda Mizuho adlı aracı kurumda çalışan bir broker, yanlış tuşa basarak farklı fiyatla satışa sunduğu hisseleri geri almaya kalkınca şirketine 345 trilyon lira zarar yazdırdı 

EKONOMİ SERVİSİ 

Japonya'da bir finans kuruluşu, çalışanının yanlış tuşa basarak 600 bin hisse senedini satmasıyla 345 trilyon lira 345 milyon YTL zarara uğradı. Borsada büyük kargaşa yaratan olay, J - Com adlı telekom şirketinin, perşembe günü aracı kurum Mizuho Securities aracılığıyla borsaya hisse senedi arz etmesiyle başladı. 

Adı açıklanmadı 
Dünyanın önde gelen finans kuruluşlarından Mizuho, adı açıklanmayan borsacısının "şişman parmak sendromu" adıyla bilinen yanlış tuşa basma hatası nedeniyle milyonlarca dolarlık zarara uğradı. 
"Şişman parmak sendromuna" neden olan borsacı, J - Com adlı yeni bir telekom şirketine ait bir hisseyi 600 bin Japon Yeni'ne yaklaşık 8 bin YTL satmak istedi. Ancak, borsacı talimatını, 1 Japon Yeni karşılığı 600 bin hisse senedi satılması olarak verdi. Mizuho finans kuruluşunun hatayı onarma çabalarına karşın, zararın şirket aleyhine geliştiği ve çalışanların da yılbaşı ikramiyelerinin kesildiği belirtiliyor. Şirket tarafından, kayıpların 27 milyar yen civarında olduğu, ancak 30 milyar yene kadar yükselebileceği açıklandı. 
Satışa sunulan miktar, J - Com'un toplam 93 milyon dolarlık piyasa değerinin oldukça üzerinde olmasına rağmen, borsa yönetimi "hayalet hisselerin" satışa sunulmasına engel olmadı. Hatanın anlaşılması üzerine, satışa sunduğu aslı olmayan hisseleri tekrar satın alarak piyasadan toplayan Mizuho'nun bu işlem için ödediği miktar geçen yılki toplam k rından da daha fazla. 

Borsa durdurmadı 
Şirket, hatanın anlaşılmasının ardından 3 kez satışı durdurmaya çalışsa da, borsa yönetimi, yanlış talimatla yapılmış bile olsa başlayan bir işlemin durdurulamayacağını açıkladı. 


</TEXT>
</DOC>
