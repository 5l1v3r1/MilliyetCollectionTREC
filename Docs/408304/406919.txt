<DOC>
<DOCNO> 406919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/yazar/cemal.html </URL>
<DATE> 2005/12/27/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kara kutu 
</HEADLINE>
<TEXT>


Sevgili Yavuz Donat'ın son kitabı elimde. "Cumhuriyet'in Kara Kutusu, Süleyman Demirel anlatıyor." Bir bardak soğuk suyu lıkır lıkır içer gibi okunuyor. 
Şu satırların altını çiziyorum 
"Demirel'in yasaklı dönemiydi... 
Bir gün bir şey sorduk 
- Efendim... 12 Eylül gecesi... İhtilal olunca Nazmiye Hanım size "Demirel, teslim olma... Direnişe geç " dediği doğru mu 
Demirel doğru demedi. 
Ama yanlış da demedi. 
Sadece şöyle konuştu 
- Kime karşı direneceğim .. Kendi askerime karşı mı .. Neyle direneceğim .. Kendi askerime karşı benim bir askeri gücüm mü var .. Siyaset uzun soluklu bir iştir. O an düşündüğüm şey şuydu... Bu işin ne zaman normalleşmeye döneceği... s. 39 
Demirel böyle diyor. 
27 Mayıs'ın acısını çekmiş Demirel... 12 Mart'ta darbeyi yiyerek iktidardan devrilmiş... Eleştirilmiş bazı çevrelerde "Şapkayı alıp kaçtı " diye... 
Sonra 12 Eylül'de bir darbe daha. 
Askeri darbe haberi Güniz Sokağa ulaştığında Nazmiye Hanımefendi, "Demirel, teslim olma, direnişe geç " dedi mi, demedi 
Bilemiyorum. 
Ama Demirel direnmedi. 
Allende'yi anımsıyorum. 
Şili'de, 1973 yılı Eylül ayında Pinochet Darbesi yapıldığında, Başkanlık Sarayı'nda elinde silah ölene kadar direnmişti. 
Yunanistan'ı hatırlıyorum. 
1967'de iktidara el koyan Albaylar Cuntası'nın tüm liderleri 1974 sonrası hapsi boylamışlardı. Yunan Anayasası, demokrasiye uygun olarak yeni baştan yazılmıştı. Askerin seçimle gelen sivil otoriteye bağlılığı yalnız k ğıt üstüne yazılmamış, aynı zamanda kurumsallaştırılmıştı. 
Bizde bunların hiçbiri olmadı. 
Direnen lider çıkmadı. 
Ne 27 Mayıs'ta, ne 12 Mart'ta, ne de 12 Eylül'de. 
Darbeciler sorumlu da tutulmadı. 
Örneğin, 12 Eylül Anayasası'nın geçici 15. maddesi h l yerli yerinde duruyor. 12 Eylül askeri yönetiminin bütün icraatı, karar ve uygulamaları hakkında bugün bile herhangi bir dava açmak mümkün değildir. 
Çeyrek yüzyıl geçti aradan. 12 Eylül'ün darbesini yemiş bütün liderler teker teker başbakan da oldular, Cumhurbaşkanı da. 
Demirel, Ecevit, Erbakan... 
Ama anlaşılan o ki, hiç kimsenin aklına geçici 15. madde bile gelmedi. 12 Eylül Anayasası'nın o kadar maddesi değiştirildi, ama buna el sürülmedi. 
Kitabın şu satırları da ilginç 
"Demirel'e 12 Eylül sürecinde sorduk 
- Kenan Paşa parti kurar mı 
Demirel 
- Hayır, o hatayı yapmaz. 
- Ya yaparsa... 
- Siyasetçi Kenan Evren çok tartışılır. Ve bu tartışmaların altından kalkamaz. Öyle bir laf ederiz ki... 
- Mesela 
- Sorarım... 13 Eylül günü duran kan, 11 Eylül günü neden akıyordu .. Siz 11 Eylül 1980 tarihinde Antalya Tapu Müdürü mü idiniz .." s. 44 
Demirel böyle diyor. 
Çok ağır bir suçlama. 
Devrin Genelkurmay Başkanı'na diyor ki, darbe yapmak için kan akmasına göz yumdunuz. Demek istiyor ki, durdurabileceğiniz kanı, darbe yapmak için durdurmadınız. 
Bundan daha ağırı ne olabilir ki 
Ama bunun hesabını sormuyor Demirel. 
Başbakan oluyor 1991'de. 
Cumhurbaşkanı oluyor 1993'te. 
Hesap sormuyor 
Evren, parti kurup aktif siyasete soyunmadığı için sormamış oluyor. 
Evren, Genelkurmay Başkanı. Evren, darbe lideri. Evren, Cumhurbaşkanı. 
Parti kurmasa ne olacak ki 
Evren, siyasetin daniskasını yapmış. Türkiye'yi bazı açılardan bugün bile h l cenderesinde tutan siyasal sistemi tepeden tırnağa değiştirmiş, yeniden kurmuş. 
Ama Demirel, ne demokrasinin kolunu kanadını kıran bütün bu düzenlemelerin, ne de 'akan kan'ın hesabını soruyor Evren'den... 
Sorabilir miydi 
Böyle bir niyeti var mıydı 
Bizim siyasetçinin asker karşısında boynu neden bükük 
Bir gün daha bu konuya devam... 



</TEXT>
</DOC>
