<DOC>
<DOCNO> 405561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/siyaset/siy10.html </URL>
<DATE> 2005/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlık yanıtı, AB için kritik adım 
</HEADLINE>
<TEXT>


SEMA EMİROĞLU New York 


New York Times gazetesinin dünkü başyazısında, Orhan Pamuk davası değerlendirildi. Türk liderlerin Pamuk aleyhine açılan davayı düşürmesinin umut edildiği ifade edilen yazıda, bunu "Türkiye'nin AB'ye girmesi için gerekli kritik bir adım" olarak nitelendirdi. Gazetenin "Türkiye Yargılanıyor Birinci Bölüm" başlıklı başyazısında "Türk Adalet Bakanlığı'nın, davanın devam edip etmemesi konusunda karar vermesini isteyen yargıca vereceği yanıt, ulusal birliği sivil özgürlüklerin üstünde tutan bir ulusun bugünkü durumu hakkında çok şey söyleyecek" yorumu yapıldı. Pamuk'u "en çok kitap satan Türk yazar" olarak tanımlayan ve yargıcın duruşmayı 7 Şubat'a ertelediğine dikkat çeken gazete, "Biz sadece bu ertelemenin, Türk liderlerine, Pamuk hakkındaki suçlamaları iptal yolu aradıklarını göstermesini umuyoruz" dedi. 



</TEXT>
</DOC>
