<DOC>
<DOCNO> 405465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sontur21.html </URL>
<DATE> 2005/12/21/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Antalya'da 4 mevsim... 
</HEADLINE>
<TEXT>

     Antalya’da güneşli havayı fırsat bilen yüzme tutkunları, kışın denize girmenin tadını çıkardılar. 
     Antalya’nın dünyaca ünlü Konyaaltı Plajı, kış mevsiminde Antalyalı deniz tutkunlarına kaldı. Yaz aylarının kalabalığından arınan plajda denize giren Antalyalılar, arkalarına doruklarında kar olan Beydağları manzarasını alarak, güneşlendiler. 
     Bazı Antalyalılar ise falezlerin üzerindeki banklarda oturup, Konyaaltı Plajı ve Beydağları’nın manzarasını seyretmeyi tercih ettiler. 
     Havalimanı Meteoroloji İstasyon Müdürlüğü yetkilileri, günün en yüksek sıcaklığını 13 derece, deniz suyu sıcaklığının ise 19 derece civarında olduğunu kaydettiler. 
     Önümüzdeki hafta içinde sıcaklıklarda değişiklik beklenmediğini ifade eden yetkililer, haftasonuna kadar aralıklarla hafif yağış beklendiğini bildirdiler. 
     
</TEXT>
</DOC>
