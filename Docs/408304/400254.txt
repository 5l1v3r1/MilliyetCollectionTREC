<DOC>
<DOCNO> 400254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/soneko09.html </URL>
<DATE> 2005/12/03/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası piyasalarda geçen hafta, Kanada Doları dışındaki önde gelen para birimleri karşısında değer kazanırken, altın fiyatları da yükseldi. 
     Tokyo Borsası'nda ABD Doları Japon Yeni karşısında haftaya yükseliş eğilimi içersinde 119.84 yenden işleme başladı. Cuma günü kapanışta ABD Doları Japon Yeni karşısında 120.58 yene çıktı. 
     ABD Doları'nın uluslararası döviz borsalarında önemli para birimleri karşısında hafta başı ve sonu kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 118.57 120.29 İsviçre Frangı 1.3025 1.3189 Kanada Doları 1.1678 1.1624 
     Londra döviz piyasasında pazartesi 1.1873 dolardan kapanan avro, cuma kapanışta 1.1696 dolara indi. 
     Aynı borsada haftaya 1.7328 dolarda giren İngiliz Sterlini ise cuma kapanışta 1.7305 dolara geriledi. 
     
     ALTIN FİYATLARI 
     Bazı borsalarda altının ons fiyatının pazartesi ve cuma kapanış saatlerindeki fiyatları şöyle 
     
     
BORSA PAZARTESİ CUMA Londra 495.20 503.50 Zürih 495.95 502.05 Hong Kong 497.75 506.55 
     Londra Borsası'nda pazartesi 8.13 dolardan kapanan gümüşün ons fiyatı da cuma kapanışta da 8. dolara çıktı. 
     
     MENKUL KIYMET PİYASALARI 
     New York Borsası'ndaki endeksler, haftaya düşüş eğilimi ile başladı. Borsada işlem gören Merck şirketinin işçi çıkaracağına ilişkin haberler üzerine endeksler gerilerken, indirimli satışlarının artması Wall Street'e nefes aldırdı. Pazartesi günü Dow Jones Endeksi 10,890.72 puana, teknoloji endeksi Nasdaq 2,239.37 puana indi. 
     Aralarında Intel firmasının da olduğu yatırımcıların yarı iletken üreten şirketlerin hisselerini almaya yönelmeleri üzerine Nasdaq Endeksi 7 haftanın en yüksek değerine ulaştı. Bu durum ekonominin büyüdüğüne yönelik bir işaret olarak kabul edildi. 
     ABD Çalışma Bakanlığı'nın dün açıkladığı ve Kasım ayında işe yerleştirilenlerin sayısının öngörülenden daha fazla çıktığına ilişkin raporu yatırımcılar arasında, enflasyonu kontrol etmek için ABD Merkez Bankası'nın faiz hadlerini artırmaya devam edeceği yolundaki endişelerin artmasına neden oldu. 
     Dow Jones Endeksi kapanışta, 10,877.51 puana inerken, Nasdaq 2,273.37 puana yükseldi. 
     Tokyo Borsası'nda da Nikkei Endeksi, haftaya yükseliş eğilimi içersinde 14.986,94 puandan işleme başladı. Endeks, Cuma günü kapanışta 15,421.60 puana çıktı. 
     
</TEXT>
</DOC>
