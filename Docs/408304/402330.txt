<DOC>
<DOCNO> 402330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/son/sonsiy05.html </URL>
<DATE> 2005/12/10/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Şener’den tüketicilere Mortgage uyarısı Krediye saldırmayın 
</HEADLINE>
<TEXT>

     
     Kerem PULGAT-Hasan BÖLÜKBAŞ AKSARAY DHA 
     
BAŞBAKAN Yardımcısı ve Devlet Bakanı Abdüllatif Şener, doğalgaz dağıtım şebekesinin hizmete açılış törenine katılmak üzere Aksaray’a geldi. Şener, Mortgage ipotekli konut finansmanı sistemi konusunda tüketicileri uyararak, Bilinçli ve rasyonel davranın. Kredi var diye ödeyemeyeceğiniz miktardaki kredilere saldırmayın'' dedi. 
     Aksaray’da ilk olarak Vali Hüseyin Avni Coş’u makamında ziyaret eden Bakan Şener, TBMM Plan Bütçe Komisyonu’ndan çıkan Aksaray Üniversitesi kurulmasına ilişkin kararı değerlendirdi. Gazetecilerin tüketici kredilerinin kullanılımında yaşanan artış ve Mortgage sistemine ilişkin sorularını yanıtlayan Bakan Şener, tükecileri dikkatli davranmaları konusunda uyardı. Hem banka kredilerinin hem de konut fiyatlarının birlikte takip edilmesi gerektiğinin altını çizen Bakan Şener, Merkez Bankası dün kısa vadeli faiz oranını 13.75’ten 13.50’ye indirdi. Konut kredileri de bugün aylık yüzde 1'in altına doğru gidiyor. Bu da ekonomide iyileşme anlamına gelir. Böylece ekonominin lokomotifi inşaat sektörü de yavaş yavaş harekete geçiyor. Ayrıca Mortgage sistemi de tüketeciye büyük avantajlar sağlıyor. Ancak bizlere sürekli kredilerin ilerideki seyri ile ilgili sorular da soruluyor. Bu noktada tüketeciyi uyarmak istiyorum. Mortgage sistemini avantaja çevirmek için hem konut maliyetlerini, hem de kredi faiz oranlarını iyi takip etsinler. Tüketici mutlaka rasyonel davranarak hesabını kitabını yapmak zorunda. Şunu özellikle belirtiyorum ki kredi var diye ödeyeyemeceğiniz kredilere saldırmayın'' dedi. 
     
     ERKEN SEÇİM YOK 
     Şener, daha sonra AKP’li Belediye Başkanı Nevzat Palta’yı da makamında ziyaret etti. Burada erken seçim tartışmalarına da değinen Bakan Şener, 1982 Anayasası her 5 yılda bir seçim olacağını söylüyor. Ancak Türkiye’de 4 yılda bir seçim yapmak gibi bir fiili gelenek var. Bu neden de bazı kesimler 2006 yılında erken seçim yapılması gerektiğini söylüyor. AKP şu anda meclisin üçte iki çoğunluğuna sahip ve seçimlerin zamanında yapılacağını söylüyor. Şu anda hiç bir şey seçim tarihinin öne alınmasını etkilemez. Her ne kadar muhalefet partileri bu fiili geleneğe uyulması gerektiğini söylese de şu anda erken seçim gündemde yok. Muhalefet partilerinin zaten erken seçimden umudu yok. Umutları olmadığı halde niye hala erken seçim isterler bunu da anlamış değilim'' dedi. 
     
</TEXT>
</DOC>
