<DOC>
<DOCNO> 401114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sontur05.html </URL>
<DATE> 2005/12/06/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Kızını taciz eden genci vuran baba 2.5 yıl ceza aldı 
</HEADLINE>
<TEXT>

     İsmail AKDUMAN SAMSUN, DHA 

SAMSUN’da, 14 yaşındaki kızı A.S.’yi taciz ettiğini ileri sürdüğü üniversite öğrencisi 21 yaşındaki Turgay Akın’ı tabancayla vurarak yaralayan 39 yaşındaki Recep S., 2.5 yıl hapis, 4 bin 797 YTL para cezasına çarptırıldı. Recep S. tutuklu kaldığı süre gözönünde bulundurularak tahliye edildi. Turgay Akın ise, küçük yaşta kızı taciz etmek ve yaralama suçlarından toplam 5 ay 20 gün hapis cezasına çarptırıldı. 
     Fevzi Çakmak Mahallesi’nde 9 ay önce meydana gelen olayda, Recep S. kızı ilköretim okulu 8'inci sınıf öğrencisi A.S.'nin kendisini sinemada elle taciz edip, sürekli rahatsız ettiğini söylediği Turgay Akın'ı ruhsatsız tabancasıyla vurdu. Turgay Akın, vücuduna isabet eden 6 kurşunla ağır yaralanırken, bu sırada yoldan geçen 21 yaşındaki Kadriye Ceniklioğlu da ayağından yaralandı. Turgay Akın, kendisini vuran Recep S.'yi elinden bıçakladı. 
     Olaydan sonra yakalanan Recep S. çıkarıldığı mahkemede tutuklanarak, cezaevine gönderildi. Samsun 2’nci Ağır Ceza Mahkemesi’nde, adam öldürmeye tam teşebbüs’ suçundan 24 yıl hapis cezası istemiyle yargılanan Recep S. bugün son kez hakim karşısına çıktı. Savunmasında, olayın tartışma sırasında meydana geldiğini söyleyen Recep S. Kızım, Turgay’ın kendisini sürekli rahatsız ettiğini ve sinemada da yanına oturarak tacizde bulunduğunu söyledi. Ben de kendisiyle konuşmaya gittim. Ancak küfür edip bana bıçakla saldırdı. Amacım onu öldürmek değildi. İsteseydim öldürebilirdim. Biz de kendisinden şikayetçi olduk'' diye konuştu. 
     Küçük yaştaki kızı taciz etmekten ve bıçakla yaralamadan tutuksuz yargılanan Turgay Akın ise, Sinemada tesadüfen karşılaştık. Ben ona hiç bir şey yapmadım. Kimseyi taciz etmedim. Sadece bir kaç kez arkadaş ortamında görüştük'' dedi. 
     Mahkeme heyeti, Recep S.’ye ağır tahrik altında adam öldürmeye teşebbüs suçundan 2.5 yıl hapis, Kadriye Cenikoğlu’nu yaralamaktan ve ruhsatsız silah bulundurmak suçundan da 4 bin 799 YTL para cezası verdi. Recep S.cezaevinde kaldığı süre dikkate alınarak tahliye edildi. 
     Turgay Akın ise, küçük yaşta kızı taciz etmek ve yaralama suçlarından toplam 5 ay 20 gün hapis cezasına çarptırıldı. 
     
</TEXT>
</DOC>
