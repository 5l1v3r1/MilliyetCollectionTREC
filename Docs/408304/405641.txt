<DOC>
<DOCNO> 405641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sondun40.html </URL>
<DATE> 2005/12/22/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
Rumsfeld, Irak'ta asker azaltacaklarının sinyalini verdi 
</HEADLINE>
<TEXT>

     ABD Savunma Bakanı Donald H. Rumsfeld, Irak'taki Amerikan askerlerinin sayısının azaltılacağının işaretini verdi. 
     Afganistan'dan Bağdat'a gelen Rumsfeld, Air Force kargo uçağında gazetecilere yaptığı açıklamada, ülkesinin yakında Irak'ta iki tugayın konuşlandırılması planını iptal ederek, bu ülkedeki asker sayısında makul ve ek azaltmaya gideceğini söyledi. 
     Rumsfeld, Irak'ın kritik bir döneme girdiğini ve gelecek dört yıl için tüm Irak halkının ihtiyaçlarını dengeleyebilecek, kararları uluslararası toplumun onayı ve yardımını alması gereken bir hükümet kurmak zorunda olduğunu belirterek, Irak'ın liderlerinin ülkeyi bir arada tutabilecek, savaş zamanı yönetimini başarabilecek kişiler olmasını umduğunu kaydetti. 
     ABD Savunma Bakanı Donald H. Rumsfeld, Irak'ta siyasi sürecin ilerlemesini ve ABD ordusunun eğittiği Irak askerlerinin başarısını ''zafer'' olarak nitelendirdi. 
     
</TEXT>
</DOC>
