<DOC>
<DOCNO> 401234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/spor/aspo.html </URL>
<DATE> 2005/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İçişleri Bakanı 2-0 
</HEADLINE>
<TEXT>


PSV deplasmanına iyi başlayan sarı-lacivertli takım, Cocu'nun golüyle şoka uğradı. Hollanda'da 3 puan aradığı mücadelede Farfan'ın golüyle yurda dönüş vizesini aldı 


90 dakika 

YUSUF KOBAL 

Fenerbahçe hiçbir şeye inanmamış. Ya da birileri bu oyunculara "Ligi alın, gerisi hikaye" demiş. Yok eğer "Kapasiteleri bu" derseniz, o zaman kimsenin Avrupa diye uğraşmasına, yırtınmasına ya da önümüzdeki sezonlar için bundan önce olduğu gibi başarı vaazları vermesine gerek yok. Çünkü artık kanmıyoruz. 
Eindhoven'da, ruhu şad olsun Frits Philips'in cenaze töreni vardı. Bu yas havası, maçtan önce stada olanca kasvetiyle çöküvermişti. Hani diyeceğiz ki, Hiddink ya da PSV yöneticileri bu geç ölümü koz olarak kullanıp, oyuncuları motive etti, "Eindhoven'ın her şeyi Philips ailesinin bu yaşlı ferdi için oynayın" dedi. 
Ama öyle bir şey olmadığı da maç başlayınca anlaşıldı. Çünkü Şampiyonlar Ligi'nin en niteliksiz takımlarından biri gibi oynuyordu PSV... Daum belki bir mucize, belki de bir rastlantı adına sahaya "yağmasa da gürleyen" bir kadroyla çıkıverdi. Amacı, rakibin gözünü korkutmak ya da Nobre gibi bir oyuncusuyla ansızın fırsatçılık yapmaktı. 
Fransız hakemler lokum gibi... Öyle ki, bayan yardımcı hakem Dagorne, vatandaşı Anelka'nın ofsayt pozisyonunda oluşunu süzemeyecek kadar maçı seyir halinde mesela... PSV, orta alanı güçsüz, asla baskı yapmayan, pas hatalarıyla dolu, tedirgin bir rastlantı golü arıyor. Ama Fenerbahçe belki de bu grupta ikinci kez ve rahatlıkla kazanabileceği rakibi karşısında sanki Milan yenilgisinden sonra şartlı refleks oluşturmuş. Atağa gidemiyor. Bu koşullar altında Fenerbahçe'nin zaten UEFA Kupası'na katılacak özgüveni de bulunmuyor. 
14'te Alex'i orta alanda rakibi Alex faulle durdurmak istiyor. Ama hakem bu pozisyona "Devam" işareti verince, Aurelio rakibine faulle karşılık veriyor. Bu ceza atışını kullanan Farfan, topu Cocu'ya doğru gönderiyor. Altı pasın önünde Cocu'nun önünde Tuncay zıplıyor, ama topa yetişemiyor. Arkasındaki Cocu, kafayla Volkan'ın yanından ağlara gönderiyor. 1-0. 

Aldatmaca bitiyor 
17'de Anelka'nın şutunu kaleci Gomes, 31'de Farfan'ın şutunu ise Volkan çelerek kornere gönderiyor. 40'ta yine Farfan'ın kullandığı frikikte topu Volkan engelliyor. 
52'de ise tek net pozisyonu oluşuyor. Appiah'ın tıpkı Galatasaray derbisinde yaptığı gibi ileriye gönderdiği uzun pasa Anelka hamle yapıyor, ama topu ayağına dolaştırınca, kaleci Gomez tehlikeyi önlüyor. 
85. dakikada h l devam eden PSV tedirginliği son buluyor. Hesselink, yarı boyundaki Serkan'ın üzerinden topu aşırtıp, Farfan ile buluşturuyor. Sahanın en başarılı ismi Farfan, Volkan'ın da üzerinden aşırttığı topu kaleye göndererek, hem geceye, hem PSV'nin tedirginliğine, hem Bay Philips için tutulan yasa, hem de Fenerbahçe ve Türk futbolunun Avrupa aldatmacasına son veriyor 2-0. 

MAÇIN HAKEMİ 
İki hata 
Fransız hakem Eric Poulat, ev sahibine avantaj sağlayan düdükleriyle dikkat çekti. PSV'nin golünden önce Alex'e yapılan faulu pas geçmesi affedilir gibi değildi. Ayrıca ikinci yarıda, PSV defansının eline çarpan topa penaltı verilebilirdi. 

E GRUBU O G B M A Y P Milan 6 3 2 1 12 6 11 PSV Eindhoven 6 3 1 2 4 6 10 Schalke 04 6 2 2 2 12 9 8 FENERBAHÇE 6 1 1 4 7 14 4 


</TEXT>
</DOC>
