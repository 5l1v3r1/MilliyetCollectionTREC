<DOC>
<DOCNO> 403030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sondun48.html </URL>
<DATE> 2005/12/13/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Orgeneral Büyükanıt, Pentagon'da askeri törenle karşılandı 
</HEADLINE>
<TEXT>

     ABD Kara Kuvvetleri Komutanı Peter Schoomaker'ın davetlisi olarak resmi ziyaret için Washington'a gelen Kara Kuvvetleri Komutanı Orgeneral Yaşar Büyükanıt, Pentagon'un Fort Myers tesislerinde askeri törenle karşılandı. 
     Orgeneral Schoomaker, Fort Myers'da düzenlenen askeri törende Orgeneral Büyükanıt'a üstün liyakat madalyası taktı. 
     Kara Kuvvetleri Komutanı Orgeneral Büyükanıt, bugün ABD Savunma Bakanlığı Pentagon'da resmi temaslarda bulunacak. Orgeneral Büyükanıt'ın, temasları çerçevesinde ABD Genelkurmay Başkanı Orgeneral Peter Pace, ABD Kara Kuvvetleri Komutanı Francis Harvey ve ABD Savunma Bakan Yardımcısı Eric Edelman ile bir araya gelmesi öngörülüyor. 
     Orgeneral Büyükanıt'ın, Washington temasları sırasında ayrıca Amerikan-Türk Konseyi ATC üyeleriyle bir araya gelmesi ve American Enterprise Institute AEI adlı düşünce kuruluşunda bir toplantıya katılması bekleniyor. 
     Washington'dan önce New York yakınlarındaki West Point Amerikan Harp Okulu'nu ziyaret eden Orgeneral Büyükanıt'ın 17 Aralık'ta ABD'den ayrılması öngörülüyor. 
     
</TEXT>
</DOC>
