<DOC>
<DOCNO> 408187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/yazar/sazak.html </URL>
<DATE> 2005/12/31/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Örnek okullar 
</HEADLINE>
<TEXT>


Yılın son etkinliğinde Üsküdar Örnek Mahallesi'nde Aydın Doğan İlköğretim Okulu'nun açılışı nedeniyle çocuklarla birlikte olduk. İstanbul'da depremden zarar gören 54 okul yıkılmış. 8 bin öğrenci çeşitli okullara dağıtılmış. Öğrenciler ve aileler açısından bu zorunlu ayrılığın yol açtığı 'mağduriyet', yardımsever kişi ve kuruluşların katkısıyla ortadan kaldırılıyor. Yeni okullar sırayla açılıyor. 
Aydın Doğan Vakfı tarafından yaptırılan 24 derslik ve 480 öğrenci kapasiteli, bilgisayar donanımlı yeni okul törenle hizmete girdi. İstanbul Valisi Muammer Güler, deprem riski nedeniyle 'İstanbul'u yıkmaya devam edeceklerini' söyledi. Tabii yıkılan okulların yerine, daha iyilerinin yapılması koşuluyla. 
Vali Güler ve Milli Eğitim Müdürü Ömer Balıbey bu konuda örnek bir işbirliği sergiliyorlar. İl Özel İdaresi'nin olanakları büyük ölçüde okullaşmaya seferber ediliyor. 'İnsana yatırım' geri dönüşümü sonsuz olan, Türkiye'nin AB sürecinde vazgeçemeyeceği bir tercih, öncelik. Bunun sonuçları da alınıyor. Örnek Mahallesi'ndeki öğretmenlerle konuşurken, 'anasınıflarından itibaren dışa açık ve sorgulayıcı yeni bir kuşak yetişmekte olduğunu' gururla anlattı, okul müdürleri. Bir gece önce atv ve Kanal D'de yayımlanan tartışma programının konukları öğrencilerdi. 
Ali Kırca, Başbakan Erdoğan'ın karşısına 14-15 yaşlarındaki öğrencileri çıkarmıştı. Hakk ri'den, Edirne'den, Anadolu'nun çeşitli yörelerinden programa katılan çocuklar, yüksek bir özgüvenle, kendi görüşleri ve yorumları ışığında sorularını Erdoğan'a yönelttiler. 
Abbas Güçlü'nün 9. Cumhurbaşkanı Süleyman Demirel'i konuk ettiği Başkent Üniversitesi'ndeki öğrenciler de gündeme h kim ve etkiliydiler. 
Milliyet bu yıl, İcra Kurulu Başkanı Hanzade Doğan'ın öncülüğünde 'Baba Beni Okula Gönder' kampanyasıyla Doğu ve Güneydoğu'daki kız çocuklarının okul ve yurt olanaklarını genişletip eğitimli kuşaklar olarak sosyal yaşama katılmaları yönünde önemli bir adım attı. Çağdaş Yaşamı Destekleme Derneği Başkanı Türkan Saylan'ın emekleri unutulamaz değerde. 
Aydın Doğan İlköğretim Okulu'nun açılış töreninde bundan sonraki hedefler de Aydın Bey tarafından açıklandı Erzurum Nene Hatun Lisesi, Erzincan Lisesi Kız Öğrenci Yurdu ile Gümüşhane Kelkit, Köse, Kürtün kız yurtlarının temelleri baharda atılacak. 
Konfüçyüs, eğitim için 'karanlığa yakılan bir ışık' demiş. 
Aydınlık bir gelecek için bir ışık da siz yakın. 
Rektör Yücel Aşkın'ın özgürlüğüne kavuşmasını da bu duygularla alkışlıyoruz. 



</TEXT>
</DOC>
