<DOC>
<DOCNO> 404756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sonspo12.html </URL>
<DATE> 2005/12/19/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
NBA'da Zaza, 15 sayı ve 13 ribauntla oynadı... 
</HEADLINE>
<TEXT>

     ABD Profesyonel Basketbol Ligi'ne NBA , TSİ bu sabaha karşı yapılan 7 maçla devam edildi. 
     Gürcü asıllı Türk vatandaşı Zaza Pachulia'nın takımı Atlanta Hawks, sahasında Denver Nuggets'ı 110-107 yendi ve son 5 maçında 4. galibiyetini aldı. Uzatma dakikalarına taşınan maçta, sahaya ilk 5'de çıkan Pachulia, 35 dakikada double-double yaparak 15 sayı, 8'i hücum 5'i savunma olmak üzere 13 ribaunt, 2 asist, 2 top çalma ve 1 blokluk oyun çıkardı. Pachulia, 2 sayılık atışlarda 11'de 4, serbest atışlarda ise 7'de 7 isabet buldu. 
     Sezonun 6. galibiyetini alan Hawks'da, Joe Johnson 30 sayı ve 9 asistle takımın en başarılı ismi olurken, Josh Smith 19 sayı, Josh Childress 17 sayı ve double-double yapan Al Harrington 14 sayı ve 10 ribauntla galibiyete katkıda bulundu. 
     Sezonda 12 galibiyet ve 13 yenilgisi bulunan Denver Nuggets'da ise, double-double yapan Carmelo Anthony, 37 sayı ve 11 ribauntla maçın yıldızı oldu ancak yenilgiyi engelleyemedi. Denver Nuggets böylece üst üste 3. yenilgisini almış oldu. 
     Sakatlıklar nedeniyle sahaya 9 oyuncuyla çıkarak sadece 7 oyuncuya forma şansı tanınan takımda ayrıca, Andre Miller 20 sayı ve 9 asist, Dermarr Johnson da 15 sayılık oyun çıkardı. 
     
     Günün diğer sonuçları şöyle 
     Toronto Raptors-Philadelphia 76'ers 80-107. 
     New Jersey Nets-Golden State Warriors 118-90. 
     New Orleans Hornets-San Antonio Spurs 89-76. 
     Dallas Mavericks-Minnesota Timberwolves 102-95. 
     Portland Trail Blazers-Washington Wizards 97-92. 
     Los Angeles Lakers-Houston Rockets 74-76. 
     Lige, TSİ yarın sabaha karşı yapılacak maçlarla devam edilecek. 
     
</TEXT>
</DOC>
