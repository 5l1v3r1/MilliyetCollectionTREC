<DOC>
<DOCNO> 401503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sonyas20.html </URL>
<DATE> 2005/12/07/ </DATE>
<TIME> 21.55 </TIME>
<AUTHOR>  </AUTHOR>
<HEADLINE>
Diana'nın gelinliğinin kopyasına 100 bin paund 
</HEADLINE>
<TEXT>

     Fransa'da 1997'de geçirdiği trafik kazasında hayatını kaybeden Prenses Diana'nın gelinliğinin bir kopyasının, düzenlenen bir müzayedede 100 bin Pound'a alıcı bulduğu bildirildi. 
     Londra'daki Madame Tussaud's Müzesi tarafından müzayede konulan fildişi rengi tafta gelinliğin, kimliği açıklanmayan bir özel koleksiyoncuya satıldığı kaydedildi. 
     Müzenin kopya gelinliği, Prenses Diana ve Prens Charles'ın 29 Temmuz 1981'de muhteşem bir kraliyet düğünüyle evlenmesinden bu yana sergilediği belirtildi. 
     Müzayede yetkilileri, bu gelinliğin çok önemli olduğunu, çünkü Diana'nın bunu tüm dünyanın görmesini istediğini söylediler. Diana'nın gelinliğinin bir kopyasının yapılmasını istediğini belirten yetkililer, kraliyet ailesinin geleneklerine göre düğün ve doğum gibi önemli olaylardan sonra o kişinin ya da kişilerin bir mumyasının yapıldığını ifade ettiler. 
     Diana'nın, orijinalinin aynısı olan bu gelinliği giyip giymediği bilinmiyor. Madame Tussaud's Müzesi'nin eski müdürü Christina Bennett, Diana'nın provalar sırasında bunu giydiğini öne sürerken, terziler bu gelinliğin müze için yapıldığını ve Diana'nın bunu hiçbir zaman giymediğini belirtiyorlar. 
     Diana'nın düğününde giydiği orijinal gelinliği Northampton yakınlarındaki aile evinde sergileniyor. 
     
</TEXT>
</DOC>
