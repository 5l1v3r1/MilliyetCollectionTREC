<DOC>
<DOCNO> 405858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/magazin/amag.html </URL>
<DATE> 2005/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Organize İşler'e muhteşem gala 
</HEADLINE>
<TEXT>


Yılmaz Erdoğan'ın yazıp yönettiği ve başrolünü oynadığı, BKM oyuncuları ile Cem Yılmaz'ın da rol aldığı 'Organize İşler' adlı filmin galası ünlü simaları bir araya getirdi 

Bora Bağcıbaşı 

Senaryo yazarlığını, yönetmenliğini ve başrolünü Yılmaz Erdoğan'ın üstlendiği 'Organize İşler' filminin galası, önceki akşam Türker İnanoğlu Maslak Show Center'da TİM yapıldı. 
İstanbul'daki hırsızlık ve kapkaç olaylarını mizahi bir dille anlatan filmin galasına, İstanbul Emniyet Müdürü Celalettin Cerrah, Fatih Terim, Türkan Sabancı, Hülya Avşar, Gülben Ergen-Mustafa Erdoğan, Osman Sınav, Gamze Özçelik-Mehmet Mutlu, Şebnem Özinal, Ebru Gündeş, Yıldız Tilbe, Metin Akpınar'ın da aralarında olduğu çok sayıda davetli katıldı. 

'Gişe kaygımız yok' 
Erdoğan, bugün vizyona girecek 4 milyon dolarlık filmiyle ilgili gişe kaygısı taşımadığını filmin ikincisini de çekeceklerini belirtti. 
Filmde bir mafya babasını canlandıran Cem Yılmaz 'Kurtlar Vadisi'nde Necati Şaşmaz'ın Sharon Stone ile öpüşmesine ilginç bir yorum getirdi. Yılmaz, "Sharon'ı öpmek için 10 bin dolar alırdım. Sharon 45 yaşında. Ben 32'sinde taş gibi adamım. Alayını öperim" dedi. 



Geceden notlar 

İstanbul Emniyet Müdürü Celalettin Cerrah, "İstanbul'daki suç olayları filmde güzel bir şekilde hicvediliyor. Ancak biraz abartılmış" dedi.Hülya Avşar, golflü sahneler üzerine "Cem Yılmaz'ın Kaya'yı taklit etmesine çok güldüm" dedi.Mehmet Mutlu ile ilişkisi bir dargın bir barışık süren Gamze Özçelik galaya sevgilisiyle el ele geldi.Popçu Yaşar, sevgilisi Pelin Doğan'la ilk kez basının karşısına çıktı.İclal Aydın ile Tuna Kiremitçi, "Çok mutlu bir beraberliğimiz var" dedi.Sarı, kırmızı ve yeşil renkli ponponlu kıyafetiyle dikkat çeken Tuba Ünsal, kürtaj yaptırdığı haberini yalanladı.Gala sonrası film ekibi TİM'de Sertab Erener, Teoman ve Hüsnü Şenlendirici'nin şarkılarıyla eğlendi. 


</TEXT>
</DOC>
