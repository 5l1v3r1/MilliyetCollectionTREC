<DOC>
<DOCNO> 402119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sonspo32.html </URL>
<DATE> 2005/12/09/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Adanaspor öldü, yaşasın Yeni Adanaspor 
</HEADLINE>
<TEXT>

     Şahin VURAL ADANA DHA 
Mavi beyazlı takımın bugün yapılan mali genel kurulunda kongre üyeleri, oy birliğiyle kulübün renginin turuncu beyaz, adının da Yeni Adanaspor olarak değiştirilmesine karar verdi. 
     ADANA Birinci Amatör Süper Ligi'nde mücadele eden Seyhan Belediyespor'un bugün yapılan mali genel kurulunda kongre üyeleri, oy birliğiyle kulübün renginin turuncu beyaz, adının da Yeni Adanaspor olarak değiştirilmesine karar verdi. 
     Osman Yereşen Tesisleri'nde yapılan mali genel kurul gündemine alınan ek maddeyle gerçekleştirilen isim değişikliği toplantısına Seyhan Belediye Başkanı Azim Öztürk ile birlikte AKP Adana Milletvekili Abdullah Çalışkan, Büyükşehir Belediye Başkanı Aytaç Durak, AKP İl Başkanı Abdullah Doğru ve Yeni Adanaspor oluşum komitesi üyeleri katıldı. 
     Genel kurulda boynundaki turuncu beyazlı atkısıyla bir konuşma yapan Seyhan Belediye Başkanı Prof.Dr.Azim Öztürk, ''Eski Adanaspor artık bizi ilgilendirmiyor. Daha önce aldığımız kararla Yeni Adanaspor takımını gerçek sahibi olan Adanalılar'a devrediyoruz. Adana, Adanaspor'suz kalmamıştır. Yeni Adanaspor'a olan desteğimiz sonuna kadar sürecek'' dedi. 
     
</TEXT>
</DOC>
