<DOC>
<DOCNO> 402851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sontur37.html </URL>
<DATE> 2005/12/12/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Messenger şifresini kırıp, dolandırdılar .. 
</HEADLINE>
<TEXT>

     Çanakkale’nin Biga İlçesi’nde bir kişi, "Messenger" de chat yaptığı sırada dolandırıldığı iddiasıyla polise başvurdu. 
     AA muhabirinin edindiği bilgiye göre, ilçede internet kafe işletmeciliği yapan Serkan Alsan 25 , önceki akşam işyerinde annesinin arkadaşı olan Zümrüt B’ye ait messenger adresinin şifresini kıran kişiyle sohbet etti. 
     Annesinin arkadaşı zannederek sohbet ettiği kişinin paraya ihtiyacı olduğunu belirtmesi üzerine, kendisine verilen banka hesap numarasına 300 YTL yatıran genç, akşam eve gittiğinde durumu annesine anlattı. 
     Annesinin, Zümrüt B’yi araması üzerine dolandırıldığını anlayan Alsan, şikayetçi oldu. 
     Yetkililer, kimliği henüz belirlenemeyen zanlının aranmasına başlandığını bildirdiler. 
     
</TEXT>
</DOC>
