<DOC>
<DOCNO> 400435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/sondun12.html </URL>
<DATE> 2005/12/04/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Şii aday kurşunlandı 
</HEADLINE>
<TEXT>

     Irak'ta bu ay yapılacak genel seçimlerin Şii adaylarından biri öldürüldü. 
     Polis, Şii lider Mukteda Essadr'ın yandaşlarından Şeyh Abdüsselam Abdülhüseyin'in, başkent Bağdat'ın doğusundaki Zeyuna mahallesinde kimliği belirsiz silahlı kişilerce öldürüldüğünü söyledi. 
     Irak'ta geçen hafta da seçimin adaylarından Irak İslam Partisi politbüro üyesi İyad El Izzi öldürülmüştü. 
     Öte yandan, Irak'taki Amerikan ordusu, El Cezire'de yayımlanan, Irak İslam Ordusu tarafından gönderildiği belirtilen video görüntülerinin, iddia edildiği gibi 10 Amerikan askerinin öldüğü saldırıyı göstermediğini bildirdi. 
     Açıklamada, görüntülerin, Amerikan askerlerinin hedef alındığı saldırıya ait olmadığı gibi, gerçekliğinin de doğrulanamadığı belirtildi. 
     
</TEXT>
</DOC>
