<DOC>
<DOCNO> 408165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/spor/spo11.html </URL>
<DATE> 2005/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirve netleşiyor 
</HEADLINE>
<TEXT>


Geleneksel ankette sonuçların açıklanmasına 24 saat kala 2005 yılına damga vuran isimler klasmanlara ağırlığını koydu 


Milliyet Geleneksel 52. Yılın Sporcusu Anketi'nde sonuçların açıklanmasına sadece bir gün kala kategorilerinde yıla damga vuran isimler netleşmeye başladı. Oy sayımına büyük bir titizlikle dün de devam eden tasnif ekibinin son raporuna göre Yılın Sporcusu Anketi'nde Dünya ve Avrupa Şampiyonu güreşcimiz Hamza Yerlikaya rakiplerine açık ara fark attı. Yılın Spor Adamı'nda Fenerbahçe Kulüp Başkanı Aziz Yıldırım, özellikle İddaa Bayileri'nden gelen oylarla en ciddi rakibi Golf Federasyonu Başkanı Ahmet Ağaoğlu ile arayı tekrar açtı. Yılın Takımı'nda dünkü sayımın ardından U-17 Genç Milli Futbol Takımı, Klasis Golf Kulübü Erkek Takımı ve Fenerbahçe'nin önüne geçti. Yılın Antrenörü kategorisinde ise U-17 Milli Takım Antrenörü Abdullah Avcı önceki gün ele geçirdiği zirveyi dünkü sayımların ardından korumayı başardı. 
Klasis Golf Kulübü antrenörü David Clare'in ardından Fenerbahçe Teknik Direktörü Christoph Daum'un üçüncülüğü devam ediyor. Yılın Futbolcusu'nda ise Fenerbahçe'nin Brezilyalı yıldızı Alex, yakın takipçisi Nuri Şahin'le arayı açtı. Dünya'da Yılın Sporcusu'nda F1 pilotu Fernando Alonso, Ronaldinho'nun yakın markajına rağmen zirvenin en güçlü adayı olarak görünüyor. 
52.Yılın Sporcusu Anketi'nde zirvenin kesin sahipleri yarın açıklanacak. 


</TEXT>
</DOC>
