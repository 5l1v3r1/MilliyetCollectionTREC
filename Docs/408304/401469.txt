<DOC>
<DOCNO> 401469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sontur25.html </URL>
<DATE> 2005/12/07/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Kayıp çiftin cesetleri uçurumda bulundu 
</HEADLINE>
<TEXT>

     Bilecik’in Bozüyük İlçesi’nde evlerinden 4 gün önce ayrılan ve bir daha geri dönmeyen yaşlı çiftin cesetleri uçurumda bulundu. 
     Alınan bilgiye göre, 4 gün önce Çamyayla Köyü’ndeki evlerinden traktörle ayrılan Mustafa Uygun 71 ve eşi Gülizar Uygun’un 67 , geri dönmemelerinden şüphelenen yakınları, durumu jandarmaya bildirdi. 
     Jandarma ekiplerinin, bölgede başlattığı arama çalışmaları sonucu, Uygun çiftinin cesetleri, Muratdere Köyü yakınlarındaki bir uçurumda bulundu. 
     Bilecik ve Bursa’dan gelen sivil savunma ekipleri, Gülizar Uygun’un cesedini çıkardı, ancak Mustafa Uygun’un cesedi henüz çıkarılamadı. 
     Traktörlerinin 2 kilometre uzağındaki uçurumda bulunan çiftin, kesin ölüm nedeninin otopsi sonucu belirleneceği, olayla ilgili soruşturmanın sürdürüldüğü kaydedildi. 
     
</TEXT>
</DOC>
