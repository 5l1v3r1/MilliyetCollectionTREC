<DOC>
<DOCNO> 400106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sonyas14.html </URL>
<DATE> 2005/12/02/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Kuşlar, dinozorlardan mı türedi 
</HEADLINE>
<TEXT>

     Bilinen en eski kuş benzeri canlı olan Archaeopteryx üzerindeki son araştırmalar, bu hayvanın dinozor gibi ayakları bulunduğunu ortaya koydu. 
     Almanya’nın Frankfurt kentindeki Schenkenberg Araştırma Enstitüsü’nce bilim dünyasının elindeki en son ve en mükemmel fosil üzerinde yapılan araştırmalarda, Archaeopteryx’in ayaklarının dinozorlarınkiyle benzerlik gösterdiği belirlendi. 
     Düşünülenin aksine Archaeopteryx’in ilk parmağının günümüz kuşlarınınki gibi dönük biçimde olmadığı, ikinci parmağının da, aralarında yırtıcılığıyla tanınan T. Rex’in de bulunduğu etobur dinozorlar ve theropodlar gibi uzayabildiği saptandı. 
     Dönük parmağı olmamasının Archaeopteryx’in bir ağaca tüneyemeyeceği anlamına gelmediğini, ancak bu hayvanın ağaçlarda yaşamadağını gösterdiğini belirten bilim adamları, tüylerinden ötürü ilk fosil kuş olarak bilinen Archaeopteryx’in uçabildiğini varsaydıklarını, ancak uçuş yeteneği konusunda fazla bilgileri olmadığını kaydettiler. 
     Bilim dünyasının elindeki 10. Archaeopteryx fosili üzerindeki araştırmanın sonuçları Science dergisinde de yayınlandı. 
     Evrim görüşü çerçevesinde en önemli ara geçiş biçimi olarak gösterilen Archaeopteryx, 150 milyon yıllık bir fosil kuş olarak biliniyor. 
     
</TEXT>
</DOC>
