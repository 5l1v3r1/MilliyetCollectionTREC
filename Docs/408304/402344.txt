<DOC>
<DOCNO> 402344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/son/sonspo13.html </URL>
<DATE> 2005/12/10/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Gaziantepspor 1 - Ankaragücü 1 Maç sonucu 
</HEADLINE>
<TEXT>

     Turkcell Süper Ligi'nde yapılan maçta, Gaziantepspor ile Ankaragücü 1-1 berabere kaldı. 
     Ligin ilk yarısının tamamlanmasına bir hafta kala sahasında henüz galibiyeti olmayan Gaziantepspor, maça hızlı başladı. Golcü futbolcusu Lazarov ve Ivanav'la rakip kalede gol arayan Kırmızı-siyahlılar, geliştirdiği ataklarda son vuruşlarda başarılı olamadı. 
     Konuk başkent ekibi Ankaragücü ise defans ağırlıklı bir oyun sergilerken, kontraataklarla rakip kalede gol aradı. 
     3. dakikada, Evren'in kullandığı serbest vuruşta, ceza sahası içinde topla buluşan Umut'un sert şutunda top, kaleci Hasegiç'te kaldı. 
     10. dakikada, Lazarov'un soldan ortasında meşin yuvarlakla buluşan İbrahim ters vuruşla meşin yuvarlağı kendi kalesine gönderdi, kaleci son anda topu kornere çeldi. 
     27. dakikada Sedat'ın uzun pasında ceza sahası içinde Kirita topla buluştu, bu oyuncu bekletmeden sert vurdu, top az farkla auta çıktı. 
     35. dakikada, Kirita topu ceza sahası içinde Ahmet Burak'a verdi, bu oyuncunun bekletmeden sert vuruşu az farkla auta gitti. 
     Karşılaşmanın ilk yarısı golsüz berabere sonuçlandı. 
     
     İKİNCİ YARI 

     Ligin ilk yarısının tamamlanmasına bir hafta kala sahasında henüz galip gelemeyen Gaziantepspor, ikinci yarıya daha iyi başlayan taraf oldu. 
     Konuk başkent ekibi Ankaragücü ise ikinci yarıda da defans ağırlıklı bir oyun sergilerken, kontraataklarla rakip kalede gol aradı. 
     48. dakikada, İsmet'in pasında topla buluşan Umut, ceza sahası içinde dönerek vurdu, top az farkla auta çıktı. 
     50. dakidada, Sedat'ın ara pasında topla buluşan Lazarov topu İlhan'a uzattı, bu oyuncunun sert vuruşunda top az farkla auta çıktı. 
     68. dakikada, Lazarov'un ceza sahası içine ortaladığı topa son dokunan Abdel Fahmi, takımını 1-0 öne geçirdi. 
     76. dakikada, Deniz'in pasında topla buluşan Sedat ceza sahası içinde kafa ile vurdu, top kaleci Hasagiç'te kaldı. 
     Karşılaşmanın uzatma dakikalarında, Abdurrahman ceza sahası içine ortaladığı topa iyi yükselen, Umut, kaleci Hasagiç'in bakışları arasında kafa ile topu filelere gönderdi. 1-1 Karşılaşma 1-1 sona erdi. 
     

Stat Kamil Ocak. Hakemler Yunus Yıldırım xxx, Volkan Narinç xxx, Mesut Doğukan xxx. Gaziantepspor Hasagiç xx, Hakan x Dk. 60 Gökhan xx , Abdel Fahmi xxx, Erman xx, Ahmet Burak x Dk. 76 Bekir x , İlhan xxx, Kirita xxx, Sedat xx, Tarık Ettayeb xx, Ivanov xx Dk. 83 Ekrem x , Lazarov xxx. Ankaragücü Orhan xx, İbrahim x Dk. 74 Birol x , Hakan xx, Sedat xx, Emre x, İsmet xx, Onur x Dk. 61 Batista x Niyazi xx Dk. 70 Abdurrahman x , Evren xx, Deniz xx, Umut xx. Gol Dk. 68 Abdel Fahmi Gaziantepspor , Dk. 90 Umut Ankaragücü . Sarı Kartlar Dk. 47 Ivanov Gaziantepspor , Dk. 54 Sedat Ankaragücü .      
</TEXT>
</DOC>
