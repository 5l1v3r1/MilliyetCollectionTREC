<DOC>
<DOCNO> 403067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/soneko34.html </URL>
<DATE> 2005/12/13/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
UEA 2010 yılına kadar güçlü petrol talebi sürecek 
</HEADLINE>
<TEXT>

     Uluslararası Enerji Ajansı UEA , rekor seviyedeki petrol fiyatlarına karşın, önümüzdeki 5 yıllık süreçte petrole olan güçlü talebin devam edeceğini bildirdi. 
     26 sanayileşmiş ülkenin enerji politikalarının oluşturulmasında ülkelere danışmanlık hizmeti veren UEA'nın aylık raporunda yer alan bilgilere göre, dünya petrol talebi, 2010 yılına kadar artarak büyüyecek. 
     Rapora göre, Çin ve Hindistan gibi gelişmekte olan piyasalar, tarihsel olarak yüksek fiyatlara karşılık, petrol talebinin büyümesinde önemli rol oynuyor. 
     OPEC'in 2006 yılında yedek kapasitesini 3.1 milyon varile çıkarmasının da yeterli olamayabileceği belirtilen raporda, kapasitenin artırılması durumunda bile süpriz rezerv sıkıntısı problemleri yaşanabileceği üzerinde duruluyor. 
     Uluslararası Enerji Ajansı, ilk kez bir aylık raporda, uzun dönem tahminlerde bulunmuş oldu. 
     
</TEXT>
</DOC>
