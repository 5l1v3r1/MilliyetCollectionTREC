<DOC>
<DOCNO> 400844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sonyas21.html </URL>
<DATE> 2005/12/05/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Müşterisini aldatan estetikçiye 6 yıl hapis 
</HEADLINE>
<TEXT>

     Almanya'da bir estetik cerrahı, müşterilerini aldattığı gerekçesiyle Nürnberg-Fürth Eyalet Mahkemesi tarafından 6 yıl 6 ay hapis cezasına çarptırıldı. 
     Daha önce de hüküm giydiği belirtilen 51 yaşındaki kişi ayrıca, 2 yıl 2 ay boyunca mesleğinden men edildi. 
     Bu kişinin, bir kadın müşterisinin ölümü üzerine, daha önce Wernigerode Sulh Mahkemesi tarafından ihmal sonucu ölüme sebebiyet vermek suçundan 2 yıl 6 ay hapis cezasına çarptırıldığı ve mesleğinden men edilmesine rağmen, cerrah olarak çalışmaya devam ettiği bildirildi. 
     Mahkeme kararında, söz konusu cerrahın müşterilerine göğüs büyütmenin ya da yağ aldırmanın riskleri konusunda yeteri kadar bilgi vermediği, gerektiği şekilde ameliyat yapmadığı ve ameliyatlarda hijyen kurallarına yeteri kadar önem vermediği belirtildi. 
     Söz konusu kişinin, müşterisi bir kadının göğüs ameliyatını evindeki oturma odasında yaptığı, ameliyat ettiği diğer 3 kadının da göğüslerinde ortaya çıkan iltihaplanma nedeniyle şikayetçi oldukları kaydedildi. 
     
</TEXT>
</DOC>
