<DOC>
<DOCNO> 402568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/sontur24.html </URL>
<DATE> 2005/12/11/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
CIA Başkanı, Türkiye'de... 
</HEADLINE>
<TEXT>

     Amerikan Merkezi Haberalma Teşkilatı CIA Başkanı Porter Goss, Ankara'ya geldi. 
     Goss ve beraberindeki heyeti taşıyan özel uçak, saat 17.00 sıralarında Esenboğa Havalimanı'na iniş yaptı. 
     Porter Goss, havalimanında ABD Ankara Büyükelçiliği yetkilileri tarafından karşılandı. 
     Goss'un, gazetecilerin görüntü almaması için VIP yerine başka bir kapından çıkarıldığı bildirildi. 
     
     PKK'YA OPERASYON MU 

     FBI Başkanı Robert Mueller’in hemen ardından, CIA Başkanı Goss'un Türkiye'ye gelmesiyle, ABD ile doruk noktaya çıkan istihbarat temasları, "Irak seçimlerinden sonra PKK’ya karşı ciddi bir girişim başlatılabilir’ yorumlarına neden oluyor. 
     Porter Gross'un Ankara'daki görüşme programı sır gibi saklanırken, MİT Müsteşarı Emre Taner ve Genelkurmay'ın istihbarat birimleriyle görüşmesine kesin gözüyle bakılıyor. 
     Gross'un, CIA’nin Türkiye'ye de indiği tespit edilen işkence uçakları’yla ilgili bilgi vermesi de bekleniyor. 
     
</TEXT>
</DOC>
