<DOC>
<DOCNO> 400197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/yasam/yas05.html </URL>
<DATE> 2005/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hastayı görünce yüz naklinden şüphemiz kalmadı' 
</HEADLINE>
<TEXT>


Adı açıklanmayan bir kadın hastaya ilk kısmi yüz naklini gerçekleştirilen doktorlar, operasyonu anlattı 

SABETAY VAROL Paris 

DÜNYANIN ilk kısmi yüz nakli ameliyatını geçen pazar günü gerçekleştiren doktorlar, Fransa'nın Lyon kentindeki Edouard Herriot Hastanesi'nde düzenledikleri basın toplantısında operasyonla ilgili ayrıntılı bilgi verdi. Prof. Jean Michel Dubernard, basın toplantısında, "Önceleri ya başarısız olursak diye çok tereddüt ettim. Aşırı ağır durumdaki hastayı görür görmez tüm tereddütlerim yok oldu" dedi. 

YÜZÜ bir köpek tarafından parçalanan 38 yaşındaki kadının yüzünde hemen hiçbir şey kalmadığını belirten Dubernard, ameliyattan önce kadının koku, çiğneme, yutkunma, yediklerini ağzında tutma gibi fonksiyonlarının çalışmadığını söyledi. Hastanın yeni yüzünü fiziki olarak hissedeceğini vurgulayan doktorlar, yeni yüzü psikolojik olarak benimsemenin ise vakit alabileceğini belirttiler. 



</TEXT>
</DOC>
