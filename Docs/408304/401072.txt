<DOC>
<DOCNO> 401072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonspo06.html </URL>
<DATE> 2005/12/06/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Daum, Nobre ile Deniz arasında kararsız... 
</HEADLINE>
<TEXT>

     Fenerbahçe Teknik Direktörü Christoph Daum, sınavı öncesi Nobre ile Deniz arasında tercih yapmakta zorlanıyor. 
     
     Formu düşündürüyor 
     Fenerbahçe Teknik Direktörü Christoph Daum, sahaya süreceği kadro konusunda kararsız kaldı. Alman hoca, Deniz’le orta sahayı kalabalık tutup, tek forvet oynamakla, iki maçtır attığı gollerle takımına 4 puan kazandıran ve yüksek form grafiği çizen Nobre’yi sahaya sürmek arasında tercih yapamıyor. Tecrübeli teknik adamın, maç anında kadar bekleyeceği ve duruma göre bir karar vereceği öğrenildi. Deniz’in oynaması halinde, Anelka tek forvet olarak görev yapacak. 
     
     Artık top sizde’ 
     Trabzonspor maçı sonrası tüm mesaisini PSV karşılaşmasına ayıran ve rakibin daha önce oynadığı maçların kasetlerini izleyen Daum, oyuncularına çeşitli uyarılarda da bulundu. Fenerbahçe camiası ve taraftarın kendilerinden zafer beklediğini vurgulayan Alman hoca, Herşeyin telafisi var ancak bu maçın yok. PSV’yi İstanbul’da yendiniz, yine yenersiniz. Birbirinizle konuşup, yardımcı olun. Artık top sizde. Kazanın ve hep birlikte Türkiye’ye mutlu bir şekilde dönelim'' dedi. 
     
</TEXT>
</DOC>
