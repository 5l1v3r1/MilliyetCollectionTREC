<DOC>
<DOCNO> 407411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sontur18.html </URL>
<DATE> 2005/12/28/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Bilye atan havalı tabancayla oynarken arkadaşını vurdu 
</HEADLINE>
<TEXT>

     DHA 

      İZMİR'in Eskiizmir semtinde 10 yaşındaki Okan Yıldız, beraber oynadığı tanıdıklarının oğlu 12 yaşındaki B.C.'nin elindeki bilye atan havalı tabancanın tetiğine dokunmasıyla, alnından vurularak ağır yaralandı. Hastaneye kaldırılan çocuk tedaviye alındı. 
     Olay, bugün saat 01.00 sıralarında 3767 1 sokak 15 numaradaki apartmanının birinci katında meydana geldi. Duğrallar İlköğretim Okulu 5'inci sınıf öğrencisi Okan Yıldız, babası Ferzande Yıldız ve annesi Zümrete Yıldız tarafından başından yaralı halde İzmir Eğitim Hastanesi'ne getirildi. Hastanede acil müdahaleye alınan Yıldız'ın tabancayla alnından vurulduğu belirlendi. 
     İhbar üzerine olay yerine gelen polis ekipleri, evde bilye atan bir havalı tabanca buldu. Parmak izi incelemesi ve yapılan araştırmaların ardından küçük Okan'ın, misafirliğe gelen akrabalarının oğlu B.C.'nin bu tabancanın tetiğine dokunmasıyla namludan fırlayan çelik bilyeyle kazayla vurulduğu belirlendi. 
     Hastanede tedaviye alınan Okan Yıldız'ın durumunun ağır olduğu belirtildi. Ailesine teslim edilen B.C.'nin babası tarafından bugün adliyeye götürüleceği, savcının ifadesini alacağı belirtildi. Olayla ilgili soruşturmanın sürdürüldüğü bildirildi. 
     
</TEXT>
</DOC>
