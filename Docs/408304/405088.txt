<DOC>
<DOCNO> 405088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sonspo14.html </URL>
<DATE> 2005/12/20/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Beşiktaş'ta ilk yarıda en çok forma giyen Oscar Cordoba oldu... 
</HEADLINE>
<TEXT>

     Turkcell Süper Ligi'nde 2005-2006 sezonunun ilk yarısını beşinci sırada tamamlayan Beşiktaş'ın ilk yarıda en istikrarlı futbolcusu Oscar Cordoba oldu. 
     Cordoba, ligin ilk yarısındaki 17 maçın 16'sında görev alırken, toplam 1440 dakika sahada kalarak, siyah-beyazlıların en çok forma giyen oyuncusu unvanını elde etti. Cordoba, geçen sezonun ilk yarı sonunda ise sadece 1 maçta görev almıştı. 
     Deneyimli futbolcu sadece Samsunspor maçında görev alamazken, oynadığı 16 maçın, 16'sında da 90 dakika sahada kaldı. 
     Cordoba'yı, 1350 dakika ile İbrahim Toraman izlerken, Koray Avcı da 1236 dakika ile 3. sırada yer aldı. 
     
     YENİ TRANSFERLER 
     Beşiktaş'ta sezon başında transfer edilen futbolcular içinde en fazla forma giyeni Brezilyalı Kleberson oldu. 
     Kleberson, 14 maçta toplam 1233 dakika forma giyerken, Ailton da 916 dakika ile bu futbolcuyu izledi. 
     Adem Dursun 870, Ali Tandoğan 851, Youla 677, Veysel 266, Güven ise sadece 9 dakika forma giydi. 
     Bu arada sezon başında transfer edilen, ancak daha sonra Trabzonspor'a giden Kürşat Durmuş da ligin ilk maçında 90 dakika sahada kaldı. 
     Kaleci Volkan ünlü ise ilk yarıda forma şansı bulamadı. 
     
     SERGEN, SADECE 171 DAKİKA OYNADI 
     Siyah-beyazlıların yıldız futbolcusu Sergen Yalçın, sezonun ilk yarısında sadece 171 dakika forma giyebildi. 
     Sakatlıklardan bir türlü kurtulamayan Sergen, 6 maçta görev alırken, hiçbir karşılaşmada 90 dakika sahada kalamadı. 
     
</TEXT>
</DOC>
