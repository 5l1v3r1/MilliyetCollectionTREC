<DOC>
<DOCNO> 400796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sontur11.html </URL>
<DATE> 2005/12/05/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Boşanmak istedi bu hale geldi 
</HEADLINE>
<TEXT>

     Kemal ATLAN DHA 

      ESKİŞEHİR’de 42 yaşındaki kadın, boşanma davası açınca eşi tarafından dövülerek hastanelik edildi. 
     Çifteler İlçesi Yıldızören Köyü’nde yaşayan 42 yaşındaki Elif Köksal kendisini sürekli dövdüğü gerekçesiyle eşi 44 yaşındaki İsmail Köksal’dan boşanmak üzere mahkemeye başvurdu. Köyde çiftçilik yapan İsmail Köksal, eşinin boşanma davası açtığını öğrenince öfkelendi. Dün akşam evde çıkan tartışmada İsmail Köksal eşi Elif Köksal’ı öldüresiye dövdü. Bir süre evde baygın halde yatan Elif Köksal kendine geldiğinde telefonla komşularından yardım istedi. Komşuları tarafından otomobille Eskişehir Devlet Hastanesi’ne kaldırılan Elif Köksal Acil Servis'te yapılan müdahalenin ardından Beyin Cerrahi Servisi'nde tedavi altına alındı. Beyin travması şüphesiyle müşahade altında tutulan Elif Köksal ifadesinde, boşanma davası açtığı için eşi tarafından dövüldüğünü söyledi. 
     Köksal, Dayaklarından bıktığım için dava açtım. Davayı açtığımı öğrenince beni bir daha dövdü. Öldüğümü zannederek beni bırakıp gitti'' dedi. 
     Jandarma Komutanlığı yetkilileri olaydan sonra kaçan İsmail Köksal’ın yakalanması için çalışmaların sürdüğünü belirtti. 
     
</TEXT>
</DOC>
