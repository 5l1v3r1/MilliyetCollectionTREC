<DOC>
<DOCNO> 404286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/soneko14.html </URL>
<DATE> 2005/12/17/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Geçen hafta hisse senetleri ortalama yüzde 0.59 değer kazandı 
</HEADLINE>
<TEXT>

     Hazırlayan Şenol Aydoğan 

İstanbul Menkul Kıymetler Borsası'nda İMKB işlem gören hisse senetleri, geçen hafta ortalama yüzde 0.59 oranında değer kazandı. 
     Borsa geçen haftayı küçük çapta iniş-çıkışlarla geçirdi. IMF'nin niyet mektubunun imzalanması, Telsim satışı, ABD Merkez Bankası'nın FED faiz toplantisi ve not artırımı beklentilerinin gerçekleşmesinin ardından kısa vadede yeni bir beklentisi bulunmayan İMKB, yönünü belirlemekte zorlandı. 
     Borsa uzmanları, yurt dışından özellikle gelişmekte olan piyasalardan olumlu haberler gelmesine rağmen yatay bir seyir izlenmesinin, yurt dışına karşı duyarsızlığın arttığı şeklinde yorumlanabileceğini ifade ederek, petrol fiyatlarının 60 doların altına indiği ve ABD tahvil faizlerinin düştüğü bir ortamda izlenen seyrin olumlu yönde değişmesinin beklendiğini kaydediyor. 
     
     ÖZETLE PİYASALAR 
     Borsa, geçen hafta 37,500 puanın üstünde tutunma çabası içinde oldu. İMKB Tahvil ve Bono Piyasası'ndaki ortalama oranlarda çeyrek puan dolayında artışlar oldu. YTL karşısında dolar düşerken, avro değer kazandı. Mevduat faizlerinin ortalamalarında küçük çapta düşüşler gerçekleşti. 
     Hisse senetleri haftalık bazda ortalama yüzde 0.59 oranında değer kazandı. 24 ayar külçe altının gram satış fiyatı yüzde 3.51, Cumhuriyet altınının satış fiyatı yüzde 3.27 düştü. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.05 oranında geriledi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.25, haftalık reponun net getirisi yüzde 0.20 olarak gerçekleşti. 
     
     BORSANIN SEYRİ VE ENDEKSLER 
     Hisse senetleri haftanın ilk işlem gününde ortalama yüzde 1.88 oranında değer kazandı. Salı günü ortalama yüzde 1.21'lik düşüş gösteren Endeks, Çarşamba günü ortalama yüzde 0.34 artış gösterdi. Perşembe günü ortalama yüzde 0.63'lük düşüşün ardından Cuma günü sakin bir seyir sonunda ortalama yüzde 0.23'lük yükseliş gerçekleşti. 
     Endeks, geçen hafta 220.52 puanlık artışla 37,496.18 puandan 37,716.70 puana çıktı. Hisse senetlerindeki haftalık ortalama artış yüzde 0.59 oldu. 
     İMKB Ulusal-Mali Endeksi 572.50 puan artışla 58,282.07 puandan 58,854.57 puana, İMKB Ulusal-Sanayi Endeksi 418.56 puan artışla 29,267.47 puandan 29,686.03 puana çıkarken, İMKB Ulusal-Hizmetler Endeksi 60.15 puan düşüşle 17,928.83 puandan 17,868.68 puana geriledi. 
     Böylece, mali grup hisseleri ortalama yüzde 0.98 oranında, sanayi grubu hisseleri ortalama yüzde 1.48 oranında değer kazanırken, hizmetler grubu hisseleri ortalama yüzde 0.34 oranında değer yitirdi. 
     
     KAZANANLAR VE KAYBEDENLER 
     Borsada geçen hafta işlem gören 312 hisse senedinden 207'si değer kazanırken, 79 hisse senedi değer yitirdi, 26 hisse senedinin değeri de değişmedi. 
     Geçen hafta en yüksek oranlı artış, yüzde 29.79 ile Adel Kalemcilik hisselerinde gerçekleşti. Yüzde 26.25'lik artışla Göltaş Çimento hisseleri ikinci ve yüzde 21.43'lük artışla Kaplamin hisseleri üçüncü oldu. 
     En yüksek oranlı düşüş ise yüzde 8. ile Karsan Otomotiv hisselerinde oldu. Yüzde 8.04'lük düşüşle Beşiktaş Futbol Yatırımları hisseleri ikinci, yüzde 7.61'lük düşüşle de Bak Ambalaj hisseleri üçüncü sırada yer aldı. 
     İMKB Ulusal Pazar'da geçen hafta toplam 1 milyar 542 milyon 106 bin adet hisse senedi işlem gördü ve karşılığında 5 milyar 757 milyon YTL'lik işlem hacmi gerçekleşti. 
     
     DÖVİZ 
     Geçen hafta, YTL karşısında dolar ve İsviçre Frangı gerilerken, avro ve İngiliz Sterlini değer kazandı. İstanbul serbest döviz piyasasında alınıp satılan ABD Doları Yeni Türk Lirası karşısında yüzde 0.30 oranında değer yitirirken, avro yüzde 1.31 oranında yükseldi. İngiliz Sterlini'ndeki haftalık artış yüzde 0.55 olurken, İsviçre Frangı'nda yüzde 0.10 düşüş yaşandı. 
     Önceki hafta sonuna göre ABD Doları'nın Yeni Türk Lirası satış fiyatı 0.0040 YTL düşerek 1.3500 YTL'ye gerilerken, avronun satış fiyatı 0.0210 YTL artarak 1.5190 YTL'ye, İngiliz Sterlini'nin satış fiyatı 0.0130 YTL artarak 2.3930 YTL'ye çıktı. İsviçre Frangı'nın satış fiyatı 0.0010 YTL düşerek 1.0490 YTL'ye indi. 
     Bugün öğle saatlerinde ise İstanbul serbest piyasada ABD Doları 1.3500 YTL'den, Avro 1.6200 YTL'den, İngiliz Sterlini 2.3950 YTL'den ve İsviçre Frangı da 1.0460 YTL'den satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı yüzde 3.51, Cumhuriyet altınının da yüzde 3.27 düştü. 
     Dünkü kapanış itibariyle külçe altının gram satış fiyatı 22.00 YTL, Cumhuriyet altınının satış fiyatı da 148.00 YTL oldu. 
     İstanbul Altın Borsası'nda İAB geçen hafta 24 ayar altının gram fiyatı yüzde 0.58 düşerek, 22.23 YTL'ye geriledi. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.05 oranında değer yitirdi. 
     Yatırım fonlarının fiyat seyrini izleyen A.A Bileşik Fon Endeksi 334 puan düşerek 639,912 puandan 639,578 puana indi. 
     Geçen haftanın en çok değer kazanan katılma belgeleri, yüzde 3.72'lik artışla İş A Tipi Teknoloji Endeks Fon, yüzde 2.79'luk artışla TAİB Yatırım B Tipi Değişken Fon ve yüzde 1.71'lik artışla da Ata A Tipi Değişken Fon olarak sıralandılar. 
     Haftanın en çok değer yitiren katılma belgeleri ise yüzde 3.24'lük düşüşle Global A Tipi İMKB-100 Endeks Fon, yüzde 2.96'lık düşüşle Fortis Yatırım A Tipi İMKB-30 Endeks Fon ve yüzde 2.72'lik düşüşle de Ata A Tipi İMKB-30 Endeks Fon oldu. 
     
     HAZİNE İHALELERİ 
     Hazine geçen hafta biri bono diğeri tahvil olmak üzere, iki ihale düzenledi. 
     Salı günü düzenlenen 91 gün vadeli YTL cinsinden iskontolu referans bono ihalesinde, nominal 2 milyar 622.2 milyon YTL'lik teklif gelirken, 1 milyar 451.1 milyon YTL'lik satış yapıldı. Net satış tutarı 1 milyar 402 milyon YTL düzeyinde gerçekleşirken, basit faiz yüzde 14, bileşik faiz yüzde 14.75 oldu. Bonoların geri ödemesi 15 Mart 2006'da yapılacak. 
     Yine aynı gün yapılan 14 Aralık 2005 Çarşamba valörlü, 18 Ağustos 2010 itfa tarihli, 6 ayda bir değişken kupon ödemeli YTL cinsinden devlet tahvili ihalesinde de 4 milyar 851.1 milyon YTL'lik nominal teklif gelirken, 875.5 milyon YTL'lik satış yapıldı. Net satış 991.7 milyon YTL düzeyinde gerçekleşirken, dönemsel kupon faizi yüzde 7.93 olarak belirlendi. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.24 ile yüzde 0.28 arasında gerçekleşti. 
     Mevduat faizlerinin ortalamalarında küçük çapta düşüşler oldu. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.25 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 13.8 dolayında bulunan haftalık reponun net getirisi de yüzde 0.20 oldu. 
     
</TEXT>
</DOC>
