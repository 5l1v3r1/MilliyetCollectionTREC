<DOC>
<DOCNO> 400116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/dunya/dun02.html </URL>
<DATE> 2005/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hz. Muhammed çizenlere ölüm fetvası 
</HEADLINE>
<TEXT>


İRFAN KURTULMUŞ Kopenhag 


Pakistan'da söz sahibi dinci parti Cemaat'ı -İslami, Hz. Muhammed'in karikatürlerini yaparak Danimarka'nın Jyllands-Posten gazetesinde 30 Eylül'de yayımlanmasına neden olan 12 çizerin öldürülmesi için 50 bin kron yaklaşık 10 bin 650 YTL nakit ödül koydu. Parti, Danimarka Büyükelçisi'nin de Pakistan'ı terk etmesini istedi. Berlingske Tidende gazetesine göre, başkent İslamabad'da yaklaşık 2 hafta önce binlerce kişinin gösteriler düzenlemesiyle başlayan protestolar, çizerlere ölüm tehdidine dönüştü. Bununla birlikte bu tehdidi gerçekleştirecek kişi ya da kişilere 50 bin Danimarka kronu ödül vaat edildi. Karikatürlerin yayımlanmasının ardından, Danimarka'da görev yapan Türkiye'nin eski Kopenhag Büyükelçisi Fügen Ok'un da aralarında bulunduğu 11 Müslüman ülke büyükelçisi, Başbakan Anders Fogh Rasmussen'e bir protesto mektubu göndererek müdahale etmesini istemiş, Rasmussen ise bunu reddetmişti. 


</TEXT>
</DOC>
