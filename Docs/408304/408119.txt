<DOC>
<DOCNO> 408119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/guncel/gun01.html </URL>
<DATE> 2005/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul, yeni yılın ilk saatlerinde susuz 
</HEADLINE>
<TEXT>


İSKİ, 11 ilçede yeni yılın ilk saatlerinden itibaren 24 saatlik su kesintisi uygulayacağını açıkladı. Şişli Belediye Başkanı Sarıgül ve Beşiktaş Belediye Başkanı Ünal karara tepkili 

ŞENOL DEMİRCİ İstanbul 

İstanbul'un 11 ilçesinde yeni yılın ilk saatlerinde itibaren 24 saatlik su kesintisi uygulanacak. İSKİ yetkilileri, "K ğıthane Arıtma Tesisi'ndeki su deposu ekonomik ömrünü tamamladı. Sürekli su kaçırıyordu. Yeni depomuz 11 ilçeye su dağıtıyor. Bu nedenle kesinti uygulayacağız " dediler. 
Değiştirmenin kaçınılmaz olduğunu vurgulayan yetkililer şöyle konuştular "En uygun zamanın yeni yılın ilk günü olacağını düşündük. Çünkü o gün insanlar geç saatlere kadar eğlendiği için dışarı çıkmayacak. Araç trafiği de az olacak." 
1 Ocak'ta sabah 04.00'te kesintinin başlayacağını belirten yetkililer, "Kesinti evlere 06.00'da ulaşacak. İstanbullular'dan anlayış bekliyoruz" ifadelerini kullandılar. 
Yılbaşı gecesini Nişantaşı'nda dev bir şenlikle kutlayacak olan Şişli Belediye Başkanı Mustafa Sarıgül ise, su kesintisinden rahatsız olduğunu söyledi. İSKİ, sabaha kadar sürecek etkinliklere sahne olacak Şişli'de günün aydınlamasıyla 3 ayrı noktada çalışma başlatacak. 

Sarıgül Karar doğru değil 
Sarıgül, konuyla ilgili şunları söyledi "İSKİ ile görüştüm ve kesintinin 2 Ocak'ta yapılması ricasında bulundum. Önce isteğimiz olumlu bulundu. Daha sonra, 'Program yaptık. Bunu değiştiremeyeceğiz' dediler. İnsanlarımız sabaha kadar eğlenecek. Rica ettim, kesintinin saatini 12.00'ye ertelediler. Bu gibi çalışmalar hafta sonuna kaydırılmalı. Bu kararı doğru bulmuyorum." 

Ünal Erteleme sözü almıştık 
Eğlencelerin sabaha kadar sürdüğü Ortaköy ve Etiler gibi semtlerin yer aldığı Beşiktaş'ta da su kesintisi rahatsızlık duyulmasına sebep oldu. Beşiktaş Belediye Başkanı İsmail Ünal, çalışmaların ileri bir tarihe ertelenmesi konusunda İSKİ ile görüştüklerini, bu konuda söz aldıklarını belirtti. 
Ünal, "Kesintilerin yaşanacağını internetten ve basından öğrendik. Oysa bize erteleme konusunda söz vermişlerdi. Sözün tutulmamasını çok yanlış buluyorum. Kesintinin zamanlaması çok hatalı" diye tepki gösterdi. 
Su kesintisi uygulanacak semtler şöyle 
K ğıthane, Sarıyer, Şişli, Gaziosmanpaşa, Eyüp, Beyoğlu, Bayrampaşa, Fatih sahil kesimi hariç ve Beşiktaş sahil kesimi hariç ilçeleri ile Eminönü ve Esenler ilçelerinin bir bölümü. 



</TEXT>
</DOC>
