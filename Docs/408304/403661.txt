<DOC>
<DOCNO> 403661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/soneko10.html </URL>
<DATE> 2005/12/15/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Mercedes, 2005 yılının onbininci kamyonunu sattı 
</HEADLINE>
<TEXT>

     Merdes-Benz Türk A.Ş. Aksaray Kamyon Fabrikası Direktörü Hans Ulrich Maik, Mercedes-Benz Aksaray Kamyon Fabrikası'nın 2005 yılı toplam kamyon üretimini, rekor bir seviye olan 11 bin 600 adede yükselttiğini söyledi. 
     Maik, Mercedes-Benz Türk A.Ş. Aksaray Kamyon Fabrikası'nda 2005 yılının onbininci kamyonun müşteriye teslimi için fabrikada yapılan törende, 6 yıl içinde toplam 65 milyon Avro'luk ilave yatırım ile Aksaray'daki kamyon fabrikasının kapasitesini ve ürün paletini genişlettiklerini söyledi. 
     2005 yılı içinde, pazara sunulan Yeni Atego ve Axor kamyonlardan oluşan ürün paletine, Mart ayı başında pazara sunulan ''Axor 3240 C ve Axor 2640 CL'' nakliye kamyonları ile Ağustos ayında pazara sunulan ''Axor 3340 K ve Axor 4140 B'' ağır inşaat kamyonlarının ilave edildiğini belirten Maik, şunları kaydetti 
     ''Pazara yeni sunulan Axor 2640 CL, 3340 K ve 4140 B tiplerinin en önemli özelliklerinden biri de bu araçların sadece Türkiye'de üretiliyor ve başta Avrupa ülkeleri olmak üzere tüm pazarlara Türkiye'de ihraç ediliyor olmalarıdır. Mercedes-Benz Türk A.Ş, geniş ürün paleti, çekici, 6x4-8x4 inşaat ve 9-16 ton hafif kamyon segmentlerindeki liderliği ve yeni Axor 2640 CL, 3340 K ve 4140 B tipleri ile daha da artan ihracat hacmi sayesinde 2005 yılı toplam kamyon üretimini, rekor bir seviye olan 11 bin 600 adede yükseltti. Bu rekor üretim hacmiyle doğru orantılı olarak artan teslimat adetleri de 2005 yılının başından buyana ihracat sevkiyatlarıyla birlikte 10 bin adede ulaştı.'' Program sonunda fabrikada 2005 yılında üretilip satılan onbininci araç olan Axor 4140 B'nin anahtarları, aracı satın alan Çim Beton Hazır Beton ve Prefabrik Yapı Elemanları A.Ş. yetkisine törenle teslim edildi. 
     Törene, Mercedes-Benz Türk A.Ş'nin CEO'su Jürgen Ziegler de katıldı. 
     
</TEXT>
</DOC>
