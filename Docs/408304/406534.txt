<DOC>
<DOCNO> 406534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sonyas02.html </URL>
<DATE> 2005/12/25/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Elton John ve David Furnish balayına çıktı 
</HEADLINE>
<TEXT>

     İngiltere’de beste-güfte ortağı Bernie Taupin ile 30 yıl öncesine kadar en büyük eserlerini veren piyanist-şarkıcı Elton John, üç gün önce evlendiği Kanadalı arkadaşı David Furnish ile Venedik’te balayına çıktı. 
     İtalyan resmi haber ajansı ANSA’nın bildirdiğine göre, 58 yaşındaki Sir Elton John, Kanadalı film yapımcısı arkadaşı 43 yaşındaki David Furnish ile Venedik denizkulağında Giudecca adasında bulunan özel malikanesinde kalıyor. 
     İngiltere’de üç gün önce Londra-Windsor’da belediye nikah memurunun huzurunda ülkenin ilk resmi eşcinsel evliliğini hayata geçiren çift, kendilerini, Venedik’in ünlü "taksi-saldalları" da olan gondollarına bıraktı. 
     İngiliz Protestan dininin yönetim merkezi Anglikan Kilisesi’nin Canterbury üstü kapalı muvafakatiyle evlenen Elton John-David Furnish çifti, bugün Venedik’te lüks mağazarlardan alışveriş yaptı ve "Harry’s Bar" restoranına gitti. 
     
</TEXT>
</DOC>
