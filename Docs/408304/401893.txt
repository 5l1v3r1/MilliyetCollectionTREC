<DOC>
<DOCNO> 401893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/guncel/axgun02.html </URL>
<DATE> 2005/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İçişleri Bakanı, içki genelgesini savundu 
</HEADLINE>
<TEXT>


İçişleri Bakanı Aksu "Kırmızı noktanın tam tersi. Bir belediye sınırı dahilinde içkili yer bölgesinin birden çok alanda tespit edilmesine engel bulunmuyor" 

GÜRKAN AKGÜNEŞ İstanbul 

İçişleri Bakanı Abdülkadir Aksu, valiliklere gönderilen ve içkili yer bölgesi tespitinin yapılması istenen genelgeyi savundu. 
İçkili yer bölgelerinin daraltılması gibi bir uygulamanın söz konusu olmadığını öne süren Aksu, "Kırmızı noktanın tam tersi. 'Bir caddede, bir sokakta sadece şu işyeri içkili yer bölgesinde' diyemezsiniz. O caddenin, o sokağın tümünü, içkili yer bölgesi olarak alacaksınız" dedi. 

'Değişiklik yok' 
Bakanlığınca yayımlanan genelgeyle ilgili bilgi veren Aksu, yeni düzenlemedeki tek değişikliğin, içkili yerleri belirleyen komisyonun görevininin belediye meclisleri ve il genel meclislerine verilmesi olduğunu dile getirdi. Aksu şöyle konuştu 
"Bir belediye sınırı dahilinde içkili yer bölgesinin birden çok alanda tespit edilmesine engel yok. Yani 'bir cadde ve sokakta sadece şu işyeri içkili yer bölgesinde' diyemezsiniz. Bütün caddeye, sokağa, bütün bölgeye vermek lazım." 
Aksu, Antalya'daki içki kısıtlaması çalışmasıyla ilgili de şunları söyledi 

'Proje istemedim' 
"Tarihi, kültürel ve turistik özellikleri olan caddeler öncelikle içkili yer bölgesi olarak tespit edilecek. Veya içinde işyerinin bulunduğu iş merkezi, pasaj gibi yerlerde de açılabilmesine yönelik bölge tespitlerinin yapılması sağlanmalı' diyoruz. Söylenenlerin aksi bir uygulama yani." 
Halen ruhsatı bulunan işyerlerinin bu şartlarını kaybetmelerinin söz konusu olamayacağını ifade eden Aksu, valilerden "kırmızı sokak" gibi bir proje istenmediğini de söyledi. 




</TEXT>
</DOC>
