<DOC>
<DOCNO> 407509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/siyaset/siy06.html </URL>
<DATE> 2005/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu'yu eleştirip ANAP'tan istifa etti 
</HEADLINE>
<TEXT>


ANKARA Milliyet 


Erkan Mumcu'nun AKP üyeliğiyle bakanlık görevlerinden ayrıldıktan sonra ANAP'a geri dönüşünü sağlayan önemli isimlerden biri olan Merkez Karar ve Yönetim Kurulu MKYK Üyesi Abdülbaki Erdoğmuş, partisinden istifa etti. Erdoğmuş, Mumcu'nun siyasi faaliyetinin 'partilerden milletvekili tırtıklamak' olduğunu savundu. ANAP kongresi öncesinde Mumcu ile geri dönüşü için temas kuran heyetin başkanlığını yapan Erdoğmuş, Mumcu'nun genel başkan seçildiği kongrede de, MKYK listesine alınmıştı. Erdoğmuş, dün ANAP Genel Başkanlığı'na verdiği istifa dilekçesinde, "İtiraf etmeliyim ki, siyasi hayatımda bir hata yaptım" ifadelerine yer verdi. 



</TEXT>
</DOC>
