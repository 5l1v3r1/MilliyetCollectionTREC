<DOC>
<DOCNO> 403118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sonspo13.html </URL>
<DATE> 2005/12/13/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Beşiktaş'ın rakibi Guimaraes'in kadrosunda 12 yabancı bulunuyor 
</HEADLINE>
<TEXT>

     Beşiktaş'ın UEFA Kupası H Grubu'nda yarın karşılaşacağı Portekiz'in Vitoria SC Guimaraes takımı, Avrupa kupalarında oynadığı 41 maçın 13'ünü kazanırken, 19'unu yitirdi, 9'unda ise berabere kaldı. 
     11 kez Avrupa kupalarına katılan Portekiz ekibi, oynadığı 41 karşılaşmada rakip fileleri 40 kez havalandırırken, kendi kalesinde 60 gol gördü. 
     
     KADROSUNDA 12 YABANCI BULUNUYOR 
     Vitoria SC Guimaraes'in kadrosunda 5'i Brezilyalı olmak üzere 12 yabancı oyuncu bulunuyor. 
     Portekiz takımının kadrosu şöyle 
     Kaleciler Nilson Correia Junior Brezilya , Pedro Freitas, Paiva. 
     Savunma Sebastian Svard Danimarka , Helder Cabral, Mario Sergio, Medeiros, Attila Dragoner Macaristan , Pedro Geromel Brezilya , Rogerio, Zezinho, Cleber Guedes de Lima Brezilya . 
     Orta saha Neca, William Tiero Gana , Moreno, Flavio, Pintassilgo, Selim Benachour Tunus . 
     Forvet Targino da Silva, Marek Saganowski Polonya , Paulo Sergio, Manoel Brezilya , Emanuel Rivas Arjantin , Clayton Ferreira da Cruz Brezilya , Dario Monteiro Mozambik . 
     Bu sezon Polonya'nın Vista Krakow takımını 3-0 ve 1-0'lık sonuçlarla eleyerek, grup maçları oynamaya hak kazanan Portekiz ekibi, grupta ise Zenit St. Petersburg'a 2-1, Sevilla'ya 3-1 yenilip, Bolton Wanderers ile 1-1 berabere kaldı. 
     
     GOLCÜLERİ SAGANOWSKİ VE BENACHOUR 
     Vitoria SC Guimaraes, bu sezon eleme turu da dahil UEFA Kupası'nda oynadığı tüm maçlarda gol attı. 
     Portekiz ekibinin en golcü isimleri Polonyalı Marek Saganowski ve Tunuslu Selim Benachour oldu. Bu sezon elemelerde dahil olmak üzere UEFA Kupası'nda oynadığı 5 maçta, 7 gol atan Vitoria SC Guimaraes'de Saganowski ve Benachour 2'şer gole imza attı. Diğer golleri ise Cleber, Sergio ve Neca kaydetti. 
     
</TEXT>
</DOC>
