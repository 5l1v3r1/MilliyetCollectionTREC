<DOC>
<DOCNO> 407363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sonspo07.html </URL>
<DATE> 2005/12/28/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Pancu'ya Suudi teklifi... 
</HEADLINE>
<TEXT>

     Fanatik Gazetesi 

Siyah-Beyazlı ekibin Rumen yıldızı Pancu'ya, Spartak Moskova, Shakhtar Donetsk ve Poli Timişorara'dan sonra bir teklif de Suudi Arabistan'dan geldi. 
     Al İttihad takımı hocası ve eski Romanya Milli Takım antrenörü Lordunecsu, menacer Barış Güçlü aracılığıyla kulübe resmi teklifte bulunarak, yıldız oyuncuyu transfer etmek istediklerini belirtti. 
     Suudi Arabistan takımı, bonservisi için 1 milyon Euro ve Pancu'ya da 1,5 milyon Euro bütçe ayırdı. Ancak Rumen futbolcu, daha önce yaptığı açıklamada ilk tercihinin Avrupa kupalarına katılacağı için Moskova takımları olduğunu açıklamıştı. 
     
     Belki de 4 gider 2 gelir’ 

     Beşiktaş Kulübü Pazarlama ve Gelirler Komitesi Başkanı ve Yönetim Kurulu Üyesi Murat Ürünsak, 'Gidenlerin yeri doldurulacak' dedi. 
     
     Giden gider, ama...’ 

     Murat Ürünsak, takıma mutlaka takviyeler yapılacağını açıkladı. Siyah-Beyazlı Kulüp Pazarlama ve Gelirler Komitesi Başkanı ve Yönetim Kurulu Üyesi Ürünsak, transferden vazgeçmeyeceklerini belirterek, Beşiktaş’ta futbol oynamak istemeyen oyuncular ayrılabilir. Ama bizimle olan sözleşmeleri ve şartlarımız dikkate alınarak gidebilirler. Son kararı yönetim kurulumuz verecektir. Oynamak istemeyen oyuncuyu zaten biz oynatmayız'' diye konuştu. 
     
     Teklifleri bekliyoruz’ 

     Her ben oynamıyorum’ diyeni de dikkate almamalıyız. Bunun resmiyete dökülmesi gerekir. Teklifler varsa resmi olarak bize gelinmeli'' ifadesi kullanan Ürünsak, şöyle devam etti Bu durum, tüm yabancılar için de geçerli. Ondan sonra Tigana’nın önereceği yabancıların transferi söz konusu olur. Bu transferler sezon sonunda mı olur, bilemiyorum. Spekülasyonlarda 4 yabancı gidecek, 4 gelecek’ deniyor. Hayır, belki de 4 gider, 2 gelir, hiç belli olmaz.'' 
     
</TEXT>
</DOC>
