<DOC>
<DOCNO> 403004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sondun22.html </URL>
<DATE> 2005/12/13/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
DTÖ zirvesi başladı, göstericiler polisle çatıştı 6 yaralı 
</HEADLINE>
<TEXT>

     Dünya Ticaret Örgütü'nün DTÖ toplantısının yapıldığı Hong Kong'da küreselleşme karşıtları, konferans merkezinin yakınındaki polis barikatını aşmaya çalışırken çatışma çıktı. 
     Kalkanlarla donanmış toplum polisinin barikatını aşmaya çalışan protestocular güvenlik güçlerine bambu sopalarla saldırırken, polis biber gazıyla karşılık verdi. 
     Bir kişinin yaralandığı gösteride Koreli bir protestocu, ''DTÖ bizi ölüme sürüklüyor'' diye slogan attı. 
     Ticaretin liberalleşmesine karşı yapılan gösteriye 2 bin kadar kişinin katıldığı belirtildi. Göstericiler, DTÖ'nün yok edilmesini simgeleyen bir tabutu da yaktılar. 
     
     EN AZ 6 YARALI 

     Gösteride polisle çıkan çatışmada en az 6 eylemcinin yaralandığı bildirildi. 
     Yaralanan göstericilerden birinin, demokrasi yanlısı meclis üyesi "Uzun Saç" lakaplı ve Che Guevara tişörtleri giymesiyle tanınan Leung Kwok-hung olduğu kaydedildi. 
     Polisin, barikatları aşmaya çalışanları dağıtmak için biber gazı kullandığı gösteride bir kişinin yaralandığı bildirilmişti. 
     
</TEXT>
</DOC>
