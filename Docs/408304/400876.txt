<DOC>
<DOCNO> 400876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/guncel/gun07.html </URL>
<DATE> 2005/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuvaldeki yaşamlar 
</HEADLINE>
<TEXT>


Ressam Sema Yelkencioğlu'nun 'Yaşamdan Yansımalar' isimli sergisi Deniz Müzesi Sanat Galerisi'nde 


Uzun yıllardır resimle uğraşan Sema Yelkencioğlu, 6. kişisel sergisi "Yaşamdan Yansımalar"da özellikle son dönem çalışmalarına yer veriyor. Yelkencioğlu, 80 eseri kapsayan sergisinde, çevresinde gördüğü yaşamları tuvallere aktarıyor. Babası Nusret Sezginer'in etkisiyle resme başlayan Yelkencioğlu, resim anlayışını şöyle açıklıyor "Babam resim yapardı ve ondan çok etkilenirdim. Onunla başladım resme. Sonra 6 - 7 değişik hocanın atölyesinde çalıştım. Ekspresyonizme doğru yöneldim. Leke anlayışı öne çıktı. Yorumumu da tablolarıma yansıttım." Türkolog da olan Yelkencioğlu, mesleğinin resim üzerindeki etkilerine dikkat çekiyor 
"Ankara Üniversitesi DTCF Türk Dili ve Edebiyatı Bölümü'nü bitirdim. Bir dönem Hacettepe Üniversitesi'nde öğretim üyeliği yaptım. Resimlerimde mesleğimin katkısı da var. İnsanların yaşamları hakkında resimler yapıyorum. Bunları tabii ki edebiyatçı gözüyle görmenin faydası oluyor." 

'Babamın anısına sergi' 
Halen Alp Bartu atölyesinde resim çalışmalarına devam eden Yelkencioğlu, önümüzdeki günlere dair, kendisi için önemli bir serginin hazırlığı içinde olduğunu da belirtiyor "Babam 12-13 yıl önce vefat etti. Onun anısına bir sergi hazırlamayı hayal ediyorum. İkimizin resimlerimden oluşan karma bir sergi olacak." 
Deniz Müzesi Sanat Galerisi 0212 261 00 40 



</TEXT>
</DOC>
