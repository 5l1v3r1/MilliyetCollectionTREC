<DOC>
<DOCNO> 407407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sontur14.html </URL>
<DATE> 2005/12/28/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Çantasını alan kapkaçcıların ardından seslendi "Oğlum içinde para yok" 
</HEADLINE>
<TEXT>

     
     Bülent CİVANOĞLU-Emre KOŞAK BURSA, DHA 
     
BURSA’da alışverişten dönen 1 çocuk annesi, 74 yaşındaki Ayşe Kurt'un yanına gelen 15-16 yaşlarındeki iki kişi, elindeki para çantasını almaya çalıştı. Zanlılara direnince yere düşen Kurt, çantasını vermemek için direnince yerde sürüklendi. Ayşe Kurt, çantasını alan kapkaççıların arkasından İçinde para yok, çantamı verin'' diye bağırdı. 
     Olay, Merkez Yıldırım İlçesi’ne bağlı Karamazak Mahallesi Can Sokak’ta meydana geldi. Yaşamanı yalnız sürdüren Ayşe Kurt, alışveriş yapmak için bugün saat 16.00 sıralarında mahalledeki bakkala gitti. Yağ ve un aldıktan sonra yürüyerek evine dönmeye çalışan Kurt’a arkadan yaklaşan 2 kişi, sol elindeki, içinde kimlik kartları ve ev anahtarları bulunan para çantasını alıp kaçmak istedi. Kapkaççılara direnmek isterken dengesini kaybeden yaşlı kadır düştü. Buna rağmen çantasını vermek istemeyen Ayşe Kurt’u kısa süre yerde sürükleyen kapkaççılar, elini açarak çantayı almak istedi. Çantayı bırakan Kurt, kaçan kapkaççıların arkasından Oğlum içinde para yok. Çantamı verin'' diye bağırdı. 
     Çevredekilerin yardımıyla Namazgan Polikliniğine getirilen Kurt, parmaklarına pansuman yapılması ardından ifade vermek için Işıklar Sönmez Polis Merkezi’ne geldi. Polis, Kurt’un çantasını içindeki kimlik kartları ve anahtarla birlikte 2 sokak ilerine atılmış halde buldu. Kapkaççıların yakalanması için soruşturma sürdürülüyor. 
     
</TEXT>
</DOC>
