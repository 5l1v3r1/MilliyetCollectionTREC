<DOC>
<DOCNO> 407673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sonspo02.html </URL>
<DATE> 2005/12/29/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Capello'nun rüyası Manchester United 
</HEADLINE>
<TEXT>

     Juventus Teknik Direktörü Fabio Capello, Manchester United'ı çalıştırmanın kendisi için bir rüyanın gerçek olması anlamına geleceğini söyledi. 
     Capello, şu an için İtalya'da çalışmaktan memnun olduğunu ancak bir gün İngilltere'de görev yapmak istediğini söyledi. 
     İtalyan teknik adam, Daily Star gazetesinde yer alan açıklamasında, "Manchester United'da teknik direktörlük yapmak benim için bir rüyanın gerçek olması anlamına gelir" dedi. 
     Capello, Manchester United'ı çalıştırmanın her teknik direktörün hayalini süslediğini olduğunu ancak İngiliz kulübünden bir teklif almadığını belirtti. 
     59 yaşındaki teknik adam, Alex Ferguson'un 2002 yılında görevi bırakmayı planladığı ancak daha sonra kararını değiştirdiği dönemde United menajerliği için birinci aday olarak gösteriliyordu. 
     Juventus'ta bu sezon hem Şampiyonlar Ligi hem de Serie A'yı kazanmak istediğini vurgulayan deneyimli teknik adam, " şu anda tek amacım Juventus ile hedeflediklerimi gerçekleştirmek. Ama şartlar uygun olduğunda İngiltere'de çalışmayı asla reddetmem" dedi. 
     1990'lı yılların başında Milan'ı dört Serie A ve bir Şampiyonlar Ligi şampiyonluğuna taşıyan Capello, Real Madrid'e bir İspanya Ligi ve Roma'ya da bir Serie A şampiyonluğu yaşattı. 
     Fabio Capello'nun Juventus ile 2006-2007 sezonunun sonuna kadar sözleşmesi bulunuyor. 
     
</TEXT>
</DOC>
