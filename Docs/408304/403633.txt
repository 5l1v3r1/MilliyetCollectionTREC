<DOC>
<DOCNO> 403633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sondun33.html </URL>
<DATE> 2005/12/15/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Irak'ta oy verme işlemi 1 saat uzatıldı 
</HEADLINE>
<TEXT>

     Irak Seçim Komisyonu, saat 17.00'de TSİ 16.00 sona eren oy verme işlemini, yüksek katılım nedeniyle 1 saat uzattığını açıkladı. 
     Bağdat'ta bazı sandıklar planlandığı gibi saat 17.00'de kapanırken, Seçim Komisyonu Başkanı Adil El Lemi, televizyonda yaptığı açıklamada, kuyruklar nedeniyle bazı yerlerde oy verme işleminin saat 18.00'e kadar devam edeceğini bildirdi. 
     Oy vermi işlemini uzatma kararının, Seçim Komisyonu'nun olağanüstü toplantısında alındığı kaydedildi. 
     Öte yandan, seçimlerde oy kullanamayan 2 bin kadar polis, hoşnutsuzluklarını dile getirmek üzere Bağdat'taki İçişleri Bakanlığı binası yakınlarında toplandı. 
     Seçim Komisyonu yetkilisi Ferid Ayar ise güvenlik görevlilerine Pazartesi günü, hastalar ve tutuklularla beraber oy kullanma imkanı sağlandığını, ancak protestocu polislerin bu tarihte oy kullanmadığını belirtti. 
     Ayar, "bugün sadece oy merkezlerini ya da hükümete ait binaları korumakla görevli polislerin oy kullanmasına izin verildiğini" söyledi. 
     
</TEXT>
</DOC>
