<DOC>
<DOCNO> 404071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sonspo22.html </URL>
<DATE> 2005/12/16/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Şampiyonlar Ligi'nde kuralar çekildi, yine erken final Chelsea-Barcelona 
</HEADLINE>
<TEXT>

     MİLLİYET İNTERNET 

Şampiyonlar Ligi'nde üçüncü tur kuraları çekildi, geçen yıl olduğu gibi yine çılgın eşleşmeler var Erken final Chelsea-Barcelona. Bir diğer İspanyol-İngiliz eşleşmesi Real Madrid-Arsenal. Bir diğer dev kapışma ise Bayern Münih-Milan arasında. 
     Devler Ligi'nin kaderini belirleyecek kura, İsviçre'nin Nyon kentinde çekildi. Ve korkulan oldu, dev rövanş Chelsea-Barcelona. 2004-2005 sezonunda eşleşen Chelsea ve Barcelona, bu yıl da çeyrek finale kalabilmek için kozlarını paylaşacak. Chelsea İngiltere Premier Ligi'nde, Barcelona ise İspanya La Liga'da liderliğini sürdürüyor. İki takım da bu sezon Şampiyonlar Ligi'nin yine en favori ekipleri olarak gösteriliyordu. Geçtiğimiz yıl nefes kesen iki maç sonunda Mourinho'nun takımı Barcelona'yı kupanın dışına itmişti. 
     Alman takımları ile İtalyan takımları da birbiriyle oynayacak Werder Bremen-Juventus, Bayern München-Milan. 
     Avrupa Şampiyonlar Ligi'nde 3. tur maçları 21-22 Şubat ve 7-8 Mart tarihlerinde oynanacak. 
     

     
</TEXT>
</DOC>
