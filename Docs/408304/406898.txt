<DOC>
<DOCNO> 406898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/spor/spo15.html </URL>
<DATE> 2005/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat'a piyango 
</HEADLINE>
<TEXT>



Real Sociedad'tan ayrılma hazırlığı içinde olan Nihat Kahveci, parasal olarak dünyaca ünlü yıldızları yakalamaya hazırlanıyor. Real Sociedad Başkanı Miguel Fuentes'in, "Spartak Moskova, Nihat'a yıllık net 3 milyon Euro teklif etti" şeklindeki açıklaması, milli futbolcunun bir "servet"e çok yakın olduğunu gözler önüne serdi. Reklamlardan gelecek parayla rakamın 5 milyon Euro'yu 8 trilyon lira bulabileceği vurgulandı. Bu ücret, İspanya'da aralarında Beckham, Zidane, Ronaldinho, Eto'o, Raul, Ronaldo gibi yıldız futbolculara ödenen rakama eşit olacak. Nihat bu teklifi kabul ederse Real Madrid, Barcelona, Milan, Juventus, Chelsea gibi kulüplerin futbolcularına ödediği ücreti alacak yani Nihat dünyanın en fazla para kazanan futbolcuların listesinde ilk 10'a girme şansı yakalayacak. Başarılı futbolcunun Spartak Moskova'ya kesin cevabını vermek için 15 gün süre istediği öğrenildi. 



</TEXT>
</DOC>
