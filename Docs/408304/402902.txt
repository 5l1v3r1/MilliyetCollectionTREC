<DOC>
<DOCNO> 402902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/guncel/gun04.html </URL>
<DATE> 2005/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK'ten imam hatip sorusu 
</HEADLINE>
<TEXT>


YÖK Başkan Vekili Eşme Son düzenleme ile imam hatip liseli sayısı 100 binlere çıkar. Yüzde 10'u üniversiteye girer, gerisi ne yapacak 

ANKARA Milliyet 

Yükseköğretim Kurulu YÖK , hükümeti imam - hatip liselerini de kapsayan meslek - teknik lisesi mezunlarının ÖSS'ye genel lise mezunlarıyla eşit koşullarda girmesini sağlayacak düzenlemeden vazgeçmeye çağırdı. 
Milli Eğitim Bakanlığı'nın, meslek liselerinde okuyan ya da mezun olanların, fark derslerini verip 'açıköğretim lisesi diploması' almaları, böylece üniversiteye giriş sınavında genel liselilerin katsayılarıyla girmelerini sağlayacak girişimine ilişkin tartışma sürüyor. Değişiklikten vazgeçilmesini isteyen YÖK Başkan Vekili İsa Eşme, NTV'ye şu açıklamayı yaptı 

'Kaynak israfı' 
"Bu uygulama, meslek lisesinde okuyan öğrencileri genel lise öğrencisi yapmaya özendirir. Mesleki eğitim oldukça pahalı. Kaynak israfına yol açar. Genel lise mezunu sayısı 700 bine yaklaştı. Bu sayı, bekleyenlerle 1 milyon 200 bine ulaştı. Genel lise mezunlarının girebileceği 4 yıllık lisans programlarının kontenjanı 200 binin altında. Türkiye'de yeterince mühendis, hukukçu var. Ve çok sayıda üniversite mezunu işsiz. Ancak ara insan gücüne meslek liselerinde yetişen ihtiyaç var. Böyle bir uygulama savunulamaz, gerçek meslek lisesi öğrencileri kazançlı çıkamaz. Çünkü onların sınavdaki durumu ortada. Bu, imam hatip liselilerin işine yarayacak. Çünkü programları genel liselere çok yakın. İHL'ler çift diploma veren okullar olacak. Bu okullara 35 bin öğrenci alınıyor, birkaç yıl sonra 50 - 100 binlere ulaşır. Üniversiteye yüzde 5 - 10'u girecek. Peki gerisi ne yapacak " 

Çiçek Çözüm üretmeliyiz 
Hükümet Sözcüsü Cemil Çiçek de, konuyla ilgili olarak şu açıklamayı yaptı "Bakanlık tasarrufu olduğu için bunun ayrıntısı, geçmişi, bununla neyi murat ettiği ortadadır. Ama son zamanlarda bir yönetmelik bu konuda veya başka bir konuda, hemen onun dışına çıkarmak suretiyle, o konular üzerinden hükümete muhalefet etmek, cephe oluşturmak gibi bir çabanın olduğunu biliyoruz. Türkiye'de sorunun bir parçası değil, çözümün bir parçası olursak Türkiye'nin hayrına daha iyi bir iş yapmış oluruz." 




</TEXT>
</DOC>
