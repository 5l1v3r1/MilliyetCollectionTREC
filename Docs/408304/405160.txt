<DOC>
<DOCNO> 405160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sonyas07.html </URL>
<DATE> 2005/12/20/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Kendisini Batman zanneden çocuk ölümden döndü 
</HEADLINE>
<TEXT>

     
     Hilal YILMAZ LONDRA, DHA 
     
İNGİLTERE’de kendisini çizgi film kahramanı ’Batman’ yarasa adam zannederek camdan atlayan çocuk ölümden döndü. Yaklaşık 10 metreden aşağı düşen 3 yaşındaki çocuğun kazadan burnu bile kanamadan kurtulması ’mucize’ olarak nitelendirildi. 
     İngiltere’nin Essex kentinde meydana elen kazada Byron Trimmer adlı 3 yaşındaki çocuk kendisinin de Batman gibi uçabileceğini zannederek evin camından atladı. Bahçedeki sundurmanın üzerine düşen küçük Byron gürültüyle bahçeye fırlayan annesi tarafından apar topar hastaneye götürüldü. Byron’ın röntgenini çeken doktorlar küçük çocuğun kazadan çürüklerle kurtulmasını ’mucize’ olarak nitelendirdi. 
     Kazanın ardından kendisinin hala ’Batman ’ olduğunu ve uçabildiğini iddia eden küçük Byron’ın daha önce de uçma girişimleri sonucu küçük yaralar aldığı belirtildi. 
     
</TEXT>
</DOC>
