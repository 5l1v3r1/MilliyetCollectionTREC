<DOC>
<DOCNO> 406651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sondun36.html </URL>
<DATE> 2005/12/26/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
'Kumsal Meleği'nden tsunami şiiri 
</HEADLINE>
<TEXT>

     Güney Asya-Hint Okyanusu tabanında 26 Aralık 2004 günü meydana gelen 9 büyüklüğündeki depremin doğurduğu tsunami afetinde 13 ülkede yitirilen 231 bin insan, bugün afetin birinci yıldönümünde anıldı. 
     Afet sırasında Tayland'da ''Kumsal Meleği'' ismi verilen kahraman çocuk, törenin sonunda şiir okudu. 
     Tayland'da 95 insanın öldüğü ülkenin güneyinde Hao Lak kumsalındaki törende, 1 yıl önceki faciada ölen turistlerin yakınları ve Taylandlılar 5 bin kağıt feneri göğe bıraktı. 
     İngiliz turist çocuk Tilly Smith, 1 yıl önce aynı kumsalda önceden haber vererek kurtardığı 100 insanla birlikte okyanusun büyük deprem dalgası felaketini andı. 
     Endonezya'nın Sumatra adasında batıda Açe bölgesinin açığında Hint Okyanusu'nun tabanında oynayan levha, 20 metrelik dev tsunami dalgasını doğurmuştu. 
     Okulda tsunami hakkında bilgili olduğu için, yaklaşan büyük tehlikeyi insanlara bir dakika önceden haber verebildiğini anlatan 11 yaşındaki Tilly Smith, yazdığı şiirin ilk üç dizesini okudu ''O gün kazanan yıkım-ölüm değildi O gün kazanan insanlıktı Cesaret, cömertlik, sevgi kazandı...'' 
     
</TEXT>
</DOC>
