<DOC>
<DOCNO> 400695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/soneko38.html </URL>
<DATE> 2005/12/05/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Çin, 150 adet Airbus siparişi verdi... 
</HEADLINE>
<TEXT>

     Çin'in, 150 adet Airbus yolcu uçağı için Fransa'ya sipariş verdiği açıklandı. 
     Çin Başbakanı Ven Ciabao ile Fransa Başbakanı Dominique de Villepin arasında yapılan resmi görüşmenin ardından, iki ülke yetkilileri arasında Pekin'e satılacak 150 adet uçak konusunda ön mutabakat anlaşması imzalandı. 
     Sipariş verilen A319, A320 ve A321 tipi toplam 150 adet yolcu uçağının toplam faturasının yaklaşık 10 milyar ABD Doları civarında olduğu belirtiliyor. 
     Airbus firmasına sipariş edilen uçaklar, Çin'de faaliyet gösteren altı ulusal havayolu şirketine teslim edilecek. 
     Bu arada, Çinli yetkililerin, Eurocopter firmasıyla ortak ağır taşıma helikopteri üretmek amacıyla, Alcatel firmasından ise telekomünikasyon uydusu satın almak için ön anlaşmalar yaptığı bildirildi. 
     Paris ve Pekin, görüşmeler sonrasında ayrıca, Çin'de 150 milyon Avro maliyetinde bir hızlı tren hattı inşası için de ön anlaşma imzaladı. 
     İki ülke heyetleri arasında yapılan görüşmelerde, nükleer enerji alanında yapılacak işbirliğinin de ayrıntılı bir biçimde ele alındığı bildirildi. 
     Çin Başbakanı, Salı günü Fransa'dan ayrılmadan önce Marsilya ve Cannes kentlerindeki Eurocopter ve Alcatel fabrikalarını ziyaret edecek. 
     
</TEXT>
</DOC>
