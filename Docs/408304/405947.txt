<DOC>
<DOCNO> 405947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sondun29.html </URL>
<DATE> 2005/12/23/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Kurey, seçim yarışından çekildi 
</HEADLINE>
<TEXT>

     Eski Filistin Başbakanı Ahmed Kurey'in, 25 Ocak'ta yapılması planlanan genel seçimlerde yarışmaktan vazgeçtiği bildirildi. 
     Filistinli üst düzey yetkililer, Kurey'in, adaylıktan çekilmek istediği bilgisini Devlet Başkanı Mahmud Abbas'a mektup yazarak ilettiğini söylediler. 
     Kurey, mektubunda, seçimlerin ertelenmesini istediğini ve El Fetih'teki iki grubun ortak liste vermesine karşı olduğunu belirtti. 
     Filistinli yetkililer, El Fetih'teki bölünmenin Hamas'a yarayacağı düşüncesiyle seçimlerin ertelenmesi için Abbas'a baskı yapıyor. 
     İsrail yönetimi de Hamas'ın seçimlere katılmasını gerekçe göstererek, Doğu Kudüs'teki Filistinlilerin oy kullanamayacaklarını açıklamıştı. 
     
</TEXT>
</DOC>
