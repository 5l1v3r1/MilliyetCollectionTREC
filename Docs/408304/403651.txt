<DOC>
<DOCNO> 403651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sondun51.html </URL>
<DATE> 2005/12/15/ </DATE>
<TIME> 23.05 </TIME>
<AUTHOR>  </AUTHOR>
<HEADLINE>
Baba Bush, Pakistan depremi için BM Özel Temsilcisi olarak atandı 
</HEADLINE>
<TEXT>

     BM Genel Sekreteri Kofi Annan, eski ABD Başkanı George H. Bush'u, Pakistan'daki depremzedelere yapılan uluslararası yardımların koordinasyonu için özel temsilcisi olarak atadı. 
     BM'den yapılan açıklamaya göre, şimdiki ABD Başkanı George Bush'un babası, depremzedelere yönelik uluslararası yardımların yanı sıra orta ve uzun vadeli yeniden yapılandırma ve risk azaltma konusunda uluslararası iradenin devamını sağlamak için BM'nin çabalarına liderlik edecek. 
     Bush, Asya'daki tsunami ve ABD'deki kasırga felaketi kurbanları için eski ABD Başkanı Bill Clinton'la birlikte yardım toplama çalışmalarına öncülük etmişti. 
     Cumhuriyetçi baba Bush'u 1992 yılındaki seçimlerde deviren Demokrat Partili Clinton da tsunami felaketi kurbanlarına yardımları koordine için BM Özel Temsilcisi olarak atanmıştı. Clinton, bu görevini sürdürüyor. 
     
</TEXT>
</DOC>
