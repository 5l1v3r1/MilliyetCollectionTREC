<DOC>
<DOCNO> 401647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sondun40.html </URL>
<DATE> 2005/12/08/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
İran Hitler'in Yahudileri yaktığını kabul etmiyoruz 
</HEADLINE>
<TEXT>

     İran Cumhurbaşkanı Mahmud Ahmedinejad, ''Hitler'in Yahudileri yaktığı iddialarını kabul etmediklerini'' ifade ederek, ''Eğer Avrupalılar çok istiyorlarsa Avrupa'dan siyonistlere yer versinler'' dedi. 
     İRNA'nın haberine göre, Ahmedinejad, İslam Konferansı Örgütü'nün İKÖ Mekke'deki olağanüstü zirvesinden sonra gazetecilere, İsrail ve Filistin konusunda açıklamalar yaptı. 
     ''Dünyanın bugün Filistin diye bir yerle karşı karşıya olduğunu'' ifade eden Ahmedinejad, şöyle konuştu 
     ''Orada her gün çocuklar, kadınlar ve günahsız insanlar öldürülüyor. 
     Filistin'in milyonlarca halkı kendi topraklarından çıkarıldı ve evleri başlarına yıkıldı. Bugün şöyle bir soruyla karşı karşıyayız Niçin 50 yıllık girişimler bu soruna bir çözüm getiremedi Acaba bu girişimler sorunun çözümü için doğru yöntemler değil miydi Filistin konusunda bugüne kadar birçok bildiri yayımlandı, kararlar alındı. Ama bunların hiçbirisi Filistin'de barışı sağlamaya yönelik değildi. Bugün Filistin'i işgal edenler nereden geldiler Nerede doğmuşlardır ve onların babaları nerede yaşıyor Onların Filistin'de hiçbir kökü yok ama Filistin'in kaderini ellerine aldılar ve oranın yerli halkını topraklarından çıkardılar.'' Ahmedinejad, toplumların kendi kaderlerini belirlemesinin BM'nin temel bir ilkesi olduğunu belirterek, ''Niçin Filistin halkına gelince bu hakkı onlara vermiyorlar '' dedi. 
     Ahmedinejad, şöyle devam etti 
     ''Bazı Avrupa ülkeleri, Hitler'in milyonlarca mazlum Yahudi'yi fırınlarda yaktığında ısrar ediyor. Bu konu üzerinde ısrarla duruyorlar. Bunun aksini söyleyeni yargılayıp cezaevine gönderiyorlar. Ama biz bu iddiaları kabul etmiyoruz. Eğer böyle bir şey varsa bizim Avrupalılara sorumuz şudur Acaba mazlum Yahudilerin Hitler tarafından öldürülmesi işgalci Siyonist rejimi desteklemelerinin bir nedeni mi 
     Eğer Avrupalılar doğru söylüyorlarsa kendileri Avrupa'da, mesela Almanya'da, Avusturya'da veya başka Avrupa ülkelerinde birkaç eyaleti siyonistlere versinler ve Siyonistler kendi devletlerini Avrupa'da kursunlar. Siz Avrupa'da onlara bir yer verin o zaman biz de bunu destekleriz. Biz onların aleyhine hiçbir şey söylemeyiz.'' İran olarak, ''Siyonistler ve Yahudiler'' diye bir ayrım yaptıklarını vurgulayan Ahmedinejad, dünyada bütün Yahudilerin Filistin taraftarı olduğunu söyledi. 
     ''Bundan 70 yıl önce dünya haritasında Siyonist bir ülke göremiyoruz'' diyen Ahmedinejad, Filistin'de, Müslümanlar, Hıristiyanlar, Yahudiler ve başka dinlere mensup insanların katılımıyla halkoylaması yapılmasını önerdi. 
     Ahmedinejad, ''Burada yaşayan herkes bu referanduma katılsın ve kendi kaderlerini belirlesinler. Onların kararı tüm dünya halkı tarafından kabul edilecek. Bu, demokratik bir yöntemdir ve tüm uluslararası kurallara uygundur'' dedi. 
     Ahmedinejad, ekim ayında, ''Siyonistsiz Dünya'' başlıklı konferansta yaptığı konuşmada da ''İmam'ın da İmam Humeyni dediği gibi, İsrail haritadan silinmeli'' demişti. 
     
</TEXT>
</DOC>
