<DOC>
<DOCNO> 402783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sonspo08.html </URL>
<DATE> 2005/12/12/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İbrahim Toraman'ın Ümit Karan’a öfkesi sürüyor... 
</HEADLINE>
<TEXT>

     Attığı iki gole rağmen Beşiktaş’ı Ali Sami Yen’den puanla çıkartamayan İbrahim Toraman’ın öfkesi sürüyor... 
     
     Yüzüme tekme salladı’ 

     Derbinin 49. dakikasında Ümit Karan ile sert tartışmalar yaşayan İbrahim Toraman’ın öfkesi dinmiyor. Galatasaray’ın golcüsüne yüklenmeyi sürdüren Beşiktaş’ın milli yıldızı, çok çarpıcı açıklamalar yaptı O pozisyonda ben kendisini markaj ediyordum. Fakat o, profesyonel oyuncuların yapmaması gereken hareketler yapıyordu. Tekme sallamaya başladı. Tekmesi yüzüme gelse, sakatlanabilirdim. Sonra küfür etti. Üstelik hem bana hem de hakeme... Ancak buna rağmen hakem tarafından cezalandırılmadı. Ayhan’ın yaptığını da anlamak mümkün değildi.'' 
     
     Sinir, iyi değildir ’ 

     Mondragon’u iki kez devirip derbinin yıldızları arasına girmeyi başaran Toraman sözlerine şöyle devam etti Maç öncesi planımız buydu Duran toplarda ileri çıkacak ve gol arayacaktım. İki kez başardım. Fakat yine çok basit goller yedik. Attığımız ve yediğimiz gollere bakınca çıldırmamak elde değil. Normalde benim görevim Ümit’e yakın oynayıp gol attırmamaktı. Maç öyle gelişti ki, Ümit bırakın gol atmayı, kaleye bile yanaşamadı. Ben ise iki gol birden attım. Herhalde onun için bu kadar sinirlendi. Ama fazla sinir iyi değildir. Bunu o da öğrenmeli...'' 
     
     Ali Güneş’ten Ayhan’a 

     Kartal’ın diğer bir oyuncusu Ali Güneş’in hedefindeki isim ise Ayhan Akman’dı Derbilerde her zaman sertlikler olur. Galatasaray maçında da sertlikler yaşandı. İbrahim Toraman ile Ümit Karan birbirlerine sert girdi, bu olabilir. Ancak Ayhan’ın tribünlere yaptığı hareket kesinlikle tasvip edilemez. Sonuçta o da bu kulüpten ekmek yedi. Ekmeğini yediğin yere saygılı olacaksın. Ayhan’ın tahrikinden sonra taraftarlarla güvenlik görevlileri arasında olay çıktı. Yaralananlar oldu. Galatasaray’da forma giyen bir oyuncuya hiç yakışmadı 
     
     Sahada da kapışmışlardı 

     Maçın 49. dakikasında birbirine giren İbrahim Toraman ile Ümit Karan, pozisyon sonrası hakem Cüneyt Çakır tarafından sarı kartla cezalandırılmışlardı. 

     
</TEXT>
</DOC>
