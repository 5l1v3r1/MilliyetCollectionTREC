<DOC>
<DOCNO> 400551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/ekonomi/eko02.html </URL>
<DATE> 2005/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Vekillere bile kaçak cep telefonu gitmiş 
</HEADLINE>
<TEXT>


Aycell'in ihaleyle aldığı ve kampanya dahilinde milletvekillerine de dağıttığı cep telefonlarının bir kısmı kaçak çıktı 

GÜLÇİN ÜSTÜN Ankara 

Türkiye'deki 18 milyon kayıt dışı cep telefonunun üçte birini Uzanlar'ın yurda soktuğunun belirlenmesinden sonra devlete ait GSM operatörü Aycell'in de abonelerine kaçak telefon dağıttığı ortaya çıktı. Telekomünikasyon Kurumu TK , milletvekilleri ve Yargıtay üyeleri başta olmak üzere üst düzey bürokratlarla kurumsal abonelere dağıtılan telefonlara bugünden itibaren 'telefonunuz kayıt dışıdır' mesajı gönderecek. 
2004'te Aria ile birleşerek Avea adını alan Türk Telekom bünyesindeki Aycell, birleşme öncesinde 'kurumsal abonelik' kampanyasıyla birlikte 'abone olana bedeva telefon' kampanyası başlattı. 

Güvenlik kodu klonlanmış 
Bu kampanyada yaklaşık 30 bine yakın cep telefonu, ücretsiz olarak yeni abonelere dağıtıldı. Yargıtay üyeleri, h kimler, savcılar, milletvekilleri, üst düzey emniyet bürokratları ve diğer üst düzey bürokratlar olmak üzere pek çok kişiye dağıtılan telefonların bir kısmının kaçak yollarla Türkiye'ye girdiği, bir kısmının da güvenlik kodu - IMEI numaralarının klonlanmış olduğu ortaya çıktı. 
Aycell yetkilileri ise kampanyada dağıtılan cep telefonlarının ihale yoluyla firmalardan alındığını, kayıt dışı telefonların bu firmalarca yapılmış olabileceğini ifade etti. 



</TEXT>
</DOC>
