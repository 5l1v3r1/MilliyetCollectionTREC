<DOC>
<DOCNO> 406747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sonspo25.html </URL>
<DATE> 2005/12/26/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
K. Erciyesspor, Gaziantepsporlu İlhan ile ön mukavele imzaladı 
</HEADLINE>
<TEXT>

     Turkcell Süper Ligi takımlarından Kayseri Erciyesspor, Gaziantepsporlu İlhan ile ön mukavele imzaladı. 
     Kulüp başkanı Enver Kemaloğlu, kulüp tesislerindeki imza töreninde yaptığı konuşmada, ligin ilk yarısında takımlarının başarılı bir performans sergilediğini kaydetti. 
     Bu başarıyı ligin ikinci yarısında daha da artırmayı hedeflediklerini ifade eden Kemaloğlu, takımda gördükleri eksiklikleri, transferlerle gidereceklerini, devre arasını iyi değerlendireceklerini söyledi. 
     Kulüp ikinci başkanı Erol Bedir de, Samsunsporlu Ali Akdeniz'in ardından Gaziantepsporlu İlhan ile de ön mukavele imzaladıklarını belirtti. 
     Başarısıyla kendisini kanıtlamış olan İlhan'ın takıma faydalı olacağına inandığını dile getiren Bedir, ''Bulgar Milli Takımı oyuncusu George Bachev'in transferi konusunda da önemli aşama kaydettik. Ankaraspor'dan Şenol ve Trabzonspor'dan Erdinç ile de görüşmelerimiz sürüyor'' dedi. 
     İlhan ise Kayseri Erciyesspor'un başarılı bir sezon geçirdiğini gözlemlediğni belirterek, takıma faydalı olmak için elinden gelen çabayı göstereceğini, hedefinin A Milli Takım'da forma giymek olduğunu söyledi. 
     
</TEXT>
</DOC>
