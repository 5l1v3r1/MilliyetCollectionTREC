<DOC>
<DOCNO> 405012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/soneko14.html </URL>
<DATE> 2005/12/20/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
İmalat sanayiinde verimlilik arttı... 
</HEADLINE>
<TEXT>

     Türkiye'de bu yılın üçüncü çeyreğinde Temmuz-Ağustos-Eylül , geçen yılın aynı dönemine kıyasla imalat sanayiinde üretimde çalışanların sayısında yüzde 1.8, çalışılan saatte yüzde 1.9 azalma kaydedildi. 
     Buna karşılık üretimde çalışan kişi başına verimlilik ile çalışılan saat başına verimlilik yüzde 6.1'er oranında arttı. 
     Türkiye İstatistik Kurumu'nun TÜİK , yaklaşık 3 bin 455 işyerinden derlenen bilgilere dayalı hesaplanan, imalat sanayi üretimde çalışanlar, üretimde çalışılan saat ve kısmi verimlilik endeksi 2005 yılı üçüncü dönem sonuçları açıklandı. 
     Buna göre, 2005 yılı üçüncü dönemde devlet sektöründe, üretimde çalışanların sayısında yüzde 8.6 azalma kaydedilirken, üretimde çalışan kişi başına kısmi verimlilikte yüzde 14, saat başına kısmi verimlilikte ise yüzde 15.5 artış görüldü. 
     Aynı dönemde, özel sektörde ise üretimde çalışanların sayısı yüzde 1.1 gerilerken, üretimde çalışan kişi başına kısmi verimlilik yüzde 5.2, üretimde çalışılan saat başına kısmi verimlilik ise yüzde 5.2 arttı. 
     
     FAALİYET KOLLARINDA DURUM 
     İmalat sanayinde faaliyet kollarına göre, devlet sektöründe bu yıl üçüncü dönemde, üretimde çalışan sayısında en fazla azalış yüzde 57.7 ile kağıt ve kağıt ürünleri imalatında görüldü. 
     Bunu yüzde 56.9 azalma ile tekstil ürünleri imalatı, yüzde 16.1 azalma ile de metal eşya sanayi imalatı izledi. Aynı dönemde çalışan sayısının değişmediği sektör giyim eşyası imalatı, derinin işlenmesi, bavul çanta vb oldu. 
     Üretimde çalışanların kişi başına kısmi verimliliğine bakıldığında ise devlet sektöründe en fazla gerileme yüzde 75.5 ile basım ve yayım imalatında görüldü. Bunu yüzde 60.1 ile metalik olmayan diğer mineral madde imalatı izledi. 
     Üretimde çalışanların kişi başına kısmi verimliliğinde en fazla artış ise yüzde 1284.6 ile tektsil ürünleri imalatında oldu. Bunu yüzde 309.1 artış ile mobilya imalatı ve yüzde 184.7 ile elektrikli makina cihazları imalatı takip etti. 
     
     ÖZEL SEKTÖR 
     Özel sektörde çalışan sayısında en fazla artış, yüzde 13.1 ile diğer ulaşım araçları imalatında kaydedildi. 
     Üretimde çalışanların kişi başına kısmi verimliliğine bakıldığında, özel sektördeki en fazla artış yüzde 100 ile büro, muhasebe bilgi işlem makinaları imalatında oldu. Bu sektörü yüzde 46.6 ile tütün ürünleri imalatı ve yüzde 43.8 ile de tıbbi, hassas ve optik aletler, saat imalatı izledi. 
     Özel sektörde çalışan sayısında en fazla azalış ise yüzde 28 ile büro, muhasebe bilgi işlem makinaları imalatında görülürken, bunu yüzde 8.9 azalma ile tekstil ürünleri imalatı izledi. 
     
</TEXT>
</DOC>
