<DOC>
<DOCNO> 403302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sondun08.html </URL>
<DATE> 2005/12/14/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Org. Büyükanıt Türk askeri icazetini Atatürk'ten alır 
</HEADLINE>
<TEXT>

     ABD'de bulunan Kara Kuvvetleri Komutanı Orgeneral Yaşar Büyükanıt, ABD'ye icazet almaya gelmiş şeklinde gazete haberlerinı ayıp olarak gördüğünü belirterek, "Türk askeri icazetini Atatürk'ten alır, yasalardan alır" dedi. 
     ABD Kara Kuvvetleri Komutanı Orgeneral Peter Schoomaker'ın davetlisi olarak resmi ziyarette bulunan Büyükanıt, temasları çerçevesinde Genelkurmay Başkanı Orgeneral Peter Pace, Kara Kuvvetleri Bakanı Francis Harvey ve Savunma Bakan Yardımcısı Eric Edelman ile bir araya geldiğini söyledi. 
     Temaslarına ilişkin sorular üzerine Büyükanıt, "Görüşmeler son derece olumlu geçti. Son derece pozitif diyebilirim" dedi. ABD ile Türkiye arasındaki ikili ilişkilerin sorulması üzerine Orgeneral Büyükanıt, "Onlarda herhangi bir sorun yok. Şunu söylüyorum Kötü haberleri birileri yaratmaya çalışıyor. Niye kötü ilişkilerimiz olsun ki Gayet olumlu, her şey olumlu geçiyor. Ben son derece memnunum. Ama ben buraya geldiğim için maalesef gazetelerde bazı haberler yer alıyor. Yok, icazet almaya gelmişim. Bunları, Türk Silahlı Kuvvetleri'ne karşı yapılan bir ayıp görüyorum. Türk askeri icazetini Atatürk'ten alır, yasalardan alır. Başka kimseden icazet almaz Türk askeri" diye konuştu. 
     Orgeneral Büyükanıt, ziyaretinin "gayet rutin, normal bir ziyaret" olduğunu vurguladı ve "Bu, olağanüstü, belli amaçlarla yapılan bir ziyaret değil. Birçok ülkeye bu tür ziyaretler yapılıyor. Yeni bir şey değil. Bir şeyler aramamak lazım" dedi. 
     
</TEXT>
</DOC>
