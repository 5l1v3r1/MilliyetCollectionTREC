<DOC>
<DOCNO> 403429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sonspo16.html </URL>
<DATE> 2005/12/14/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Devre arasında futbolun başkenti Antalya... 
</HEADLINE>
<TEXT>

     Ö.Hakan Kibar 

Turkcell Süper Ligi'nde mücadele eden tüm takımlar, devre arası kampı için bu yıl da Antalya'yı tercih etti. 
     Süper Lig'de yer alan 18 ekip, gelecek hafta sona erecek ilk yarının ardından ikinci devre hazırlıklarını sürdürmek için Türk turizminin merkezi Antalya'ya gidiyor. 
     Ligde ilk yarıyı lider bitirmeyi garantileyen Fenerbahçe, 5-11 Ocak tarihleri arasında Belek'te kampa girecek. Liderin en yakın takipçisi Galatasaray, 4-11 Ocak tarihlerinde Kemer ya da Belek, Beşiktaş ise 3-10 Ocak tarihlerinde Aksu'da kamp yapacak. 
     Antalya'da çalışmalarını gerçekleştirecek diğer takımların kamp tarihleri ve yerleri şöyle 
     Trabzonspor 6-13 Ocak, Kumlu. 
     Gençlerbirliği 2-14 Ocak, Belek. 
     Ankaraspor 26 Aralık-13 Ocak, Aksu. 
     Ankaragücü 3-12 Ocak, Belek. 
     Kayserispor 29 Aralık-11 Ocak, Aksu. 
     Kayseri Erciyesspor 26 Aralık-6 Ocak, Belek. 
     Sivasspor 2-17 Ocak, Manavgat. 
     Diyarbakırspor 27 Aralık-10 Ocak, Aksu. 
     Konyaspor 2-12 Ocak, Belek. 
     Samsunspor 28 Aralık-12 Ocak, Çolaklı. 
     Çaykur Rizespor 26 Aralık-8 Ocak, Aksu. 
     Vestel Manisaspor 27 Aralık-13 Ocak, Belek. 
     Denizlispor 2-9 Ocak, Manavgat. 
     Malatyaspor 26 Aralık-12 Ocak, Belek. 
     Gaziantepspor 1-9 Ocak, Antalya. 
     
     DÜNYA ANTALYA'YA AKACAK 
     Türk takımlarının yanı sıra dünyanın değişik ülkelerinden yaklaşık bin kulübün de ''turizm cenneti'' Antalya'yı tercih ettiği öğrenildi. 
     Aralarında, Uzakdoğu'dan Güney Kore, Japonya ve Çin ile birlikte Avrupa'nın da yer aldığı toplam 20 ülkeden takımlar devre arası kampını Antalya'da gerçekleştirecek. 
     Antalya'da devre arası kamp yapacak takımların ülkeleri şöyle 
     Güney Kore, Japonya, Romanya, Sırbistan-Karadağ, Hırvatistan, Danimarka, Norveç, İsveç, Ukrayna, Gürcistan, Azerbaycan, Moldova, Polonya, Almanya, Hollanda, Avusturya, Belçika, İsviçre, Bulgaristan, Çin. 
     
</TEXT>
</DOC>
