<DOC>
<DOCNO> 407946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/soneko24.html </URL>
<DATE> 2005/12/30/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Borsa birinci seansı 39,858 puandan tamamladı... 
</HEADLINE>
<TEXT>

     İMKB Ulusal 100 Endeksi, dünkü 2. seans kapanışına göre 20.92 puan artarak 39,858.19 puandan kapandı. 
     1. seansta, hisse senetlerinin ortalama değer artışı yüzde 0.05 oldu. 
     Dün 39,837.27 puandan kapanan İMKB Ulusal 100 Endeksi, ilk seansa 14.94 puan azalarak 39,822.33 puandan başladı. İlk yarıyı 39,814.31 puandan geçen endeks en düşük 39,637.32 puana gerilerken, en yüksek olarak 40,011.93 puanı gördü. Bu seviye endeksin yeni tarihi zirvesi olarak kaydedildi. 
     Seans sonunda mali endeks 102.69 puan artarak 62,857.72 puana yükselirken, sanayi endeksi 1.31 puan azalarak 31,289.06 puana, hizmetler endeksi de 31.61 puan azalarak 18,123.60 puana geriledi. 
     Böylece önceki kapanışa göre, mali grup hisseler ortalama yüzde 0.16 değer kazandı, sanayi grubu hisselerde kayda değer bir değişim olmadı, hizmetler grubu hisseler ise ortalama yüzde 0.17 oranında değer kaybetti. 
     1. seansta işlem gören toplam 305 hisse senedinden 157'si değer kazandı, 89'u değer kaybetti, 59 hissenin fiyatında ise değişiklik olmadı. 
     Seansta 616 milyon 98 bin 829 YTL'lik işlem hacmi oluştu. 
     1. seansta Koza Davetiye, Yapı ve Kredi Bankası, İş Bankası C, İpek Matbaacılık ve Doğan Holding en çok işlem gören hisse senetleri olarak belirlendi. 
     
</TEXT>
</DOC>
