<DOC>
<DOCNO> 403970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sondun43.html </URL>
<DATE> 2005/12/16/ </DATE>
<TIME> 20.50 </TIME>
<AUTHOR>  </AUTHOR>
<HEADLINE>
Avustralya, PKK'yı terör örgütleri listesine aldı 
</HEADLINE>
<TEXT>

     Avustralya hükümeti, terör örgütü PKK'yı, tüm isimleriyle birlikte terörist örgütler listesine aldı. 
     Avustralya Federal Başsavcısı Philip Ruddock, PKK'nın, ülkenin terörle mücadele yasaları kapsamında terör örgütleri listesine alındığını açıkladı. 
     Bu çerçevede, Avustralya'da, terör örgütü PKK'nın üyesi olmak, örgüte maddi destekte bulunmak, destekleyici açıklamalar yapmak, örgütle herhangi bir şekilde bağlantılı olmak veya destek vermek suç kapsamına alınmış oldu. 
     Başsavcı Ruddock, PKK'nın, Türkiye ve diğer ülkelerin hükümetleri ve halklarını yıldırmak amacıyla terörist eylemlere giriştiğini ve bu örgütü terör örgütleri listesine almanın, Avustralyalıları PKK'nın faaliyetlerine katılmaktan caydıracağını belirtti. 
     
</TEXT>
</DOC>
