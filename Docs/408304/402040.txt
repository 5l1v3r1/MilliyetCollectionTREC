<DOC>
<DOCNO> 402040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/soneko30.html </URL>
<DATE> 2005/12/09/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
''Yeni Yıla Merhaba Hediyelik Eşya Fuarı'' AKM'de açıldı... 
</HEADLINE>
<TEXT>

     Forza Fuarcılık ve Organizasyon Hizmetleri A.Ş'nin düzenlediği ''Yeni Yıla Merhaba Hediyelik Eşya Fuarı'' Atatürk Kültür Merkezi tören alanına kurulan dev çadırda açıldı. 
     Takıdan, tekstil ürünlerine, biblodan süs eşyalarına kadar binlerce ürünün satışa sunulduğu fuarda, ziyaretçiler arasında sürpriz yılbaşı çekilişi düzenlenecek. Bir şanslı ziyaretçinin Fiat Palio kazanacağı çekilişte ayrıca, buzdolabı, çamaşır makinesi, televizyon, fırın, kamere, cep telefonu gibi hediyeler de sahiplerini bulacak. 
     30 Aralık'a kadar açık kalacak fuara, Türkiye'nin yanı sıra Çin, Filipinler, Tayland, Endonezya, Nepal, Kenya, Kırgızistan, Azerbaycan, İran, Hindistan, Pakistan ve Irak'tan 250 firma katılıyor. 
     Fuarda en güzel hediyeyi seçmeye çalışan ziyaretçiler aynı zamanda fuar kapsamında gerçekleştirilecek çeşitli konserleri de izleme olanağı bulacaklar. 
     Fuar alanında oluşturulan çocuk parkı ise minik ziyaretçileri çeşitli oyunlarla eğlendirirken, anne ve babalara daha rahat alışveriş yapma imkanı sağlıyor. 
     Hava koşullarına uygun ısıtma ve havalandırma sorunu çözülmüş 6 bin metrekarelik kapalı çadırda gerçekleştirilen fuar, sabah saat 10.00 ile akşam 21.00 arasında ziyaret edilebilecek. 
     Öte yandan, fuarı gezen ziyaretçiler arasında 5 Ocak 2006 tarihinde noter ve Milli Piyango İdaresi yetkilisi huzurunda gerçekleştirilecek çekiliş ile bir şanslı ziyaretçi Fiat Palio'nun sahibi olacak. Ayrıca, otomobilin yanı sıra çamaşır makinesi, fırın, bulaşık makinesi, buzdolabı, televizyon, cep telefonu, kamera gibi hediyeler de sahiplerini bulacak. 
     
</TEXT>
</DOC>
