<DOC>
<DOCNO> 402548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/sontur04.html </URL>
<DATE> 2005/12/11/ </DATE>
<TIME> 00.15 </TIME>
<AUTHOR>  </AUTHOR>
<HEADLINE>
150 öğrenci gıdadan zehirlendi 
</HEADLINE>
<TEXT>

     DHA 

BİTLİS'in Mutki İlçesi'ne bağlı Kavakbaşı Beldesi'ndeki, Kavakbaşı Pansiyonlu İlköğretim Okulu'nda PİO okuyan, yaklaşık 150 kadar öğrenci yedikleri yemekten zehirlenen, durumlarının iyi olduğu bildirilen öğrencilerin tedavileri sürüyor. 
     Bitlis İl Milli Eğitim Müdürü Halit Yüce, okuldaki öğrencilerin, seyyar satıcıdan aldıkları tatlıyı yedikten sonra zehirlendiklerini söylerken Mutki Devlet Hastanesi önünde toplanan öğrenci yakınları bir seyyar satıcının 150 öğrenciye birden tatlı satmasının imkansız olduğunu, öğrencilerin tatlıdan değil, okulda yedikleri yemekten zehirlendiklerini savundular. 
     Öğrencilerin sağlık durumunun iyi olduğunu ifade eden Müdür Yüce, Okulun önüne seyyar satıcı tatlı getirmiş. Öğrencilerimizde bu tatlıdan satın alarak yemişler. Zehirlenmenin tatlıdan kaynaklandığını düşünüyoruz. Konuştuğumuz öğrenciler de tatlı yedikten sonra fenalaşarak kendilerini kötü hissettiklerini söylüyorlar'' dedi. Yüce, öğrencileri, tedavi gördükleri Bitlis ve Mutki Devlet Hastaneleri'nde ziyaret ederek, sağlık durumları hakkında bilgi aldı. 
     Zehirlenen öğrencilerin, yemekte konserve fasulye, pilav ve cacıktan oluşan menüyü yedikleri öğrenildi. Öğrencilerin, zehirlenme nedenini tespit için tahlile gönderildiği öğrenildi. 
     
</TEXT>
</DOC>
