<DOC>
<DOCNO> 402441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/spor/spo04.html </URL>
<DATE> 2005/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Anahtar Sümer'de 
</HEADLINE>
<TEXT>



Bordo - mavili kulübün, 17 Aralık Cumartesi günü yapılacak kongresi öncesinde başkanlığa adaylığını koyması için camiadan yoğun baskı olan Özkan Sümer'in tavrı merakla bekleniyor. En geç hafta başında kesin kararını açıklayacak olan Sümer'in tutumu kongrenin kaderini belirleyecek. 
Sürpriz şekilde adaylığını geri çeken Hayrettin Hacısalihoğlu'nun listesindeki birçok ismin, göreve talip olması halinde Özkan Sümer'in listesine girebileceği ifade edildi. Başkan adayları Nuri Albayrak ve İskender Önal da, Sümer'in tavrına göre hareket edecek. Bu arada İskender Önal, adaylığını geri çekmesinin söz konusu olmadığını belirterek, kongreye katılacağını açıkladı. 

'İyi futbolla galip gelelim' 

Trabzonspor basına kapalı olarak yaptığı taktik çalışmasıyla bugün Ankaraspor'la oynayacağı maçın hazırlıklarını tamamlarken, Teknik Direktör Halilhodziç futbolcularına iyi futbol ve galibiyet emri verdi. Boşnak hocanın, "Takım olarak güvenimiz yerine geliyor. İyi oynayarak yenilmek veya kötü oynayarak kazanmak istemiyorum. Hedefimiz iyi futbol ve galibiyet olmalı" dedi. Sakatlıkları düzelen kaptan Fatih Tekke ile Tayfun'un bugün ilk 11'de sahaya çıkacakları bildirildi. 


Keyfi yerinde 


Tahkim tarafından cezası 6 aya indirilen Gökdeniz, yerel gazetecilere hamsi ziyafeti çekti. Yıldız futbolcunun yemek sırasında keyifli olduğu gözlendi. 

TRABZONSPOR - ANKARASPOR 

Kadrolar 
TRABZONSPOR 
Jefferson 
Tayfun 
Kürşat 
Erdinç 
Ufukhan 
Yattara 
Adem 
Hüseyin 
Lee Yong 
Szymkowiak 
Fatih 

ANKARASPOR 
Jevric 
Hasan Yiğit 
Şenol 
Batak 
A.Yıldırım 
Musa 
Hürriyet 
M. Sarp 
Tita 
E. Martin 
Jaba 

STAT Avni Aker, SAAT 16.00, HAKEM Mustafa Çulcu, TV Lig TV - Naklen, 
SAKAT Volkan Trabzon , Wederson, Molnar Ankara , CEZALI Ramazan Ankara 


</TEXT>
</DOC>
