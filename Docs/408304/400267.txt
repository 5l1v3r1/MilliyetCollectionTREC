<DOC>
<DOCNO> 400267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sonsiy08.html </URL>
<DATE> 2005/12/03/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Anadol Alarm zilleri Türkiye için, Türk tarımı için çalıyor 
</HEADLINE>
<TEXT>

     CHP Grup Başkanvekili Kemal Anadol, ''Alarm zilleri Türkiye için, Türk tarımı için çalıyor'' dedi. 
     CHP Zeytinciliğin Sorunlarını İnceleme Komisyonu üyesi 15 milletvekili, CHP Grup Başkanvekili Kemal Anadol başkanlığında, Aydın'ın Germencik İlçesi'nde üreticilerle bir araya geldi. 
     Anadol, bir düğün salonunda düzenlenen sohbet toplantısında, Cumhuriyet tarihinde köylü kesiminin, hiç bu kadar horlanıp ve itilmediğini savundu. 
     AK Parti Hükümeti'nin üç yıllık iktidarı döneminde Türkiye'nin tanınmaz hale geldiğini iddia eden Anadol, şunları söyledi 
     ''Karadeniz'deki fındıktan, İç Anadolu'daki buğdaya, Ege'deki pamuktan, zeytine, tütüne, Trakya'daki ayçiçeğinden, Akdeniz'deki narenciyeye, Malatya'daki kayısıya kadar bütün ürünlerde girdiler artıyor. Daha önceki fiyatları bulan ürün var mı Yok. Fiyatlar devamlı geriye gidiyor. Alarm zilleri Türkiye için, Türk tarımı için çalıyor. Bu ürünleri üreten köylülerimiz ve çiftçilerimizin refahı çok önemli. Ama onların refahının düzelmesi yetmiyor. Bunun ötesinde bir de bunları dışarı satmalıyız ki ülke ekonomisi ayağa kalksın.'' 
     
</TEXT>
</DOC>
