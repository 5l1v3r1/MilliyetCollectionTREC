<DOC>
<DOCNO> 403068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/soneko35.html </URL>
<DATE> 2005/12/13/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
TÜSİAD, Ankara'da temaslarda bulunacak... 
</HEADLINE>
<TEXT>

     Türk Sanayicileri ve İşadamları Derneği TÜSİAD , Avusturya işadamları heyeti ile yarın Ankara'da temaslarda bulunacak. 
     TÜSİAD'dan yapılan açıklamaya göre, TÜSİAD'ın Avusturya'daki muadil örgütü Avusturya Sanayicileri Federasyonu IV , yarın TÜSİAD'ın evsahipliğinde Ankara'da temaslar yapacak. 
     Başbakan Recep Tayyip Erdoğan ile görüşecek TÜSİAD ve Avusturya Sanayicileri Federasyonu heyeti, Enerji ve Tabii Kaynaklar Bakanı Hilmi Güler, Sanayi ve Ticaret Bakanı Ali Coşkun ve Maliye Bakanı Kemal Unakıtan ile temaslarda bulunacak. 
     Temasları kapsamında Anıtkabir'i ziyaret edecek heyet, Avusturya Büyükelçisi Marius Calligaris ve TBMM Dışişleri Komisyonu Üyeleri ile de biraraya gelecek. TÜSİAD ve Avusturya Sanayicileri Federasyonu heyeti akşam yemeğinde ise Hazine'den Sorumlu Devlet Bakanı ve Başmüzakereci Ali Babacan ile buluşacak. 
     Ankara'da temaslarda bulunacak heyette, TÜSİAD Yönetim Kurulu Başkanı Ömer Sabancı, TÜSİAD Dışişleri Komisyonu üyelerinden Şadi Gücüm ve Zafer İncecik, TÜSİAD Genel Sekreteri Haluk Tükel, TÜSİAD Ankara Daimi Temsilcisi Zafer Ali Yavan, Avusturya Sanayicileri Federasyonu IV Başkanı Veit Sorger, IV Genel Sekreteri Markus Beyrer, Berndorf Hueck Band Pressblechtechnik CEO'su Dietmar Müller, Va Tech Hydro Kıdemli Başkan Yardımcısı Alexander Schwab, Austria Tabek Yönetim Kurulu Başkanı Stefan Fitz, Austria Tabek Avusturya Bölgesi Başkan Yardımcısı Stephan Schmidt, Alpine Mayreder Proje Müdürü Reinhold Petter, BA-CA Yönetim Kurulu Üyesi Wilhelm Hemetsberger, VAMED Direktörü Johann Strahlhofer, VAMED Proje Müdürü Ernst Neubauer ve Bank Austria Uluslararası Piyasalar Müdürü Ünal Kurtaran yer alacak. 
     
</TEXT>
</DOC>
