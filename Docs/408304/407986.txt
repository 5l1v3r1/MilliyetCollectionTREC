<DOC>
<DOCNO> 407986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sonsiy07.html </URL>
<DATE> 2005/12/30/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Talat İzolasyonlar kaldırılsın, Maraş'ı verelim 
</HEADLINE>
<TEXT>

     KKTC Cumhurbaşkanı Mehmet Ali Talat, izolasyonların kaldırılması karşılığında Maraş bölgesini Rum kesimine vermeye hazır olduğunu söyledi. 
     Associated Press haber ajansıyla mülakat yapan Talat, 1974 yılındaki barış harekatından sonra boşaltılan Maraş’ı, KKTC’ye karşı onyıllardır sürdürülen yaptırımların kaldırılması halinde Rum kesimine teslim edeceğini belirtti. 
     Talat, Kıbrıs Rum kesiminden, spor karşılaşmaları dahil, KKTC’nin uluslararası etkinlikleri katılmasını kabul etmesini de istedi. 
     "Tüm izolasyonların kaldırılması karşılığında Maraş’ı vermeye hazırım. Başka bir şey istemiyorum" diyen Talat, daha önce de Rum kesimine Maraş’la ilgili aynı teklifi yaptıklarını, ancak Rum kesiminden gelen yanıtın çok olumsuz olduğunu anlattı. 
     Gazimağusa kentinin banliyölerinden biri olan Maraş, 1974’te boşaltılmıştı. 
     
</TEXT>
</DOC>
