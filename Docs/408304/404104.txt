<DOC>
<DOCNO> 404104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sontur15.html </URL>
<DATE> 2005/12/16/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Otomobilde mahsur kaldı 
</HEADLINE>
<TEXT>

     Zafer TOKUŞ-Hakan TURHAN DHA 

      ADAPAZARI'nda babasına ait işyerinin önünde otomobilin içinde otururken kilit düğmesine basan 3 yaşındaki Lider Altındaş araçta mahsur kaldı. Babasının çilingir çağırmasına rağmen kapılar açtırılamayınca aracın camı kırılarak çocuk dışarı çıkarılabildi. 
     Olay Adaparazı Çark Caddesi’nde meydana geldi. Aynı caddede otomobil kiralama şirketi bulunan 41 yaşındaki Mehmet Altıntaş, oyalanması için, oğlu, 3 yaşındaki Lider'i işyerinin önündeki kiralık otomobillerden birinin içine bindirdi. Lider Altıntaş, otomobilde oynarken kapının merkezi kilit düğmesine basarak kapıları kilitledi. Lider, dışarı çıkamayınca ağlamaya başladı. Yoldan geçenlerin uyarısı üzerine otomobilin yanına gelen baba Mehmet Altıntaş, kontak anahtarındaki kilit düğmesine basmasına rağmen kapı açılmadı. İçerde mahsur kalan Lider Altıntaş, çevresine toplananlardan ve sürekli olarak Şuraya bas’ diye bağırmalarından korkarak ağlamaya başladı. 
     Otomobilin kapısını açtırmak amacıyla çilingir çağırıldı. Ancak, çilingir de kapıyı açamadı. Çocuğunun hıçkırıklara boğulması üzerine fazla dayanamayan Mehmet Altıntaş, bir keserle otomobilin camını kırarak kapıyı açıp oğlunu çıkardı. Lider Altıntaş, dışarı çıkar çıkmaz babasının boynuna sarıldı. Mehmet Altıntaş, Otomobilde otururken kapıları içerken kilitlemiş. Çilingir de kapıları açamadı. Oğlumun daha fazla ağlamasına dayanamadım ve camı kırdırttım. Bir daha onu araçta hiç bir zaman yanlız bırakmayacağım'' dedi. 
     
</TEXT>
</DOC>
