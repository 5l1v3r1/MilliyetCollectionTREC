<DOC>
<DOCNO> 404820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sontur27.html </URL>
<DATE> 2005/12/19/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Hırsızlar polisin "ayağına" geldi 
</HEADLINE>
<TEXT>

     Samsun’da bir akvaryumcudan balık ve köpek çalınması olayıyla ilgili işyerinin güvenlik kamerasındaki görüntüleri izleyen polisler, o sırada işyerine müşteri gibi gelen 2 kişinin, görüntülerdeki zanlılar olduğunu belirleyerek yakaladı. 
     Edinilen bilgiye göre, İstiklal Caddesi’nde Ali Yılmaz Özşirin’e ait akvaryumcudan bir miktar balık, akvaryum ve terrier cinsi 2 köpek çalındı. 
     Şikayet üzerine işyerine gelerek inceleme yapan ve güvenlik kamerasındaki görüntülerden bilgi edinmeye çalışan polislerin dikkatini, bu sırada işyerine gelen 2 kişi çekti. Görüntülerden hırsızlığı gerçekleştirdiği belirlenen 2 kişi ile söz konusu kişilerin aynı olduğunu anlayan polisler, bu kişileri yakalamak isteyince zanlılar kaçmaya çalıştı. 
     Bindikleri 55 ET 562 plakalı otomobilde yakalanan A.E 23 ve B.K. 
     22 gözaltına alınırken, zanlıların Bafra İlçesi’ndeki evlerinde yapılan aramada ise çalınanlarla aynı olduğu anlaşılan balık ve akvaryum bulundu. 
     Olayla ilgili soruşturma sürdürülüyor. 
     
</TEXT>
</DOC>
