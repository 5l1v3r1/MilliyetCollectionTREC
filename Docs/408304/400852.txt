<DOC>
<DOCNO> 400852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/ekonomi/aeko.html </URL>
<DATE> 2005/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Şen Akıllı tüccar işini bilir 
</HEADLINE>
<TEXT>


İşadamı Ali Şen, Gazprom'un 37 şirketten sadece 4'üne iletim onayı vermesini, 'Akıllı tüccar işini bilir' diyerek yorumladı. Şen'in şirketi Bosphorus da Gazprom'dan iletim onayı alan şirketler arasında 

Evrim Ergin 

Botaş'ın doğalgaz ihalesini alan şirketlerden, Gazprom ortaklı Bosphorus'un sahibi işadamı Ali Şen, kamuoyundaki, 'ön yeterlilik almış 37 şirketten, neden sadece 4'üne onay verildiği, enerji şirketleri dururken neden kuyumculuk şirketine dağıtım işi verildiği'ne ilişkin tartışmaların 'son derece yanlış' olduğunu söyledi. Şen, "Akıllı tüccar işini bilir" dedi. 
Ali Şen şöyle konuştu 
"İçinde bulunduğumuz yüzyıl, doğalgaz yüzyılı. Rusya'da 140 yıl yetecek doğalgaz rezervi bulunuyor. Petrol ise 2035 yılında bitecek. Bu nedenle Rusya bu piyasaya h kim ve bu da normal. Dünyanın birçok yerine doğalgaz bugün Rusya'dan gidiyor. Dünya'da Gazprom'a bağlı veya ortak, iletim dağıtım ve ithalat işleriyle uğraşan 158 tane şirket bulunuyor" dedi. 
Gazprom'un gaz verdiği ülkelerde kendine bağlı şirketler kurmasının normal olduğunu savunan Şen daha sonra şunları söyledi 
"Piyasadaki liberalleşmenin önüne hiçbir güç geçemez. AB uyum yasaları çerçevesinde 2009 yılına kadar doğalgaz iletim ve dağıtımının yüzde 80'inin özelleştirilmesi gerekiyor. Avrupa'ya gaz ithalatı yapan Berlin merkezli Zarubejgas isimli şirket geçen yıl Avrupa'ya 3.3 milyar euroluk gaz sattı. Bu şirketin yüzde 100 sahibi Gazprom. Bu şekilde Gazprom'a ait dünya genelinde 158 şirket var." 

'Dağıtıma talibiz' 
Gazprom Başkan Yardımcısı Alexander Medvedev, Mavi Akım'ın Samsun'daki açılış töreninde Milliyet'e yaptığı değerlendirmede, Türkiye'ye yalnız gaz satmakla değil, dağıtım projeleri ile de ilgilendiklerini söylemişti. 

Cevapsız kalan soru Botaş ihalesine 37 şirket girdi. Bunların içinde Zorlu, Habaş, Koç Statoil, Akenerji, BP, Petrol Ofisi gibi önemli şirketler de vardı. İhaleyi Avrasya Gaz, Bosphorus, Enerco ve Shell aldı. Satıcı şirket Gazprom'un bu şirketlere onay verirken, diğerlerine neden vermediği konusunda kafalar karıştı. 
İhaleye giren diğer şirketler şunlar Habaş, Som Petrol, Zorlu, Egegaz, Enak, Aksa, Koç Statoil, İgataş, Akenerji, Transbalkan, Cengiz Elek, Aytemiz, İgsaş, Erdemir, Shell, Nurol, Enerjisa, Viteragaz, Bisen, İlab, Medgaz, Petrol Ofisi, Gazport, İlci, BP, Suez-Tractebel, Gap, Truva, Anadolu, Milangaz, Unigaz, Aksoy, Petrolgaz, Troyka. 

Eski Botaş Genel Müdürü Mete Göknel 
Böyle bir model yok Eski Botaş Genel Müdürü Mete Göknel, Türkiye'de şimdi gündeme gelen yöntemi Avrupa ülkelerinin yıllar önce reddettiğini belirterek, şunları söyledi 
"Avrupa ülkeleri, Türkiye'de şimdi gündeme gelen yöntemi yıllar önce reddetti. Avrupa'da aynı boru hattından üçüncü şahıslar iletim yapamaz. Ancak kendi boru hatlarını inşa edebilirler. Eğer bu sayede Gazprom'dan daha ucuza gaz getirilebiliyor olsa, bunu Botaş ya da baştan bunu kuran şirket neden yapmasın Eğer yarın bu ihaleleri alan şirketler Gazprom'la daha ucuza anlaşabilirlerse Türkiye'deki insanlar bize sormazlar mı, 'Neden siz bunu yapmadınız ' diye. O zaman Botaş'ın ve kamunun bütün yöneticileri töhmet altında kalır. Bu iş son derece yanlıştır. 

'Dünyada tekiz' 
Almanya ve Yunanistan'da da bildiğim kadarıyla Gazprom ortaklı veya Gazprom'un sahibi olduğu şirketler bu işi yapıyor. Yunanistan'da da Prometheus adında Gazprom'un sahip olduğu şirket bu ihaleleri almıştır. Ancak bizim ülkedeki uygulanan özel sektöre devir modeli dünyanın başka bir ülkesinde daha yok. Bizimki, benim hattımdan gelecek doğalgaza başkalarının ortak olması modeli." 

EPDK Tartışmalar tekelci anlayışla paralellik gösteriyor Enerji Piyasası Düzenleme Kurumu EPDK doğalgaz iletim ihalesi ile ilgili tartışmalar üzerine yaptığı açıklamada, "Tartışmalar, başından beri bu ihalelerin yapılmasına karşı olan tekelci anlayış ile paralellik gösteriyor" dedi. 
Kurumdan yapılan açıklamada şöyle denildi 
"Doğal gaz kontrat devirleri ihalesi için Kurumumuza 40 firma ithalat ön yeterlik belgesi almak üzere başvurmuş bunlardan 37 adedi yeterlik almıştır. 
Doğal gaz tedarikçileri ile ihaleye katılan şirketler arasındaki "satıcı ön onayı" süreci tamamen Kurumumuzun kanuni görev alanı dışındadır. ... 
Kontrat devri ihalesi sonrasında Kurumumuz tarafından "herhangi bir şirkete müşteri garantisi verilmesi" de söz konusu değildir. 
Kontrat devri ihalesinin sonuçlarının üzerinden sürdürülmekte olan tartışmalar başından beri bu ihalelerin yapılmasına karşı olan tekelci anlayış ile paralellik taşımakta ve ihalelerin onaylanmasını engelleme çabası olarak değerlendirilmektedir. 


</TEXT>
</DOC>
