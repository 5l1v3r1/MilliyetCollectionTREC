<DOC>
<DOCNO> 406599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/yasam/yas02.html </URL>
<DATE> 2005/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Seri katilin portresi 
</HEADLINE>
<TEXT>


İstanbul'da 4 kişiyi öldürmek suçundan hemşire sevgilisiyle gözaltına alınan Osman Bora Çuhacı poliste suçunu itiraf etti 

ERDAL KILINÇ, OSMAN KARA İstanbul 

İstanbul'da 4 cinayetin zanlısı olarak hemşire sevgilisiyle birlikte gözaltına alınan Osman Bora Çuhacı'nın müteahhit bir babanın oğlu olduğu ve üniversite öğrencisiyken okulu bıraktığı öğrenildi. Poliste suçunu itiraf ettiği öne sürülen Çuhacı, cinayetlerine "Beni uyuşturucuya alıştırdı", "Randevuevi işletiyordu, "Beni vuracağından korktum", "Alay etti" gibi gerekçeler gösterdi. Zanlının hemşire sevgilisi ise, kredi kartı borcu nedeniyle fuhuşa başladığını söyledi. 

Rize'den okumak için geldi 
Çuhacı, 1998'de memleketi Rize'den İstanbul Üniversitesi Turizm İşletme Bölümü'nü okumak için geldi. Ancak eğitimini tamamlayamadan okulunu terk etti. Bu sırada hemşire Şule Özbakan'la tanışıp, Halkalı'da birlikte yaşamaya başladı. Çuhacı'nın kredi kartlarını kullanması nedeniyle hemşire Özbakan ekonomik sıkıntıya girdi. 

'Paralı' arkadaş 
Çuhacı bir süre sonra "paralı" olduğunu öğrendiği Nihan Tezkurtaran'la tanıştı. Çuhacı'nın ilk kurbanı da 5 Ekim'de Tezkurtaran'ın evinde tanıştığı 25 yaşındaki bir çocuk annesi Begüm Tenekekesen oldu. İlişkiye girdiği kadının cep telefonunu ve çantasını alan Çuhacı ifadesinde, Tenekekesen'i kendisini uyuşturucuya alıştırdığı ve uyuşturucu satmaya teşvik ettiği gerekçesiyle öldürdüğünü öne sürdü. 

Randevuevi sahibi 
Çuhacı, kısa bir süre sonra da, kız arkadaşını da pazarladığını düşündüğü randevuevi işleten Nihan Tezkurtaran'ı 73 öldürüp bir miktar parasını gasp etti. Çuhacı, kızları kötü yola sürüklediği gerekçesiyle Tezkurtaran'ı öldürdüğünü öne sürdü. 

'Öldürüp yaktım' 
Çuhacı, Gökçe Şendin'le de 30 para karşılığı cinsel ilişkiye girdiğini, daha sonra hayat kadınının ruhsatsız tabancasıyla oynarken havaya ateş açtığını savunarak, "Beni vuracağından korktuğum için öldürdüm" dedi. Çuhacı, kafasına kurşun sıktığı kadını Kartal'daki ormanlık alana götürüp cesedi yaktığını anlattı. 

'Erkekliğimle alay etti' 
Çuhacı, 29 Kasım'da dördüncü kurbanı travesti Murat Taç'ı da cinsel ilişki sırasında kendisiyle alay ettiği gerekçesiyle öldürdüğünü öne sürdü. Cep telefonu ve adres defterinde çok sayıda hayat kadınının kaydı bulunan zanlının uyuşturucu kullandığı anlaşıldı. 

'3 aydır randevuevindeyim' 
Murat Çuhacı'yla birlikte yakalanan ve bir hastanede hemşire olarak çalışan Şule Özbakan ise polisteki ifadesinde, kredi kartı borcu nedeniyle fuhuşa başladığını söyledi. Kredi kartının dışında piyasaya da 8-10 bin YTL borcu olduğunu söyleyen Özbakan, yaklaşık üç aydır randevuevinde çalıştığını belirtti. 

Yaralandılar 

Hemşire sevgilisi Şule Özbakan'ın evinde yakalanan Osman Bora Çuhacı'nın gözaltına alınmadan önce silahının yanlışlıkla ateş alması sonucu elinden, sevgilisinin de ayağından hafif yaralandığı öğrenildi. 


</TEXT>
</DOC>
