<DOC>
<DOCNO> 402631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/spor/spo09.html </URL>
<DATE> 2005/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ummadık taş 1-1 
</HEADLINE>
<TEXT>


Bursaspor, sahasında ligin son sırasına demir atan Çanakkale Dardanelspor'a son dakika golüyle puan kaptırdı. A Kategorisi lideri, 15'te Orhan ile öne geçti, uzatmada Kayahan'ın sayısıyla şoka girdi 


İkinci Lig A Kategorisi lideri Bursaspor, Antalyaspor galibiyetinin moraliyle çıktığı maçta sahasında Dardanelspor engeline takıldı, taraftarını şaşırttı. 
Yeşil - beyazlılar, 15. dakikada Mehmet Al'ın pasında topla buluşan Orhan'ın şık golüyle 1-0 üstünlüğü yakaladı. İlk yarıda yakalanan diğer pozisyonlardan "gol" sesi çıkmadı. 
İkinci devrede Bursaspor oyunu rölantiye alınca sıkıntılar yaşamaya başladı. 82'de Kayahan'ın şutu kaleci Yavuz'un ellerinde kaldı. 87'de Yunus'un sol kanattan ceza sahası içine kestiği topla kale önünde buluşan Ünsal müsait pozisyonda topu auta attı. 
90. dakikada Mehmet Topal'ın sol kanattan ceza sahası içine yaptığı ortaya iyi yükselen Kayahan, güzel bir kafa vuruşuyla topu ağlara gönderip, ev sahibi taraftarların sevincini yarıda bıraktı 1-1 

Maçın karnesi 
HAKEMLER Hakan Özkan, İbrahim Albayrak, Ahmet Şimşek 
BURSASPOR Yavuz 7 - Ömer Aysan 6 , Ünsal 5 , Miu 7 , Egemen 7 - İbrahim 5 Dk.46 Yakup , Orhan 7 Dk.79 Veli 4 , Frasineanu 6 , Mehmet Al 5 Dk. 67 Mehmet Türkmehmet 5 - Serkan 6 , Yunus 7 
DARDANELSPOR Soner 6 - Buğra 6 , Murat Önür 6 , Selçuk Bice 6 , Murat Özavcı 5 - Nedim 5 , Caner 5 Dk.76 Kayahan 4 , Mehmet Topal 5 , Mehmet Şen 6 Dk.60 Selçuk Hızarcı 4 - Selçuk İnan 6 , Kerem 5 
SARI KART İbrahim Bursaspor 
GOLLER Orhan Dk.15 , Kayahan Dk.90 


</TEXT>
</DOC>
