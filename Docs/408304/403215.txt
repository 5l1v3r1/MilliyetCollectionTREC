<DOC>
<DOCNO> 403215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/ekonomi/eko00.html </URL>
<DATE> 2005/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Primler düşecek ama maaşa yansımayacak 
</HEADLINE>
<TEXT>


Yeni tasarıya göre bütün çalışanların prim oranı yüzde 33.5'te eşitlenecek. SSK'lıların prim oranı zaten bu düzeyde olduğu için değişmeyecek. Memurlar ve Bağ - Kur'luların daha yüksek olan prim oranı ise aşağı çekilecek. Prim oranındaki düşüş memur maaşına yansımayacak 


Sosyal güvenlik sisteminde en çok eleştirilen konulardan birisi, Emekli Sandığı, Bağ - Kur ve SSK'ya tabi olanların prim oranlarının farklı olması. Emekli Sandığı iştirakçileri için maaşları üzerinden yüzde 36, Bağ - Kur çalışanları için bulundukları basamağın yüzde 40'ı, SSK'lılar için maaşları üzerinden yüzde 33.5 prim ödeniyor. 
Sosyal Sigortalar ve Genel Sağlık Sigortası Kanunu Tasarısı'nda, çalışandan kesilen prim oranlarının eşitlenmesi hedefleniyor. 

Yüzde 33.5'te birleşecek 
Düzenlemeye göre, SSK'lılar için maaşlarının yüzde 33.5'i olan prim oranı değişmiyor. Bağ - Kur sigortalılarının bulunduğu basamağın yüzde 20'si oranında ödenen sağlık primleri yüzde 12.5'e düşürülüyor. Emeklilik primleri sabit kalıyor. Böylece daha önce toplam yüzde 40 olan prim oranı, yüzde 20 emeklilik primi, en az yüzde 1 iş kazası ve meslek hastalığı sigortası primi ve yüzde 12.5 Genel Sağlık Sigortası primiyle birlikte toplam yüzde 33.5 oluyor. 

Konuyla ilgili tüm ayrıntılar Milliyet Gazetesi'nde... 

</TEXT>
</DOC>
