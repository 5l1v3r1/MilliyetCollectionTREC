<DOC>
<DOCNO> 401653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sondun46.html </URL>
<DATE> 2005/12/08/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Irak'ta rehin tutulan Amerikalı'nın öldürüldüğü ileri sürüldü 
</HEADLINE>
<TEXT>

     Irak'ta faaliyet gösteren örgütlerden "İslam Ordusu" adına bir internet sitesinde yayımlanan bildiride, örgütün elindeki bir Amerikalı rehineyi öldürdüğünü öne sürüldü. 
     Açıklamada, Iraklı tutukluların serbest bırakılması ve Amerikan saldırılarından etkilenen Iraklılara tazminat ödenmesi gibi taleplerinin yerine getirilmemesi nedeniyle, Irak İçişleri Bakanlığı'na güvenlik alanında danışmanlık yapan Amerikalının öldürüldüğü belirtildi. 
     Yayımlanan açıklamada, hiçbir görüntü ve rehinenin kimliğine ilişkin bilgi yer almadı. 
     İnternetten yayımlanan açıklamaların doğruluğu kanıtlanamıyor. 
     Örgüt adına iki gün önce yayımlanan bir video kasette, kimliği Ronald Schulz olarak açıklanan bir rehinenin görüntüleri yer almıştı. 
     
</TEXT>
</DOC>
