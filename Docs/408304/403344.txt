<DOC>
<DOCNO> 403344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sondun50.html </URL>
<DATE> 2005/12/14/ </DATE>
<TIME> 20.55 </TIME>
<AUTHOR>  </AUTHOR>
<HEADLINE>
ABD'lilerin yüzde 38'i, terör sanıklarına işkence yapılmasından yana 
</HEADLINE>
<TEXT>

     Amerikalıların yüzde 38'i, terör sanıklarına işkence yapılmasında sakınca görmüyor. 
     İpsos-Mori Şirketi'nin bugün yayınladığı araştırma sonuçları, beş Avrupa ülkesinde işkenceyi ''Kabul edilebilir ve meşru görenlerin'' oranının yüzde 21 ile 32 arasında değiştiğini gösterdi. Buna göre, Fransızların yüzde 32'si, İngilizlerin ve Almanların yüzde 30'u, İtalyanların yüzde 23'ü, İspanyolların ise yüzde 21'i terör zanlılarının işkenceden geçirilebileceğini düşünüyor. 
     Aynı yoklamaya göre, Avrupa dışında işkenceye ''en sıcak bakanlar'' ise Güney Koreliler oldu. Bu ülkede halkın yüzde 54'ü terör zanlılarına işkence yapılmasını mazur görüyor. Bu oran, ABD'de yüzde 38, Meksika'da yüzde 32, Kanada'da ise yüzde 28 çıktı. 
     Yoklama, işkenceye ''her halükarda'' karşı çıkanların oranının Fransa'da yüzde 65, Almanya'da yüzde 68, İngiltere'de yüzde 69, İspanya'da yüzde 70, İtalya'da yüzde 74 olduğunu da gösterdi. 
     
</TEXT>
</DOC>
