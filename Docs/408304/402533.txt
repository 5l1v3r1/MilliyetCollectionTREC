<DOC>
<DOCNO> 402533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/sonspo11.html </URL>
<DATE> 2005/12/11/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Gençlerbirliği 4 - Diyarbakırspor 0 Maç sonucu 
</HEADLINE>
<TEXT>

     Turkcell Süper Ligi’nde Gençlerbirliği, Diyarbakırspor’u 4-0 yendi. 
     Ev sahibi ekip Gençlerbirliği karşılaşmaya kötü başlarken, konuk takım Diyarbakırspor pozisyon bulmamasına karşın topa daha fazla sahip oldu. 
     Maçın ilk yarım saatinden sonra toparlanan ve golü de bulan başkent ekibi rahat bir oyun çıkardı ve art arda goller buldu. 
     12. dakikada Serdar'ın sağ korner bayrağına yakın yerden ceza alanı içine yaptığı ortada penaltı noktası üzerinde iyi yükselen İlyas'ın kafa vuruşunda top kaleci Ömer'de kaldı. 
     20. dakikada Erhan'ın sağ taraftan yaptığı ortada ceza alanı içindeki Uğur'un kafa vuruşunda kaleci Murat topu kontrol etti. 
     33. dakikada Uğur'un kullandığı serbest vuruşta kaleciden seken topa ilk olarak Baki vurdu. Defanstan seken topa daha sonra Tuna ve ardından da Erkan vuruş yaptı ancak meşin yuvarlak kornere çıktı. 
     34. dakikada Mehmet Çakır'ın sol taraftan kullandığı köşe atışında altıpas içinde iyi yükselen Tuna'nın kafa vuruşunda kaleci Murat'a çarpan top ağlarla buluştu 1-0 
     36. dakikada ceza alanında kaleci Murat ile girdiği hava topu mücadelesini kazanan Isaac, kaleciyi de çalımlayarak topu boş kaleye gönderdi 2-0 
     45. dakikada Uğur kendi yarı alanından kaptığı topu rakip ceza alanı ön çizgisine kadar sürdü. Bu futbolcunun ceza yayı çizgisi üzerinden attığı sert şutta top, kaleci Murat'ın uzanamayacağı köşeden filelerle buluştu 3-0 
     Maçın ilk yarısı Gençlerbirliği'nin 3-0 üstünlüğüyle sona erdi. 
     
     İKİNCİ YARI 

     46. dakikada Mehmet Çakır’ın ara pasıyla ceza alanına giren Isaac topa kötü vurunca meşin yuvarlak yandan dışarı çıktı. 
     53. dakikada orta sahada aldığı pasla rakip ceza alanı önüne kadar inen Isaac’ın vuruşunda top auta gitti. 
     64. dakikada Erkan’ın ceza alanı içinde Maznov ile girdiği mücadelede hakem penaltı noktasını gösterdi. İlyas’ın kullandığı penaltı atışında kaleci Ömer, topu iki hamlede kontrol etti. 
     84. dakikada Erkan rakibiyle girdiği hava topu mücadelesinde kolun üstüne düşünce omzunda sakatlandı ve ambulansla hastaneye kaldırıldı. 
     3 oyuncu değişiklik hakkını kullanan Gençlerbirliği bu dakikadan sonra 10 kişiyle mücadele etti. 
     85. dakikada kendi sahasından aldığı topla rakip ceza alanına giren Uğur yerden düzgün bir vuruşla topu ağlarla buluşturdu. Uğur gol sevincini ambulansa bindirilmek üzere oyun alanı kenarında bekleyen takım kaptanı Erkan ile paylaştı 4-0 
     87. dakikada Mehmat Çakır’ın sol taraftan yaptığı ortada Kerem kafayla topu Uğur’un önüne indirdi. Bu futbolcunun topun gelişine yaptığı vuruşta meşin yuvarlak üstten auta çıktı. 
     Karşılaşmayı Gençlerbirliği 4-0 kazandı. 
     

Stat 19 Mayıs. Hakemler Bülent Demirlek x, Baki Tuncay Akkın xx, Mustafa Emre Eyisoy xx. Gençlerbirliği Ömer xxx, Baki x Dk. 68 Jardler xx , Erkan xxx, İsmail xx, Tuna xxx, Uğur xxx, Mehmet Nas xxx Dk. 79 Doğa x , Kerem xx, Erhan xx, Mehmet Çakır xx, Isaac xxx Dk. 78 Ali Cansun x . Diyarbakırspor Murat x, Sedlovski x, Stavrevski x, Talip x Dk. 61 Sinan x , Göksel x, Jupi xx, Serdar x Dk. 61 Salim x , Cumhur xx, İlyas x Dk. 77 Serkan x , Burhan xx, Maznov xx. Goller Dk. 34 Tuna, Dk. 36 Isaac, Dk. 45 ve 85 Uğur Gençlerbirliği . Sarı kartlar Dk. 35 Jupi, Dk. 38 Sedlovski, Dk. 89 Cumhur Diyarbakırspor , Dk. 67 Mehmet Nas Gençlerbirliği .      
</TEXT>
</DOC>
