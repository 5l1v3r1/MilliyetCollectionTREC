<DOC>
<DOCNO> 405415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonspo13.html </URL>
<DATE> 2005/12/21/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Faşist selama ceza... 
</HEADLINE>
<TEXT>

     RADİKAL SPOR 

Lazio'nun Livorno ile oynadığı lig maçında faşist selamı veren Paolo Di Canio'ya İtalya Futbol Federasyonu Disiplin Komitesi tarafından bir maç oynamama ve para cezası verildi. 
     Canio bu ceza sonrası bugün ligde oynanacak Lecce maçında forma giyemeyecek. İtalyan oyuncuya 10 bin avro da para cezası verildi. Di Canio cezanın politik olduğunu belirterek "Yaptığım hareketin politikayla hiçbir ilgisi yok" dedi. 
     37 yaşındaki oyuncu Lazio'nun iki hafta önce Livorno ile karşılaştığı maçta tribünlere faşist selamı vermiş ve FIFA Başkanı Sepp Blatter de dahil pek çok isimden tepki almıştı. Di Canio bununla da kalmamış, yaptığı hareketi sonuna dek savunarak Yahudileri hedef alan açıklamalar yapmıştı. Oyuncu bu yılın ocak ayında bir Roma maçında aynı hareketi yapmış ve para cezasına çarptırılmıştı. Verilen ceza sonrası bir açıklama yapan Lazio Başkanı Claudio Lotito, karara itiraz edeceklerini söyledi. Juventus'lu savunmacı Thuram önceki gün Di Canio'nun kendisine yaptığı hareketin bir Roma selamı olduğunu, faşizmle alakası olmadığını söylediğini açıklamıştı. 

     
</TEXT>
</DOC>
