<DOC>
<DOCNO> 404935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/yasam/yas03.html </URL>
<DATE> 2005/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkolikler şirkete pahalıya patlıyor 
</HEADLINE>
<TEXT>


FRANKFURT Milliyet 

BREMEN Üniversitesi'nden Ekonomist Ulrike Meissner'in "Çalışma Uyuşturucu" adlı araştırması, işkoliklerin ancak belli bir aşamaya kadar işyerine yararlı olduğunu, çoğu kez zarar verdiğini ortaya çıkardı. İş bağımlılığı, kendisi ve başkalarından yüksek verim bekleme, denetleme, bedensel zorlama, yüksek tansiyon, mide spazmları ve depresyonlarla kendini belli ediyor. 

Verim kaybına yol açıyor 
İŞKOLİKLERİN amir veya yönetici durumunda bulunmasının işyeri için daha tehlikeli olduğunu saptayan araştırmaya göre, işkolik yöneticiler, çalışanlara kötü muamele ederek ve gereğinden fazla denetleyerek işi bırakmaya zorlayabiliyor. Sorunu anlamayan şirketler sürekli değişen veya sürekli hastalık izni kullanan personel nedeniyle verim kaybına uğruyor. 



</TEXT>
</DOC>
