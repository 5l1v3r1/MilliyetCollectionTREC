<DOC>
<DOCNO> 401712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sonsiy03.html </URL>
<DATE> 2005/12/08/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Erdoğan AKP'de Çömez olayına el koydu 
</HEADLINE>
<TEXT>

     Başbakan Recep Tayyip Erdoğan'ın, AKP Balıkesir milletvekili Turan Çömez'le ilgili bugün parti üst düzey yönetimini aradığı ve Çömez'in kesin ihraç istemiyle parti yüksek disiplin kurulu'na sevkedilmesi talimatını verdiği öğrenildi. 
     Doğan Haber Ajansı'nın haberine göre, Başbakan'ın AKP yöneticilerine, ben gelince gereğini yaparım’ dediği bildirildi. 
     Habere göre, AKP milletvekili Turan Çömez'in ise, Başbakan'ın bu kararını, konuşmacı olarak katılacağı ve AKP Ankara İl Başkanlığı'nın Siyaset Akademesi'nde düzenlediği siyaset ve etik’ konferasının iptal edilmesiyle öğrendiği bildirildi. 
     Balıkesir milletvekili Turhan Çömez hükümetin icraatlarının kafasında yüzlerce soru işareti oluşturduğunu söyledi. 
     AKP Grup Toplantısı'nda dün bazı özelleştirme ihalelerinden kötü kokular geldiğini savunan AKP Balıkkesir milletvekili Turhan Çömez isim vermeden Maliye Makanı Kemal Unakıtan’ı kendi menfaati doğrultusunda hareket etmekle suçlamıştı. 
     AKP Grup Toplantısı’nın basına kapalı bölümünde kürsüye çıkan Turhan Çömez, eleştiri oklarının ilkini isim vermeden Maliye Bakanı Unakıtan’a göndermişti. 
     Maliye Bakanı’ndan 50 milyar lira yardım sözü aldıklarını dile getiren Çömez, Sayın bakana beş kez talebimi yineledim. Ama netice alamadım. Aynı günlerde Balıkesir'in bir başka beldesinin muhalif belediye başkanı aynı bakana müteşekkir olduğunu söyledi. Gördüm ki sayın bakanın fabrikalarından birinin müdürüne ulaşan muhalif belediye başkaı işini halletmiş. Çünkü bakan beyin fabrikası o belediyeye yakın bir yerdeydi. Sayın bakanın yada oğlunun üç tane fabrika ya da işletmesi var. Ben de bölgemin hizmetleri açısından sayın bakanın müdürlerinden mi netice almalıyım'' şeklinde konuşmuştu. 
     
     Özelleştirmeye eleştiri 
     Çömez'in ağır eleştiriler yönelttiği bir başka başlık da özelleştirme ihaleleri oldu. Çömez Gemlik Gübre AŞ'nin özelleştirilmesinden pis kokular yükseldiğini savunmuştu. 
     İşletmenin kar ettiği halde zararda gösterildiğini ve son teklif verme süresinden üç gün önce sermaye artırımına gidildiğini savunan Çömez, kafasındaki soru işaretlerini milletvekilleriyle paylaşmıştı. . 
     Şirkete ait olan arazi, liman ve amonyak işletmesinin toplam değerlerinin 540 milyon dolara yakın olduğunu dile getiren Çömez, bir de gübre fabrikası var. Rekabet ortamı oluşmuyor ve Gemlik Gübre Fabrikası, 83.1 milyar dolarla kömür işiyle uğraşan bir firmada kalıyor. Yüzde 20 peşin gerisi 5 yıl vadeyle. Benim kafamda yüzlerce soru işareti var, ama Başbakan da dahil kimse beni aydınlatmadı'' demişti. 
     Değerli taş ithalatında verginin sıfırlandığını da hatırlatan Balıkkesir Milletvekili Turhan Çömez, Başbakan Erdoğan’a yakın Atasay Kuyumculuğun sahibi Cihan Kamer'e işaret etti. Çömez ne kadar değerli taş ithal edildiğini de sormuştu. 
     Milletvekillerinin el kaldırıp indirme makinesi olmadığını söyleyen AKP milletvekili Turhan Çömez, her bakana yönelteceğim yüzlerce sorum var'' dedi. 
     
</TEXT>
</DOC>
