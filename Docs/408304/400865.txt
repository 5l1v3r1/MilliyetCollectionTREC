<DOC>
<DOCNO> 400865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/ekonomi/eko13.html </URL>
<DATE> 2005/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bireysel Emeklilik Sistemi'nde katılımcı sayısı 631 bini aştı 
</HEADLINE>
<TEXT>


Emeklilik Gözetim Merkezi'nin EGM verilerine göre 21 Kasım itibariyle Bireysel Emeklilik Sistemi'ne BES katılanların sayısı 631 bin kişiye ulaştı 


Bireysel Emeklilik Sistemi'ne BES katılımlar hızla artıyor. Emeklilik Gözetim Merkezi'nin EGM verilerine göre 2005 başında 316 bin olan katılımcı sayısı, 21 Kasım 2005 tarihi itibariyle 631 bin kişiyi aştı. 
BES'in iki yıllık gelişimini değerlendiren Aviva Hayat ve Emeklilik Genel Müdürü Keti Bonofiyel şunları söyledi 
"Bireysel Emeklilik Sistemi'nin geldiği noktayı gerek sistemin bilinirliği, gerekse ulaşılan rakamlar açısından son derece olumlu buluyoruz. Tabii ki bu da, Hazine Müsteşarlığı ve Sermaye Piyasası Kurulu gibi kamu kuruluşlarının sisteme yaklaşımlarının ve harcadıkları emeğin yanı sıra sektördeki bireysel emeklilik şirketlerinin de yoğun emekleriyle oldu. Sistemin daha hızlı büyüyebilmesi için, bugüne dek yürütülen çalışmaların kesintiye uğramadan sürdürülmesi gerektiğini düşünüyorum. Sistemin her yönüyle ve tüm avantajlarıyla kamuoyuna doğru bir şekilde anlatılması çok önemli." 

'Hedefimiz birincilik' Aviva Hayat ve Emeklilik'in hedeflerini açıklayan Keti Bonofiyel, "130 milyon 606 bin 94 YTL fon büyüklüğüne ve yüzde 13.87'lik pazar payına ulaştık. Şu anda üçüncü sıradayız. Bu sonuçlar planlarımızla paralel diyebiliriz. Tabii ki hedefimiz sektör liderleri arasında yer almaktır" dedi. 


</TEXT>
</DOC>
