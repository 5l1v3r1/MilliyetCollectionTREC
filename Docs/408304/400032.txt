<DOC>
<DOCNO> 400032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sonspo10.html </URL>
<DATE> 2005/12/02/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
FIFA Rum Kesimi’nde Türkiye’ye fair-play ödülü verdi... 
</HEADLINE>
<TEXT>

     Oshan SABIRLI LEFKOŞA, DHA 

      FIFA tarafından centilmen oyunculara verilen FIFA Fair-Play Ödülü, 17 yaş altı gençler U17 Türk Milli Takım kaptanı ve aynı zamanda Galatasaray futbolcusu Erkan Ferih’e verildi. Ödül töreni, Güney Kıbrıs’ın Limasol kentindeki, UEFA’nın 8’inci Gençlik Konferansı’nda yapıldı. Erkan Ferih, yapılan ödül töreni sonrasında İngilizce olarak, UEFA’ya ve görevlilere Türkiye adına teşekkürlerini sundu. Ferih, Avrupa Şampiyonası 1’inci ve 2’inci tur U17 ve U19’un kura çekimlerini de gerçekleştirdi. 
     
     ’TANRI FUTBOLU KORUSUN’ 
     Güney Kıbrıs’ın Limasol kentinde gerçekleşen etkinlikte konuşan genç futbolcu Erkan Ferih, UEFA’ya kendisini Limasol’a bu ödülü almak için davet etmesinden dolayı teşekkür etti. Ferih, kendisi, antrenörü ve Türkiye adına bu ödülü alğı için çok onur duyduğunu vurguladı. 
     Ferih, konuşmasında, "FIFA ve UEFA’ya bir mesaj vermek istiyorum. Futboldaki dostluk nesillerin hedefidir" dedi. Futbolu sevdiğini belirten genç futbolcu, oynamaktan büyük keyif aldığını belirtti ve konuşmasının sonunda "UEFA’ya teşekkür ediyorum. Tanrı futbolu korusun" şeklinde konuştu. 
     
</TEXT>
</DOC>
