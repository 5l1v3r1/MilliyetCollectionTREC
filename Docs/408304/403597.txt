<DOC>
<DOCNO> 403597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/yazar/toruner.html </URL>
<DATE> 2005/12/15/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Bize bir şeyhler oluyor 
</HEADLINE>
<TEXT>


2.8 milyar dolar muhammen bedelle satışa çıkarılan Telsim, 4 milyar 550 milyon dolara İngiliz-Amerikan şirketi Vodafone'a satıldı. Vodafone, Telsim için neredeyse abone başına 450 dolar ödedi. Türkiye'nin geleceğine tam anlamıyla güvenmeseydi, bu yatırımı yapar mıydı 
- CIA Başkanı bizzat Türkiye'ye geldi. ABD, Türkiye olmaksızın Irak'ta çözüme ulaşılamayacağını zaten biliyordu. İşin bu noktaya geleceğini, geçen yıl da iki ay önce de yazmıştım. ABD Başkanı Bush kısa süre içinde Irak'ta bir çözüm bulmak zorunda idi. Sorunu çözebilecek kılıç Türkiye olmasaydı, CIA Başkanı Türkiye'ye gelir miydi 
- IMF'nin emri ve desteği ile Merkez Bankası, enflasyon hedeflemesine geçti. Bu politika, gelecek yıl enflasyonun düşük ve ülkenin yatırım için istikrarlı olacağını kanıtlıyor ve yabancı yatırımcıları Türkiye'ye çağırıyor. Performans kriterleri yerine getirilmediği halde, IMF, tarihinde ilk kez bir ülkeye hoşgörü gösteriyor ve kredilendirmeye devam ediyor. ABD istemeseydi ve Türkiye'nin başarması istenmeseydi, IMF Türkiye'ye bu desteği verebilir miydi 
Türkiye'de "gayrimenkul senedi karşılığı kredi mortgage " sistemi kuruluyor. İnşaat sektörü sayesinde büyüme 2006 yılında, 7-8 olacak. Yabancı yatırımcı, sıcak parayla bile olsa çığ gibi geliyor. Türkiye'nin kredi notu artıyor. Bütün bunlar, Türkiye'ye güvenildiğini gösteriyor. Türkiye'nin başarması için düğmeye basılmamış olsa idi, bütün bu gelişmeler yaşanır mıydı Yıllardır yapılamayan özelleştirmeler için dışarıdan para yağıyor. En önemli malların sahipliği yabancılara geçiyor. Üstelik, özelleştirme gelirleri ile bütçe açıkları kapatılıyor ve bu gelişmeler sayesinde vergi oranları düşürülebiliyor. Birileri bizi itekleme kararı vermemiş olsaydı, Maliye Bakanı malları babalar gibi satar, analar gibi vergi oranlarını düşürebilir miydi 
Peki, bayram değil, seyran değilse, eniştem beni niçin öpüyor 
Niçin, bu hükümet iktidarda iken öpülüyoruz 
Niçin, durduk durduk da, şimdilerde Atatürk ve ordu üzerinde tartışma yapılıyor Hangi cesaretle, alt kimlik-üst kimlik tartışılabiliyor 
Yoksa, bu hükümeti getirenlerle, birkaç yıl önceki büyük krizi çıkaranlar aynı kişiler miydi 
Yoksa, Ecevit, Derviş ve Erçel işbirliği mi yaptı 
Yoksa, bazı büyük işadamları bilerek mi batırıldı 
Yoksa, minareyi çalan, kılıfı hazırlayan mı 
Peki, neden bu hükümet alternatifsiz ABD ve şimdi de Irak harek tına hazırlanan asker destekledikçe, Hükümete alternatif çıkabilir mi 
Bize bir şeyhler oluyor. Hep bu şeyhler sayesinde. 



</TEXT>
</DOC>
