<DOC>
<DOCNO> 404123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sontur34.html </URL>
<DATE> 2005/12/16/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Çakıcı'ya 14 yıl hapis 
</HEADLINE>
<TEXT>

     
     CNNTURK 

     
Alaattin Çakıcı Karagümrük lokali baskını davasından 14 yıl 9 ay hapis cezasına çarptırıldı. 
     İstanbul Dokuzuncu Ağır Ceza Mahkemesi'nde görülen duruşmada, Çakıcı'nın yanında dokuz sanık da hazır bulundu. 
     Çakıcı yaptığı son savunmasında, "geçmişte potansiyel suçlu olabilirim ancak bu yeniden suç işleyeceğim anlamına gelmez. Bu dava çok uzadı, lütfen bu davayı bugün bitirin" dedi. 
     Diğer sanıklar da tutuklu kaldıkları süre göz önüne alınarak tahliyelerini talep etti. 
     Son sözü sorulan Çakıcı "vereceğiniz karar artı veya eksi olsun hepinize teşekkür ederim" dedi. 
     Kısa bir aranın ardından kararını açıklayan mahkeme, Çakıcı'yı Karagümrük Spor Kulübü Lokali'nin kurşunlanmasına azmettirmekten suçlu bulundu ve 14 yıl 9 ay 20 gün hapis cezasına çarptırıldı. 
     Mahkeme, aynı dava kapsamında yargılanan dokuz sanığa da çeşitli hapis cezaları verdi. 
     
     Spor Kulübü Lokali 2000 yılında kurşunlandı 

     Karagümrük Spor Kulübü Lokali, 26 mart 2000 tarihinde basılmış ve yaşanan arbedede 15 kişi yaralanmıştı. 
     Olaya ilişkin 29 kasım 2002 tarihinde İstanbul 1 No'lu DGM'de görülen davada, aralarında Alaattin Çakıcı'nın da bulunduğu 24 sanık yargılanmıştı. 
     Mahkeme Alaattin Çakıcı'yı 'çıkar amaçlı suç örgütünün kurucusu ve lideri olmak' suçundan 3 yıl 4 ay, 'talimat vermek suretiyle müessir fiile azmettirmek'ten dolayı da 1 yıl 8 ay 21 gün hapis cezasına çarptırmıştı. 
     Davanın diğer sanıklarından 17'si, 5 ay ile 14 yıl 10 gün arasında değişen çeşitli hapis cezalarına çarptırılırken, 4 sanık beraat etmiş, 2 sanığın dosyası ise ayrılmıştı. 
     Çakıcı'ya, 'çıkar amaçlı suç örgütünün kurucusu ve lideri olmak' suçundan verilen 3 yıl 4 ay ağır hapis cezasını onayan Yargıtay 1'inci Ceza Dairesi, 'müessir fiile azmettirmek' suçundan bir kez verilen cezayı ise yetersiz bularak, hükmün 15 mağdur için ayrı ayrı kurulması gerektiği görüşüyle kararı bozmuştu. 
     Yüksek mahkeme, bazı sanıklar hakkındaki kararların da çeşitli gerekçelerle bozulmasına hükmetmişti. 
     
     Çakıcı hakkındaki diğer davalar 

     
</TEXT>
</DOC>
