<DOC>
<DOCNO> 400607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/yazar/akyol.html </URL>
<DATE> 2005/12/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Hukuk savaşını kim kazandı 
</HEADLINE>
<TEXT>


ADNAN Hoca kazandı elbette 
Şu "hukuk savaşı"na bakın 10 Ocak 2000 günü Adnan Oktar ve 33 kişi hakkında "tehditle menfaat sağlamak" ve "çıkar amaçlı suç örgütü kurmak" suçundan dolayı DGM'de dava açılıyor. 
'Hukuk savaşı' başlıyor 
Oktar'ın adamları ve avukatları h kimleri yıldırmak için sürekli "reddi h kim" talebinde bulunuyorlar, h kimlere bu yolla baskı yapıyorlar. Bazı h kimler davadan çekiliyor Dava dosyası üç ayrı DGM'de dolaşıyor 
Sonra DGM'ler kaldırılıyor İstanbul'daki bu tür davalara 7. Ağır Ceza Mahkemesi bakıyor. 
'Hukuk savaşı'nın bir taktiği "reddi h kim" ise, öteki taktiği "yetki kargaşası" yaratmak. 
Adnan Oktar'ın avukatları bu defa "yetki" taktiğine başvurarak mahkemelere yetki itirazlarında bulunuyorlar. 7. Ağır Ceza yetkisizlik kararı veriyor Dava Bakırköy Ağır Ceza'ya, oradan Beykoz Ağır Ceza'ya, oradan Üsküdar Ağır Ceza'ya gidiyor 
Yetki kargaşasını çözmek için dosya Yargıtay'a gidiyor. Yargıtay, ilk baştaki 7. Ağır Ceza'nın yetkili olduğuna karar veriyor 
Bu defa tekrar "reddi h kim" taktiğini uygulamaya koyuluyorlar, dava 2. Ağır Ceza'ya gidiyor ve zamanaşımı süreci doluyor, dava düşüyor 

Başka örneği yok 
Hukuk fakültelerinde ders olarak okutulması lazım "Reddi h kim" ve "yetki itirazı" gibi hukuki yolları kullanarak bir ceza davasını zamanaşımına uğratmanın dünyada başka bir örneği yok 
Hukuk yollarını kullanarak hukukun yıldırılması, hukukun mağlup düşürülmesidir bu 
Prof. Erdener Yurtcan, "sık sık mahkeme değiştirmek" yoluyla davayı zamanaşımına uğratmanın pek görülen durum olmadığını, bu yüzden kanunda bunu önleyecek bir hükmün bulunmadığını söylüyor. 
Böyle bir 'cinlik' kimsenin aklına gelmemiş ki kanunu yazsınlar 
Bildiğim kadarıyla başka ülkelerin kanunlarında da yok. 
Hukukun temel bir ilkesidir "Kanun kötü niyeti himaye etmez" 
Bu davada etmiş oldu Hukukun yolları kötüye kullanılarak zamanaşımı sağlandı 
Prof. Yurtcan'ın dediği gibi "Dava bitmiştir", yapacak bir şey yok artık 

Çalınmış gençler 
Adnan Hoca'nın Rasputin benzeri 'karizması'na kapılmış çocuklar... Çalınmış, ailesinden, arkadaşlarından, sosyal çevrelerinden ve kendi istikballerinden koparılmış, çalınmış gençler... 
Okullarını bırakanlar, ailelerinden servet aktaranlar, okuyup da iş tutmayıp hayatını mahvedenler, kararmış gelecekler 
Nice ailenin, nice ana babanın, nice gencin yaşadığı facialar 
Ebru Şimşek bunların şantaj ağına düştü. 7 yıl mücadele etti. Onu yıldırmak için aleyhine 300 dava açtılar, bin kadar duruşmaya katıldı Ve, çaresiz, pes etti Devletin hukuku yenik düşerse bu kızcağız ne yapsın "Türkiye Cumhuriyeti devletinde hakkını aramak kadar aptalca bir şey yok" diye inliyor. 
Acılı annelerden biri, Mağfire Vanioğlu... Evladını kurtarmak için çırpındı, gençlerin nasıl bir ağa düşürüldüklerini mahkemede anlattı Sen misin bunu yapan Onun yıldırmak için aleyhine, İstanbul'un ayrı semtlerinde 50'ye yakın dava açtılar Hangi birine yetişsin Hangi birine avukat tutsun 'Örgüt' değil ki kadıncağız 
Hukuk mu "Zamanaşımına uğramıştır .. Dava bitmiştir .." 



</TEXT>
</DOC>
