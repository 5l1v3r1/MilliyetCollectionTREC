<DOC>
<DOCNO> 402904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/guncel/gun06.html </URL>
<DATE> 2005/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk kitabı yazarları Milli Eğitim'e tepkili 
</HEADLINE>
<TEXT>


ANKARA Milliyet 

Gülten Dayıoğlu, Muzaffer İzgü ve Yalvaç Ural gibi ünlü isimlerin de yer aldığı 28 çocuk kitabı yazarı, Milli Eğitim Bakanlığı MEB Çocuk Yayınları Danışma ve Yayın Kurulu'nun, çağdaş çocuk edebiyatımızın seçkin örneklerini yayımlamak amacıyla hazırladığı "Bir Yazar, Bir Kitap" projesinden ayrıldı. Kendileriyle sözleşme yapmayan MEB'i, "ilkesiz"le suçlayan yazarlar, kitaplarının proje kapsamında yayınlamasına izin vermeyeceklerini bildirdi. Yazarlar, dün yaptıkları ortak açıklamada şunları kaydettiler 
"Bakanlığın, çocuklarımızı iyi edebiyatla buluşturmak amacı ile çocuk kitabı yazarı ve çizerlerinin buluşmasını engelleyen ilkesiz tutumu, yenilikçi çocuk edebiyatımızı göz ardı etmek anlamına gelmektedir. Bundan böyle Bakanlık tarafından yayımlanacak çocuk kitaplarının takipçisi olacağımızı saygı ile kamuoyuna duyurmayı, çocukları ciddiye almanın gereği kabul ediyoruz." 

Eserlerini çeken yazarlar ve kitapları 

"Abdülkadir Budak Bir Gül Çocuk , Ahmethan Yılmaz Karanfilli Dev Amca , Ali Püsküllüoğlu Nasrettin Hoca , Ayla Çınaroğlu Şiir Gemisi , Aysel Gürmen Selen'in Öyküleri , Ayşe Kilimci Laklakçı Kaplumbağalar , Aytül Akal Babam Duymasın , Cafer Özgül Su Kuzusu , Cahit Uçuk Türk İkizleri , Cahit Zarifoğlu Katır Aslan , Fatih Erdoğan Kemancı Ayı Masalı , Feridun Oral Kirpi ile Kestane , Gökhan Özcan 62'de Tavşan , Gülten Dayıoğlu Dünya Çocukların Olsa , Kemalettin Tuğcu Küçük Adam , Leyla Sakpınar Dünyayı Keşfet , Mehmet Başaran Yağmur Gelini , Melek Güngör Flüte Saklı Müzik , Mevlana İdris Zengin Kirpiler Şapka Giymez , Mustafa Ruhi Şirin Guguklu Saatin Kumrusu , Muzaffer İzgü Gelin Bebek , Necati Zekeriya Bizim Sokağın Çocukları , Nusret Özcan Birkaç Güzel Gün , Sadık Yalsızuçanlar Düş Bahçesi , Salih Zengin Devekuşları Plan Yapmaz , Seza Aksoy Tomurcuk ve Pembe Kedi Altın Peşinde , Süreyya Berfe Çocukça , Yalvaç Ural Gözü Boynuz İzi Yaldız ." 



</TEXT>
</DOC>
