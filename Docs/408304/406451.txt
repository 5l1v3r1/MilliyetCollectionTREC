<DOC>
<DOCNO> 406451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/soneko06.html </URL>
<DATE> 2005/12/25/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Havada Türk-İtalya işbirliği... 
</HEADLINE>
<TEXT>

     Türk savunma sanayiinin güçlendirilmesi ve gelişmesine önemli katkı sağlayan Türk Havacılık ve Uzay Sanayii A.Ş'nin TAI , işbirliği yaptığı dev havacılık şirketleri arasına İtalyan ALENİA firması da katıldı. Edinilen bilgiye göre, TAI ile İtalyan ALENIA firması arasında iki önemli savunma projesinde işbirliği anlaşması imzalandı. 
     İki ülke askeri ve savunma şirketlerinin yetkililerinin biraraya geldiği toplantılarda imzalanan ortak anlaşma, ATR72-500 uçaklarının deniz karakol uçağına dönüştürülmesi ''Meltem III'' programı sözleşmesi ile programın ofseti kapsamında B787 uçaklarının ''Yatay Stabilize-Gövde Kaplama'', ''Kargo Kompartman Ayırma Paneli'' ve ''Elevatör'' asemlerinin TAI tesilerinde üretilmesini öngörüyor. 
     Yapılan anlaşmalarla TAI'nin üstlendiği proje 2 yıllık bir süre içerisinde TAI'ye 235 milyon dolarlık iş katkısı sağlayacak. 
     
</TEXT>
</DOC>
