<DOC>
<DOCNO> 400496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/sonspo16.html </URL>
<DATE> 2005/12/04/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Kayserispor 2 - Sivasspor 2 maç sonucu 
</HEADLINE>
<TEXT>

     Turkcell Süper Ligi'ndeki Kayserispor-Sivasspor maçı, 2-2'lik eşitlikle sona erdi. 
     Kayserispor, sahaya ''Bir ünite kan, bir hayat demektir'' yazılı pankartla çıktı. 
     4. dakikada gelişen Sivasspor kontraatağında İlhan bekletmeden topu Balili'ye verdi. Sol kanattan cezaalanına giren Balili, Kaleci İvankov'u da geçerek topu çaprazdan ağlara gönderdi. 1-0 
     18. dakikada kazanılan serbest vuruşta topa Hakkı vurdu, top az fakla auta gitti. 
     19. dakikada gelişen Kayserispor atağında kişisel gayretleriyle topu cezaalanı çizgisine kadar taşıyan Ragıp'ın vuruşunda Petkoviç, topu kontrol etti. 
     28. dakikada Kayserispor'un beraberlik golü geldi. Bu dakikada Sivassporlu Kalla ve Hakkı cezaalanı önündeki topu birbirine bıraktı. Ortada kalan topu kapan Rodic, penaltı noktasından düzgün bir vuruşla topu filelere gönderdi. 1-1. 
     31. dakikada Rodic ile kaleci Petkoviç birlikte topa çıktı. Topu alan kaleci Petkoviç bu sırada ayağıyla Rodic'e vurdu ve hakem Kuddusi Müftüoğlu hareketi penaltı olarak değerlendirdi. 
     33. dakikada Petkoviç Ridic'e yaptığı hareketten dolayı kırmızı kartla oyun dışı kaldı. Oyuncuların itirazları üzerine karşılaşma yaklaşık 7 dakika durdu. Bu sırada tribünlerde de olaylar meydana geldi. Bilet bulamadıkları için Sivassporlu taraftarların bulunduğu kale arkasındaki tribüne giren Kayserisporlu taraftarlar, polis tarafından tahliye edildi. Yaşanan izdiham sırasında yere düşen ve adının Cem olduğu öğrenilen bir taraftarın kolu kırıldı ve Kayseri Devlet Hastanesi'ne kaldırıldı. Bazı Sivassporlu taraftarların da tribün koltuklarını sökerek sahaya fırlattığı görüldü. 
     38. dakikada kazanılan penaltıyı kullanan Gökhan, topu üstten auta gönderdi. 
     40. dakikada Mehmet Topuz'un sağdan ortasına Fatih kafayla vurdu, top üstten auta gitti. 
     Karşılaşmanın ilk yarısı 1-1 eşitlikle tamamlandı. 
     
     İKİNCİ YARI 

     47. dakikada sol kanattan gelişen Sivasspor atağında İlhan, topu ceza alanındaki Musa'ya gönderdi. Savunmanın arasından vuran Musa, kaleci Petkoviç'in üzerinden topu ağlara gönderdi 2-1. 
     51. dakikada Yordanov, ceza yayı üzerindeki Fatih'e topu aktardı. Fatih'in sert şutunda, top üstten auta gitti. 
     61. dakikada Ergün, aldığı topla savunmanın arasına girdiği sırada topu ceza alanındaki Gökhan'a aktardı. Döner dönmez topa vuran Gökhan, meşin yuvarlağı Sivasspor filelerine göndererek, takımının eşitliğini sağladı 2-2. 
     63. dakikada Gökhan, sağdan ceza alanına dek taşıdığı topu Mehmet Topuz'a aktardı. Bu futbolcunun vuruşunda, top az farkla auta gitti. 
     81. dakikada Gökhan'ın ceza yayı üzerinden plase vuruşunda, top direğe çarparak oyun alanına döndü. Dönen topa Muhammed vurdu, ancak yan hakem ofsayt bayrağını kaldırdı. 
     Uzatma dakikalarında gelişen Kayserispor atağında, Ragıp'ın ara pasıyla buluşan Kamber, ceza alanında topa sert vurdu. Kaleciden dönen topu Kamber filelere gönderdi, ancak hakem ofsayt gerekçesiyle golü vermedi. 
     Karşılaşma da 2-2'lik skorla tamamlandı. 
     

Stat Atatürk Hakemler Kuddusi Müftüoğlu xxx, Serdar Akçer xxx, Volkan Narinç xxx Kayserispor Ivankov x, Muhammed xx, Ragıp xx, Gökhan xx, Yordanov xxx, Johnson xx, Rodiç xx Dk. 38 Köksal xx , Kamber xx, Ergün xx Dk. 68 İlhan x , Mehmet Topuz xx, Fatih xx Sivasspor Petkoviç x, Murat xx, Kalla xx, Cem Karaca xx, İlhan xxx Dk. 83 Hakan , Gökhan xx Dk. 71 Hakan Turan x , Sergio xx, Yasir xx, Musa xxx, Balili xx Dk. 36 Vedat x , Hakkı xx Goller Dk. 4 Balili, Dk. 47 Musa Sivasspor , Dk. 28 Rodiç, Dk. 61 Gökhan Kayserispor Sarı Kartlar Dk. 10 Cem Karaca, Dk. 12 Balili, Dk. 45 Murat, Dk. 57 Yasir, Dk. 90 Vedat, Dk. 90 Musa ve Hakkı Sivasspor , Dk. 30 Rodiç, Dk. 85 İlhan Kayserispor Kırmızı Kart Dk. 33 Petkoviç Sivasspor      
</TEXT>
</DOC>
