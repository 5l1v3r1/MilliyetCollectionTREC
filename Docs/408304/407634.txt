<DOC>
<DOCNO> 407634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/soneko38.html </URL>
<DATE> 2005/12/29/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Irak yönetimi, kuzeyindeki en büyük petrol rafinerisini kapattı 
</HEADLINE>
<TEXT>

     Irak yönetimi, tanker şoförlerine yönelik tehditler yüzünden ülkenin kuzeyindeki en büyük petrol rafinerisini kapattı. 
     Petrol Bakanlığı Sözcüsü Asım Cihad, direnişçilerin rafineriden petrol dolduran tankerleri ateşe verme ve sürücülerini öldürme tehdidinde bulunduklarını söyledi. 
     Sözcü, bu tehditler yüzünden Bağdat'ın 250 kilometre kuzeyindeki Beyci kasabasında bulunan günlük 140 bin varil petrol arıtma kapasiteli rafineride üretimin 24 Aralık'tan beri durduğunu bildirdi. 
     Beici rafinerisi iç tüketime yönelik üretim yaptığından, başta başkent Bağdat olmak üzere ülkede petrol ürünleri sıkıntısı görülebileceği belirtiliyor. 
     Dünyanın en büyük petrol ihracatçılarından olan Irak'ta yıllar süren ambargo ve onu izleyen ABD işgali yüzünden iç tüketimi karşılayacak kadar petrol arıtılamıyor. Dünyanın en zengin petrol yatakları üzerinde yaşayan Irak halkı benzin ve mazot ihtiyacının büyük bölümünü dışarıdan karşılamak zorunda bulunuyor. 
     
</TEXT>
</DOC>
