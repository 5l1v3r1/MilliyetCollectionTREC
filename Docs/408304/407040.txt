<DOC>
<DOCNO> 407040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sonsiy21.html </URL>
<DATE> 2005/12/27/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Çiçek Pamuk davasında tüm mesele demokratik sabır 
</HEADLINE>
<TEXT>

     Adalet Bakanı Cemil Çiçek, Orhan Pamuk davasıyla ilgili olarak, "Karar için sabredin. Bütün mesele demokratik sabır" dedi. 
     Çiçek, TBMM’de gazetecilerin konuya ilişkin sorularını cevaplarken, "Karar için sabredin. Şimdi acele etmeyin, izni ya vereceğiz ya da vermeyeceğiz. Bu kararı görebilmek için beklemek gerekiyordu. Bütün mesele demokratik sabırdır" diye konuştu. 
     Adalet Bakanı Çiçek, Yargıtay 9. Ceza Dairesi’nin "1 Haziran 2005’ten önce 765 sayılı TCK’nın 159. maddesine aykırılıktan açılacak 
     davaların izne tabi olduğu" yönündeki kararın hatırlatılması üzerine şöyle konuştu "Yargıtay’ın kararı üç açıdan önemli. Birincisi, bu konuyu 25 Kasım’da yargıya götürmüşüz, o netleşti. İkincisi, Yargıtay, bir ayda karar verdi. Üçüncüsü, bu kararı verirken konuyu BM kararlarından, Avrupa İnsan Hakları Sözleşmesi’ne ve Anayasamız, yasalarımıza kadar belli noktalara dayadı. Demek ki geçmişte yaptığımız düzenlemeler yerli yerine oturmuş." 
     
</TEXT>
</DOC>
