<DOC>
<DOCNO> 400418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/yazar/pulur.html </URL>
<DATE> 2005/12/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İçiniz daralınca... 
</HEADLINE>
<TEXT>


İNSANIN içi sıkılınca, bunalınca, kendini avutmak için bir şeyler yapar. Kimi sinemaya gider, kimi sahile iner, kimi müzik dinler, kimi önceden okuyup beğenmediği kitapları bir daha karıştırır... 
Biz de böyleyizdir, hiçbir şey yapamazsak, bizim "Karakaplı"yı karıştırır, içimizi boşaltır, rahatlarız. 

RASGELE sayfaları çeviririz, Hacı Bektaş Veli'den bir dörtlük 
"Hararet n r'dadır, sac'da değildir 
Keramet baştadır tac'da değildir 
Her ne ararsan kendinde ara, 
Kudüs'te, Mekke'de Hac'da değildir." 

BİR "laedri" takılır gözümüze 
"Olacak bir kişinin bahtı kavi, talihi yar 
Kehlesi biti dahi mahallinde işe yarar." 

KAYGUSUZ Abdal, ona buna ahk m kesen sevap, günah dağıtan adamlara çıkışır 
"Bakkal mısın teraziyi neylersin 
İşin gücün yoktur, gönül eğlersin 
Kulun günahını tartıp neylersin 
Geçiver suçumdan bundan sana ne " 

MEHMET Akif, "Ne yapayım, kaderim bu " diyenlere kükrer 
"Kadermiş, öyle mi H ş bu söz değil doğru 
Belanı istedin, Allah da verdi, doğrusu bu..." 

TEVFİK Fikret, durup dururken adamdan sayıp başımıza çıkardıklarımızı anlatır 
"Beşerin böyle dalaletleri var 
Putunu kendi yapar, kendi tapar " 

NEYZEN Tevfik, "hem değiştim" hem de "değiştirdik" diyenlere cevap verir 
"Türkü yine o türkü, sazlarda tel değişti 
Yumruk yine o yumruk, bir varsa el değişti." 

NAMIK Kemal, yağdanlıkları, yalakaları teşhir eder 
"Edepsizlikte tekleriz 
Kimi görsek etekleriz 
Hak'tan da ümid bekleriz 
Ne utanmaz köpekleriz." 

HELE hele yalancı kahramanlar... 
Ragıp Paşa, ağızlarının payını verir 
"Şecaat arz ederken, merd-i kıpti sirkatin söyler." 

ELLERİNDEN gelse, içkiyi yasaklayacak, meyhaneleri kapatacak olanlar, Şeyhülislam Yahya Efendi'nin ne dediğini bir bilseler 
"Mescitte riy -pişeler etsin ko riy yı 
Meyhaneye gel, kim, ne riy var, ne mürai" 

ZİYA Paşa, "Asiy b-ı devleti bir har da olsa döndürür" demiş, Şair Eşref tamamlamış 
"Döndürür ama, anasının örekesine döndürür." 
Neyzen Tevfik geri kalır mı 
"O kadar har koştular ki asiy b-ı devlete 
Çiğnemekten birbirinin dolab-ı devlet dönmüyor." 

HELE diplomalı cahiller... 
Söyleyen ne güzel söylemiş 
"Tahsil cehaleti götürür, eşeklik b ki kalır " 

SİZİ bilemeyiz ama, "Karakaplı"dan aldıklarımız bizi bayağı rahatlattı. 
İçinizde, eski kelimelerin anlamını bilmeyenler olsa bile, üç aşağı, beş yukarı ne demek istediğini anlarsınız. 
Hele bir de zahmet edip sözlüğe bakarsanız... 



</TEXT>
</DOC>
