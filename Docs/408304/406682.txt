<DOC>
<DOCNO> 406682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/soneko24.html </URL>
<DATE> 2005/12/26/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Borsa birinci seansı 299 puanlık artışla tamamladı... 
</HEADLINE>
<TEXT>

     İMKB Bileşik Endeksi 1. seansta, Cuma günkü 2. seans kapanışına göre 298.79 puan artarak 39,218.30 puandan kapandı. Hisse senetlerinin ortalama değer artışı yüzde 0.77 oldu. 
     Endeks, 1. seans içinde ulaştığı 39,303.05 puanla 6 Aralık 2005 Salı günü 39,288.19 puanla kırılan tarihi zirve rekorunu da yeniledi. 
     Cuma günü 38,919.51 puandan kapanan İMKB Ulusal 100 Endeksi, ilk seansa 52.21 puan artarak 38,971.72 puandan başladı. İlk yarıyı 39,111.22 puandan geçen endeks en düşük 38,919.51 puana gerilerken, en yüksek olarak da 39,303.05 puanı gördü. Bu seviye endeksin seans içinde gördüğü tarihi zirve olarak kayıtlara geçti. 
     Seans sonunda mali endeks 525.11 puan artarak 61,583.44 puana, sanayi endeksi 190.17 puan artarak 30,810.44 puana ve hizmetler endeksi 182.66 puan artarak 18,127.85 puana yükseldi. 
     Böylece önceki kapanışa göre, mali grup hisseler ortalama yüzde 0.86, sanayi grubu hisseler ortalama yüzde 0.62 ve hizmetler grubu hisseler ortalama yüzde 1.02 oranında değer kazandı. 
     1. seansta işlem gören toplam 306 hisse senedinden 201'i değer kazandı, 47'si değer kaybetti, 58 hissenin fiyatında ise değişiklik olmadı. 
     Seansta 441 milyon 212 bin 964 YTL'lik işlem hacmi oluştu. 
     1. seansta Yapı Kredi Bankası, İş Bankası C, Koza Davetiye, Global Yatırım Holding ve Deniz Yatırım Ortaklığı en çok işlem gören hisse senetleri olarak belirlendi. 
     
</TEXT>
</DOC>
