<DOC>
<DOCNO> 402433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/siyaset/siy04.html </URL>
<DATE> 2005/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Erdoğan'ın akıl hocası Öcalan 
</HEADLINE>
<TEXT>


ANKARA Milliyet 


MHP Genel Başkanı Devlet Bahçeli, alt kimlik-üst kimlik tartışmasını başlatan Başbakan Recep Tayyip Erdoğan'ın akıl hocalığını terörist Abdullah Öcalan'ın yaptığını öne sürdü. Erdoğan'ın devlet görevlileri aracılığıyla Öcalan'la temas kurduğunu söyleyen Bahçeli, şöyle devam etti "Başbakan, kimlik konusunda Öcalan ile söylem birliği içine girdi. Siyasi gelecek hesabıyla bölücü hevesleri okşamaya başladı. Başbakan, 'Türk kökenliler' diye bir kategori icat ederek Türklüğü diğer etnik özellikler gibi bir alt kimlik konumuna indirgemiştir. Kimlik tartışmasının fikir babası olma konusunda Öcalan'ın önceliği olduğunu düşünüyorum." 



</TEXT>
</DOC>
