<DOC>
<DOCNO> 402641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/yasam/axyas01.html </URL>
<DATE> 2005/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümlü kazadaki BMW çalıntı çıktı 
</HEADLINE>
<TEXT>


Avcılar'daki trafik kazasında bir kişi öldü, dört kişi yaralandı. Kazaya neden olan otomobilin çalıntı olduğu belirlendi 

Mustafa Kurtaran 

İstanbul'da, D-100 Karayolu'ndan Avcılar'dan Küçükçekmece istikametine giden 34 KAY 39 plakalı BMW marka otomobili kullanan Gökhan Mutlu, dün 01.30 sıralarında aşırı hız nedeniyle direksiyon h kimiyetini kaybetti. Kontrolden çıkan otomobil, önünde seyreden Nuh Dilveri idaresindeki 34 YA 7456 plakalı kamyonete yandan çarptıktan sonra takla attı. Otomobil, bariyere çarparak durabildi. Çarpmanın etkisiyle kontrolden çıkan kamyonet de devrildi. 
Ön tarafında büyük hasar oluşan otomobilde bulunan amca çocuklarından Gökhan Mutlu 27 , Ersen Mutlu 25 ve Özlem Mutlu 25 ağır yaralandı. Kamyonet sürücüsü Dilveri ile yanında bulunan Mustafa Erçelik ise hafif yaralandı. Hastaneye kaldırılan yaralılardan Özlem Mutlu öldü. 

'Anlaşarak aldık' 
Yapılan plaka sorgulamasında otomobilin Kemerburgaz'dan bir süre önce çalınmış olduğu belirlendi. Ersen Mutlu ilk ifadesinde, arabayı sahibiyle anlaşarak satın aldıklarını ancak aralarında çıkan anlaşmazlık nedeniyle devir işlemlerinin yapılmadığını söyledi. 


</TEXT>
</DOC>
