<DOC>
<DOCNO> 403217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/ekonomi/eko02.html </URL>
<DATE> 2005/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Akbank 20 dakikada 'cep kredi' verecek 
</HEADLINE>
<TEXT>


Bireysel kredi için Akbank'ın 444 00 11 numarası aranarak yapılacak başvurular 20 dakikada yanıtlanacak. Cep telefonuna onay mesajı geldikten sonra kredi Akbank şubelerinden alınabilecek 

EKONOMİ SERVİSİ 

Akbank Türkiye'de ilk kez 'cep kredi' uygulamasını başlattı. İhtiyaç, konut ve taşıt kredisi kullanımı için şubeye gitmeden, 444 00 11 numaralı telefonu arayarak vatandaşlık numarası bildirilmesi ve telefonu yanıtlayan IVR Interactive Voice Recorder sisteminin sorduğu kişisel soruların yanıtlanması yeterli olacak. 

Onay mesajı 
Beş dakika süren bu görüşmenin ardından, başvurular anında değerlendirilerek sonuçlandırılacak. Başvuru sonucu, en fazla 20 dakika sonra başvuru sahibinin cep telefonuna kısa mesaj veya IVR'den gelen çağrı yoluyla bildirilecek. Gönderilen onay mesajında başvuru sahibinin ödeyeceği taksit tutarı ve faiz oranı da anında görülebilecek. 

2-20 yıl vade 
İhtiyaçta iki yıl, taşıtta dört yıl, konutta ise 20 yıla varan vade seçeneği sunan Akbank Cep Kredi hizmetinde, kredi onay mesajı geldikten hemen sonra herhangi bir Akbank şubesinden alınabilecek. 
İhtiyaç kredisi sadece kimlik belgesi ile kefil olmaksızın kullanılabilirken, taşıt ve konut kredisi için ise gerekli evrakla birlikte şubeye giderek sözleşme imzalamak yeterli olacak. 

7 gün 24 saat açık kredi hattı Akbank Genel Müdürü Zafer Kurtul, Cep Kredi'nin 'Yeni Ufuklar Değişim Programı' kapsamında hayata geçirilen müşteri odaklılık kavramının en somut örneği olduğunu belirtti. Kurtul, "Bu sayede müşterilerimiz nakit ihtiyaçlarını zaman ve mek n bağımsız bir şekilde karşılayabilecek" dedi. 
Akbank Genel Müdür Yardımcısı Hakan Binbaşgil de, Cep Kredi ile Türkiye'deki cep telefonu sayısı kadar, yaklaşık 40 milyon yeni şube açmış olduklarını belirterek, şöyle dedi "Cep telefonuyla 7 gün 24 saat, 444 00 11 numaralı Acil Kredi Hattı'ndan 5 dakikada yapılacak başvurular 20 dakikada yanıtlanacak" dedi 


</TEXT>
</DOC>
