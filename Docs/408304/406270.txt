<DOC>
<DOCNO> 406270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/son/sonsiy08.html </URL>
<DATE> 2005/12/24/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Dink ve Agos yazarlarına bir dava daha 
</HEADLINE>
<TEXT>

     Hukukçular Birliği Yönetim Kurulu üyesi Avukat Kemal Kerinçsiz’in başvurusu üzerine, Agos Gazetesi yazarları hakkında Şişli 2. Asliye Ceza Mahkemesi’nde açılan davada, Hrant Dink, Arat Dink, Serkis Seropyan ve Aydın Engin, Ermeni Konferansı’nı iptal eden İstanbul 4. İdare Mahkemesinin kararını ve mahkemeyi aşağılama ile adil yargılamayı etkilemeye teşebbüs suçundan yargılanacak. 
     Agos Gazetesi’nin 14 Ekim 2005 tarihli sayısında yer alan yazılar nedeniyle Hrant Dink, Arat Dink, Serkis Seropyan ve Aydın Engin hakkında Şişli 2. Asliye Ceza Mahkemesi’nde dava açıldı. Hukukçular Birliği Yönetim Kurulu üyesi Avukat Kemal Kerinçsiz’in başvurusu üzerine açılan davada, Hrant Dink, Arat Dink, Serkis Seropyan ve Aydın Engin, Boğaziçi Üniversitesi’nde düzenlenecek Ermeni Konferansı’nı iptal eden İstanbul 4. İdare Mahkemesinin söz konusu kararını ve mahkemeyi aşağılama ile adil yargılamayı etkilemeye teşebbüs suçundan yargılanacak. 
     Davada, davalılar Hrant Dink, Arat Dink, Serkis Seropyan ve Aydın Engin hakkında Türk Ceza Yasası’nın 288. 
     Maddesine göre cezalandırılmaları talep ediliyor. Söz konusu madde, "Bir olayla ilgili olarak başlatılan soruşturma veya kovuşturma kesin hükümle sonuçlanıncaya kadar savcı, h kim, mahkeme, bilirkişi veya tanıkları etkilemek amacıyla alenen sözlü veya yazılı beyanda bulunan kişi, altı aydan üç yıla kadar hapis cezası ile cezalandırılmasını" öngörüyor. Ancak davalılar bu suçu basın ve yayın yolu ile işledikleri için verilecek ceza yarı oranında artırılacak. 
     
</TEXT>
</DOC>
