<DOC>
<DOCNO> 405321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sondun60.html </URL>
<DATE> 2005/12/21/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Belçika'da, denize atlayan kaçak göçmenlerin dördü öldü 
</HEADLINE>
<TEXT>

     Belçika'nın Anvers limanında bir kargo gemisinden denize atlayan kaçak göçmenlerden 4'ünün öldüğü duyuruldu. 
     Elde edilen ilk bilgilere göre, denize atlayanlar arasında 6 ağır yaralı bulunuyor. 
     Belçika'nın Anvers limanında, Nijerya'dan gelen bir kargo gemisinde 10 kaçak göçmen yakalandığı açıklandı. 
     Söz konusu kişilerin, yolculuk sırasında ölen bazı arkadaşlarını denize attıkları bildirildi. 
     Araba taşıyan geminin kiler bölümünde saklanan ve çoğunluğunun "yarı çıplak" olduğu bildirilen kaçakların 10 günlük bir yolculuktan sonra bitkin ve hasta halde bulundukları belirtildi. 
     Olayla ilgili soruşturma açan savcılık, kaçakların en az iki ölüyü denize attıklarının belirlendiğini duyurdu. 
     Gemideki Nijeryalıların sağlık durumlarının iyileşmesinden sonra sorgulanacakları bildirildi. 
     
</TEXT>
</DOC>
