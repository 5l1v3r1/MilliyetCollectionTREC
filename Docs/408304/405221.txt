<DOC>
<DOCNO> 405221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/spor/axspo00.html </URL>
<DATE> 2005/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş balçıkla sıvanmaz 
</HEADLINE>
<TEXT>


Bir yanda sermayeden yiyen rakipleri, diğer tarafta gıpta ile izlenen Türk futbolunun son iki yıldaki tek hakimi... Giderek büyüyen uçuruma inat, sarı-lacivert renklerle süsledikleri krallığının topraklarını her geçen gün daha da genişletiyorlar 

İLK YARI PANAROMASI CEVDET ERGUN 


Evet futbolumuz bir darboğazdan geçiyor. Yeni yetenek olarak gösterilen isimler bir elin parmağına ulaşmıyor. Hakem yönetimleri saç baş yolduruyor. Federasyon koridorlarında siyasi iradenin gölgesi kol geziyor. Takımlarımız, Avrupa'ya burnunun ucunu göstermekle yetiniyor. Avrupa Şampiyonası'nın ardından Dünya Kupası treni de "es" geçiyor. Milli temsilciler Zürih'te sorguya çekiliyor. Geniş katılımlı rekabet olgusu "nostalji" olarak takvim yapraklarına düşüyor. Kısır çekişmeler, zaman zaman hortlayan tribün terörüyle karşılaşılıyor. Kısacası heyecan ibresi giderek düşen Türk futbolunun vizyonu tartışılıyor. Ancak bütün bu keşmekeşin dışında, ligde ülkenin futbol lokomotifliğine soyunan bir takım yükseliyor... Fenerbahçe her geçen gün kendini daha da aşarak gıptayla yüklü bakışlar arasında büyüyor. 
48. sezonunu yaşayan ligimizde 17 maçlık performanslara bakıldığında en fazla puan toplayan takımın Fenerbahçe olduğu gerçeği göze çarpıyor... Daum'un öğrencileri, aynı zamanda Avrupa'da kendi liginde yenilgisiz olan üç takımdan biri durumunda bulunuyor. Yakalanan 2.64'lük puan ortalamasıyla da bu alanda ilk dört arasında yer alıyor. 

En çarpıcı renk 
Fenerbahçe'nin hızını, Şampiyonlar Ligi'nde yaşanan hüsran bile yavaşlatmadı. Yakalanan grafik kıskanılacak cinstendi, ilk yarı karnesini "pekiyi"lerle süsledi. Anelka, Alex, Appiah ve Aurelio gibi Dünya yıldızlarını kadrosunda barındıran, sermaye konusunda rakiplerine ezici üstünlük kuran, mabede çevirdiği 55 bin kişilik stadında genelde kapalı gişe oynayan sarı-lacivertliler, ilk yarıda yeşil çimenin en göz alıcı rengiydi. Ligde özlenen başarıların yakalanmasıyla birlikte Kadıköy'den alkış sesleri hiç eksilmedi. 
Ezeli rakibinin fulelerine ayak uydurmaya çalışan tek takım Galatasaray'dı. Eric Gerets'in kaptanlığını yaptığı Cim-Bom, kulübün elini kolunu bağlayan maddi imkansızlıklar altında büyük hazinenin peşine düştü. Ancak Ali Sami Yen'deki Fenerbahçe yenilgisi tüm büyüyü bozdu. 
Yerli hocaların önünü açması misyonunu yüklenen Rıza Çalımbay'la başlanan sezon Beşiktaş için k busa dönüştü. "Rıza giderse, biz de gideriz" diyen Başkan Yıldırım Demirören, kurtarıcı olarak Tigana'yı getirdi, ancak Fransız da hastayı iyileştiremedi. Tarihinin en kötü sezonunu yaşayan Kartal'ın, lider ile arasındaki puan farkı 20'ye çıktı. 
Trabzonspor da, Beşiktaş'la aynı sendromu yaşadı. Anorthosis yenilgisi ile başlayan çözülüş Şenol Güneş'le yolların ayrılmasına yol açtı. Atay Aktuğ yönetimi, Halilhodziç'e sarılmasına rağmen çöküşten kendini kurtaramadı. Ertuğrul Sağlam önderliğindeki Kayseri, Mesut Bakkal'ın çalıştırdığı Gençlerbirliği, Werner Lorant'lı Sivasspor ligin ateşini yükseltti. 

402 gol atıldı 
2005-2006 sezonun ilk yarısında 153 sınavda toplam 402 gol atılırken, maç başına ortalama 2.63 olarak gerçekleşti. En fazla gol 6. haftada 33 , en az gol ise 5. haftada 16 görüldü. Maçların 57'sini ev sahibi, 49'unu deplasman takımları kazandı, 47'si berabere sonuçlandı. En çok görülen skorlar 25'er kezle 2-1 ve 1-1 oldu. En farklı galibiyete Vestel Manisa, 5. haftada Malatya'yı 5-0 yenerek ulaştı. 
28 hakemin görev yaptığı ilk yarıda Serdar Tatlı ve Yunus Yıldırım 10'ar maçla başı çekti. En fazla penaltıyı Zafer Önder İpek 4 çalarken, Serdar Tatlı toplam 44 sarı ve 6 kırmızı kart göstererek öne çıktı. Ligin en gerilimli mücadelesi 15. haftadaki Kayseri - Sivas Kuddusi Müftüoğlu - 9 sarı, 1 kırmızı olarak gerçekleşti. Toplam 51 kırmızı, 649 da sarı kartın çıktığı ilk yarının en centilmen takımı Fenerbahçe 1 kırmızı, 27 sarı oldu. Gaziantep ise 6 kırmızı, 42 sarı en hırçın takım olarak sahne aldı. Aynı takımdan Faruk 2 kırmızı, 3 de sarı kartla tehlike saçtı. 
Hakemler sadece 13. haftada penaltı noktasını göstermedi, 34 atışın 24'ünde top ağlara gitti. Beşiktaş, Gençlerbirliği ve Ankaragücü dışındaki tüm takımlar penaltı kazandı. Fenerbahçe, Ankaraspor ve Samsun 4'er kezle başı çekti. Ankaragücü'nden Umut ve Onur, Konya'dan Yasin, Trabzon'dan Ufukhan, Gaziantep'ten Fahmi ve Beşiktaş'tan Adem Dursun kendi kalelerine gol atma şanssızlığını yaşadı. Gençlerbirliği'nin 18 yaşındaki forveti Isaac Promise, toplam 49 kez ofsayta kalarak, ilk yarıda 11 takımdan daha fazla bayrağa takıldı. 

İlk yarının hocası 
CHRISTOPH DAUM 
Avrupa'daki başarısızlığın faturasını kendisine kesme konusunda birbirleriyle yarışanlar, ligdeki başarı karşısında aynı cömert tavrı gösteremiyor. Fenerbahçe'de yarattığı değişimi görmek için Daum'dan önce takımın içinde bulunduğu durumun daha net tespitlerle irdelenmesi bekleniyor. İlk yarıda estirilen fırtınada üstlendiği rolü de gözden kaçırmamak gerekiyor. 

İlk yarının takımı 
FENERBAHÇE 
17 maçı namağlup kapatırken, üç beraberliğinin ikisini de ligin ilk iki haftasında ısınma turları sırasında elde etti. Daha sonra lige ağırlığını koyarak, taraftarlarını büyüledi. İnönü'de Beşiktaş, Ali Sami Yen'de de Galatasaray ile oynadığı iki derbiyi de galip bitirdi, üstünlüğünü rakiplerine kabul ettirdi. Futboluyla keyif verdi, kendine güvenenleri sevindirdi. 

İlk yarının karması 
Mondragon G.Saray 
Önder F.Bahçe 
Song G.Saray 
İ.Toraman Beşiktaş 
Hayrettin Sivas 
Aurelio F.Bahçe 
Alex F.Bahçe 
Mehmet Çakır G.Birliği 
Yattara Trabzon 
Ümit G.Saray 
Gökhan Kayseri 

İlk yarının yıldızı 
ÜMİT KARAN 
16 maçta ortalama 69 dakika oynamasına rağmen ortaya koyduğu performansla ilk devrenin yıldızı olmayı fazlasıyla hak etti. Forvet mevkisindeki tartışmalara aldırış etmeden görevini başarıyla yerine getirdi. Çektiği 33 şutta ligin en çok çerçeveyi bulan ismi olan Ümit, attığı 13 golün yanı sıra verdiği 7 de asistle Galatasaray'ı şampiyonluk mücadelesinde ayakta tuttu. 

İlk yarının hakemi 
SERDAR TATLI 
Kritik maçlarda MHK'nın imdadına yetişen adamdı. Soğukkanlı yaklaşımı, güven telkin eden kararlarıyla her maçın altından alnının akıyla kalktı. Gördüğünü çaldı, eyyama başvurmadı, kafalarda soru işareti bırakacak kararlara imza atmadı. Taraflı tarafsız herkesin taktirini topladı. Düdüğünün hakkını verirken, genç meslektaşları için de örnek bir portre olmayı başardı. 

1. DEVRE İSTATİSTİKLERİ KATEGORİ TOPLAM MAÇ BAŞ. ORT. Maç Sayısı 153 - Atılan Gol 402 1,31 Gol Pozisyonu 1132 3,70 Asist 257 0,84 Sarı Kart 692 2,26 Kırmızı Kart 51 0,17 Toplam Pas 128029 418,40 İsabetli Pas 89094 291,16 İsabetsiz Pas 38935 127,24 Toplam Şut 4033 13,18 İsabetli Şut 1534 5,01 İsabetsiz Şut 2499 8,17 Top Kazanma 44422 145,17 Ofsayt 866 2,83 

LİDER OYUNCULAR KATEGORİ İSİM TOPLAM TAKIM TAK.TOP Attığı Gol Gökhan Ümit 13 Kayseri G.Saray 30 39 Gol Pozisyonu Gökhan 32 Kayserispor 77 Asist Alex 9 Fenerbahçe 27 İsabetli Şut Ümit 33 Galatasaray 107 Şut Gökhan 62 Kayserispor 91 İsabetli Pas Appiah 995 Fenerbahçe 7146 İsabetli Orta Yattara 29 Trabzonspor 81 Topla Buluşma Appiah 1359 Fenerbahçe 10796 Top Çalma Saidou 69 Galatasaray 393 Top Kaptırma Yattara 109 Trabzonspor 474 Top Kazanma Saidou 399 Galatasaray 2859 Top Kaybetme Yattara 374 Trabzonspor 3034 Korner Alex 102 Fenerbahçe 120 Ofsayt Isaac 49 Gençlerbirliği 76 Faul Kamber 52 Kayserispor 280 Serbest Vuruş Hakkı 15 Sivasspor 21 Sarı Kart D'Hane Johana 8 V.Manisaspor 57 Kırmızı Kart Faruk 2 Gaziantepspor 6 

LİDER TAKIMLAR KATEGORİ TAKIM TOPLAM LİG TOPLAMI LİG ORT Attığı Gol Fenerbahçe 43 402 1,31 Girdiği Gol Poz. Fenerbahçe 110 1132 3,70 Yediği Gol Samsunspor 37 402 1,31 Verdiği Gol Poz. Gaziantepspor 78 1132 3,70 Asist Galatasaray 28 257 0,84 İsabetli Şut Fenerbahçe 132 1534 5,01 Şut Fenerbahçe 336 4033 13,18 İsabetli Pas Fenerbahçe 7146 89094 291,16 İsabetli Orta Galatasaray 120 1375 4,49 Topla Buluşma Fenerbahçe 10796 154089 503,56 Top Çalma Beşiktaş 436 5526 18,06 Top Kaptırma Galatasaray 497 5526 18,06 Korner Fenerbahçe 120 1365 4,46 Ofsayt Gençlerbirliği 76 866 2,83 Faul Gençlerbirliği 315 4649 15,19 Serbest Vuruş Beşiktaş 27 294 0,96 Topla Oynama Fenerbahçe 56 50 50 Hakemlerin Ort. Puan. Malatya 7,99 - 7,87 Sarı Kart V.Manisaspor 57 692 2,26 

LİDER KALECİLER KATEGORİ İSİM TOPLAM ORT. GOL Karşılaştığı Şut Orkun 95 5,59 21 İsabetli Pas Mondragon 292 17,18 17 Kritik Kurtarış Orkun 18 1,06 21 Pen.Kurtarış Mondragon 2 0,12 17 Pen.Kurtarış Fadhel 2 0.12 18 Gelen Geri Pas Cordoba 131 1,94 17 Tutma Hasegiç 105 7 21 Saha İçine Çelme Jefferson 49 3,06 18 Kornere Çelme Fadhel 26 1,53 18 Taca Çelme Cordoba 7 0,44 17 Boşa Çıkma Jefferson 6 0,38 18 Sarı Kart Bülent 4 0,24 23 Kırmızı Kart Petkoviç 1 0,07 13 

İstatistikler Escort Futbol Stats'tan alınmıştır. 



</TEXT>
</DOC>
