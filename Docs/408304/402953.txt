<DOC>
<DOCNO> 402953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/spor/yyilmaz.html </URL>
<DATE> 2005/12/13/ </DATE>
<TIME>  </TIME>
<AUTHOR> Nilay YILMAZ  </AUTHOR>
<HEADLINE>
Her şey dahil 
</HEADLINE>
<TEXT>


Zalim Yorumcu CAN DARK 
Romantik görünümlü, post-yapısalcı derbeder ligimizde artık ilk yarının sonlarına yaklaşmış bulunuyoruz. Bitime 1 hafta kala Milan vurgunlu Milan askerlikte bir silahtır , PSV mağduru, Avrupa'nın durgunu Fenerbahçe, Kayseri'den 3 puanla döndü. Fenerbahçe'nin sadece ayak ve kafalarını değil, ellerini de kullanan futbolcularından bu hafta el sesi çıkmazken, kaleci Volkan elini kullanmaması gereken bölgede kullanarak, "benim neyim eksik" dedi ve arkadaşlarına gözdağı verdi. Bu arada çok güvenilir haber kaynaklarımızdan aldığımız bilgiye göre diğer takım taraftarları hazır yılbaşı da yaklaşmışken, "Fener'e No-el" kampanyası başlatacaklarmış. Hayırlı uğurlu olsun 

Gol atan galip 
Haftanın derbisinde Galatarasaray, çıkış arayan Beşiktaş'a geçit vermedi ve 3-2'lik sonuçla Fener takibini sürdürdü. Her iki takımın Kolombiyalıları Cordoba ve Mondragon, daha kötü golü kim yiyecek rekabetine girdiler, maç sonunda kazanan Cordoba oldu. Sezon başından beri anlık parlamalar dışında hiçbir Galatasaraylıyı mutlu edemeyen Sa-Sa İliç, Beşiktaş'ı yıkan adam olurken, Mısırlı Uyuyan Prens Ahmed Hassan yine derin bir kış uykusuna yatmış göründü... Çılgın gecelerin deli Ginelisi Youla, maçın sonlarında bomboş pozisyonda topu kale yerine auta atınca, Can Tigana Kürdancan içinden "Sen şimdi asıl kendini auta attın oğlum" diye düşündü gibi geldi bize. 
Fenerbahçe'ye karşı oynadığı futbolla biraz olsun dirilme alametleri gösteren Vahid Hoca'nın Trabzonspor'u, 90. dakikasına 2-1 önde girdiği maçtan 3-2 mağlup ayrılarak, taraftarları için kahır sezonu halini alan bu sezonda, yeni bir "Çile Hatırası" fotoğrafı verdi. Vahid Hoca maçtan sonra esti-gürledi, isyan etti, gazetecilerin "İstifayı düşünüyor musunuz" sorusuna "Şu anda her şeyi düşünüyorum" diye bir yanıt verdi. Şu cengaver ligimizde hocalık yapmak zaten her şeyi düşünebilecek duruma gelmek, bir nevi "her şey dahil" sistemine katılmaktır. Vahid Hoca da bunu öğrenme aşamasındadır, kolay gelsin 

Hangi şık 
Mersin-Altay maçında çıkan olaylarda Mersin İdman Yurdu oyuncusu Selim'i döven emniyetten "Memur Bey", ne savunma verecektir acaba verirse yani 
a Selim'i daha önce bir gösteride gördüm, o zaman dövemedim maça kısmet oldu. 
b Ben baba tarafından İzmirliyim, Altay'ı harcatmam. 
c Kopenhag Kriterleri'nde "gösterici dövmeyin" demiş, futbolcularla ilgili bir madde yoktu, ben de o boşluğu değerlendirdim. 
d Selim maçta golü kaçırmasa, İddaa'dan iyi para vuracaktım, ona sinirlendim. 
İYİ HAFTALAR 

Anelka, Henry'den büyük yetenek ama ah, bir oynasa 
Ünlü teknik adam Gerard Houllier 


Haberiniz var mı 

Almanya'da maden işçilerinin takımı olarak bilinen Schalke 04 kulübünün yetkilileri, her sezon başında futbolcularını maden ocaklarına indiriyor. Alman futbol liginin önemli takımlarından ve şampiyonumuzun bu seneki Şampiyonlar Ligi rakiplerinden Schalke 04'ün Kulüp Başkanı yaptığı açıklamada, "Futbolcularımızın motivasyonunu sağlamak için zaman zaman onları maden ocağına indiriyorum" dedi. 

Derbinin Kare Ası 
Yılın son derbisini geride bıraktık. Muhteşem klişeyle söyleyecek olursak iki ezel rakip ve ebedi dostun mücadelesinin ardından Beşiktaşlılar kadar Fenerbahçeliler de üzüldü. Yorumlar İliç üzerine yoğunlaşırken, hala Gerets'den memnun olmayanlar da yok değil. İşte Derbinin Kare Ası 
Halil Özer Pardon İliç - Milliyet Onun için bir kere "Bırakın hemen gitsin" diye yazmıştım. Adamı böyle ters köşe yaparlar. Hep sabır diyoruz, ama kendimiz bu sabrı Iliç'e çok gördük. Nasıl her zaman yazdığımızın yanında oluyorsak, hata yaptığımız zaman da özür dilemesini biliriz. 
Adnan Menderes Aybaba Akın nerelerdesin - Star İliç hakikaten iyi futbolcu. G.Saray'a anlam veremiyorum. Böyle bir yıldızları var. Ve bu oyuncuyu zaman zaman göndermeyi düşünüyorlar. Adam 'Ben futbolcuyum' diye bas bas bağırıyor. 
Vedat Okyar Lig böyle oynanır - Hürriyet Ben, rakip camiaları faul yapıp sakatlayan bir adam değilim. Galatasaray,iki defa arkaya düşmesine rağmen, bu derbiden 3 puanla çıkıyorsa, bükemediğin eli öpeceksin derim. 
Ümit Aktan Aranan lider bulundu - Türkiye Gerets, ne maç öncesi ne maç içinde "Kim kimin yerine girdiyse çıkanın yaptığını yapar" ilkelliğinden başka ne sundu ki bize... Dizilişi ve oyun formatıyla Beşiktaş karşısında da "Körün bellediği gibi" formatından başka bir şey bulamadık. İlk yarıya baktığımız zaman sezonun en çok yan topu yapılıyor ve Hakan Şükür oyunda yok. 



İyi yapıyorsun 
Bu aralar futbol olarak değil de, kilo olarak ağırlığımı koyuyorum sahaya. 
Beşiktaşlı futbolcu Sergen Yalçın 

Cüneyt Çakır'ı tanıyalım 
Ufak tefektir ama sıkı tüfektir. Onu dünyaca ünlü hakem Fransız Colombo'ya benzetirim. Pire gibidir. Nereden çıktığı belli olmaz. Futbolcunun hep ensesindedir. Süper Lig'in en hızlı hakemidir. Kondisyonda hep birinci sırada gelir. 
Bülent Yavuz - Akşam 

Nazarın değmiş 
Derbi de, Beşiktaş'ın kantarda ağır basacağını dile getirdik. Hay getirmez olaydım Bir takım ancak bu kadar istikrarsız olabilir. 
Bilal Meşe - Milliyet 

Hazreti İsa 
Ben şimdiye kadar Riva konusunda susan o kişiyi tanıyorum ama kendisine söz verdiğim için 'Falandır' diyemeyeceğim. Ancak, sizleri de merakta bırakmamak lazım. O sebeble aşağıya birkaç alternatif isim sıralayacağım. Bakalım o isimler arasından ilgili kişiyi bulabilecek misiniz 
İşte isimler A Hazreti İsa, 
B Baltacı Mehmet Paşa, C Adolf Hitler D Turgay Renklikurt. 
Sizce hangisi 
Turgay Renklikurt - Akşam 

Uçmayalım 
İddialı konuşmak istemiyoruz ama A Kategorisi'nin şampiyonu artık belli. 
Bursaspor Basın Sözcüsü Mehmet Çavuşoğlu 

Ohh ne güzel 
Maçtan sonra açtım FBTV'yi. Muhteşem zaferi bir kez daha kana kana, doya doya izledim. Daha sonra kurdum mütevazı çilingir soframı... Açtım TRT 4'ü, karşımda şahane bir Türk sanat müziği konseri ve önümde ızgara palamudum, peynirim, kavunum ve de o meret kadehim... 
Hulki İlgün - Fanatik 

Yanılıyorsun, içim dışım bir Abi 
Benim tanıdığım Fatih, çıkar olayların en doğrusunu anlatır. Ama senin için başka, yüzün bambaşka, ayrıca konuşmaların tam bir bambaşka oldu. 
Turgay Şeren - Akşam 

Hadi ya 
Hakemlerle kazandığımız maçlar oldu. 
Sinan Engin-Ve Gool, TV8 




</TEXT>
</DOC>
