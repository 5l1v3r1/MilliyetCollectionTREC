<DOC>
<DOCNO> 400242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sondun25.html </URL>
<DATE> 2005/12/03/ </DATE>
<TIME> 19.35 </TIME>
<AUTHOR>  </AUTHOR>
<HEADLINE>
Irak ile Kuveyt arasında sınır güvenliği artırılacak 
</HEADLINE>
<TEXT>

     Irak İçişleri Bakanı Beyan Cebr'in, Kuveyt İçişleri Bakanı Şeyh Navvaf el Ahmed el Sabah ile sınır güvenliği konusunda görüştüğü bildirildi. 
     El Sabah, üç günlük ziyaret için Kuveyt'te bulunan Cebr ile bir araya gelmesinden sonra, güvenlik işbirliği konusunda yapıcı ve verimli bir görüşme yaptıklarını söyledi. 
     Yapılan açıklamaya göre, Cebr, El Sabah'a, iki ülke sınırının kontrolünün Irak yönünden, teröristlerin sızmasının önlenmesi için çok önemli olduğunu kaydetti. 
     Irak'ta direnişçilerle birlikte savaşan birkaç Kuveytli'nin öldürüldüğü yönünde haberler çıksa da Iraklı yetkililer bugüne kadar ''Kuveyt sınırından teröristlerin sızdığı'' yönünde bir şikayette bulunmamıştı. Kuveyt, Irak sınırından araçların giriş yapmasını engellemek için sınıra duvar inşa ediyor. 
     ABD ve Irak, Irak'a Suriye sınırından sızmalar olduğundan yakınarak, Şam yönetimini tedbir almamakla suçluyor. 
     ABD'nin önde gelen müttefiki olan Kuveyt, Irak savaşında hareket noktası olarak kullanılırken, Irak'ta bulunan ABD öncülüğündeki koalisyon güçleri için halen lojistik üs görevini yürütüyor. 
     
</TEXT>
</DOC>
