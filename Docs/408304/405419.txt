<DOC>
<DOCNO> 405419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonspo17.html </URL>
<DATE> 2005/12/21/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Jazz'ın deplasmanda Cavaliers'a yenildiği maçta Memo, 9 sayı attı 
</HEADLINE>
<TEXT>

     ABD Profesyonel Basketbol Ligi'ne NBA , TSİ bu sabaha karşı yapılan 8 maçla devam edildi. 
     Mehmet Okur'un formasını giydiği Utah Jazz, deplasmanda Cleveland Cavaliers'a 110-85 yenilirken, Okur karşılaşmayı 9 sayı, 3 ribaunt ve 2 asistle tamamladı. 
     16 dakika sahada kalan Okur, 8 kez denediği 2 sayılık atışlarda 3 isabet oranı yakalarken, 1 kez denediği 3 sayılık atışı da sayıya çeviremedi. Okur, 3 kez kullandığı serbest atışlarda ise tam isabet sağlayan Okur, karşılaşmadan 9 sayı ile ayrıldı. 
     Jazz'da Gordon Giricek'in 16 sayısı ile Deron Williams'ın 10 sayı, 4 ribauntluk performansları takımlarına galibiyeti getirmeye yetmedi. 
     Cavaliers'de ise 25 sayı, 6 ribaunt ve 4 asistle maçı tamamlayan Lebron James, galibiyetin mimarı oldu. Maçı 18 sayı ve 7 ribauntla tamamlayan Zydrunas Ilgauskas ile 14 sayıyla oynayan Luke Jackson, Cavaliers'e galibiyeti getiren diğer oyuncular olarak dikkati çektiler. 
     
     ZAZA'DAN 3 SAYI 
     Atlanta Hawks forması giyen Zaza Pachulia, takımının deplasmanda Miami Heat'e 111-92 yenildiği karşılaşmada 3 sayıyla oynadı. 
     20 dakika sahada kalan ve 2 ribauntla maçı tamamlayan Pachulia, 9 kez denediği 2 sayılık atışlardan 1 tanesini sayıya çevirirken, 2 kez kullandığı serbest atışlarda da 1 isabet buldu. Hawks'da Marvin Williams'ın 26 sayı, 7 ribaundu ile Josh Childress'ın 14 sayı, 9 ribaundu takımlarına galibiyeti getirmeye yetmedi. 
     Miami Heat'e Hawks karşısında galibiyeti getiren oyuncu ise Shaquille O'Neal oldu. 28 sayı ve 10 ribauntla ''double-double'' yapan O'Neal, gecenin yıldızı olurken, Gary Payton'ın 15 sayısı ile Gerald Fitch'in 15 sayı, 5 ribauntluk performansları takımlarını galibiyete taşıdı. 
     
     BRYANT'DAN MAVERICKS POTASINA 62 SAYI 
     Los Angeles Lakers'ın Dallas Mavericks'i 112-90 yendiği maçta Kobe Bryant adeta şov yaptı. 
     Karşılaşmayı 62 sayıyla tamamlayan Bryant, kariyerinin de en yüksek rakamına ulaşmış oldu. 
     Mavericks'de ise 18 sayı ve 11 ribauntla ''double-double'' yapan Dirk Nowitzki, takımının yenilmesine engel olamadı. 
     
     Günün diğer sonuçları şöyle 
     New Jersey Nets-Los Angeles Clippers 99-85. 
     Detroit Pistons-Portland Trail Blazers 93-89. 
     Charlotte Bobcats-Chicago Bulls 105-92. 
     Milwaukee Bucks-San Antonio Spurs 109-107 uzatmada . 
     Phoenix Suns-Seattle Supersonics 112-83. 
     Lige, yarın sabaha karşı yapılacak 9 maçla devam edilecek. 
     
</TEXT>
</DOC>
