<DOC>
<DOCNO> 406382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/spor/axspo01.html </URL>
<DATE> 2005/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ben bir efsaneyim' 
</HEADLINE>
<TEXT>


Futbol Federasyonu başkanlığına aday olduğunu açıklayan Mehmet Ali Yılmaz, 25 yılın başkanı olduğunu söylüyor ve ekliyor "Aklıselim benimle olsun. Kesinlikle taviz vermem. 150 oy alırsam seçilirim ve tecrübemi konuştururum" 

Laf aramızda 

Ercan Güven ve Bilgin Gökberk Röportajları 


Bilgin'le beraber yaptığımız röportajlar nasıldır bilmem ama bize çok faydalı oldu. Villalara, köşklere gide gele emlak komisyoncusu gibi olduk şıp diye biliyoruz malikanenin fiyatını 
"Başkanım sizin şato 20 milyon Amerikan parası eder" 
"Belki biraz geçer. Futbolculara verdiğimiz kadar kendimize harcamayalım mı " 
Böyle bir insan işte sayın Yılmaz... Başarılı, keyifli, esprili, yerine göre alçak gönüllü... 
Gerektiğinde ürkütücü boyutta açık sözlü. 
Kartvizitinde bakanlıktan medya patronluğuna, kulüp başkanlığından mühendisliğe kadar bir sürü unvan olan sayın Mehmet Ali Yılmaz'ı fazla anlatmaya gerek var mı bilemiyorum. 
Zaten "tevazu" ve "özgüven" arasında sınır tanımayan ünlü futbol adamımız, hem kendini hem adaylığını hem de futbolumuzun kara yazgısını o kadar açık anlattı ki, lafı uzatmaya gerek kalmadı. 
Apaçık, futbolun müstakbel patronunu belirleyecek bir röportaj oldu bu... Okuyun siz karar verin. EG 

EG-Size nasıl hitap edelim sayın bakanım mı, sayın başkanım mı Yani spor mu lezzetli, siyaset mi 
MAY-Başkanım tabii... Bakanlığın makam arabasını geri gönderen tek adamım cumhuriyet tarihinde biliyorsun. Modeli eski diye olmasın 
BG-İlgi alanlarınızı merak ediyorum. Okuduklarınızı falan. Mesela beni okur musunuz Her zaman şüphelenmişimdir Hıncal Uluç'un makamında gözü olduğundan 
MAY-Televizyondan izliyorum. Yazılarını da okuyorum tabi. Çok göze battığın için. Herkesi takip etmeye de çalışıyorum bir yandan. Hakikaten, şapkan nerede Bilgin 
BG-Yanımda... Laf ediyorlar, takmıyorum. Beni çok eleştirdiler, tişörtle çıkıyorum, bere takıyorum diye. Bu ters bir şey midir sizce de Bilgin bırakırsa başlayacak röportaj 
MAY-Olur mu öyle şey yahu... Sporda ahlaka ters olan nedir Onları yapmadıktan sonra giyimi kuşamı kimi alakadar eder insanın. 
BG- Kulüpler de böyle düşünüyor mu 
MAY- Kulüpler üzerindeki etkinlik önemli. Kulüpler isterse federasyonu seçer. Aslında bunu çok doğru bulmuyorum. Biraz tehlikeli geliyor bana. Neden Çünkü Kulüpler Birliği de var şimdi. Peki o varsa bu niye var Madem federasyon yasası çıktı, o zaman Kulüpler Birliği ile niye dengelemeye çalışıyorsun gibi gelir adama. Halbuki Kulüpler Birliği dediğin zaman, federasyonla bir köprü olsun, yayındaki adaletsiz dengesizlik kalksın. Misyonu bu değil mi Daha çok Anadolu kulüpleri açısından. Büyük kulüpler de içindeyse, ancak Türk futbolunun gelişmesi için proje üretilebilir orada. 
BG- Nasıl olmalı bir federasyon başkanı 
MAY-Adaletli olmalı. 
EG-Kulüplerin baskıları varken nasıl olacak adalet 
MAY-Bu durum benim kabahatim aslında. Biliyorsunuz evvelden havuz yoktu. Havuzu da kurduk, federasyonu da yetkili kıldık. Kendi ipimizi de kestik. Para olunca kavga başladı diyormuş meğer Daha stada çıkmadan saçlarımın ucu göründüğünde "büyük başkan" diye yer gök inlerdi. Tüylerim diken diken olurdu. Gerçi sonra paramızı alırlardı, ama olsun. Yahu bu havuzdan sonra kimse sallamamaya başladı. Biz de yaparız ya tavrı yani... Ne halt ettik dedim. Şaka bir yana para mertliği bozdu. Para olan yerde mutlaka kargaşa olur. Çoğu kulübün başarısı için belki ama, Türkiye'de son dört beş yılda görülüyor ki, çok kötü ve zayıf bir ligimiz var. Altı yabancı hakkımızı kullanıyoruz kalite sıfır. En güçlü Fenerbahçe görünüyor, gidiyor UEFA'ya bile katılamıyor. Galatasaray gidiyor, kendine yakışmayan şekilde eleniyor. Beşiktaş gidiyor, halini gördük. 

EG-Ama bunu anlatmanız, hatta kabul ettirmeniz lazım. 
MAY- Edecekler. BAŞKA ÇARELERİ YOK. Kendileri için... Rey'e dayalı bir olayda ben böyle özgüven görmedim Şu gün hakikaten güçlü bir karaktere ihtiyaç var. Kaos disipline edilemezse, hem para çarçur olur kulüplerin, hem futbol kalitesi düşük olur, hem de gelecekte tedavisi çok zor bir yola girilmiş olur. Mesela bugün kulüp başkanları birbirine sataşıyor. Camialar neredeyse birbirlerine düşman olacak. Doğru mu bu Düşman olsunlar diye mi spor yapılıyor. Galatasaray memnun değil, herkes Fenerbahçe'den şikayetçi önce... Sonra da birbirlerinden şikayetçi. Bunlar olmayacak. Bunlar kuvvetli federasyon zamanında olmaz. 
EG-Bu düşmanlıktan çıkar sağlayanlar olamaz mı Belki de bu ortamı bilerek yaratıyorlardır. 
MAY- -Bir kulüp federasyon başkanını istifaya davet edebilir mi Çok acı durumdur bu. Öteki takımların taraftarı da kızıyor, sen niye birkaç federasyon başkanı indirmedin aşağı diye. İş bu hale gelmişse, otorite ve ağırlık gerekmektedir. İsteyenlere mani olacağız işte. Kuvvetli olmak o demektir. Zoru yapacağım ben. O yüzden keyfim çok yerinde zaten. 
BG-Bazıları istemeyebilir. Çünkü Mehmet Ali Yılmaz'a hiç kimse bir şey yaptıramaz diyorsunuz. Ne yani Bilgin, federasyonu manüple edenler mi oldu tarihte 
MAY-Ama doğrunun dışında yaptıramaz. Aday oluyorum, çünkü bu sistemi savunuyorum. Demokrasinin yaygınlaşmasından yanayım. Çok seslilikten yanayım. Bakın bu hükümet çoğunluğa sahip tek parti hükümeti. Biraz daha sıkışırsa hakem komitesini nasıl bir madde ile bağladılar tık diye bitirirler. İkinci bir emre kadar federasyon başkanı atamayla belirlenecektir deseler ne yapacaksınız Hiçbir şey... Kulüplerin de bu sistemi ve bu sistemi getiren adamı sahiplenmeleri lazım. Kendimi ortaya koyuyorum, onların da beni sahiplenmeleri lazım. AKLISELİM BENİMLE OLMALI. 

EG- Mesela başkan olursanız. Üç büyük kulüp başkanıyla toplantı yapmak istediniz. Biri katılmazsa 
MAY-Öyle şey olmaz. EVE BİLE ÇAĞIRIRIM gerekiyorsa. Onlar da beni kırmaz. Beni çok severler çünkü. 
BG-Siz vefasızlıklarla karşılaşan bir spor adamısınız. 
MAY-Önemli olan vefasızlığın sebebini bilmektir. Çıkara dayanıyorsa, ciddiye almayacaksın. Gerçekse o zaman sende bir arıza var demektir. Bizimkilerin hepsi çıkara dayanıyor bakınca. Bana Özkan Sümer muhalefet etmiş, üç ay öncesine kadar yanımda çalışıyordu. Önünü ilikliyor parasını alıyordu. Benden iyi başkan yoktu. Üç ay sonra benden kötü başkan yok. Bunun menfaate dayalı olduğu açık. Kızarım elbet, ama kin tutmam. Tutsam hepsini toz etmiştim şimdi. 
EG-Ağırlığınız dezavantaj oluyor bazen. Endişe ediyor insanlar. Enflasyon gibi. Olması kötüydü ama alışmıştık. Düşerken şaşkına döndük, h l kendimize gelemedik. Çanak değil, açma sorusu bu 

"Özerklik tehlikede" 

EG-Eskiden atadığınız insanla şimdi yarışa giriyorsunuz. Şenes Bey'i kast ediyorum 
MAY- Durumum zor. Başlangıçta federasyonun hiç parası yoktu. Milli Takım futbolcularına gazoz ikram edilemezdi. Prim verilemezdi. Bugün yönetmek kolay. Kulüpleri yönetmek de kolay. Bakın Trabzon'a heveslisi ne kadar çok. Havuz sistemini de ben kurdum ve kolaylaştı her şey. Daha da kuvvetli olmalı aslında. Federasyon farklı bir şeydir. O Türk Futbolu'nun şemsiyesidir. O şemsiye sağlam olacak. Hiç delik olmayacak. Güvenilir olacak. Kriterleri uygulayabilecek hali olacak. Maça gittiğinde o rahatlığı hissedeceksin tribündeki insan olarak. Aynı zamanda vaad ediyor bunları 
BG-Şenes Bey, "Aday varsa yokum" diyor. 
MAY-Ben aday olunca, onun aday olmayacağını sanıyorum. İşte Mehmet Ali Yılmaz... Konu benimle başlar demek istiyor. Benim tasarrufum önemlidir Şenes Bey'in bir oyu var, o da bana verir herhalde. Aslında çok rakip çıksın istiyorum. Demokrasidir bu. Başkan olayım diye ısrarlı değilim. BU ÖZERK YAPININ ATAMAYA DÖNÜŞMEMESİ İÇİN ÇABALIYORUM. Bunu biraz daha gıdıklarsak dönüşür. İş oraya kadar geldi. Ya ben, ya hiç mi 

"Federasyona yakışırım" 

EG-Kulüplerin baskısından etkilenmeden adalet nasıl olacak. Siz kulüplerin adaylarını yönetime almazsanız oy vermezler. Alırsanız, onlar kendi kulüplerine çalışıp adaleti yıpratabilir. Fiili durumdan bahsediyorum 
MAY-Geçen seçimde de hiçbir kulüple konuşmadım. Türk futboluna iyi hizmet verdiğimi biliyorum. Delegenin gönlünde ben yatarım. Objektif olanlar beni sever. O ışığı o enerjiyi vermişimdir. Ben sokakta gezerken sadece Trabzonspor taraftarının sevgi gösterilerine mashar olmam, her kulübün taraftarı da beni sever. Çünkü kimseye ayırımcılık yapmadım. HİÇBİR ŞAİBEYE ADIM KARIŞMADI. Hiçbir futbol olayında tartışılmadım. Bakanken de tartışılmadım. Benim avantajım o... BÜTÜN KULÜPLERİN BAŞKANLIĞINA YAKIŞAN BİR ADAMIM. Hepsine aynı mesafedeyim. 

"G.Saray'ı kurtarırdım" 

BG-Birinin sahasını kapatacaksınız, akşam aynı rahatlıkta gidemeyeceksiniz yemeğe. 
MAY-Onu merak etme... Diğer yandan önemli olan saha kapatmak değildir. Kapatmadan düzeni sağlamaktır. O en son iş. O ciddiyeti koyduğunuz zaman bazı şeyler kendiliğinden düzelecektir. 
BG-Sizden çekiniyorlar aslında. 
MAY-Daha iyi ya. 
BG-Ama kulüp başkanları falan hep elinin altında olan bir başkan arıyor. İlla öptürecek 
MAY-Bak şimdi kulüplerarası ilişkilerde güçsüz olan mücadeleden vazgeçiyor. TÜRKİYE'DE 17 TAKIM AĞLIYOR. Federasyon sadece hakem tayin etme mevkii değildir. Proje oluşturup güçlüsü, güçsüzü takımları destekleyeceksiniz. Galatasaray'ın durumuna çok üzülüyorum. Federasyon bütün kulüplerin borçlarından kurtulabilmesi için devletle yapılması gerekenlerde hep bayraktar olmalı aslında. Galatasaray'ın Türk futbolundaki yeri tartışılmaz. Dünyada varsak öncelikle onun sayesinde. Bunu yapmış bir kulübün kaostan kurtulmasına yardımcı olmak en büyük görev olmalı federasyona. Ben olsam arazi meselesini çoktan halletmiştim Galatasaray'ın. 

"Benden şeffafı var mı " 

BG-Hakikaten çok keyifli gördüm sizi. Güler yüze tapar Bilgin 
MAY-Evet, keyifle yapacağım. Neşeyle... O zaman da derler ki, ne kolaymış bu, hadi biz de yapalım. 
EG-Keyiften bahsederken ortada çok zor durum var aslında. Siyasetten destek istemiyorum diyorsunuz. Kulüplere taviz vermem diyorsunuz. 
MAY-Onu yapmam ben. Bilirler zaten başkanlığım döneminde Kulüpler Birliği'nin fahri başkanlığını yaptım. Beni tanırlar. Daha ne istiyorlar ki, benden daha şeffaf bir federasyon başkanı bulabilirler mi Adaletimden de çekinmesinler, çünkü onların lehine olacak sonuçta. Beni çok severler aslında. Bu sempatiyle olur, sevgiyle olur. Güvenle itimatla olur. Mesela ligin kalitesi için Anadolu kulüplerinin güçlenmesi lazım. Anadolu kulüplerinin güçlenmesi için benden başka çareleri pek olmaz. 

Lenin, Castro ve Yılmaz 

MAY-Olabilir. AMA GEÇİŞİ SAĞLAYACAK BİR DEVRİM ŞART. Olay kopmuşsa, kokuşmuşsa, devrim lazımdır. 
EG-Kanlı mı olacak kansız mı 
MAY-Sadece başkanın haşmetiyle mütenasip olacak. İnanın boğuk bir sesle söyledi bunu 
EG-Devrim konusunda haklısınız. Çünkü biz hep tepkiseliz. Bozuk olanı düzeltmekle geçiyor vaktimiz. Düzeltmek için de dibe vurmayı bekliyoruz. 
MAY- Dibe vurduğunda devrim olmaz o... İhtilal olur. İhtilali yapan da tutucu olur, devrimci değil. Hiç bugüne kadar ihtilal yapıp da devrimci kalan birini bulamazsınız. Lenin de Castro da... Hepsi en iyisini ben yaptım, böyle kalsın demiş ve devrimciliği geride bırakmıştır. Futbolumuza gelirsek, bunun aksini yapıyorum. Yaptığımı korumaya değil, geliştirmeye geliyorum. Burada duygusal değil, doygun olmak lazım. Hayatında başarılı olmuş bir insanım ben. Muvaffak olan insanlar yapacak bu işleri. Ben yapacağım. 

MAFYA YORUMU 
"Abi değilsen kurban kesersin" 

EG-Bende bir gazete kupürü var. 1998 tarihli. Başlık Ricacı bakanlar. Orada sizin Alaaddin Çakıcı'yı, Ankara Büyük Otel'de siyasetçilerle tanıştırdığınız yazılı. 
MAY-Yemek yemişiz hep beraber. Eyüp Aşık'ın olayından sonra çıktı bu. Diğer bakanlar inkar etti. Bana sordular. Oradaydık dedim. Kanunlara karışmam, Alaaddin'i çok severim. Savcı değilim. Bunlar lehimde şeyler olur, aleyhimde olmaz. 
EG-Tanımak farklı boyutlarda oluyor. Mesela bir federasyon üyesi o insanlara "emret" diyebiliyor. 
MAY-Bana da "emret abi" derler, arada fark var. Birinde etkisi olabilir insana, ötekinde olmaz. "Abi" isen hiçbir şey olmaz. Abi değilsen Kurban Bayramı yakın. KURBAN DA KESERİZ. Açıklamaya bile gerek yok. Onu kötü niyetle kullanmak isteyenler korksunlar, gelmesinler. Başları derde girebilir. Kişiliğime çok ihtiyaç duyan insanlar olmuştur. Hakemliğime ihtiyaç duymuşlardır. Adaletime... Yaşamak için. Racon kestik mi yaşarsın, aksi halde yaşayamazsın. Güç şarttır. Bazen gerekir. Gücün olmazsa oyuncak olursun o zaman. Futbol federasyonu'nun geçmişte olanların olmaması ve saygın, itibar edilir bir kurum olması için bana ihtiyacı var. Geçmişte dalga geçtiğiniz, başta sizlerin hicvettiği, sakız ettiği konular olmasın diye. Güvenilir ve itibarlı bir müessese olması için. Benim avantajım, ilgili kişilerce kulüplerce çok iyi tanınmamdır. Herkes üzerine düşeni yapar ben olursam, saygınlık kendiliğinden gelir. Tahkim Kurulu'na biri girip, orada kavga edemez ben varsam. İnsanların şike gibi, haksızlık gibi midesini bulandıran olaylar yaşanmaz. 

"Biz siyasete, siyaset bize karışmasın" 

BG-Hasan Doğan'la konuştunuz mu hiç son zamanlarda. İşin bir de hükümet boyutu olduğunu hatırlatıyor Bilgin 
MAY-Hasan Doğan'ı hiç tanımıyorum. Sadece gazetelerden izliyorum. 'O da kim oluyor'un kibarcası 
EG-Gazetelerden izlemişseniz, hükümetin temsilcisi yerine koyulduğunu bilirsiniz. 
MAY-Evet hükümetin futboldaki tavrı gibi yorumlanıyor Doğan. Ama bu yoruma katılmak istemiyorum. Demokratik bir ülkede SİYASET KENDİSİNE PRİM GETİRECEK İŞLERİ YAPAR. Siyaset futbola karışmaz bana göre. Karışmamalı.... Prim getirmek bir yana bütün olumsuzluklar ona fatura edilir yoksa. Halbuki özerk bir yapıda hükümetler karışmayacak, buradaki kargaşa çözüm kendi içinde olacak. 
EG-Bu gerçeği bildiği halde neden futbolla içli dışlıdır siyaset. 
MAY-Şimdi medya bu federasyonu hükümete mal etti mi Etti... Bunlar başarısız ise hükümet başarısız olmuyor mu O zaman siyasetçinin işine gelmez . Çünkü insanların sineması, tiyatrosu, eğlencesi bu. Futbol yaygın. Başarı varsa siyasete faydası olabilir. Ama başarı yoksa tam aksi. Karıştıklarını sanmıyorum. Duymadım böyle bir şey. 
EG-Federasyon işlerinde "Hasan Doğan eşittir siyaset" oluyor. Mümkünü yok söyleteceğim 
MAY- Hasan Doğan'ı tanımadığım için bir şey söyleyemiyorum. İyi bir adam olabilir. Ama ben 25 yılın başkanıyım. EFSANEYİM BEN. Hakkımda bir sürü kitap yazıldı yenileri de yazılabilir. Başbakan'a yakın diyorsunuz. Benden yakın olamaz. Ben istesem, daha yakınım. Hemşehrisiyim Başbakan'ın. SİYASETİN İŞİNE KARIŞMIYORUM, ONLAR DA BENİM İŞİME KARIŞMASINLAR. Sayın Yılmaz'ı beğenirsiniz, beğenmezsiniz. Bu fikrine karşı çıkabilir misiniz 
BG-Yani diyorsunuz ki, hiç kimseden talebim yok. 
MAY-Bu benim yapımdır. Ayrıca federasyon başkanı adaylığı izin almayı gerektirmez. 
BG-Seçilemezseniz. 
MAY-Olabilir. Oy vermezlerse seçilemem. TAVİZLE YAPMAM BU İŞİ. Taviz verirsem yapamam zaten. Aklıselim benimle olsun diyorum ben. 150 oy yeter. Gerisini sonra hallederiz. 


</TEXT>
</DOC>
