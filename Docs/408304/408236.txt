<DOC>
<DOCNO> 408236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sonsiy05.html </URL>
<DATE> 2005/12/31/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
28 ile yeni vali 
</HEADLINE>
<TEXT>

     ANKARA Milliyet 

Cumhurbaşkanı Ahmet Necdet Sezer, İçişleri Bakanlığı'nın bir süredir üzerinde çalıştığı Valiler Kararnamesi'ni dün onayladı. 7 vali merkeze alınırken, 28 ile yeni vali atandı. 
     Sürpriz isimlerin yer aldığı kararnamede Malatya'daki çocuk yuvasında yaşanan işkence skandalı nedeniyle denetim görevinde eksiklik tespit edilen Malatya Valisi Osman Derya Kadıoğlu, mahkeme kararıyla göreve dönen Kilis Valisi Aslan Kütük ile Tekirdağ, Manisa, Isparta, Hatay ve Elazığ valileri merkeze alındı. Kararnamede, Şemdinli'de çıkan olayları araştırmakla görevlendirilen Mülkiye Başmüfettişi Aydın Nezih Doğan'ın da Tekirdağ Valisi yapılması dikkat çekti. 
     Mardin Valisi Temel Koçaklar da, Muğla'ya atandı. Kararnamedeki bir diğer sürpriz de, Gaziantep Valisi Lütfullah Bilgin'in Kırşehir'e kaydırılması oldu. 
     
     9 yeni vali 

     Kararnameyle 9 kişi de ilk kez vali oldu. Sadece Merkez Valisi Halil İbrahim Daşöz, Malatya'ya atandı. Kararname kapsamındaki diğer atamalar da şöyle gerçekleşti "Mersin Valisi Atilla Osmançelebioğlu Konya'ya, Şırnak Valisi Osman Güneş Kayseri'ye, Çanakkale Valisi Süleyman Kamçı Gaziantep'e, Muğla Valisi Hüseyin Aksoy Mersin'e, Merkez Valisi Halil İbrahim Daşöz Malatya'ya, Kırşehir Valisi Selahattin Hatipoğlu Balıkesir'e, Erzincan Valisi Refik Arslan Öztürk Manisa'ya, İçişleri Bakanlığı Müsteşar Yardımcısı Sebati Buyuran Aksaray'a, Mardin Valisi Mustafa Temel Koçaklar Muğla'ya, Artvin Valisi Orhan Kırlı Çanakkale'ye, Başmüfettiş Mehmet Ufuk Erden Kars'a, Başmüfettiş Mehmet Kılıçlar Mardin'e, Ağrı Valisi Yusuf Yavaşcan Şanlıurfa'ya, Nüfus ve Vatandaşlık Genel Müdürü Cengiz Aydoğdu Artvin'e, Gaziantep Valisi Lütfullah Bilgin Kırşehir'e, Konya Valisi Ahmet Kayhan Hatay'a, Selçuk Kaymakamı Selahattin Aparı Şırnak'a, Aksaray Valisi Hüseyin Avni Coş Kırklareli'ye, Osmaniye Valisi İsa Küçük Bartın'a, Şanlıurfa Valisi Şemsettin Uzun Isparta'ya, Bartın Valisi Ali Güngör Erzincan'a, Ümraniye Kaymakamı Zübeyir Kemelek Osmaniye'ye, Tokat Valisi Ayhan Nasuhbeyoğlu Hakkari'ye, Kazan Kaymakamı Halil İbrahim Akpınar Ağrı'ya, Hakkari Valisi Erdoğan Gürbüz Tokat'a, Kars Valisi Nevzat Turhan Kilis'e ve Ankara Vali Yardımcısı Muammer Muşmal Elazığ'a vali oldu." 
     
     GÖREV DEĞİŞİKLİĞİNİ BAŞBAKANDAN ÖĞRENDİ 

     Muğla Valisi Hüseyin Aksoy, Mersin Valiği'ne atandığını Dalaman'da bulunan Babşakan Tayip Erdoğan'dan öğrendi. Aksoy, gündüz saatlerinde Başbakan Erdoğan tarafından kendisine Mersin Valiği'ne getirildiği haberinin verildiğini belirtti. 
     
</TEXT>
</DOC>
