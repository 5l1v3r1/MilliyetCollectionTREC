<DOC>
<DOCNO> 404335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sonspo29.html </URL>
<DATE> 2005/12/17/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Genç futbolcu kapkaç mağduru oldu 
</HEADLINE>
<TEXT>

     Fenerbahçe Kulübü'ne bağlı futbol okullarından, Feriköy Futbol Okulu öğrencilerinden Hakan Özil, kapkaççıların saldırısına uğradı. 
     Fenerbahçe Kulübü'nün resmi internet sitesinde yapılan açıklamada, Şişli'de kapkaççıların saldırısı sonucu yaralanan Özil'in, Okmeydan'ı Hastanesi'nde ameliyata alındığı bildirildi. 
     
     HAYATİ TEHLİKE DEVAM EDİYOR... 

     Şişli'de kapkaççılar tarafından bıçaklanan, Fenerbahçe Kulübü'ne bağlı Feriköy Futbol Okulu öğrencisi Hakan Özil'in 18 sağlık durumu ciddiyetini koruyor. 
     İdmana gelirken, futbol okulu yakınlarında kapkaççılar tarafından göğsünden bıçaklanarak cep telefonu alınan Özil, ambulansla kaldırıldığı Okmeydanı Eğitim ve Araştırma Hastanesi'nde ameliyat edildi. 
     Aldığı bıçak darbesi sonucu karaciğerinin parçalandığı öğrenilen Özil, ameliyatın ardından Reanimasyon Servisi'nde tedavi altına alındı. 
     Hastane yetkilileri, Hakan Özil'in sağlık durumunun ciddiyetini koruduğunu bildirdiler. 
     Genç futbolcunun Bartın'da yaşayan ailesine haber verildiği ve ailenin İstanbul'a gelmek üzere yola çıktığı kaydedildi. 
     Polisin, olaydan sonra kaçan saldırganları yakalamak için başlattığı çalışma sürüyor. 
     
</TEXT>
</DOC>
