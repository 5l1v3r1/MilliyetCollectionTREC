<DOC>
<DOCNO> 401881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/ekonomi/eko06.html </URL>
<DATE> 2005/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigarada 'sperme zarar verir' uyarısı da olacak 
</HEADLINE>
<TEXT>


AB'ye uyum çerçevesinde sigara paketlerine 'Sigara içmek spermlere zarar vererek doğurganlığı azaltır' gibi uyarılar konulacak 

EKONOMİ SERVİSİ 

Sigara firmaları 1 Ocak 2006 itibariyle paketlerin üzerine 14 ayrı uyarı koyacak. Tütün, Tütün Mamülleri ve Alkol İçecek Piyasası Düzenleme Kurumu TAPDK tarafından 6 Ocak 2005 tarihinde yayımlanan yönetmelik gereğince sigaraların ambalajlarında değişiklik olacak. Yeni yönetmelik gereğince sağlık uyarıları sigara paketlerinin ön yüzünün yüzde 30'unu, arka yüzünün ise yüzde 40'ını kaplayacak. 
Paketlerde, 'Sigara içmek spermlere zarar vererek doğurganlığı azaltır', 'Sigara içmek ağrılı ve ağır bir ölüme neden olabilir', 'Sigara içmek damarı tıkar, kalp krizine ve felçlere neden olur', 'Sigara içmek cildin erken yaşlanmasına neden olur' gibi sağlık uyarıları yer alacak. 
TAPDK'nın belirlediği sağlık uyarıları paketin arka yüzünde dönüşümlü olarak kullanılacak. Zifir, nikotin ve karbonmonoksit değerleri, ilgili yönetmelik tarafından belirlenen kurallar çerçevesinde paket üzerinde yayımlanacak. Bu değerler paketin yan yüzünün yüzde 10'unu kaplayacak şekilde yer alacak. Bir yıl süreyle eski ve yeni paketlerin pazarda aynı anda bulunması mümkün olacak. 

'Lights' ibaresi yok 
Paketler üzerindeki 'Lights', 'Ultra Lights' gibi tanımlamaların kaldırılacağını kaydeden Philsa Murahhas Azası Turhal Talu, "Bu gibi ibarelerin tüketiciyi yanlış yönlendireceği düşünülüyor. AB ve Avrupa'da kanun yapıcılar bunu uyguluyor" dedi. Bir yıldır bu konu üzerinde çalıştıklarını ve baskı silindirler konusunda yatırımlar yaptıklarını ifade eden Talu, şunları anlattı "34 tane paket formatımız var. Bunların hepsinin baskı silindiri düzenlendi. Bu silindirlerin düzenlenmesi için 1 milyon dolarlık bir bedel ödedik." 
Bu standartların temel amacının tüketicinin bilgilendirilmesi olduğunu kaydeden Talu, "Doğru bir adım. Tüketici ne kadar zifir, ne kadar nikotin içtiğini de görecek" dedi. 

'Tekel, blok satılırsa alamayız' Tekel'in özelleştirilmesine ilgi duyduklarını ama bunun gerçekleşmesini pek olası görmediklerini ifade eden Turhal Talu, "İlgiliyiz ama modeli bekliyoruz. Blok model denildiği takdirde bizim ihaleye girmemiz pek olası değil" dedi. 

'Rehabilitasyon şart' 
Burada iki noktanın bulunduğunu anlatan Talu, "Bir, h kim duruma geçmeyeceksiniz. Bir de h kim durumunuzu kötüye kullanmayacaksınız" diye konuştu. Yıl sonu itibariyle pazar paylarının yüzde 40'ın üzerinde olacağını kaydeden Talu, "Tekel'in pazar payı da yüzde 35 civarında olacak. Yani toplarsanız 75 yapar. Ciddi bir h kimlik bu"dedi. 
Tekel fabrikalarının kapatılması gerektiğini ifade eden Talu, şöyle konuştu "Tekel'in önce rehabilite edilmesi lazım. Rehabilite edilmeden satışa çıkarılması, 2. seferde olduğu gibi yine büyük problem yaratacaktır." 


</TEXT>
</DOC>
