<DOC>
<DOCNO> 403248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/siyaset/siy05.html </URL>
<DATE> 2005/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan'a Nutuk yanıtı 
</HEADLINE>
<TEXT>


ANKARA Milliyet 


CHP Genel Başkanı Deniz Baykal, "Din çimentodur" sözlerini savunarak Nutuk'u örnek gösteren Başbakan Recep Tayyip Erdoğan'ı "Atatürk'ü içine sindirmemiş, siyasi anlayışını Atatürk karşıtlığı ekseninde sürdürenlerin köşeye sıkıştığında 'yetiş Atatürk' demesi çok hoş, o kadar seviniyorum ki" sözleriyle eleştirdi. 
Baykal şöyle konuştu "Türklüğü alt kimlik sayarsan orada sana 'dur' denir. Sıkıştığı zaman tek millet. İstiklal Marşımızın şairi Mehmet Akif Ersoy, Başbakan'ın anlayışı ile Arnavut'tur. Ne yapacağız onu, bu milletin parçası olmaktan mı çıkaracağız Mehmet Akif içine sindirdi, Başbakan da bu milletin parçası olduğunu içine sindirecek. Başbakan, kimlik bunalımını Türkiye'ye taşımasın." 
Baykal, ilköğretim 8. sınıfta okutulan İnkılap Tarihi kitabından 10. Yıl Nutku'nun çıkarıldığını belirterek Erdoğan'a şöyle seslendi 
"10. Yıl Nutku 'Türk Milleti' diye başlar. 'Ne mutlu Türk'üm diyene' diye biter. Başbakan, Atatürk'ün siyasi vasiyeti sayılacak bu konuşmasını niye çıkardın " 


</TEXT>
</DOC>
