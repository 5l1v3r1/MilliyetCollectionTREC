<DOC>
<DOCNO> 400085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sontur35.html </URL>
<DATE> 2005/12/02/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Kaçmak için bindiği taksinin şoförü kalp krizi geçirip öldü 
</HEADLINE>
<TEXT>

     Tekirdağ'ın Çerkezköy İlçesi'ne bağlı Kızılpınar Beldesi'nde, bir işyerinde meydana gelen kavgada işçi, patronunu tabancayla kafasından yaraladı. Saldırganın bindiği taksinin sürücüsü ise olayın heyecanı ile kalp krizi geçirerek, hayatını kaybetti. 
     Edinilen bilgiye göre, İbrahim Y. işyerinde henüz belirlenemeyen nedenden dolayı patronu Ali E. ile tartışmaya başladı. 
     Tartışmanın kavgaya dönüşmesi sonucu, İbrahim Y. üzerinde taşıdığı tabancayla, patronu Ali E'yi kafasından vurdu. 
     Saldırgan ise olay yeri yakınlarında bulunan Nizamettin Özmen'e 48 ait taksiye binerek kaçtı. Taksi, Veliköy Beldesi yakınlarında sürücüsü içinde ölmüş olarak bulundu. Yetkililer, sürücünün, olayın etkisiyle aşırı heyecan sonucu kalp krizi geçirerek, öldüğünü bildirdiler. 
     Saldırganın yakalanması için çalışmalar sürdürülürken, ağır yaralanan Ali E, Çerkezköy Devlet Hastanesi'nde tedavi altına alındı. 
     
</TEXT>
</DOC>
