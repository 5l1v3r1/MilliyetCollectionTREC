<DOC>
<DOCNO> 403473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sontur23.html </URL>
<DATE> 2005/12/14/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Hafta sonu yağmurlu geçecek 
</HEADLINE>
<TEXT>

     Kıyı Ege ile Batı Akdeniz’de akşam saatlerinde başlayacak yağışlar, Orta Karadeniz kıyıları ile Doğu Karadeniz dışında tüm yurtta etkili olacak. 
     Çevre ve Orman Bakanlığı Devlet Meteoroloji İşleri Genel Müdürlüğü’nden yapılan yazılı açıklamaya göre, yurdun Batı kesimleri, bugün Orta Akdeniz üzerinden gelen ılık ve yağışlı havanın etkisine girecek. 
     Akşam saatlerinde Kıyı Ege ile Batı Akdeniz’de başlayacak yağışlar, yarın Orta Karadeniz kıyıları ile Doğu Karadeniz dışında kalan tüm yurtta devam edecek. 
     Bugün, Kıyı Ege ile Batı Akdeniz’de sağana ve gök gürültülü sağanak şeklinde görülecek yağışların akşam saatlerinde bölgede etkili olması bekleniyor. 
     Yağışlar yarın genellikle yağmur ve sağanak, Doğu Anadolu’nun kuzeyinde karla karışık yağmur ve kar şeklinde görülecek. 
     Cuma günü, Trakya ile Orta ve Doğu Karadeniz kıyıları dışında bütün yurtta beklenen yağışların, Marmara’nın doğusu, Kıyı Ege, Doğu Akdeniz ile Doğu Anadolu’nun güneyinde etkili olmak üzere yağmur ve sağanak, Batı Karadeniz’in iç kesimleri ile Doğu Anadolu’nun kuzeyinde karla karışık yağmur ve kar şeklinde devam edeceği tahmin ediliyor. 
     
     HAVA SICAKLIĞI AZALIYOR 
     Hava sıcaklığı Cuma günü akşam saatlerinden itibaren yurdun kuzeybatı kesimlerinden başlayarak biraz azalacak. 
     Yağışlı hava hafta sonu da yurdun büyük bölümünde etkisini sürdürecek. 
     Bugün ve yarın Kıyı Ege ile Batı Akdeniz’de, Cuma günü Marmara’nın doğusu, Kıyı Ege, Doğu Akdeniz ile Doğu Anadolu’nun güneyinde beklenen etkili yağışların oluşturacağı olumsuz şartlara karşı su baskını, taşkın, sel vb. gibi ilgililerin ve vatandaşların tedbirli olmaları gerekiyor. 
     
</TEXT>
</DOC>
