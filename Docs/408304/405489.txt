<DOC>
<DOCNO> 405489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sontur45.html </URL>
<DATE> 2005/12/21/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Horon teperken kalp krizi geçiri geçiren şahıs yaşamını yitirdi... 
</HEADLINE>
<TEXT>

     Trabzon'un Akçaabat İlçesi'nde horon oynarken kalp krizi geçiren kişi öldü. 
     Edinilen bilgiye göre, Çarşıbaşı İlçesi'nin Şahinli Köyü'nde yaşayan Ali Uzun 72 , Akçaabat Halk Eğitim Merkezi halkoyunları ekibini çalıştıran arkadaşları ile birlikte Akçaabat Çok Programlı Lisesi'nin spor salonuna gitti. 
     Bir süre çalışmaları seyreden Uzun, arkadaşları tarafından davet edilmesi üzerine horona katıldı. Horon oynadığı sırada rahatsızlanan Uzun, Akçaabat Devlet Hastanesi'ne kaldırılırken yolda öldü. 
     Uzun'un kalp krizi sonucu öldüğü belirlendi. 
     
     DEVRİLEN TRAKTÖRÜN ALTINDA KALAN KİŞİ ÖLDÜ 

     Antalya'nın Alanya İlçesi'nde, devrilen traktörün altında kalan kişi öldü. 
     Alınan bilgiye göre, Türkler Beldesi'ndeki tarlasını sürdükten sonra evine gitmek üzere yola çıkan Mustafa Çelik'in 47 kullandığı 07 NC 906 plakalı traktör, devrildi. 
     Devrilen traktörün altında kalan 4 çocuk babası Mustafa Çelik, olay yerinde yaşamını yitirdi. 
     
     GEMLİK'TE 3 KİŞİ, TABANCAYLA VURULDU 

     Bursa'nın Gemlik İlçesi'nde düzenlenen operasyonda 3 kişi, 2 tabancayla yakalandı. 
     Alınan bilgiye göre, Gemlik İlçe Emniyet Müdürlüğü ekiplerinin, Bursa Emniyet Müdürlüğü Kaçakçılık ve Organize Suçlarla Mücadele Şube Müdürlüğü ekipleriyle birlikte ortaklaşa düzenlediği operasyonda, ilçe merkezindeki bazı evlerde arama yapıldı. 
     Aramalarda, evlerinde 2 adet tabanca ve çok sayıda mermi bulunan 3 kişi yakalanırken, çok sayıda da senet ele geçirildi. 
     Gözaltına alınan ve kimliği açıklanmayan 3 kişinin, sorgulamalarının ardından adliyeye sevk edileceği bildirildi. 
     
     KİLİS'TE DOLANDIRICILIK... 

     Kilis'te, anne ile kızının, henüz kimlikleri belirlenemeyen 4 kişi tarafından dolandırıcılık suretiyle 4 altın bileziği çalındı. 
     Edinilen bilgiye göre, kent merkezinde bulunan bir lokantada yemek yiyen Fidan Dal ile annesinin yanına yaklaşan ve henüz kimlikleri tespit edilemeyen 4 kişi, ''bir hayır işimiz var, mevlit okutacağız'' diyerek anne ile kızın 4 bileziğini istedi. 
     Bilezikleri alan bu kişiler daha sonra bulundukları yerden uzaklaştı. Dolandırıldıklarını anlayan anne ve kızı, bu kişiler hakkında polise şikayette bulundu. 
     Polis yetkilileri, olayla ilgili soruşturmanın başlatıldığını kaydettiler. 
     
</TEXT>
</DOC>
