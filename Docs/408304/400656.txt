<DOC>
<DOCNO> 400656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sondun42.html </URL>
<DATE> 2005/12/05/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Rusya Savunma Bakanı Ivanov, İran'a silah satışını doğruladı 
</HEADLINE>
<TEXT>

     Rusya Savunma Bakanı Sergey İvanov, İran'a TOR M-1 füzelerinin satışı konusunda anlaşma imzalandığı haberlerini doğruladı. 
     İvanov, Rus İnterfaks ajansına yaptığı açıklamada, İran ile yapılan bu anlaşmanın bölgedeki güçler dengesini değiştirmeyeceğini belirterek, ''İran'a hava savunmasında kullanılan Tor füzelerinin verilmesi konusunda bir anlaşma imzalandı'' dedi. 
     İvavnov, anlaşmanın detayı hakkında bilgi vermezken, İnterfaks, Tor M-1 füzelerinin karadan havaya kısa menzilli füzeler olduğunu ve aralarında Çin'in de bulunduğu birkaç ülke silahlı kuvvetleri tarafından kullanıldığını duyurdu. 
     Rus basınında, İran ile ilgili anlaşmaların yapıldığına dair haberler, İsrail ve ABD tarafından tehdit şeklinde algılanmıştı. 
     Rusya Dışişleri Bakanlığı da hafta içinde yaptığı yazılı açıklamada, İran'a satılacak tüm silahların tamamen savunma amaçlı olduğunu belirtmekle yetinmişti. 
     
</TEXT>
</DOC>
