<DOC>
<DOCNO> 406798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sontur47.html </URL>
<DATE> 2005/12/26/ </DATE>
<TIME> 18.55 </TIME>
<AUTHOR>  </AUTHOR>
<HEADLINE>
Kimsesiz çocuklar için dansöz oynatanlar hakkında soruşturma açıldı 
</HEADLINE>
<TEXT>

     Devlet Bakanlığı, Adana'da koruma ve bakım altında bulunan çocuklar için Adana Kimsesiz Çocukları Koruma ve Yardımlaşma Derneği'nce düzenlenen ve sahneye dansöz çıkartılan yılbaşı eğlence programı ve olayda ihmali bulunanlar hakkında soruşturma başlatıldığını açıkladı. 
     Devlet Bakanlığı'ndan yapılan yazılı açıklamada, devletin koruma ve bakımı altındaki çocuklar için sivil toplum örgütlerince yapılacak her çalışmanın son derece anlamlı ve önemli olduğu belirtilirken, ''Ancak çocuklarımızın kişisel ve ruh gelişimini olumsuz yönde etkileyecek bu tür hadiseleri kabul etmemiz mümkün değildir'' denildi. 
     Açıklamada, ''Bu tarz olumsuzluklara karşı gösterilecek hassasiyetin had safhada olduğu'' kaydedildi. 
     
</TEXT>
</DOC>
