<DOC>
<DOCNO> 406029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sonsiy15.html </URL>
<DATE> 2005/12/23/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Pamuk davasındaki olaylar... Vali Güler Gereği yapılacak 
</HEADLINE>
<TEXT>

     İstanbul Valisi Muammer Güler, yazar Orhan Pamuk’un davası sırasındaki olaylarla ilgili olarak İçişleri Bakanlığı müfettişlerinin raporu doğrultusunda gereğinin yapılacağını bildirdi. 
     Vali Güler, AA muhabirinin "yazar Pamuk davasında polisin tutumuna ilişkin eleştirileri nasıl değerlendirdiğini" sorması üzerine, bu konuya ilişkin gerekli açıklamaların yapıldığını hatırlattı. 
     İçişleri Bakanlığı’nın görevlendirdiği müfettişlerin çalışma yaptıklarını anlatan Güler, "Müfettiş raporunun sonucuna göre gereği neyse o yapılacaktır" dedi. 
     Tahkikat devam ettiği için fazla açıklama yapamayacağını kaydeden Güler, "Varsa bir eksiklik, telafisi yönünden çalışmalar sürdürülecektir. Varsa bir eksiklik mutlaka gereği yapılacaktır" diye konuştu. 
     
</TEXT>
</DOC>
