<DOC>
<DOCNO> 400298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sontur06.html </URL>
<DATE> 2005/12/03/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
MEB, "Şu Çılgın Türkler"i ele aldı... 
</HEADLINE>
<TEXT>

     Milli Eğitim Bakanlığı, Turgut Özakman’ın kaleme aldığı "Şu Çılgın Türkler"i, Ankara İl Milli Eğitim Müdürlüğü yayın organı olan "Ankara" dergisinde tanıttı. 
     Turgut Özakman’ın kaleme aldığı kitap için dergide, "Şu Çılgın Türkler belgelere dayalı, gerçek olgu ve olayların romanıdır. Belgeler, mektuplar, anılar, makaleler, bilgiler, raporlar, haberler gerçeğe bağlı kalınarak haberleştirilmiştir" denildi. 
     
     "’ŞU ÇILGIN TÜRKLER’ OKULLARDA OKUTULUYOR" 
     Dergide, gazeteci Hasan Pulur’un bir köşe yazısından da yararlanılarak kitaptan kısa notlar verilirken, Özakman’ın 50 yıllık emeğinin ürünü olan kitabın okullarda da okutulmaya başlandığı bildirildi. 
     Dergide, "Şu Çılgın Türkler’i okuyun. Çılgın babanızla, dedenizle gurur duyun" denildi. 

ANKA 
     
</TEXT>
</DOC>
