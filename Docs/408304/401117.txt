<DOC>
<DOCNO> 401117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sontur08.html </URL>
<DATE> 2005/12/06/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Askeri sahada UFO heyecanı 
</HEADLINE>
<TEXT>

     Ferah IŞIK DENİZLİ, DHA 

DENİZLİ 11'nci Piyade Tugay Komutanlığı üzerinde dün akşam saat 20.00 sıralarında görülen kimliği belirlenemeyen parlak bir cisim, yerel televizyon kameramanı tarafından görüntülendi. 
     Mehmetçik Mahallesi'nde oturanlar, askeri alanda parlak bir ışık kaynağı olduğunu ve sürekli hareket ettiğini görünce yerel televizyon DEHA'yı Denizli Haber Ajansı aradı. Kısa süre sonra askeri saha geçiş yoluna giden kameraman Osman Çaka, 11'inci Piyade Tugay Komutanlığı semalarında hareket halinde olan ve ışık saçan cismi görünce kamerasıyla kayıt yaptı. Çaka, Hava açıktı ve bulut yoktu. Kamerayı sabitledim ve kesinlikle oynatmadım. Parlak sicim zaman zaman ileri geri hareket ediyordu. Askeri sahanın bir kilometre kadar üzerindeydi. Cisim sürekli sağa doğru kayıyordu. Bir anda kayboldu'' dedi. Televizyon yetkilileri, görüntülerin incelenmesi için İstanbul'a Sirius Ufo Uzay Bilimleri Merkezi'ne gönderdiklerini açıkladı. 
     
</TEXT>
</DOC>
