<DOC>
<DOCNO> 401093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonspo27.html </URL>
<DATE> 2005/12/06/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Trabzonsporlu Celaleddin Sahada hakemle psikolojik sorun yaşıyoruz 
</HEADLINE>
<TEXT>

     Trabzonspor'un sol kanat oyuncusu Celaleddin Koçak, futbolculuğun kolay bir iş olmadığını, sahada hakemle ve rakiple psikolojik savaş yaptıklarını söyledi. 
     Celaleddin Koçak, Trabzonspor Dergisi'nin Aralık ayı sayısında verdiği röportajda, futbolculuğun dışarıdan kolay bir iş olarak görüldüğünü belirterek, ''İnsanlar futbolcuların çok kolay iş yaptıklarını düşünüyorlar, ama sahada hakemle, rakiple psikolojik savaş yaşıyoruz'' dedi. 
     Yabancı oyuncuların ne kadar para kazanırsa kazansın hep aynı disiplinle çalıştıklarını dile getiren Celaleddin, '' Tamam, ben oldum düşüncesi bizi bitiriyor. Yabancı oyuncuların mantalitesi ile bir Türk futbolcusu arasındaki fark bu olsa gerek. Çalışkanız, ama sonuç alınca rahatlıyoruz. Yabancılar ise sonuna kadar çalışıyor'' diye konuştu. 
     
</TEXT>
</DOC>
