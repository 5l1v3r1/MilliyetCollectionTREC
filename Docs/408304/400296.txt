<DOC>
<DOCNO> 400296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sontur04.html </URL>
<DATE> 2005/12/03/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Eğitime destek... 988 okul ve 13 bin derslik yaptırıldı... 
</HEADLINE>
<TEXT>

     Milli Eğitim Bakanı Hüseyin Çelik, okul yapımı için 641 bin metrekare arsanın bağışlandığını, hayırseverlerin 988 okul ve 13 bin derslik yaptırdığını bildirdi. 
     CHP İzmir Milletvekili Hakkı Ülkü’nün soru önergesine yanıt veren Bakan Çelik, "Eğitime Yüzde 100 Destek" projesi ve "Bilgisayarlı Eğitime Destek" projesi kapsamında yapılan bağışlara ilişkin bilgi verdi. 
     "Bilgisayarlı Eğitime Destek" projesi kapsamında 4 bin 746 Bilişim Teknoloji Sınıfı BTS oluşturulduğunu belirten Çelik, ayrıca 99 bin 666 bilgisayar bağışlandığını belirtti. 
     Hüseyin Çelik, "Eğitime Yüzde 100 Destek" projesi kapsamında ülke genelinde toplam 988 okul, 13 bin 65 derslik, 160 derslikdışı ek bina yapıldığını, ayrıca 4 bin 284 binanın donanım ve onarımının gerçekleştirildiğini bildirdi. Çelik, ülke genelinde 33 Mesleki ve Teknik Eğitimi Geliştirme Merkezi’nin METEM , proje kapsamındaki bağışlarla yapıldığını ifade etti. 
     Bakan Çelik, 641 bin 656 metrekare arsanın da okul yapımı için bağışlandığını kaydetti. 
     
</TEXT>
</DOC>
