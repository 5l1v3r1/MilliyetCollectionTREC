<DOC>
<DOCNO> 407674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sonspo03.html </URL>
<DATE> 2005/12/29/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
Cemal Aydın "İkinci adamlığa kesinlikle razı değilim" 
</HEADLINE>
<TEXT>

     Uğur DEMİRKIRDI İSTANBUL, DHA 

FUTBOL Federasyonu Başkanlığı için Mehmet Ali Yılmaz ve Ayhan Bermek’in adaylığını resmen açıklamasına rağmen Kulüpler Birliği'nin desteği ile hareket eden Ankaragücü Kulübü Başkanı Cemal Aydın, kesin olarak aday olacağını ilk kez Doğan Haber Ajansı'na açıkladı. 
     Hiç bir zaman ferdi hareket etmediğini belirten Cemal Aydın, Kulüpler Birliği'nin işaret etmesi ile birlikte aday olduğunu söyledi. Ekip olarak göreve talip olduklarını ifade eden Cemal Aydın, tüm kulüplerin desteğini alacağına inandığını belirterek, Biz bir ekibiz. Ben olmuşum, başkası olmuş bu önemli değil. Ancak şu an için Birlik beni istiyor, artık bu saatten sonra değişmez. Önemli olan fikirlerimizin, planlarımızın, yapmak istediklerimizin yürümesi. Biz ekip olarak göreve talibiz. Fire vereceğimizi de zannetmiyorum. Türk futbolunun bize ihtiyacı varsa bunu yerine getirmek istiyoruz'' dedi. 
     İkinci başkanlığa kesinlikle razı olmadığını ifade eden Cemal Aydın, emanetçi olmayacağını söyledi. Aydın, Mehmet Ali Yılmaz'ın ya da bir başkasının listesine kesinlikle girmeyeceğini, bu tür haberlerin dedikodudan ibaret olduğunun altını çizdi. 
     Kulüpler Birliği olarak hareket edeceklerini yineleyen Cemal Aydın, Türk futbolunun sağlıklı ilerlemesi için çok sayıda aday çıkmaması gerektiğini de söylerine ekleyerek, Mehmet Ali Yılmaz, Ayhan Bermek ve biz. Bence yeterli. Kaliteyi düşürmemek lazım'' diye konuştu. 
     
</TEXT>
</DOC>
