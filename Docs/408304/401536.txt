<DOC>
<DOCNO> 401536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/guncel/gun06.html </URL>
<DATE> 2005/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakka'ya estetik kontrolü yapıldı 
</HEADLINE>
<TEXT>


El Kaide'nin Türkiye sorumlusu olduğu öne sürülen Sakka'nın, dün hastaneye götürülerek estetik ameliyatı olup olmadığı kontrol edildi 

ERGÜN AYAZ İzmit DHA 

Terör örgütü El Kaide'nin Türkiye sorumlusu olduğu iddiasıyla, eylem hazırlığındayken yakalanan ve Sabiha Gökçen Havalimanı'na gelen CIA uçağındaki ajanların kendisini sorguladığını öne süren Louai Sakka'nın, dün cezaevinden çıkarılıp gizlice İzmit Devlet Hastanesi'ne götürülerek, önceden estetik ameliyatı olup olmadığı kontrol edildi. 
Sakka'nın, 2 saat boyunca yüzünde estetik olup olmadığı incelendi. Başhekim Vekili Dr. Fatih Özcan, hazırlanan raporun Cumhuriyet Başsavcılığı'na verildiğini söyledi. Jandarma ve polis ekiplerinin geniş güvenlik önlemleri altında hastaneye getirilen Louai Sakka, çıkışta cezaevi aracına bindirilirken tekbir getirdi. 



</TEXT>
</DOC>
