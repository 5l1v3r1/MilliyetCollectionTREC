<DOC>
<DOCNO> 404556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/son/sontur21.html </URL>
<DATE> 2005/01/01/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Evinde saldırıya uğradı... 
</HEADLINE>
<TEXT>

     Kartal'da adres sorma bahanesiyle kapıyı açtırdığı kadına tecavüze kalkışan saldırgan, amacına ulaşamayınca kadını bıçaklayarak kaçtı. 
     A.A muhabirinin aldığı bilgiye göre, Esentepe Mahallesi'ndeki bir apartmanda oturan S.K. 44 , 8 yaşındaki kızıyla birlikteyken, zili çalan bir kişinin adres soracağını söylemesi üzerine kapıyı açtı. 
     İçeriye giren kimliği belirsiz 20-25 yaşlarındaki kişi, S.K.'ya saldırarak tecavüz etmek istedi. 
     Kadının direnerek karşı koyması üzerine amacına ulaşamayacağını anlayan saldırgan, elindeki bıçağı rasgele sallayarak, S.K.'yı boyun, bacak, kasık ve sırtından yaraladı. 
     Saldırgan kaçarken, S.K., çığlığını duyarak eve gelen komşularınca Dr. Lütfi Kırdar Kartal Eğitim ve Araştırma Hastanesi'ne kaldırıldı. 
     8 yerinden bıçaklanan kadının hayati tehlikesi bulunmadığı bildirildi. 
     Saldırganın yakalanmasına çalışılıyor. 
     
</TEXT>
</DOC>
