<DOC>
<DOCNO> 404045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sonsiy21.html </URL>
<DATE> 2005/12/16/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
"Yumurtalı duruşma" jet hızıyla Meclis'te 
</HEADLINE>
<TEXT>

     CHP, neredeyse tüm dünyanın takip ettiği dava haline gelen Orhan Pamuk’un yargılandığı davanın ilk duruşmasında yaşanan olayları jet hızıyla Meclis gündemine getirdi. 
     Adalet Bakanı Çiçek’in yanıtlaması istemiyle Meclis başkanlığına soru önergesi veren CHP’li Özyürek, Pamuk davasında kargaşa yaşandığını, Pamuk’a yumurta atıldığını, yabancı diplomatlara saldırıldığını anımsatırken, Adalet Bakanlığı’nın duruşmayı çok sayıda basın mensubunun takip edeceğini bilip bilmediğini sordu. 
     Adalet Bakanlığı’nın bunu bilmiş olması halinde niçin gerekli önlemleri alarak avukat, basın mensubu ve izleyicilerin güvenliğini sağlayacak önlemleri almadığını da açıklamasını isteyen Özyürek’in diğer soruları şöyle 
     "Duruşma öncesinde, duruşma sırasında ve sonrasında kimlerin taşkınlık yapacağı konusunda emniyet güçleri niçin bir istihbarat çalışması yaparak gerekli önlemleri almamışlardır Ortaya çıkan tatsız olayların içerdeki ve dışarıdaki yansımalarının Türkiye’nin saygınlığına gölge düşürdüğünü kabul ediyor musunuz Görevini ihmal eden yetkililer için ne gibi yaptırımlar uygulayacaksınız 
     Yargılama konusunda Şişli Adliyesi’nden bakanlığınıza gönderilen yazının cevabını niçin geciktiriyorsunuz " 
     
</TEXT>
</DOC>
