<DOC>
<DOCNO> 406550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/ekonomi/eko03.html </URL>
<DATE> 2005/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dış şok olmazsa olumlu gidiş sürer' 
</HEADLINE>
<TEXT>


Sabancı Holding Yönetim Kurulu Başkanı Sabancı, ABD'nin Suriye veya İran'a askeri müdahalesi gibi önemli bir dış şok olmazsa, olumlu trendin 2006'da süreceğini söyledi 

İSTANBUL AA 

Sabancı Holding Yönetim Kurulu Başkanı Güler Sabancı, bu yıl enflasyonun TÜFE yüzde 8'in altında kalacağının neredeyse kesinleştiğini belirterek, "Reel faizler belli bir miktar inmiştir ama yeterli değildir" dedi. 
Sabancı, 2006'da da enflasyonun yüzde 5 - 6 düzeyinde gerçekleşebileceğini belirterek, şu değerlendirmede bulundu 
"Geride bıraktığımız yıl boyunca cari açık, sıcak para ve yüksek reel faiz önemli gündem maddelerini oluşturmuştur. Öyle gözüküyor ki bu konular 2006 yılında da gündemimizde olacaktır. 2006 yılında denk bütçe yapılacağı şeklinde görüşler açıklandı. Eğer gerçekleşirse bu Cumhuriyet tarihinde hiç görmediğimiz bir şey olacaktır." 

Olumlu trend 
Yüksek petrol fiyatlarının 2005 yılında etkili olduğunu ve 2006'da da etkisini sürdüreceğini dile getiren Sabancı, şöyle dedi "Bunun yanı sıra 2006 yılında çok önemli bir dış şok - ABD'nin Suriye veya İran'a askeri müdahalesi gibi - olmaz ise veya ekonomik yapıların artık oturmuş olmaları nedeniyle, istikrarı bozacak bir siyasi gelişme meydana gelmez ise ekonomideki olumlu trendin devam etmesi beklenmektedir." 

'2005'te kayıt dışıyla mücadele eksik kaldı' Güler Sabancı, "2005 yılında yapılmasını beklediğimiz ve 2006 yılında yine gündemimizde olacak bazı yapısal reformlar h l önümüzde durmaktadır" diyerek şöyle devam etti "Neler eksik kalmıştır Kayıt dışının kayıt altına alınması, Türkiye'de önemli bir konudur. Bunun yanında sosyal güvenlik sistemi reformu da beklediğimiz konulardan bir diğeridir." 



</TEXT>
</DOC>
