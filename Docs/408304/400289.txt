<DOC>
<DOCNO> 400289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sonspo20.html </URL>
<DATE> 2005/12/03/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Konyaspor 3 - Gaziantepspor 2 Maç sonucu 
</HEADLINE>
<TEXT>

     Turkcell Süper Ligi'nde Konyaspor, Gaziantepspor'u 3-2 yendi. 
     14. dakikada Erhan'ın sol kanattan ceza alanına ortasında Gaziantepspor kalesi önünde karambol oluştu. Meşin yuvarlağı uzaklaştırmaya çalışan savunma oyuncularından Bekir'in ters vuruşunda, top ağlarla buluştu 1-0. 
     17. dakikada ceza alanı çizgisi üzerinde Murat'ın pasında, topun gelişine vuran Ceyhun'un sert şutunda, meşin yuvarlak az farkla yandan auta çıktı. 
     27. dakikada bir pozisyonda Konyaspor yarı alanında rakibin kaptırdığı topu alan Ceyhun, meşin yuvarlakla Gaziantepspor ceza alanı önüne dek geldi. Ceyhun'un pasında ceza alanı içinde topla buluşan Tayfun'un vuruşunda, meşin yuvarlak filelere gitti 2-0. 
     35. dakikada organize gelişen Gaziantepspor atağında, ceza alanı dışında topu önünde bulunan Lazarov'un sert vuruşunda, kaleci Özden meşin yuvarlağı kornere çeldi. 
     Kalan dakikalarda iki takımın çabaları başka gol getirmedi ve ilk yarı Konyaspor'un 2-0 üstünlüğüyle tamamlandı. 

     
</TEXT>
</DOC>
