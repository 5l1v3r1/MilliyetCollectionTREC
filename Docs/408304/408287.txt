<DOC>
<DOCNO> 408287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sontur26.html </URL>
<DATE> 2005/12/31/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
İstanbul'da düzenlenen operasyonunda 14 kilo eroin ele geçirildi 
</HEADLINE>
<TEXT>

     Maltepe ve Bahçelievler'de düzenlenen iki ayrı operasyonda, 14 kilo 850 gram eroin, 29 kilo 609 gram esrar ile 5 gram kokain ele geçirildi. 
     Narkotik Şube Müdürlüğü'nden yapılan açıklamaya göre, Maltepe'de, Van'dan kurbanlık koyun getiren bir kamyonun kasasında uyuşturucu madde bulunduğu ihbarını alan narkotik polisi, izlemeye aldığı kamyon ile bir otomobile yönelik operasyon düzenledi. 
     ''Otoban'' adı verilen operasyonda 7 kişi gözaltına alındı. 
     Yapılan aramada, kamyondan otomobile nakledildiği belirtilen 29 kilo 609 gram esrar ile 5 gram kokain ele geçirildi. 
     Uyuşturucunun Van'dan kurbanlık koyunlar arasında İstanbul'a getirerek iç piyasada pazarlamak istendiği ifade edildi. 
     
     ''KUYU'' OPERASYONU 
     Bu arada, narkotik polisi, Bahçelievler'de sokak satıcılarına uyuşturucu madde temin ettikleri öne sürülen bir şebekeyi izlemeye aldı. 
     Söz konusu kişilerin bulunduğu eve yönelik düzenlenen operasyonda 4 kişi gözaltına alındı. 
     ''Kuyu'' adı verilen operasyon kapsamında gözaltına alınan kişilerin üzerlerinde ve bulundukları evde yapılan aramada, 14 kilo 850 gram eroin ele geçirildi. 
     İki konuyla ilgili soruşturmanın da sürdüğü kaydedildi. 
     
     YILBAŞI ÇALIŞMALARI 
     Öte yandan, Narkotik Şube Müdürlüğü'ne bağlı ekiplerin yılbaşı nedeniyle eğlence yerleri ve kamuya açık alanlarda sabaha kadar kontrollerini sürdürecekleri belirtildi. 
     Kontrollerde 10 motorize ekip ile çok sayıda sivil memurun görev alacağı kaydedildi. 
     
</TEXT>
</DOC>
