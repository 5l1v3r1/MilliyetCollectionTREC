<DOC>
<DOCNO> 406962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sondun33.html </URL>
<DATE> 2005/12/27/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Radikal Yahudiler, kaçak 8 yeni yerleşim birimi inşa etti 
</HEADLINE>
<TEXT>

     İsrailli aşırı sağcı eylemcilerin Batı Şeria'da kaçak olarak 8 yeni yerleşim birimi inşa ettiği bildirildi. 
     İsrail askeri radyosundaki haberde, 25 Aralık'ta başlayıp 2 Ocak 2006'da bitecek olan Hanuka Işıklar Bayramı'nı fırsat bilen eylemcilerin, kaçak olarak toplam 25 yerleşim birimi inşa etmeyi planladıklarını açıkladı. 
     İsrail'de yerleşim birimi inşasına karşı çıkan hareket Şimdi Barış, eylemcileri kınadı ve bu duruma bir son verilmesi için yetkililerin müdahale etmesini istedi. 
     İsrailli askeri kaynaklar ise eylemi fazla önemsemeyerek, ''Genç eylemciler, şimdiye kadar sadece simgesel ve geçici yapılar inşa etti'' demekle yetindi. Şimdi Barış örgütü ise İsrail'in yıkma taahhüdüne rağmen Batı Şeria'da hala yüz kadar yerleşim birimi olduğunu belirtti. 
     İsrail Başbakanı Ariel Şaron, iktidara gelmesinden bu yana kaçak inşa edilen bütün yerleşim birimlerini yıkma taahhüdünde bulunmuştu. 
     
</TEXT>
</DOC>
