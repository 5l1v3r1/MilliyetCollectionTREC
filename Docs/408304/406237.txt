<DOC>
<DOCNO> 406237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/son/sondun04.html </URL>
<DATE> 2005/12/24/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
BBC 2005'te en çok okunan haberlerini açıkladı... 
</HEADLINE>
<TEXT>

     İngiliz Yayın Birliği BBC, 2005 yılında internet sitesinde en çok okunan haberleri ay ay listeledi. 
     İşte BBC’nin 2005 yılı en popüler haberler listesi. 
     OCAK 26 Aralık 2004’te yaşanan Tsunami felaketinin yankıları sürdü. Tsunami ardından yaşananlar ve üç dakikalık anma törenleri en çok okunan haberler oldu. 
     Ocak ayında çok okunan haberlerden biri de İngiltere Prensi Harry’nin bir maskeli baloya Nazi kıyafeti ile katılması oldu. 
     ŞUBAT Türkiye’de de bir şube açan İkea mağazasının Edmonton şubesinin açılışında yaşanan izdiham en popüler haber oldu. 
     Bunun dışında diğer çok okunan haberler listesine Prens Charles ile Marry Camilla’nın düğünü ve Sudan’daki açlık da girdi. 
     MART Mart ayında en çok okunan haberler arasında bütçe tartışmaları yer aldı. Ayrıca ABD’de 9 kişinin bir lise öğrencisi tarafından vurularak öldürülmesi ve İngiltere’deki "kılıç adam dehşeti" en çok rağbet gören haberler arasına girdi. 
     NİSAN Dünyanın en büyük yolcu uçağı Airbus A380’in test uçuşu, nisan ayının en çok dikkat çeken haberiydi. 
     Nisan ayna damgasını vuran bir başka haber de Papa İkinci John Paul’un ölümü oldu. 
     MAYIS Dünyaca ünlü pop şarkıcısı Kylie Minogue’un göğüs kanseri olduğu haberi, 2005 yılı Mayıs ayının en dikkat çekici haberiydi. 
     HAZİRAN "Yönetimsel yeteneklerini geliştirmek" istediğini söyleyen biriyle yapılan çıplak röportaj, Haziran ayının en dikkat çekici haberi oldu. 
     TEMMUZ Londra 52 kişinin yaşamına mal olan 7 temmuz terör saldırıları en çok okunan haberdi. 
     Bunun dışında Londra’nın 2012 Olimpiyatları’na ev sahipliği yapma hakkı elde etmesi, Live 8 konseri ve G8 toplantısı diğer dikkat çeken haberler oldu. 
     AĞUSTOS 2005 yılı Ağustos ayında en çok okunan haberlerin başında, kötü hava şartları nedeniyle inişi sürekli ertelenen Discovery oldu. 
     Bunun dışında Ağustos ayına damgasını vuran haberler listesine Irak’ta yaşanan izdihamda 1000 kişinin hayatını kaybetmesi, Atina yakınlarındaki uçak kazasında 120’den fazla kişinin yaşamını yitirmesi girdi. 
     EYLÜL Eylül aynın en çok okunan haberi, 1000’e yan kişinin ölümüne neden olan Katrina kasırgası oldu. 
     EKİM Ekim ayında ise BBC’nin internet sitesinde en çok ünlü komedyen Ronnie Barker’ın ölüm haberi okundu. 
     KASIM Kasım ayına damgasını vuran haber ise yine bir ölüm haberiydi. Eski İngiliz futbolcu George Best’in ölümü, beraberinde alkol ile ilgili tartışmaları da getirdi. 
     ARALIK 2005 yılının son ayında İngiltere’deki petrol deposunda yaşanan yangın, en dikkat çeken haber oldu. Bunun dışında İran’da çoğu gazeteci 128 kişinin hayatına mal olan uçak kazası ve Nobel’e aday olan ancak Arnold Schwarzenegger tarafından affedilmediği için idam edilen Tookie Williams’ın hikayesi en çok okunan haberler arasına girdi. 

ANKA 
     
</TEXT>
</DOC>
