<DOC>
<DOCNO> 400854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/ekonomi/eko02.html </URL>
<DATE> 2005/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeşil sermaye mağduru Alman 
</HEADLINE>
<TEXT>


TBMM Araştırma Komisyonu'na başvuran Gottfried Fuchs, Noya Holding'e 1999'da 55 bin mark yatırdığını 2001'den bu yana şirket hakkında bilgi alamadığını söyledi 

İRFAN SEZER Münih 

Yurt dışında İslami holding olarak adlandırılan holdinglere yatırılan paranın izini arayan TBMM Araştırma Komisyonu'na bir Alman mağdur da başvurdu. 
Bir haftadır Almanya'da bulunan komisyon üyeleri, Münih'te Kombassan, Yimpaş ve Endüstri Holding'e para kaptıran mağdurları dinledi. Söz konusu holdinglere parasını kaptıranlar arasında bulunan Alman vatandaşı Gottfried Fuchs da, komisyona Konya merkezli Noya Holding'e 55 bin mark kaptırdığını belirterek TBMM Araştırma Komisyonu'ndan yardım istedi. 

'İn cin top oynuyordu' 
Konya'da mermer ve kapı üreten fabrikalar kurduğunu ve yurtdışında 30 bin ortağı olduğunu söyleyen Noya Holding'e 1999 yılında 55 bin mark yatıran Fuchs, 2001 yılında 13 bin 200 mark k r payı aldığını, ancak o tarihten bu yana şirket hakkında kimseden bilgi alamadığını kaydetti. 
Fuchs, "Geçen yıl Konya'ya gittim. Holdingin yerinde in cin top oynuyordu. Uzun araştırmalardan sonra Noya Holding'e ait bir imalathane buldum. Burada sadece 8 kişi çalışıyordu. Paramı istedim. 'Kriz nedeniyle veremeyiz' dediler. Ne kadar paramın biriktiğini öğrenmek istedim. 'Söyleyemeyiz' diyerek beni kovdular. İşte Konya holdinglerinin gerçeği budur" dedi. 

'Çözüm beklemeyin' 
Komisyon Başkanı Ankara Milletvekili AKP'li Talat Akpınar ise mağdurlara şunları söyledi 
"Bizden çözüm beklemeyin. Görev süremiz 8 Aralık'ta sona eriyor. Bu süreyi bir ay uzatacağız. Bizlere dertlerinizi, şik yetlerinizi anlatmayın. Mayıs ayında kurduğumuz Araştırma Komisyonu aracılığıyla holdingler, ticaret odaları ve SPK temsilcileriyle görüştük. Bu nedenle konulara vakıfız. Almanya'ya gelmemizin gayesi dert dinlemek değil, önerilerinizi almak. Paranızı holdinglerden alıp size vereceğimiz duygusuna sakın kapılmayın." 


</TEXT>
</DOC>
