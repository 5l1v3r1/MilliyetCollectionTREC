<DOC>
<DOCNO> 406434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sondun12.html </URL>
<DATE> 2005/12/25/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Yılın en büyük siyasi yalanları... 
</HEADLINE>
<TEXT>

     Newsweek Dergisi "2005 Yılının En Büyük Siyasi Yalanları"nı belirledi. Newsweek, Beyaz Sarayın, CİA ajanı Valery Plame’nin kimliğinin sızdırıldığını reddetmesini "yılın en büyük yalanı" olarak ilan etti. 
     Dünyanın en prestijli dergilerinden Newsweek, "2005’in En Büyük Siyasi Yalanları"nı belirledi. Dergiye göre, "yılın en büyük yalanı"nı Beyaz Saray söyledi. 
     Newsweek, internet sitesinde yayınlanan "yılın en büyük siyasi yalanı" olarak, Beyaz Sarayın, Karl Rove ve Scooter Libby’nin CİA ajanı Valery Plame’nin kimliğini sızdırmadıkları açıklamasını seçti. 
     Bush yönetiminin önde gelen danışmanlarından Rove ve Libby’nin, eşi emekli Büyükelçisi Joseph Wilson’un ABD’nin Irak’ı işgalinin başlıca argümanlarından birini sorgulamasına misilleme olarak Plame’nin kimliğini bazı gazetecilere açıkladıkları Beyaz Saray tarafından yalanlanmıştı. 
     
     BUSH’UN "İŞKENCE YOK" YALANI 
     Newsweek’e göre, yılın diğer büyük siyasi yalanı, Başkan George W. Bush tarafından söylendi. Newsweek, Bush’un, Ebu Garip’ten Guantanamano ve Doğu Avrupa’ya kadar gizli cezaevlerine uzanan ABD’nin kontrolündeki birçok tesislerde işkence yapıldığını gösteren çok sayıda kanıtlara karşın "Biz işkence yapmıyoruz" diyebildiğine dikkat çekti. 
     Derginin, "doğru olmayanları"nı söyleme yeteneğine sahip olduğunu belirttiği Başkan Bush’un, yetkili makamlardan izin alınmadan Amerikan vatandaşları hakkında istihbarat toplandığı haberleri üzerine bir "büyük yalan" daha söylediğine dikkat çekti. Newsweek, Bush’un bu konudaki açıklamalarının "yalanlarla dolu" olduğunu yazdı. 
     
</TEXT>
</DOC>
