<DOC>
<DOCNO> 400095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sonyas03.html </URL>
<DATE> 2005/12/02/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Ergenliğe geçen kız için 14 milyon YTL'lik parti 
</HEADLINE>
<TEXT>

     DIŞ HABERLER SERVİSİ 

ABD'de çelik yelek üreten DHB şirketinin patronu David Brooks, 12 yaşına giren kızı Elizabeth Brooks için, tam 14 milyon YTL'lik ergenliğe geçiş partisi düzenledi. Manhattan'daki Rockefeller Merkezi'nin 65. katında bulunan Rainbow Room'u kiralayan 50 yaşındaki işadamı, Tom Petty, Aerosmith gibi rock toplulukları ile rap sanatçısı 50 Cent'e de büyük paralar ödedi. Musevi asıllı Brooks, "bat mitzvah" denilen, kız çocukların ergenliğe geçiş partisine kızının akranı 150 davetlinin yanı sıra, yetişkin 150 kişiye de çağırdı. Eagles, Fleetwood gibi gruplardan bazı müzisyenlerle saksofoncu Kenny G. 03.00'a kadar sahnede kaldı. Bir ara çelik yelekli bir kıyafet giyen Brooks, Aerosmith'e sahnede eşlik etti. Rock grubu 45 dakikalık performansı için 2.8 milyon YTL aldı. 50 Cent'e ise birkaç şarkı karşılığında 350 bin dolar ödendi. Davetli çocuklara da modaya uygun şık çantalar, dijital kamera ve ipod hediye edildi. 
     
</TEXT>
</DOC>
