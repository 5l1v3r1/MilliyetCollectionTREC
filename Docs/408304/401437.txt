<DOC>
<DOCNO> 401437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sonspo19.html </URL>
<DATE> 2005/12/07/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Fenerbahçe'de sakatlanan Nobre ilk yarıyı kapattı 
</HEADLINE>
<TEXT>

     Fenerbahçe’de, PSV Eindhoven maçında sakatlanan Marcio Nobre’nin devreyi kapattığı bildirildi. 
     Avrupa Şampiyonlar Ligi’nde dün gece oynanan PSV Eindhoven maçında sakatlanan ve bugün MR’ları çekilen futbolcularla ilgili kulübün resmi internet sitesinde bilgi veren kulüp doktoru Ethem Kavukçu, Nobre’de sol kasık adalesinin kemiğe yapışma noktasında küçük bir yırtık olduğunu ve bu oyuncunun, ligin ilk yarısını kapattığını kaydetti. 
     Kavukçu, Nicolas Anelka’nın ise sol arka baldırında kas sakatlığı ve buna bağlı ödem oluştuğunu, bu nedenle hafta sonundaki Kayseri Erciyesspor maçında forma giyemeyeceğini açıkladı. 
     Ethem Kavukçu, Anelka ve Nobre’nin tedavilerine Samandıra Tesisleri’nde devam edildiği bildirdi. 
     
</TEXT>
</DOC>
