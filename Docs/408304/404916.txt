<DOC>
<DOCNO> 404916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/spor/spo06.html </URL>
<DATE> 2005/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Milat 22 Şubat 
</HEADLINE>
<TEXT>


22 Şubat 2006 gecesi Stamford Bridge'de topu kesenlerle, ona bir sanatk r edasıyla hükmeden anlayışların savaşı olacak. Bu maçta kazanan, belki de önümüzdeki 20 yılın baskın futbol sistematiğini belirleyecek 

TAKTİK UĞUR MELEKE 


Geçtiğimiz Pazar günü, bu satırların okurları -ve de yazarı- için Highbury derbisi demekti muhtemelen. Uzun uzun teknik analiz yapmak ne niyetimiz ne de haddimiz, ama birkaç küçük detaya da dikkat çekmeden edemeyeceğiz. Birincisi, Arsenal teknik direktörü Wenger'in sessiz devrimi... Sahaya çıkardığı 11'den 6 oyuncu 1980'lerde doğmuşlar Fabregas 1987 , Senderos 1985 , Flamini 1984 , van Persie 1983 , Kolo Toure 1981 ve Hleb 1981 . Kaleci Lehmann'ı çıkarırsanız saha içi oyuncuların yaş ortalaması 24... Bu genç takım, oyunun başındaki Chelsea baskısının şaşkınlığını atlattıktan sonra, 15 ve 40'ıncı dakikalar arasında 350 milyon euroluk Abramovich mucizesine sahayı dar etti. Robin van Persie'nin nizami golü sayılmadı, Henry'nin sihirli dokunuşu ise nefeslerimizi tuttuğumuz o bitmek tükenmek bilmeyen birkaç metrelik yolculuğunun ardından direkten döndü. 
Okay Karacan deyimiyle "futbolun Michael Schumacher"i Thierry Henry'nin o vuruşu gol olsa idi, "camdan kale Chelsea" pek l yıkılabilirdi diye düşünüyorum. 

Top kesenler 
İkinci küçük detaysa, Chelsea'nin orta sahasıyla ilgili. Yani Reuters yazarı Simon Baskett'in daha iyisi bulunması için uzaya gidilmesi gerektiğini söylediği 3 adam Makalele, Essien ve Lampard... Çok iyi top kestiklerine itirazım yok, ama çocukluğu "topunuzu keserim" tehditleriyle geçmiş futbol izleyicisinin gözleri, o topa farklı muameleler yapabilen oyuncular arıyor sanki. Mesela, bu üç oyuncunun birden maçı sarı kart görerek bitirmeleri bir tesadüf mü acaba Ya da bu takımı oluştururken hiçbir maddi fedakarlıktan kaçınmayan Mourinho'nun ekibine tek bir Brezilyalının girememesi Peki ya, UEFA'nın yılın takımı oylamasında 8 mevkiyi Chelsea'li oyuncular domine ediyorken, "attacking midfielder" ofansif orta saha adayları arasında hiçbir Mavili'nin olmamasına ne demeli 

"Oyun" 
22 Şubat 2006 gecesi, işte o "attacking midfielder" pozisyonuna iki aday birden sokmuş bir takım olacak Chelsea'nin karşısında... Yeşil çimin gülümseyen yüzü Ronaldinho, Deco ve hepsi "oyun" oynamayı hedefleyen arkadaşları, belki de önümüzdeki yirmi yılın baskın futbol anlayışını belirleyecekler. 
Not Sahi bu arada iki sezon üst üste hayallerini kurduğumuz muhteşem "Chelsea-Barcelona" finalinin, önümüze daha ikinci turda erken final olarak konmasına ne demeli Dünya Kupası kuraları çekilirken Matthaeus'un topların sıcaklığından faydalanarak Almanya'yı ölüm grubuna koymadığı iddiaları olmuştu. Neler oluyor, Şampiyonlar Ligi kuralarını çekenler bizim gibi Liverpool taraftarı mı yoksa 

Matos ve Kurosawa 

Vitoria Setubal, Portekiz 1. Ligi'nin mütevazı ekibi, hali hazırda Avrupa'nın en az gol yiyen takımı. 15 maçta kalelerinde sadece 4 gol gördüler ve ligde 29 puanla Benfica ve Sporting Lizbon gibi devlerin önünde dördüncü sıradalar. Ama üst üste beş galibiyet alarak Şampiyonlar Ligi'ne katılma iddiası bulunan Setubal futbolcuları, Çarşamba gününe kadar maaşlarının ödenmemesi halinde Benfica maçına çıkmayacakları tehdidinde bulundular. Takımın başarılı teknik direktörü Norton de Matos, futbolcularının tavrının ciddi olduğunu ispatlamak için hafta sonunda istifa etti. 
Peki kulüp ne yaptı Pazartesi günü, maaşların toplam tutarı olan 370 bin euroyu bulduklarını, takımın teknik direktörlüğüne de Helio Sousa'yı getirdiklerini açıkladılar 
Ünlü Japon yönetmen Akira Kurosawa'nın otobiyografisinde anlattığı meşhur olay geliyor aklımıza "15 Ağustos 1945 günü, radyoda yapılacak tarihi açıklamayı dinlemek üzere herkes gibi ben de stüdyoya gitmiştim. İmparatorun radyodan vermesi beklenen mesaj öncesinde sokaklarda gördüğüm manzaraları hiçbir zaman unutamam. Sosigaya'dan Kinuta'daki stüdyoya giderken, herkes 'yüz milyon insanın onurlu ölümü' denen olayın gerçekleşmesini bekler gibiydi. Hava çok gergindi. Kasaların ardında oturan esnaflar gözlerini kılıçlarının parlak çeliğine dikmişler, hatta bazıları kılıçlarını kınlarından çıkarmışlardı." 
Çünkü Japonya 2. Dünya Savaşı'nı kaybederse, imparator, 100 milyon insanın onurlu ölüm emrini verecekti. Vermedi... Ama, 100 milyon insan bu onurlu ölüme hazırdı. Tıpkı "eski" Vitoria Setubal teknik direktörü Norton de Matos gibi... 

Hans Bu ne şans 

21 Mayıs 2005 günü Bundesliga'nın son maç günü saat 16 00'da ligde beşinci sıradaydılar ve UEFA Kupası'na bile gidecekleri kesinleşmemişti. Şampiyonlar Ligi ise bir küçük hayalden öte değildi, zira hem Stuttgart'ın hem de Herta Berlin'in puan kaybetmesi, onların da kazanması gerekiyordu. 
Hayal gerçekleşti, şampiyonluğu garantilemiş Bayern Stuttgart'ı yendi, ligde hiçbir iddiası olmayan Hannover Hertha'ya iki puan kaybettirdi. W.Bremen, Kaiserslautern'i 2-1 yenerek Şampiyonlar Ligi'nde Almanya'yı temsil etme hakkı kazandı. 
Tarih bu kez 7 Aralık 2005'i, saatler 21 45'i gösteriyordu. Werder Bremen, Şampiyonlar Ligi C Grubu'nda son haftaya 4 puanla son sırada girmiş, UEFA Kupası'na gitmeyi garantilemesi için bile Panathianaikos'u 2-1'den daha iyi bir skorla yenmesi gerekiyordu. İkinci tursa yine küçük bir hayal gibiydi, çünkü gruptan çıkmayı garantileyen ve İtalya'ya yedek kadroyla gelen Barcelona'nın da Udinese'yi evinde yenmesi lazımdı. Evet, hayal bir kez daha gerçek oldu ve Werder Bremen ikinci tura çıktı. 


</TEXT>
</DOC>
