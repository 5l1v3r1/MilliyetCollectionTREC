<DOC>
<DOCNO> 402959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/yasam/yas03.html </URL>
<DATE> 2005/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
DJ'lerin taciz iddiası 
</HEADLINE>
<TEXT>


İzmir'de, bir radyo istasyonunda DJ'lik yapan Feride Yaylagül, belediye şoförünün tacizde bulunduğunu, 2 arkadaşının da kendisini ve nişanlısını dövdüğünü iddia etti 

LOKMAN DAĞ İzmir DHA 

İzmir Buca'daki bir radyo istasyonunda DJ'lik yapan 23 yaşındaki Feride Yaylagül, yine DJ olan Kadir Mıhçı 25 ile önceki gün saat 20.00'de ESHOT'a ait, Basmane-Yeni Çamlık hattında çalışan 88 numaralı otobüse bindi. İddiaya göre belediye şoförü Bülent Portakal 45 , hareket ettikten sonra bilet parasını vermek isteyen Yaylagül'ün elini okşadı. Nişanlısı Kadir Mıhçı taciz üzerine şoförle tartışmaya başlayınca Portakal otobüsü kalkış noktasına getirdi. Bu sırada kavgaya Portakal'ın arkadaşları Yüksel Şener ve hareket memuru Maksut Gezer de karıştı. 

'Beni telekız sandı' 
Çıkan arbedede baş ve ayaklarından aldığı darbelerle yaralanan nişanlı çift, polis tarafından Alsancak Devlet Hastanesi'ne kaldırıldı. Şoförlerden şik yetçi olan Yaylagül, şunları söyledi 
"Bilet parasını vermek istediğimde şoför uzun çizme ve mini etek giydiğim için beni telekız sandı ve ellerimi okşadı. Nişanlım kendisine müdahale edince kavga çıktı. Kalkış noktasında birinin elinde telsiz vardı. Kendisini polis olarak tanıttı. Darp sırasında da taciz ettiler." 

Şoför iddiaları reddetti 
Mıhçı da tacizin kavga sırasında da sürdüğünü ifade etti. Taciz iddiasının çok çirkin olduğunu savunan Portakal da tartışmanın öğrenci bileti atan Mıhçı'ya öğrenci kimlik kartı göstermemesi üzerine çıktığını söyledi. Basmane Karakolu'nda ifadeleri alınan taraflar serbest bırakıldı. Evrakın adliyeye göderileceği belirtildi. 



</TEXT>
</DOC>
