<DOC>
<DOCNO> 408012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sonspo09.html </URL>
<DATE> 2005/12/30/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Sivasspor'un Cem Can transferi yılan hikayesine döndü... 
</HEADLINE>
<TEXT>

     Sivasspor’un Cem Can transferi yılan hikayesine döndü. Yiğidolar’ın Cem’e karşılık Boğalar’a Muhammet’i vermesi gerekiyordu ancak bu futbolcu İstanbul’a gitmeyi reddedince ortalık karıştı. 
     
     Diyar’a teklif 
     Sivas, İstanbul, Diyarbakır ve Vestel arasında ilginç bir transfer trafiği yaşanıyor. Olaylar zinciri Yiğidolar’ın Cem Can’ı almak istemesiyle başladı. Taraflar anlaşmaya vardı. Ancak Sivaslı Muhammet, takas olarak İstanbulspor’da oynamak istemediğini, Diyarbakırspor’u tercih ettiğini açıklayınca rota bu kez Güneydoğu ekibi oldu. 
     
     Kabul etmediler 
     Yiğidolar Kırmızı-Yeşilli yönetimle görüşüp Muhammet karşılığında Diyarbakırlı Serdar Samatyalı’yı İstanbulspor’a teklif etti. Ancak bu kez Boğalar teklifi kabul etmedi ve ortaya şu öneriyi attı Serdar’ın yanında Mehmet Yıldız’ı veya Manisalı Mehmet’i alıp bize verin.'' Bu gelişme üzerine ise Sivasspor, Vestel ile temasa geçti. 
     
</TEXT>
</DOC>
