<DOC>
<DOCNO> 408221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/soneko05.html </URL>
<DATE> 2005/12/31/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Üst kurul çalışanlarına da yüzde 5.06'ya kadar zam... 
</HEADLINE>
<TEXT>

     Düzenleyici ve denetleyici kurum ve kurul ve üst kurullarda çalışanların ücretlerine yılın her iki yarısında da yüzde 1.25-2.5 oranlarında olmak üzere toplam yüzde 5.06’ya kadar zam yapılacak. 
     Bakanlar Kurulu, düzenleyici ve denetleyici kurum ve kurullarda çalışanların "ortalama ücret toplamı üst sınırını" yüzde 2.5 oranında artırarak 2006 yılının birinci altı ayı için 4 bin 150 ikinci altı ay için de 4 bin 250 YTL olarak belirledi. 
     Ortalama ücret toplamı, "ortalama ücret toplamı üst sınırı"nın altında olanlara yılın her iki yarısında da yüzde 2.5 oranında zam yapılması kararlaştırıldı. Zam oranı 
     ortalama ücreti, belirlenen üst sınırın üzerinde olanlar için ise her iki yarı için de yüzde 1.25 olarak belirlendi. Buna göre üst kurulların kurul üyeleri de dahil çalışanlarının ücretlerine 2006 yılında toplam yüzde 2.5 ile yüzde 5.06 oranları arasında zam yapılacak. 

ANKA 
     
</TEXT>
</DOC>
