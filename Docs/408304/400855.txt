<DOC>
<DOCNO> 400855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/ekonomi/eko03.html </URL>
<DATE> 2005/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Koton, Atina'dan sonra Dubai yolunda 
</HEADLINE>
<TEXT>


ESRA AKIN Atina 

Geçen hafta Atina yakınlarında açılan ve işletmesini Ece Türkiye'nin yaptığı The Mall'da Zara, Berschka, Sephora, Marks Spencer, Adidas gibi markaların yanı sıra beş Türk markası da mağaza açtı. 
Mavi Jeans, İpekyol, İnci ve Maçka'nın da bulunduğu alışveriş merkezinde en büyük mağazayı açan Türk markasıysa Koton oldu. 

1 haftada 80 bin euro 
The Mall'da, 850 metrekare mağaza açan Koton'un Yönetim Kurulu Başkanı Yılmaz Yılmaz, Yunanistan'da beklentilerinin üzerinde ilgiyle karşılaştıklarını söyledi. 
Yılmaz, "Mağaza için 700 bin euro yatırım yaptık. İlk hafta ciromuzsa 80 bin euro" dedi. Dubai'de Emirates Alışveriş Merkezi'nde de mağaza açmaya hazırlandıklarını dile getiren Yılmaz, "Dubai'de açacağımız mağaza farklı bir konseptte olacak. Böylelikle dünyanın en lüks ve en büyük alışveriş merkezinde mağaza açan tek Türk markası olacağız" diye konuştu. 
Yurtdışında 35 mağaza açan marka çok yakında bir iç çamaşırı koleksiyonu da çıkarmaya hazırlanıyor. 


</TEXT>
</DOC>
