<DOC>
<DOCNO> 405583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/yazar/akyol.html </URL>
<DATE> 2005/12/22/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Seçim sistemi ve baraj 
</HEADLINE>
<TEXT>


TÜSİAD yüzde 10 barajına karşı. Cumhurbaşkanı Sezer "yüzde 7 veya 8"e indirilmesini istiyor. 
Yüzde 10 barajını aşacağına inanan partiler bu ise barajı savunuyor. 
Ama bu baraj yüzünden büyük oranlı oylar parlamentoda temsil edilemiyor. Bir "temsilde adalet" sorunu olduğu belli. Ayrıca DEHAP'lılar AİHM'ye dava açtı muhtemelen AİHM de yüzde 10 barajını çok yüksek bulacaktır. AB'nin İlerleme Raporlarında bu açıkça belirtiliyor. Yüzde 10 barajıyla uzun süre devam etmemiz gittikçe zorlaşıyor. 
Öyleyse indirelim bu barajı, mesela yuvarlak hesap yüzde 5'e çekelim, olsun bitsin... 
Ama mesele bu kadar basit değil. 

PARTİ 10 5 FARK AKP 363 266 - 97 CHP 178 117 - 61 DYP - 44 44 MHP - 34 34 GP - 28 28 DEHAP - 53 53 Bağımsız 9 - - 

Yöneten demokrasi 
2002 seçimleri yüzde 10 yerine yüzde 5 barajıyla yapılsaydı, Meclis'teki sandalye dağılımı şöyle olacaktı 
Böyle bir sonuca hiç kimse "temsilde adaletsiz" diyemezdi, TÜSİAD da Avrupa'nın gözüne gireceğiz diye başlangıçta memnun olurdu. Ama böyle bir sonuç Türkiye'yi yine "yönetemeyen demokrasi"ye mahk m ederdi Üç yıldır yapılan reformlar yapılamaz, mali disiplin uygulanamaz, TÜSİAD da 1990'lardaki gibi "Ekonomi iyi yönetilmiyor" diye yakınıp dururdu 
Tabloda dikkatinizi çekti mi, DEHAP yüzde 6 oyla 53 milletvekili, ama DYP ve MHP yüzde 9 oyla bundan daha az milletvekili çıkaracaktı Bu da ayrı bir "temsilde adalet" sorunu Çünkü mesela Hakk ri'de 25 bin seçmen bir milletvekili, ama İstanbul'da 75 bin seçmen bir milletvekili çıkarıyor 

Ülkeyi yönetmek 
Türkiye tekrar koalisyonlara sürüklenmemelidir. "Temsilde adalet" ile "yönetimde istikrar"ı bağdaştıran 'yaratıcı' sistemler düşünmeliyiz. 
450 milletvekilinin mevcut sistemle, kalan 100 milletvekilinin genel oy oranlarına göre seçilmesi fikri, ciddiye alınacak bir fikirdir. Böyle bir düzenlemeyi Anayasa Mahkemesi, terminoloji ve mekanizma hatalarından dolayı iptal etmişti. Yoksa bu tür "karma seçim sistemleri" demokrasiye uygundur ve yaygındır. 
Düşünmemiz gereken diğer bir sistem, Fransa'dakine benzer "yarı başkanlık" sistemidir. Bizim gibi devrim geçirmiş, sık sık partileri kapanmış, o yüzden yelpazesi parçalandığı için kaygan ve güçsüz hükümetler elinde sürünen Fransa'yı bu sistem ayağa kaldırmıştır. 
1958'den itibaren De Gaulle tarafından getirilen yarı başkanlık sistemi hem parlamenter kurumları devam ettirdi, hem benzer partileri ittifaka zorlayarak ve cumhurbaşkanını halka seçtirerek "yönetimde istikrar"ı, yani "yöneten demokrasi"yi gerçekleştirdi. 
Türkiye evvela "seçmen eşitliği"ni sağlamalı, herkesin oyu aynı değerde olmalıdır. 
İkincisi, bugünkü yüzde 10 genel baraj sistemiyle artık uzun bir süre daha devam edemeyiz. Türkiye'yi esas itibariyle merkez sağ ve merkez sol etrafında toparlayacak ama küçüklerin de temsiline imk n verecek bir "yöneten demokrasi" sistemini tartışarak üretmeliyiz. 
"Temsilde adalet" uğruna "yönetim gücü"nden mahrum bırakılacak bir demokrasi, Türkiye'yi büyük krizlere sürükler 1990'larda olduğu gibi 



</TEXT>
</DOC>
