<DOC>
<DOCNO> 403298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sondun04.html </URL>
<DATE> 2005/12/14/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
ABD Dışişleri Bakanı Rice İran çözülmesi gereken bir sorun 
</HEADLINE>
<TEXT>

     ABD Dışişleri Bakanı Condoleezza Rice, İran'ın, Ortadoğu istikrar için ''sorun'' haline geldiğini ve uluslararası toplumun bu soruna çözüm getirmesi gerektiğini söyledi. 
     Rice, İran'ın nükleer faaliyetlerini ve İran rejimini kastederek, ''İran, istikrarlı bir Ortadoğu ve demokrasi için bir sorundur. Uluslararası toplumun bu soruna ilaç olması gerekir'' diye konuştu. 
     İran Cumhurbaşkanı Mahmud Ahmedinejad'ın İsrail hakkındaki açıklamalarını da eleştiren Rice, ''bu açıklamaların, İran'ın, uluslararası toplumun dışında bir ülke olduğunu açıkça gösterdiğini'' belirtti. 
     Ahmedinejad, Mekke'de yaptığı bir konuşmada, İkinci Dünya Savaşı sırasında Nazilerin söylendiği kadar Yahudi'yi öldürmediklerini öne sürmüş ve İsrail devletinin Almanya ve Avusturya topraklarında kurulmasından yana görüş belirtmişti. Ahmedinejad'ın, geçen Ekim ayında, ''Siyonistsiz Dünya'' başlıklı bir konferansta yaptığı konuşmada da ''İsrail haritadan silinmeli'' şeklindeki sözleri tepkilere yol açmıştı. 
     
</TEXT>
</DOC>
