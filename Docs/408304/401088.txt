<DOC>
<DOCNO> 401088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonspo22.html </URL>
<DATE> 2005/12/06/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Trabzonspor'da Fatih idmanı tamamlayamadı... 
</HEADLINE>
<TEXT>

     Trabzonspor, Ankaraspor ile yapacağı maçın hazırlıklarını sürdürüyor. 
     Teknik Direktör Vahid Halilhodziç yönetiminde, Mehmet Ali Yılmaz Tesisleri'nde kondisyon ağırlıklı yapılan çalışmaya, sakatlığı süren Volkan ile milli oyuncular Tayfun, Tolga, Ufukhan ve Adem Koçak katılmadı. Belçika'dan dönen Yattara ise bir süre koşu yaptıktan sonra daha sonra takımla birlikte çalışmalara katıldı. 
     
     FATİH, İDMANI TAMAMLAYAMADI 
     Trabzonspor'un kaptanı Fatih, idmanın son bölümünü kasıklarında ağrı hissetiği için tamamlayamadı. 
     Kulüp doktoru Ahmet Çağlar, kasık fıtığından daha önce ameliyat geçiren Fatih'in zaman zaman bu tür ağrılar geçirebileceğini ancak bu durumun oynamasına engel olmayacağını söyledi. 
     Genç oyuncu Feridun da burnunun kanaması üzerine antrenmanı terk etmek zorunda kaldı. 
     Trabzonspor, bu akşam yapacağı antrenmanla hazırlıklarını sürdürecek. 
     
</TEXT>
</DOC>
