<DOC>
<DOCNO> 405248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/yazar/asik.html </URL>
<DATE> 2005/12/21/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Hegel gözüyle... 
</HEADLINE>
<TEXT>


İnsan insanı tartıya vurur... Bazen bir kapıcı patronunu. Bazen bir memur müdürünü. Bazen bir hizmetk r cumhurbaşkanını kendi ölçüleriyle anlatmaya sıvanır. Kişinin hele de aşağıdan yukarı bakıyorsa objektif olması kolay değildir. Küçük adam büyük adamı algılamakta zorlanır... Ne demek istediğimizi belki de Macit Gökberk'in "Değişen Dünya Değişen Dil - YKY" adlı kitabındaki şu parça daha iyi anlatacaktır 
... Büyük adamı sıradan adamın ölçüleriyle ölçmemelidir. Büyük adam her insanda bulunan yönleri ile değil, bulunmayan yönü ile büyük adamdır. Onu büyük adam yapan, gerçekleştirmiş olduğu, tarihin yapısı içine yerleştirdiği eseridir. Bunun dışında onun da basbayağı isteklerden, tutkulardan örülmüş bir özel dünyası vardır. Onu bu özel dünyası içinde görüp anlamaya Hegel "büyük adamın uşak gözü ile görülüşü" diyor, "Büyük adamlar da yemişler, içmişler, şu yemeği daha çok sevmişler, şu şarabı ötekinden veya sudan daha çok beğenmişlerdir. Bir uşak için kahraman yoktur... Uşak kahramanın çizmelerini çeker, yatmasına yardım eder, şampanya içmeyi sevdiğini bilir. Uşak için kahraman yoktur kahraman dünya içindir, gerçek içindir, tarih içindir." 

Ahmedinecad, İran devlet radyosu ve TV'sinde batı müziği çalınmasını yasaklamış. 
Bizden ilerdeler... Biz daha içkiyi bile tam olarak yasaklayamadık... 
Haldun Ertem 

Utandıran fark ABD Başkan Yardımcısı Dick Cheney, parlamentonun açılışına katılmak üzere Afganistan'a gitmiş... ABD heyeti binaya girerken karşılarına Afgan güvenlik görevlileri çıkmış... Bir bölümüne, "Siz içeri giremezsiniz" demişler... Diğer bölümüne de, "Siz girebilirsiniz ama üzeriniz arandıktan sonra..." Ve aradıktan sonra giriş izni vermişler. 
Neyi mi hatırladık Bizim bakanların Galatasaray Üniversitesi avlusunda Bush'un konuşmasını beklerken Amerikalı korumalar tarafından aranmasını... İri yarı zenci ajan açın avucunuzu deyince paşa paşa avuçlarını açıp göstermesini... 

Başbakan Yardımcısı Mehmet Ali Şahin, Türkiye İş Bankası Genel Müdürü Ersin Özince ve Satranç Federasyonu Başkanı Ali Nihat Yazıcı cuma günü imza atacak... İş Bankası, Türkiye Satranç Federasyonu'nun resmi sponsoru olacak... Bu güzel ve yararlı girişimi kutluyoruz... 

Uyanma zamanı KKTC Meclisi, 1974'ten önce Rumlara ait olan mallar için tazminat, takas ya da iadeyi öngören tasarıyı kabul etti. Bu yasa Kıbrıs'ın elden gidişi adına 1974'ten bu yana atılan en vahim adımdır. Umutlar artık KKTC Anayasa Mahkemesi'nde. Ve Rauf Denktaş'ın sahaya inmesinde. 
Denktaş, yarın TBMM'de bir konuşma yapacak. Bu konuşmada Rauf Bey, "Uyanın" çağrısı yapacak mı Umarız yapar... Zaman geldi geçiyor. 

Hormonlu büyüme İktidar sözcülerine bakarsanız milli gelir adam başı 5 bin dolara ulaşmış olup önümüzdeki iki yılda da bütün rekorları altüst ederek 10 bin dolara yükselecektir... 
Vatandaş ise gelirinin arttığını değil, sürekli azaldığını hissediyor. 
Bu nasıl oluyor... 
İktisatçı Selim Somçağ internet sitesi "www. selimsomcag.org"da, inandırıcı kanıtlarla DİE tarafından 2002 yılından itibaren milli gelir rakamlarının kasıtlı olarak şişirildiğini yazıyor. 
Somçağ özetle diyor ki 
"...DİE Türk sanayicisinin stokları sürekli arttırdığı varsayımına göre hesaplar yapıyor. Böyle bir durum akıl ve mantığa aykırıdır. Bu stok rakamları gerçek değildir, masa başında uydurulmuştur. 
...2000 yılı milli gelirini 100 kabul edelim. 2001 kriziyle 100 birimlik milli gelirimiz 91'e geriledi. DİE'nin hormonlu rakamlarına göre 2004 sonu itibarıyla, yani krizden üç yıl sonra milli gelir 115'e ulaşmış. Stok artışlarını düştükten sonra bakarsanız, milli gelir 115'ten 105'e gerilemiş 
Gelelim bu seneye... DİE'nin hormonlu rakamlarına göre yılın ilk üç dönemindeki ilk dokuz ayındaki büyüme geçen yılın aynı dönemine göre 5.5. Peki ya stok artışlarını düşersek kaç Sıkı durun -1.6 Evet, hayali stok artışlarını düşerseniz 2005 yılının ilk dokuz ayında ekonomi büyümemiş, bilakis 1.6 oranında küçülmüştür..." 
Türk halkı IMF'nin de onayı ile aldatılıyor Somçağ'a göre... Kulak verelim bu ciddi sese.. 

Kızılay bursu... Rezaleti 18 Kasım günü bu köşede duyurmuştuk. Denizli'nin Babadağ ilçesi AKP'li Belediye Başkanı Ali Helvacı, gerekli koşulları taşımadığı halde kızını Kızılay'ın yoksul öğrencilere verdiği burstan yararlandırmış... CHP İstanbul Milletvekili Berhan Şimşek bu yolsuzluğu soru önergesiyle Meclis'e taşıyınca alelacele toplanan Kızılay Yönetim Kurulu 7 bin öğrenciye vermekte olduğu ayda 42 YTL'lik bursu kesmişti. 
Olayın bundan sonrası mı Berhan Şimşek rezaletin peşini bırakmadı. Kızılay Başkanı Tekin Küçükali ile defalarca görüştü veee... Mutlu sona ulaştı kesilen bursların bu aydan itibaren yeniden ödenmesi sözünü aldı. Büyük bir yanlıştan dönüldü... 



</TEXT>
</DOC>
