<DOC>
<DOCNO> 404414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/guncel/gun08.html </URL>
<DATE> 2005/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kore tipi muhalefet 
</HEADLINE>
<TEXT>


DIŞ HABERLER SERVİSİ 

Güney Kore'de muhalefetteki Büyük Ulusal Parti GNP milletvekilleri, iktidardaki Uri Partisi'nin, tartışmalı anti komünist güvenlik yasasını kaldırmaktan vazgeçmesi üzerine, dün başkent Seul'de bulunan parlamentoyu işgal etti. Muhalefetin boykotuna karşılık veren Uri milletvekileri de geceyi parlamento binasında geçirdi. Boykot nedeniyle Irak'ta görevli Kore askerlerinin görev sürelerinin uzatılması ve 2005 bütçesinin onaylanmasına ilişkin görüşmeleri de bir süre tehlikeye girdi. Ancak dün gece yarısından kısa süre önce yapılan oylamayla Güney Kore Parlamentosu, Irak'taki 3600 askerinin görev süresini bir yıl uzatılmasını onayladı. Karar, 63'e karşı 161 oyla alınırken, 54 üye de çekimser kaldı. Askerlerinin Erbil'e sevkıyatını geçen ay tamamlayan G. Kore, ABD ve İngiltere'den sonra Irak'ta en çok askeri olan 3. ülke konumunda bulunuyor. Oturumda 2005 bütçesi de onaylandı. 



</TEXT>
</DOC>
