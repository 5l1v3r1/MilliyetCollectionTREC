<DOC>
<DOCNO> 408008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sonspo05.html </URL>
<DATE> 2005/12/30/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Cimbom’da çifte şok Futbolcular çeklerin arkasını yazdırdı... 
</HEADLINE>
<TEXT>

     Çeklerin karşılıksız çıkması üzerine G.Saray'lı futbolcuların harekete geçerek dün bankaya gidip, çeklerin arkasını yazdırdığı öğrenildi. 
     "Yönetim tarafından kendilerine verilen çeklerin karşılıksız çıkması üzerine bazı Sarı-Kırmızılı futbolcuların harekete geçtiği ve ün bankaya gidip, çeklerin arkasını yazdırdığı öğrenildi" "Saidou’nun bağlı olduğu menacerlik şirketinin de Kamerunlu yıldızın alacağının bugün de ödenmemesi halinde oyuncularının serbest kalması için UEFA’ya başvuracağı vurgulandı" 


     
     Yöneticiler küplere bindi 

     Galatasaray’daki para krizi dünkü gelişmelerle tavan yaptı. Bazı yerli futbolcuların dün bankaya gidip, paralarının yatmadığını görünce çeklerin arkasını yazdırdığı bildirildi. Futbolcuların ödenmeyen alacaklarını garanti edebilmek için böyle bir yola başvurduğu ifade edilirken, olayı doğrulayan yöneticiler, Bunu yapan oyuncuların isimlerini en kısa zamanda bankadan öğreneceğiz'' dedi. 
     
     Alacağı yaklaşık 150 bin dolar 

     Günün diğer şok haberi ise Saidou’dan geldi... Kamerunlu futbolcunun bağlı olduğu Fransız menacerlik şirketinin, Saidou’nun yaklaşık 150 bin dolar civarındaki alacağının bugün de ödenmemesi halinde oyuncularının serbest kalması için UEFA’ya başvuracağı vurgulandı. Şirketin, bir süredir Genel Sekreter Sinan Kalpakçıoğlu ve Bülent Tulun’a ulaşmaya çalıştığı ancak iki yöneticiyle de irtibat kuramadıkları öğrenildi. 
     
     Çekin arkası yazdırılınca ne olur 

     Bazı Galatasaraylı futbolcuların, ellerindeki çeklerin arkasına karşılığı yoktur’ yazdırması nedeniyle, banka kulübe ait çek defterlerine el koyabilir. Ancak banka bu işlemi yapmadan önce kulübe 1 hafta ya da 10 gün süre tanımak zorunda. Bu süre içerisinde ödemeler yapıldığı takdirde sorun ortadan kalkar. Ancak çeklerin arkasını yazdıran futbolcuların icra takibi başlatma hakkı bulunuyor. Bu durumda da kulüp 7 iş günü içerisinde çeklerin karşılığını ödemek zorunda. Ödenmediği takdirde kulüp hakkında haciz kararı alınabilir. Futbolcuların kulüp hakkında suç duyurusunda bulunması halinde ise her bir çekin karşılığı kadar kulübe para cezası gelebilecek. Örneğin 50 bin dolarlık bir çek nedeniyle, kulüp 100 bin dolar ödemek zorunda kalacak. 
     
</TEXT>
</DOC>
