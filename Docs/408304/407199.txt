<DOC>
<DOCNO> 407199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/siyaset/axsiy02.html </URL>
<DATE> 2005/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenevi krizi 
</HEADLINE>
<TEXT>


Bakanlık, öğretmenevlerine gelenlerin giyimlerinin Devlet Memurları Kılık-Kıyafet Yönetmeliği'ne uygun olması hükmünü kaldırdı. Yönetmelikten tavla da çıkarıldı 

ANKARA Milliyet 


Milli Eğitim Bakanlığı, "devlet memurları kılık-kıyafet yönetmeliği" hükümlerinin uygulanmasıyla ilgili bölümü, öğretmenevi ve sosyal tesisler yönetmeliğinden çıkardı. Yeni düzenlemede tavla, öğretmenevlerinde oynanacak oyunlar arasında yer almadı. Eğitim - Sen Genel Başkanı Alaaddin Dinçer, yönetmelikle, "türban ve kara çarşafa geçit verileceğini" söyledi. 
Öğretmene Hizmet Sosyal İşler Daire Başkanı Fahrettin Kavşut ise, "Konya'da kotla, Alanya'da şortla gelenler alınmıyor. Çözüm bulunması gerekiyordu. AB normlarına göre düzenleme yapıldı. Tavla zek oyunu, oynanmaya devam edecek" dedi. Öğretmenevleri Lokaller ve Eğitim Merkezleri Sosyal Tesisleri Yönetmeliği'nde yapılan değişiklik tepkilere yol açtı. 

Giyim şartı kalktı 
Eski düzenlemedeki, "Kurumlara gelen üyelerin kılık - kıyafetleri Devlet Memurları Kılık Kıyafet Yönetmeliği'ne uygun olur. Üyelerin memur olmayan anne - baba, eş ve çocuklarının kılık-kıyafetlerinin sade ve temiz olmasına dikkat edilir" hükmü yönetmelikten çıkarıldı. 
"Satranç, dama, tavla gibi oyunlar oynayabilecekleri şekilde düzenleme yapılır" ifadesi, "Satranç, dama gibi zek oyunlarını oynayabilecekleri şekilde sigara içen ve içmeyenler için ayrı bölümler düzenlenir" şeklinde değişti. 
Dinçer, "Yönetici kadroları AKP'ye yakın isimler. Türbanlı zaten giriyordu kara çarşaflı da, cüppeli de girebilecek. Buralar üst düzey bürokratların çiftliği gibi" dedi. 
Öğretmenevine göbeğini açıkta bırakan bluz giydiği için alınmayan öğretmenlerin olduğunu anımsatan Kavşut ise, "Öğretmenevleri dinlenme, motive olma yerleri. Öğretmenin dairede çalıştığı kıyafetle gelmesi mantıklı bulunabilir mi Öğretmenler daha rahat olacak" diye konuştu. 
Fahrettin Kavşut, "Öğretmenevlerinde okey ve k ğıt da oynanabiliyor. 'Gibi' ifadesini koyarak tavlayı da kastettik. Tavla da bir zek oyunu" şeklinde konuştu. 

Kot pantolon da giremez 
Milli Eğitim Bakanı Hüseyin Çelik ise kılık - kıyafet kuralları uygulandığında, öğretmenevlerine kot pantolonla girilmemesi, kravat takmayan öğretmenin alınmaması gerektiğini söyledi. 
Çelik, "Emekli öğretmenler, rahat kıyafetlerle burada oturmak istiyor. 'Türban için yapıldı' diyorlar. Türbanlı eşini getirip kapıdan çevrilen öğretmen yok ki" dedi. 


</TEXT>
</DOC>
