<DOC>
<DOCNO> 401892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/guncel/axgun01.html </URL>
<DATE> 2005/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Vizeyi de alkole göre mi vereceğiz' 
</HEADLINE>
<TEXT>


Türkiye Seyahat Acenteleri Birliği TÜRSAB Başkanı Başaran Ulusoy, içki yasağına yönelik girişimler için "Oldu olacak turistlere içki içip içmediklerine göre vize verelim" dedi 

Esra Akın - İstanbul 

AKP'nin "alkollü içki satışının kırmızı bölgelerde yapılması" önerisine tepkiler büyüyor. Türkiye Seyahat Acenteleri Birliği TÜRSAB Başkanı Başaran Ulusoy da içki yasağına yönelik girişimleri kabul etmenin mümkün olmadığını belirtti ve bunun Türkiye'ye turist gelmesini engelleyeceğini söyledi. 

4. Murat mı olduk 
Türkiye'ye 1.5 milyon Rus, 5 milyon Alman turist geldiğini anımsatan Ulusoy, "Almanların birasına m ni mi olacaksın Turistler dinlenmeye, eğlenmeye geliyor. Alkol de bunların bir parçası. Ne karışırsın 4. Murat mı olduk Hadi olduk diyelim biz kendi vatandaşımıza uygulayalım. Yabancıya ne karışıyorsun " dedi. 
İçkili yerleri bir bölgede toplama girişimini "Turistlerin eline form mu vereceğiz İçki için kırmızı sokağa mı git diyeceğiz Biz gelen misafiri daha iyi ağırlamak için ne yapacağımızı düşünürken bir de bunlarla mı uğraşacağız" sözleriyle değerlendiren Ulusoy, bu mantıkla bir yere varılamayacağını söyledi. Ulusoy, "Oldu olacak turistlere içki içip içmediklerine göre vize verelim. Biz neredeyiz, nereye gidiyoruz" diye konuştu. 
AKP'li belediyelerin girişimlerine anlam veremediğini söyleyen Ulusoy, "Bu belediyeler geçen sene de aynı belediyeler değil miydi Ne oluyor bunlara" şeklinde sordu. 

Yasakla 20 milyon turist gelmez 

Devlet Bakanı Kürşad Tüzmen de Deri Tanıtım Grubu'nun kurulmasıyla ilgili toplantıda "imaj satışı"ndan söz ederken, içki yasağıyla ilgili sorulara yanıt verdi. Tüzmen, turizme dönüldüğü ve ihracat anlayışına girildiği bir ortamda içki yasağı olmasının mümkün olmadığını belirterek, "O zaman kendi kendimize, dış ticarete, ihracata dayalı kalkınma olsun, diğer modeller olsun, hiçbirini doğru dürüst çalıştıramayız ki arkadaş" dedi. 

İmaj satışı 
"İmaj satışı"ndan söz etmesi üzerine gazetecilerin içki yasağı tartışmalarını anımsattığı Tüzmen, "En ufak bir şekilde böyle bir kısıtlama, engelleme falan yok. Böyle bir şey mümkün olabilir mi Türkiye'de 20 milyon turisti nasıl çekeriz öbür türlü bir düşünce olsa Biz turist sayısını artırmaya çalışıyoruz" diye konuştu. 

Basından yardım 
Ülkeye zarar vermekten kaçınmak gerektiğini vurgulayan Tüzmen, şunları söyledi 
"İyi araştıralım konumuzu. Böyle bir şey yok. Siz de yardımcı olun. Üzerine gidin ama işin net sonucunu 'Türkiye kazandı' şeklinde ortaya koyalım. Birbirimizi eleştirebiliriz ama bu bizi bir yere götürmüyor. Ülkeyi hep beraber bir ayağa kaldıralım ondan sonra varsa kırıntılar, döküntüler, sonra yolda toplarız." 

İçki yasağı Bild'de 

FRANKFURT Milliyet 
Türkiye'deki içki yasağına yönelik uygulamalar 4.5 milyon tirajıyla Almanya'nın en çok satan gazetesi Bild'in birinci sayfasına haber oldu. "Türkiye tatilcilere bira satışını sınırlamak istiyor" başlığıyla verilen haberde, AKP'nin tatil merkezi Antalya'da alkol satışını sınırlamak istediği ifadesi yer aldı. Haberde, muhalefetin, bu planların tatil ülkesi Türkiye'nin imajına zarar vereceği uyarısı yaptığı kaydedildi. 



</TEXT>
</DOC>
