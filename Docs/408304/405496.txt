<DOC>
<DOCNO> 405496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonyas04.html </URL>
<DATE> 2005/12/21/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Gwen Stefani, ilk çocuğuna hamile 
</HEADLINE>
<TEXT>

     ABD’de müziğin Oscar’ı sayılan Grammy’e 5 dalda aday gösterilen Gwen Stefani’nin ilk çocuğuna hamile olduğu bildirildi. 
     US Weekly dergisinin haberine göre, 3 yıl önce Gavin Rossdale ile evlenen 36 yaşındaki pop star Stefani bebeğini haziran ayında dünyaya getirecek. 
     Rossdale’in babası Douglas, çok sevinçli olduklarını söylerken, Stefani’nin annesi Patti de kızının hamile olduğunu doğruladı. 
     Rossdale’in ilk evliliğinden 16 yaşında Daisy Lowe adında bir kızı bulunuyor. Lowe’ün babasının Rossdale olduğu DNA testinden sonra anlaşılmıştı. 
     Stefani, ilk solo albümü "Love.Angel.Music.Baby" ile yılın albümü, albümdeki "Hollaback Girl" ile yılın şarkısının da aralarında bulunduğu 5 kategoride Grammy’e aday gösterilmişti. 
     Grammy ödülleri 8 Şubat 2006’da Los Angeles’ta düzenlenecek bir törenle sahiplerini bulacak. 
     
</TEXT>
</DOC>
