<DOC>
<DOCNO> 405524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/ekonomi/eko06.html </URL>
<DATE> 2005/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay, krizi tahmin edemeyen tüketiciye acımadı 
</HEADLINE>
<TEXT>


Yargıtay, 2001 krizindeki kur artışı nedeniyle döviz borcunu ödeyemeyen emekliyi, krizi öngöremediği için kusurlu buldu 

ANKARA ANKA 

Yargıtay, aldığı döviz cinsi konut kredisini, 2001 krizindeki kur artışı nedeniyle ödeyemeyen tüketicinin, borcunu kriz öncesi kurdan ödeyebilmesine imk n sağlayan yerel mahkeme kararını bozdu. Dövizle borçlananların, geçmişteki ekonomik krizler karşısında bu tür artışlar yaşanabileceğini öngörmesi gerektiğini bildirdi. 
Emekli memur Mustafa Yelegen, 29 Şubat 2000'de 35 bin mark kredi aldı. 2001 krizi sonrası devalüasyonla markın TL karşısında değeri 320 bin TL'den 500 bin TL'nin üzerine çıktı. Yelegen, 'borcu ödemesinin imk nsızlaştığı, bunu öngöremeyeceği' gerekçesiyle, borcun kriz öncesi kur üzerinden uyarlanmasını istedi. 

'Öngörmeliydi' 
Sivas 3'üncü Asliye Hukuk Mahkemesi, Yelegen'in istemini kabul etti. Banka karara itiraz edince Yargıtay 13'üncü Hukuk Dairesi kararı bozdu. Yargıtay'in kararında, devalüasyon ve krizlerin bir anda oluşmadığı belirtilerek, "Yabancı para karşısında sürekli değer kaybeden Türk parası yerine döviz ile sözleşme yapan ve borç altına girenlerin ülkedeki geçmişte yaşanan yüksek enflasyon ve ekonomik krizler karşısında dövizle borçlanmada bu tür artışların yaşanabileceğini öngörmesi, dövizin seyri karşısında davalının bunu tahmin etmesi gerekirdi" dendi. 



</TEXT>
</DOC>
