<DOC>
<DOCNO> 404541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/son/sontur06.html </URL>
<DATE> 2005/01/01/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Yeni asgari ücret yürürlüğe girdi... 
</HEADLINE>
<TEXT>

     Asgari ücret, 16 yaşından büyük işçiler için brüt 488.70, net 350.15 YTL oldu. 
     Buna göre, 16 yaşından büyükler için uygulanacak brüt asgari ücretten 68.42 YTL SSK primi, 4.89 YTL işsizlik sigortası fonu, 62.31 YTL gelir vergisi, 2.93 YTL damga vergisi olmak üzere toplam 138.55 YTL kesinti yapılacak. 
     16 yaşından büyük işçiler için belirlenen asgari ücretin işverene maliyeti 593.77 YTL olacak. 
     Asgari ücret, 16 yaşından küçük işçiler için brüt 415.80 YTL, net 297.93 YTL olarak uygulanacak. 16 yaşından küçükler için belirlenen brüt asgari ücretten ise 58.21 YTL SSK primi, 4.16 YTL işsizlik sigortası fonu, .01 YTL gelir vergisi, 2.49 YTL damga vergisi olmak üzere toplam 117.87 YTL kesinti yapılacak. 
     16 yaşından küçükler için belirlenen asgari ücret, işverene 1.81 YTL'ye mal olacak. 
     Kapıcılar için asgari ücret ise brüt 488.70 YTL, net 412.46 YTL'ye çıktı. Kapıcılar için belirlenen brüt asgari ücretten 68.42 YTL SSK primi, 4.89 YTL işsizlik sigortası fonu, 2.93 YTL damga vergisi olmak üzere toplam 76.24 YTL kesilecek. 
     Kapıcılar için belirlenen asgari ücretin işverene maliyeti 593.77 YTL olacak. 
     16 yaşından büyükler için belirlenen asgari ücret, yüzde 10.3, 16 yaşından küçükler için belirlenen asgari ücret ise yüzde 10 oranında artırıldı. 
     Yeni asgari ücret 31 Aralık 2005 tarihine kadar geçerli olacak. 
     
     SSK PRİMİNE ESAS KAZANÇ 
     Öte yandan, yeni asgari ücretle birlikte SSK primine esas kazancın alt ve üst sınırı da değişti. 
     1 Temmuz-31 Aralık 2004 arasında günlük 14.81 YTL, 444.15 YTL olarak uygulanan SSK primine esas kazancın alt sınırı günlük 16.29 YTL'ye, aylık ise asgari ücretin brütü olan 488.70 YTL'ye çıkarıldı. 
     Halen günlük 96.23, aylık 2886.98 YTL olan prime esas kazancın üst sınırı ise günlük 105.89, aylık 3176.55 YTL'ye yükseltildi. 
     
</TEXT>
</DOC>
