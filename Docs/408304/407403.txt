<DOC>
<DOCNO> 407403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sontur10.html </URL>
<DATE> 2005/12/28/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Elektrik sobasının üzerine düşen yaşlı kadın yanarak öldü 
</HEADLINE>
<TEXT>

     İzmir’in Buca İlçesi’ndeki evinde elektrik sobasının üzerine düşen yaşlı kadın öldü. 
     AA muhabirinin aldığı bilgiye göre, Seyfi Demirsoy Caddesi’ndeki Mutlu Apartmanı sakinleri, duydukları yanık kokusu üzerine güvenlik güçlerine ihbarda bulundu. 
     Olay yerine gelen itfaiye ekipleri, 1. kattaki dairede çıkan yangını büyümeden kontrol altına alınarak söndürdü. Evdeki aramalarda Fatma Keklik’in 70 cesedi bulundu. 
     Yapılan incelemede, yalnız yaşayan Fatma Keklik’in, elektrik sobasının üzerine düştüğü, tutuşan battaniyenin de yangına neden olduğu belirlendi. 
     
     DÜĞÜN SALONUNDA YANGIN ÇIKTI 
     Öte yandan, Buca İlçesi’ndeki düğün salonunda çıkan yangın, itfaiye ekipleri tarafından büyümeden söndürüldü. 
     Menderes Caddesi’nde bulunan düğün salonunda gece saatlerinde yangın çıktı. 
     Olay yerine gelen itfaiye ekipleri, yangını kontrol altına alarak söndürdü. 
     Yangının, elektrik sobasından çıktığı belirlendi. 
     
</TEXT>
</DOC>
