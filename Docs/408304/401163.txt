<DOC>
<DOCNO> 401163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonyas06.html </URL>
<DATE> 2005/12/06/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Hamile kadınlara hamam ve sauna uyarısı 
</HEADLINE>
<TEXT>

     
     Saadet KEFAL ESKİŞEHİR, DHA 
     
KADIN hastalıkları ve doğum uzmanı Opr.Dr. Nezih Erdöl, hamile kadınların hamam ve saunalardan uzak durması gerektiğini söyledi. 
     Eskişehir Doğum ve Çocuk Hastalıkları Hastanesi’nde görevli Opr. Dr. Erdöl, aşırı sıcakların anne karnındaki bebekler için tehlikeli olduğunu hatırlattı. Opr. Dr. Nezih Erdöl, hamile kadınların hamam ve saunalarda uzun süre kalmamaları gerektiği belirterek, şöyle konuştu 
     Aşırı sıcak banyo, sauna ya da buhar odasında uzun süre kalmak hamileliğin ilk aylarında anne karnındaki bebek için tehlikelidir. Bu tür ortamlar, düşüklere ve enfeksiyonlara neden olur. Hamile kadınlar, beden ısısı üzerine çıkan ortamlardan uzak durmalı. Özellikle riskli gebeliklerde anne adayları kesinlikle hamamlara gitmemeli. Gebelikleri yaz aylarına gelen anne adayları da güneşin dik olduğu ve çok sıcak havalarda mecbur kalmadıkça dışarı çıkmamalılar.'' 
     
</TEXT>
</DOC>
