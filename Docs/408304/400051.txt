<DOC>
<DOCNO> 400051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sontur01.html </URL>
<DATE> 2005/12/02/ </DATE>
<TIME> 04.10 </TIME>
<AUTHOR>  </AUTHOR>
<HEADLINE>
2006'da, 2006 öğrenciye burs 
</HEADLINE>
<TEXT>

     Özel Dershaneler Birliği ÖZ-DE-BİR , 2006 yılında İstanbul'daki 2006 öğrenciye burs verecek. 
     Bakırköy Marina'daki basın toplantısında konuşan ÖZ-DE-BİR Yönetim Kurulu Üyesi Mücahit Gültekin, verilen burs sayısını 3 katına çıkardıklarını belirterek, amacın, sınava daha fazla öğrencinin katılmasını sağlamak olduğunu söyledi. 
     Gültekin, sınavlardaki en başarılı öğrencileri ödüllendireceklerini ifade ederek, ''Tabii ki bu ödüllendirme, yoksul öğrencilerin bunun dışında kalacağı anlamına gelmiyor. Yoksul öğrencilerimiz için ayrıca hazırlanan kontenjanlarımız var. Ama bu vereceğimiz burslarla ÖZ-DE-BİR'in 20. kuruluş yıldönümü olan 2006 yılında 2006 başarılı öğrenciyi ödüllendirmiş olacağız'' diye konuştu. 
     ÖZ-DE-BİR eğitim kurumlarında 17 Aralık Cumartesi günü yapılacak Orta Öğretim Kurumları Seçme Sınavı ile 1003 ve 18 Aralık Pazar günkü Öğrenci Seçme Sınavı ile 1003 olmak üzere, toplam 2006 öğrenciye burs verileceği bildirildi. 
     Sınava girecek öğrencilerin, 2-16 Aralık tarihleri arasında ÖZ-DE-BİR'e bağlı dershanelerden birine başvurmaları gerekiyor. 
     
</TEXT>
</DOC>
