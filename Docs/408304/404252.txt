<DOC>
<DOCNO> 404252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sondun16.html </URL>
<DATE> 2005/12/17/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Hong Kong'da protestocularla polis arasındaki çatışmalar şiddetlendi 
</HEADLINE>
<TEXT>

     Dünya Ticaret Örgütü DTÖ toplantılarına evsahipliği yapan Hong Kong'da protestocular ile güvenlik kuvvetleri arasındaki çatışmalar alevlendi. 
     Güney Koreli çiftçilerin, Güneydoğu Asyalı grupların ve Avrupalı eylemcilerin destek verdiği protesto gösterileri sırasında çıkan olaylar, toplantıların 5. gününde hızını artırdı ve polis ile eylemciler arasında, ülke yetkililerinin bir araya geldiği bina yakınlarında çatışma çıktı. 
     Olay yerindeki Reuters muhabiri, protestocuların, toplantı merkezine ulaşmak için polis engelini geçmeye çalıştıklarını, bazı polislerin geri çekilmek zorunda kaldığını söyledi. 
     Muhabir, protestocuların binaya 30 metre kadar yaklaştıklarını, bina önünde yüzlerce polisin konuşlandığını belirtti. 
     DTÖ'nün, ülkeler arasındaki ticari engelleri kaldırma çabasının protesto edildiği gösterilerde, küreselleşme karşıtı Fransız çiftçi Jose Bove de boy gösterdi. 
     Hong Kong'a girişine izin verilmeyen Bove, France Inter radyosuna yaptığı açıklamada, Hong Kong'a girişine izin verilmediğini ve geri gönderileceğini söylemişti. 
     
</TEXT>
</DOC>
