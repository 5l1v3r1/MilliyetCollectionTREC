<DOC>
<DOCNO> 406259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/son/soneko10.html </URL>
<DATE> 2005/12/24/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Uluslararası borsalarda dolar yükseldi... 
</HEADLINE>
<TEXT>

     Uluslararası piyasalarda geçen hafta ABD Doları önemli para birimleri karşısında değer kazanırken, altın fiyatları düştü. 
     Yaklaşan Noel nedeniyle bir çok borsacının önceden tatile girmesi nedeniyle işlem hacmi zayıf kalan New York Borsası hareketsiz bir hafta geçirdi. 
     ABD Doları'nın uluslararası döviz borsalarında önemli para birimleri karşısında pazartesi ve cuma kapanış değerleri şöyle oldu 
     
     
PARA BİRİMİ CUMA PAZARTESİ Japon Yeni 116.40 115.97 İsviçre Frangı 1.3125 1.2917 Kanada Doları 1.1674 1.1668 
     Londra döviz piyasasında pazartesi 1.2010 dolarda kapanan avro, cuma kapanışta 1.1863 dolara indi. 
     Aynı borsada haftanın ilk günü 1.7628 dolarda kapanan İngiliz Sterlini de cuma kapanışta 1.7319 dolara geriledi. 
     
     ALTIN FİYATLARI 
     Bazı borsalarda altının ons fiyatının hafta başı ve sonu kapanış saatlerindeki fiyatları şöyle 
     
     
BORSA CUMA PAZARTESİ Londra 505.15 506.70 Zürih 505.10 506.95 Hong Kong 504.10 508.60 
     
     MENKUL KIYMET PİYASALARI 
     New York Borsası Noel tatili öncesi rehaveti nedeniyle hareketsiz bir hafta geçirdi. 
     Borsanın temel göstergelerinden Dow Jones Endeksi haftayı yüzde 0.07'lik çok hafif bir yükselişle 10,883.27 puanda kapatırken, cuma günü 2,249.42 puanda kapanan Nasdaq Endeksi'nin ise haftalık kaybı yüzde 0.14 idi. 
     Avrupa borsaları ise haftayı ılımlı yükselişlerle tamamladı. 
     Londra Borsası'nda cuma günü 5,595.4 puanda kapanan FTSE 100 Endeksi'nin haftalık kazancı 63.8 puan, Frankfurt Borsası'nda 5,419.05 puanda kapanan DAX Endeksi'nin haftalık kazancı da 65.39 puan oldu. 
     Paris Borsası'nda ise CAC-40 Endeksi haftayı .33 puan yükselişle 4,757.74 puanda tamamladı. 
     Büyük borsalar içinde haftayı en kazançlı bitiren ise Tokyo Borsası oldu. 
     Ulusal tatil nedeniyle haftayı perşembe günü tamamlayan borsanın temel göstergesi Nikkei Endeksi hafta içinde 768.3 puan artıp 15,941.37 puana çıktı. 
     
</TEXT>
</DOC>
