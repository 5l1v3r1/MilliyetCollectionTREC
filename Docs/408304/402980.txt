<DOC>
<DOCNO> 402980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/yazar/sazak.html </URL>
<DATE> 2005/12/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Solun ekonomi politiği 
</HEADLINE>
<TEXT>


DİSK'in Dedeman toplantısının ardından 'solda yenilenme' düşüncesini pratiğe dönüştürecek bir partileşmenin önü ne ölçüde açıldı Yeni oluşumla ilgili konumunu 'kolaylaştırıcı rol' şeklinde açıklayan DİSK yönetimi, temsil ettiği tabanın, orta-alt sınıfların, işçi ve memurların, emeklilerin ortak sorunsalı yoksulluk, işsizlik, eşitsizlik ve sosyal adalet temelinde mevcut ekonomik programın alternatifi 'sol' bir çözüm modeli önerebilecek mi 
DİSK'in başlattığı 'tartışma'yı izleyen ve CHP başta, soldaki partilerde göremediği umudu yeni arayışlarda bulma heyecanı duyan kitlelere 'IMF'ye bağımlı olmayan' ekonomik program seçeneği önermeyen bir parti, varoşlardan ve İstanbul gibi metropollerde sorunlarıyla çaresizce boğuşan kentli seçmenden nasıl oy alacak 
Dedeman toplantısı da gösterdi ki, demokratikleşme politikaları solun h l en güçlü olduğu alan. AB sürecinde 'müzakereci demokrasi' tanımı içerisinde Kürt sorunu başta, kimlik tartışmalarında uzlaştırıcı bir siyasi çerçeve bulunabilir. 
Yoksullaşmaya karşı sosyal politikalar da zaten solun çıkış noktasıdır. 
Prof. Ayşe Buğra'nın toplantıya sunduğu bildirideki gibi burada sorun, 'Neo liberal politikaların etkisiyle solun, insana, emeğe, sosyal politikaları savunmaya dönük dile olan h kimiyetini de kaybetmiş olması'ndan kaynaklanıyor. 
Piyasa ekonomisi karşısında, Türkiye'deki eşitsiz gelir dağılımını düzeltmek, IMF programının olanak tanımadığı sosyal adaletçi dengeyi yeniden kurmak mümkündür. Ancak bunu yaparken solun, 'paylaşmak kadar üretmek' düşüncesini de öne çıkarması gerekiyor. 
Radikal İKİ'de pazar günkü makalesinde 12 Aralık Hasan Bülent Kahraman, soldaki sonu gelmez arayışların somut bir pratiğe dönüşmesi için 'eksik' olan somut bir ihtiyaca dikkat çekiyor 
"...Bir sol hamlenin özellikle, kesinlikle ve öncelikle ekonomik temelde çok somut bir program ortaya koyması gerekiyor. 
Sosyal güvenlik kavramının bunca ihmal edildiği bir ülkede, köylülüğün, açık ve gizli işsizliğin, bölgesel eşitsizliklerin bunca ağırlık taşıdığı, genç nüfusun ve beklentilerinin bunca yoğun olduğu bir ülkede siyasetin sadece laiklik tartışmaları etrafında yapılması bir yetersizliktir." 
Hasan Bülent Kahraman, ABD'de, Princeton Üniversitesi'nde konuk profesör olarak bulunuyor, ancak çok iyi bildiği bir alandaki sorunu, Dedeman toplantısıyla eşzamanlı saptamış. 
DİSK'in tartışacağı 'gündem' solun ekonomi politiği olmalı. 
Kadro ve lider kadar önemli olan programdır. Çözümdür. 



</TEXT>
</DOC>
