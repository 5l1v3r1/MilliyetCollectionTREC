<DOC>
<DOCNO> 406595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/yasam/axyas02.html </URL>
<DATE> 2005/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklu otomobili çaldılar 
</HEADLINE>
<TEXT>


Hırsızlar, çaldıkları otomobilde bulunan beş yaşındaki Ahmet'i ağlayınca yol kenarına bıraktılar 

MUSTAFA KURTARAN İstanbul 

İstanbul - Gaziosmanpaşa'da ailesi alışverişe çıkan beş yaşındaki çocuğun içinde bulunduğu otomobil çalındı. Hırsızlar, ağlayan çocuğu yol üzerinde bıraktı. 
Coşkun ailesi dün oğulları Ahmet'e sünnet kıyafeti almak için otomobillerine binip alışverişe çıktı. Baba Yunus Coşkun oğluyla birlikte otomobilde otururken ailenin diğer üyeleri bir tuhafiyeci dükk nına girdi. Alışveriş uzayınca Coşkun, eşine ve yakınlarına bakmak üzere kontak anahtarını otomobilin üzerinde bırakarak tuhafiye dükk nına gitti. Bu sırada iki otomobil hırsızı Coşkun'un bu dalgınlığından faydalanarak, çocuğun da içinde olduğu otomobili çaldı. Hırsızlar, korkudan ağlamaya başlayan küçük Ahmet'i Sultançiftliği - Dörtyol üzerinde bırakarak kaçtılar. Yol kenarında ağlamaya devam eden Ahmet'i gören bir taksi şoförü onu yanına alarak ailesine teslim etti. Polise başvuran baba Coşkun, "Hayatımın en zor anlarını yaşadım. Artık çocuğumu otomobilde yalnız bırakmam" dedi. 


</TEXT>
</DOC>
