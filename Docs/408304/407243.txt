<DOC>
<DOCNO> 407243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/yazar/akyol.html </URL>
<DATE> 2005/12/28/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Çin, Türkiye, çağdaşlaşma 
</HEADLINE>
<TEXT>


ÇİN ekonomisinin büyüklüğü şimdiden Fransa'yı ve Almanya'yı yakaladı Fransız Le Figaro gazetesi bunu manşetten alarm verir gibi duyurdu. 
Newsweek dergisinde Fareed Zakaria'nın bu haftaki başyazısı da Çin hakkındaydı. Kişi başına geliri yüz dolar artsa, dünya ekonomisine 100 milyar dolarlık ağırlık koymuş oluyor. Üstelik hızla da kalkınıyor. Yakın zamanda kişi başına geliri Brezilya düzeyine ulaştığında, Avrupa'yı ve Japonya'yı geçerek Amerika'dan sonra dünyanın ikinci büyük ekonomisi olacak 
800 milyar dolar döviz rezervi var Yılda 50 milyar dolar yabancı sermaye çekiyor 
Petrol fiyatlarındaki görülmemiş artışın bir sebebi de Çin'in tüketiminin artması 
Zakaria'nın belirttiği gibi, "kalkınmanın yarattığı sorunlar" da artıyor Gelir dağılımı bozuluyor, sosyal gerilim tırmanıyor. 10 yıl önce 10 bin kadar mahalli protesto gösterisi olmuştu, 2005 yılının 200 günü içinde bu protestoların sayısı 75 bini bulmuş. 
Çin, bu sorunları yaşayarak büyümeye devam edecek gelecekte ABD'nin rakibi, süper güç olarak Çin gözüküyor 
Hele bir de Rusya, Çin, Hindistan ve giderek bu eksene kaymakta olan Türki cumhuriyetleri düşünün 
Bir yanda ABD, öbür yanda Asya Yarınki dünya acaba böyle mi olacak 

Öncelik neye 
Çin, aslında "Uzakdoğu modeli"nin komünist versiyonudur Yani, çağdaşlaşmada önceliği ekonomiye vermek... 
Zakaria şöyle yazıyor 
"Çin otuz yıldır, daha önce hiçbir ülkenin görmediği yüksek bir hızla kalkınıyor. Bunun başarılmasındaki en önemli etkenlerden biri, Çin hükümetlerinin katı bir ısrarla ekonomik büyümeye odaklanmış olmasıdır." 
İlk örneğini Japonya'nın verdiği tipik Uzakdoğu modeli 
Prof. Ahmet Güner Sayar'ın "Osmanlı İktisat Düşüncesinin Çağdaşlaşması" adlı kitabında okumuştum 19. yüzyılda Avrupa üniversitelerindeki Türk öğrenciler arasında ekonomi doktorası yapan tek kişi yoktur, Japonlar ise Avrupa'da yabancı ekonomi öğrencilerinin başında gelmektedir 
Bizde çağdaşlaşma, Recaizade'nin "Araba Sevdası" ile simgeleştirdiği tarzda "lüküs yaşam" olarak algılandı. 
İktisat tarihçisi Charles Issawi'nin tespiti şudur 
"Japonya'nın aksine, Ortadoğu'da yüksek ve orta sınıflar, Avrupa'nın üretim metotlarını öğrenmekte başarısız olurken, Avrupa'nın giyim kuşam biçimlerine, Avrupai konaklar yapmaya kendilerini kaptırdılar." Cross-Cultural Encounters, s. 156 

İşimize bakalım 
Önümüzdeki elli yıl belirsizliklerle dolu. Bakü-Ceyhan boru hattından Akdeniz'e akmasını beklediğimiz Kazak petrollerinin Çin'e akacak olması, dünyada dengelerin nasıl değişeceğinin bir işareti değil mi 
On yıl sonra nasıl bir Avrupa olacak Ortadoğu'yu bekleyen fırtınalar neler 
Her şeye rağmen Batı bilim ve teknoloji üstünlüğünü tartışmasız sürdürüyor ve h l bizim için doğru tercihtir. 
AB sürecinden ekonomik istifademizi daha da artırmak... Eski paranoyaları bırakıp ekonomide en az Çin kadar pragmatik olabilmek... Artık sosyal enerjimizi tüketen bu kılık kıyafet ve hayat tarzı kavgalarına son vermek üzere herkesi tercihinde serbest bırakarak toplumsal enerjimizi ekonomiye yöneltmemiz şart 
Kendimize soralım Türkiye hiç Çin gibi, İspanya veya Yunanistan gibi "otuz yıl" süreyle ekonomiye öncelik verebilecek bir siyasi istikrar görebildi mi Neden 



</TEXT>
</DOC>
