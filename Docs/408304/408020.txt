<DOC>
<DOCNO> 408020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sonspo17.html </URL>
<DATE> 2005/12/30/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
İbrahim Üzülmez Futbolcu olmasaydım garson olurdum... 
</HEADLINE>
<TEXT>

     Beşiktaşlı futbolcu İbrahim Üzülmez, Turkcell Süper Ligi'nde bulundukları konum ve rakipleriyle aralarındaki puan farkının kendilerine yakışmadığını söyledi. 
     Kulübün aylık dergisinde, eşi Neslihan'ın sorularına yanıtladığı söyleşide İbrahim, Beşiktaş'ın sahip olduğu geniş kadronun meyvesini bir türlü alamadığını kaydederek, ''Bulunduğumuz konum ve aradaki puan farkı bize yakışmıyor'' dedi. 
     Teknik Direktör Tigana'ya inandığını belirten İbrahim, ''Yeni bir hoca geldi. Çok iyi bir insan ve çok iyi bir hoca olduğuna inanıyorum. Bu takımın ilerleyen haftalarda çok daha iyi şeyler yapacağını umut ediyorum'' diye konuştu. 
     Ligdeki durumları karşısında, taraftarın tepkisini normal karşıladığını kaydeden siyah-beyazlı futbolcu, bu konudaki bir soruya ''Nasıl ki başarıda bizi alkışlıyorlarsa, başarısızlıkta da ufak tefek tepkiler göstermeleri gayet doğal. Biraz da sahada Beşiktaş camiasına ve takımına yakışır mücadele etmemiz gerekiyor'' yanıtnı verdi. 
     Takımı karıştırdığı yönünde bir süre önce medyada yer alan bir haberle ilgili olarak da İbrahim, şunları söyledi 
     ''Kaç yıldır Beşiktaş'ın içindeyim. Ekmeğini yediğim, bugüne kadar bir tane bile idman kaçırmadığım camiada böyle bir şeyi ben nasıl yapabilirim. Samimi olarak söylüyorum, bu nasıl yapılır, onu da bilmiyorum. Senin yerine oynayan kişiye Bugün benim için sen de oynama denilebilir mi Böyle bir mantık var mı '' 
     
     ''FUTBOLU BEŞİKTAŞ'TA BIRAKMAK İSTİYORUM'' 
     İbrahim Üzülmez, en büyük arzusunun jübilesini Beşiktaş'ta yapmak olduğunu söyledi. 
     Siyah-beyazlı camiayı çok sevdiğini kaydeden İbrahim, ''Birkaç sene daha Beşiktaş'ta oynamayı ve futbolu burada bırakmak istiyorum. Tek istediğim ve en büyük arzum, jübilemi Beşiktaş'ta yapmak. Hayatın ne getireceğini bilemezsiniz, ben gönlümden geçeni söylüyorum'' dedi. 
     
     ''FUTBOLCU OLMASAM GARSON OLURDUM'' 
     Siyah-beyazlı futbolcu, eşinin ''Futbolcu olmasaydın ne olurdun '' sorusuna ''Herhalde garson olurdum'' yanıtını verdi. 
     Amatör takımlarda forma giydiği dönemlerde, aynı zamanda garsonluk yaptığını belirten İbrahim, ''3. Lig'den bir takıma transfer olunca garsonluğu bıraktım. Profesyonel olmasaydım garsonluğa devam ediyor olurdum. Açık söylüyorum, iyi de garson olurdum. Bir elde 4-5 tabak götürürdüm'' diye konuştu. 
     
</TEXT>
</DOC>
