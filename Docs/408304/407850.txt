<DOC>
<DOCNO> 407850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/spor/ydemirkol.html </URL>
<DATE> 2005/12/30/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Dramatik ikilem 
</HEADLINE>
<TEXT>


Galatasaray'ın içinde bulunduğu, her şeyi olumsuz etkileyen ekonomik kriz teknik değerlendirme yapmayı imkansız hale getiriyor. Dünyada çok az kulüp böyle bir krizle bu kadar süre yaşayıp, böyle başarılı olabilir 


Bir yazıya başlarken bu kadar düşündüğümü hatırlamıyorum. Bir teknik analiz yapmam gerekiyor ama verilerin ne olduğu belli değil. Kadronun ne olacağı, teknik direktörün dönüp dönmeyeceği... Kaybetmesi neredeyse kesin olan bir kongreye yine de hırsla hazırlanan bir başkan ve yılmış bir yönetimin, takımın durumuyla ne kadar ve nasıl ilgileneceği de muğlak. Para yok, gelecek bir para da yok. Ödemeler aksıyor bile denemez. Oyuncular bankadan boynu bükük çıktıklarında önce yakın oldukları bir yöneticiyi arayarak sitem ediyor hemen ardından da bir gazeteci aranıp durum bildiriliyor. Oyunculara, "ödeme akşama" deniyor. Akşam gidiyorlar yine para yok. Parasal kriz artık apaçık. Herkesin ortasında, takım uçağında bile konuşuluyor. Konuşulanlar arasında bazı yabancı oyunculara - Ribery tecrübesi nedeniyle - ödemelerin gizliden gizliye yapıldığı da var. Bazılarına 
Durum böyleyken geleceğe bakabilmek kolay değil. Veri yoksa kurulan denklem çok bilinmeyenli oluyor. 5 yıl önce bir dünya markası olan Galatasaray bugün dünyanın herhangi bir liginde olsa 1 değil 4 kez küme düşürülür. Tekrar tepe lige çıkması yıllar alırdı. Gelinen nokta bu. 
Ama bir gerçek de var Dünyada çok az kulüp böyle bir krizle bu kadar uzun yaşayıp bu kadar başarılı olabilir. Galatasaray h l bu durumuna ve bunun bilinmesine rağmen Gerets kalitesinde bir hocaya sahip olabiliyor. Hakan, Hasan Şaş, Song, Necati, Mondragon gibi oyuncuları kadrosunda tutabiliyor. Hasan Kabze'yi transfer edebiliyor. Ve bir takım olup tepeye oynayabiliyor. Şu ana kadar bu durumla yürünebildi. Ama artık yolun bittiğini söyleyenler çoğunlukta. Eğer Başkan Özhan Canaydın, Riva projesini geçirebilse durumu toparlayabilirdi. Ama şimdi kaydebeceği açık olan bir seçim öncesinde oyuncuları seçimi beklemeye ikna etmek de onun işi. İlginç ve dramatik bir ikilem. Canaydın oyunculara "Benim gitmemi bekleyin her şey iyi olacak" diyecek aktif görevinin en son ve elzem işi bu İşte kilit budur. 
Biliyorum bir teknik değerlendirme yapmalıydım. Ama dediğim gibi durum buyken teknik değerlendirmeden bahsetmek hayalcilik olur sadece. Zaten UEFA'nın o ünlü kriterleri koymasının da sebebi bu ya Futbola zaman kalsın diye uğraşıyoruz ama biz bunu yapamıyoruz. Futbol tartışmasından çok ekonomi, siyasi komplolar, divanlar, genel kurullar. İşimiz bu oldu. 



</TEXT>
</DOC>
