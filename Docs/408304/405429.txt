<DOC>
<DOCNO> 405429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonspo27.html </URL>
<DATE> 2005/12/21/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Tarsus İdmanyurdu 3 - Ankaragücü 4 
</HEADLINE>
<TEXT>

     Fortis Türkiye Kupası maçında, Tarsus İdmanyurdu, Ankaragücü'ne 4-3 yenildi. 
     Karşılaşmaya hızlı başlayan ev sahibi ekip, 2. dakikada gole kavuştu. Bu dakikada Berk'in ortasında ceza sahası içerisinde topla buluşan Emrah, plase bir vuruşla topu filelere göndererek takımını 1-0 öne geçirdi. 
     4. dakikada ani gelişen Tarsus İdmanyurdu atağında, Halil, topu ceza sahasına ortaladı. Kaleci Orkun'un boşa çıkmasıyla topu bir anda önünde bulan Alpaslan, boş kaleye göndererek skoru 2-0 yaptı. 
     12. dakikada Ankaragücü'nden Birol, topu müsait pozisyondaki Burak'a aktardı. Bu futbolcunun sert şutunda kaleci Volkan topu bloke etti. 
     41. dakikada Birol'un pasında ceza sahasında topla buluşan Umut, topu ağlara gönderdi 2-1 
     İlk yarı, ev sahibi Tarsus İdmanyurdu'nun 2-1 üstünlüğüyle sone erdi. 
     
     İKİNCİ YARI 

     Ankaragücü, ikinci yarıya hızlı başladı. 
     48. dakikada Tarsus İdmanyurdu ceza alanının önünde topla bulaşan Evren'in ortasında Emre, skoru eşitledi 2-2 
     49. dakikada Ankaragücü'nün 3. golü geldi. Muhammed'in havadan pasında Umut kafayla takımı öne geçiren golü attı 2-3 
     52. dakikada Tarsus İdmanyurdu kalesinin önünde meydana gelen karambolde topla bulaşan Muhammed, skoru 2-4 yaptı. 
     61. dakikada Emrah ile ceza alanında verkaça giren Hikmet, Tarsus İdmanyurdu'nun 3. golünü atarak aradaki farkı bire indirdi 3-4 
     Karşılaşmanın bundan sonraki dakikalarında başka gol olmayınca, konuk ekip sahadan 4-3 galip ayrıldı. 
     

Stat Burhanettin Kocamaz. Hakemler Barış Şimşek xxx, Mehmet Kısal xxx, Bülent Birincioğlu xxx. Tarsus İdmanyurdu Volkan xx, Hakan Bayraktar xx, Berk xxx, Murat xx, Serkan Tuncel xx, Önder xx, Halil xx, Uğur xx Dk. 46 Hakan Kaya xx , Emrah xxx, Hikmet xxx Dk. 68 Armağan x , Alpaslan xx Dk. 72 Gökhan xx . Ankaragücü Orkun xx, Emre xx, Sedat xx, Hakan xxx, Paulu x Dk. 31 Heverton x Dk. 57 İbrahim xx , Birol xx, Umut xxx, Niyazi xx Dk. 31 Muhammed xxx , Eddoaardo xx, Burak xx, Evren xxx. Goller Dk. 2 Emrah, Dk. 4 Alpaslan, Dk. 61 Hikmet Tarsus İdmanyurdu , Dk. 41 ve Dk. 49 Umut, Dk. 48 Emre, Dk. 52 Muhammed Ankaragücü . Sarı kartlar Dk. 44 Hakan Bayraktar, Dk. 82 Serkan Tuncel Tarsus İdmanyurdu , Dk. 62 Muhammed xx, Dk. 82 Evren, Dk. 82 İbrahim Ankaragücü .      
     SUSİÇ GALİBİYET TARSUS'UN HAKKIYDI 

     Ankaragücü Teknik Direktörü Saffet Susiç, Fortis Türkiye Kupası'nda Tarsus İdmanyurdu karşılaşmasına futbolcularının kötü başladığını belirterek, "Bana göre rakibimiz mağlubiyeti değil galibiyeti hak etti" dedi. 
     Saffet Susiç, maçtan sonra yaptığı açıklamada, tebrik edilecek takımın Tarsus İdmanyurdu olduğunu söyledi. 
     Tarsus İdmanyurdu'nun ilk yarı akıllı oynaması halinde skoru 5-6 farka taşıyabileceğine dikkati çeken Susiç, "Maçın ilk dakikalarında rakip takım 2 gol attı. Şansımız iyi gitti. İlk yarıda attığımız gol, maçın kaderini tayin etti. İlk yarıdaki oyunuyla Tarsus İdmanyurdu iyi skor elde etti, ancak bunu koruyamadı. Herhalde strese girdi. Tek sevincimiz 3 puanı alabilmemiz" dedi. 
     Tarsus İdmanyurdu Teknik Direktörü Mehmet Şansal ise hızlı başladıkları karşılaşmanın ilk yarısında yüzde 100'lük penaltılarının verilmediğini söyledi. 
     Talihsiz goller yediklerini ve kalecinin hatalar yaptığını ifade eden Şansal, "Oyuncularımı kutluyorum. Yılmadan mücadele ettiler. Tarsus, yönetimi, futbolcusu ve tesisleriyle ışık veren bir kulüp, ama bu olumlu havayı skora yansıtamadık. Futbolcular, formalarına yakışır mücadele etti. Daha farklı skor olabilirdi. Biz klasman mücadelesi veriyoruz. Bundan sonra yolumuza devam edeceğiz" diye konuştu. 
     
</TEXT>
</DOC>
