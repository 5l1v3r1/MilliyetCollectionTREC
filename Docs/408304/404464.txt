<DOC>
<DOCNO> 404464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/yazar/akyol.html </URL>
<DATE> 2005/01/01/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yeni yıl, Yeni TL 
</HEADLINE>
<TEXT>


MUM, kandil, nur, ışık, aydınlık... Bu kelimelerin hepsi bütün kültürlerde, bütün dinlerde, bütün felsefelerde olumlu anlama sahiptir. 
Daha elektrik bilinmezken minarelerde kandillerle mahyalar yapardık. 
Çağımızda neon ışıklarıyla reng renk donanmış geniş caddelerden, meydanlardan hangimiz hoşlanmayız Yılbaşılarının en sevdiğim iki yanı, binaları, caddeleri, evlerin içini ışıklarla donatmak ve hediyeleşmektir. 
Işık umut ve iyiliğin, hediyeleşmek dostluk ve sevginin ifadesi... 
Evrenselleşen yılbaşından başka, milli detlerimizden birkaçını böyle bir 'şehrayin' haline getirsek kötü mü olur Cumhuriyet Bayramı'nı bu hale getirmeye başladık, daha da geliştirmeliyiz. 
Ramazan Bayramı, kandil, hıdrellez, nevruz gibi günlerimizden birkaçını da, çocuklara Nasreddin Hoca'nın armağanlar dağıttığı şehrayinler haline getirsek ne iyi olur diye düşünüyorum. 
Bu defa yeni yıla girerken, ilave bir ışığımız daha var YTL... 

YENİ Türk Lirası ışıklı bir haber panosu gibi, enflasyon canavarından kurtulduğumuzu bildiriyor. 
Otuz yıl süreyle enlasyonu yenemeyen politik sistem Ve otuz yıl süreyle enflasyonun sosyal ve ahlaki tahribatına uğrayan toplum 
Bela 1970'lerde başladı. 
Sivil radikal hareketler ve askeri 12 Mart Muhtırası istikrarı sarsmış, yelpazenin parçalanması Türkiye'yi koalisyonlara mahk m etmişti. 
Dünya petrol şokunu yaşarken, bizdeki sağ ve sol popülist politikalar "Petrol yükünü halka yansıtmayacağız" diye enflasyon canavarını beslemeye başlamıştı. 
Yunanistan Avrupa Ekonomik Topluluğu'na girerek siyasi istikrarı, ekonomik disiplini ve hızlı büyümeyi sağlarken bizde ekonomiyi ve siyaseti rasyonalize edecek hiçbir dinamik kalmamıştı Sağ-sol kavgası, Üçüncü Dünyacı saplantılar, kavgalı koalisyonlar... 12 Eylül darbesi... 
1980'lerde yapısal dönüşümü sağladık ama enflasyonu yenemedik, 1990'lardaki siyasi istikrarsızlık ise Türkiye'ye çok pahalıya mal oldu. 

KRİZ yönetimi teorilerinin bir tespiti var Uzun süre iyi yönetilemeyen bir ekonomide hükümetler ancak krizlerle mecbur kaldıklarında 'acı ilaç' içirmeyi göze alırlar. 
2001 Şubat'ında patlak veren büyük ekonomik kriz "acı ilaç"ı içmeye hepimizi mecbur etti. Kemal Derviş'in yönettiği acı ilaç politikasına Ecevit hükümetinde hiçbir koalisyon ortağı hayır diyemedi... 
Ekonomi yavaş yavaş böyle disipline girerken siyaseti 'rasyonalize' edecek bir gelişme daha oldu. 2002 seçimlerinde, Türkiye Özal'dan sonra ilk defa tek partili bir hükümete kavuştu, uzun enflasyon döneminin politik kadrosu halk tarafından tasfiye edildi. 
AKP, bazı evhamlı çevrelerin korkusunun aksine, ekonomik ve siyasi politikalarında istikrar ve rasyonalizasyona büyük önem verdi. 
Ve işte artık "sıfırlara veda" ederek YTL'ye geçiyoruz. 
Bu ekonomik disiplin ve politik istikrar devam ederse, gelecek yılbaşılarda çok daha iyi bir Türkiye göreceğiz. 
Sağ toparlanmıştır, tekrar parçalamamalı... AKP'nin alternatifi soldan çıkmalı... Bir de o şekilde "iki kanatlı demokrasi"yi oturtursak, Türkiye'yi kimse tutamaz. 
Türkiye 2005 yılına hak edilmiş umutlarla giriyor. Kutlu olsun... 



</TEXT>
</DOC>
