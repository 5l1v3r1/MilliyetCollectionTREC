<DOC>
<DOCNO> 401986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sondun23.html </URL>
<DATE> 2005/12/09/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Güney Kore meclisinde kavga 
</HEADLINE>
<TEXT>

     Güney Kore parlamentosunda milletvekilleri okul reformuna ilişkin bir yasa tasarısı yüzünden kavga etti. 
     Ana muhalefetteki Büyük Ulusal Parti'nin milletvekilleri, hükümet, öğretmenler ve velilere özel okullarda daha çok yetki verilmesini öngören yasa tasarısının oylanmasını engellemek istedi. 
     Muhalefetin milletvekilleri, oturumu açamaması için meclis başkanının koltuğuna oturmasını engelleyerek iktidardaki Uri Partisi'nin milletvekillerini itiştirdi. 
     Birbirlerine kağıtlar atarak birbirlerinin yakasına yapışan iki partinin milletvekilleri, koridorlarda birbirlerini itme-kakma yarışına girerken, birkaç milletvekili yere düştü. 
     Kavgaya rağmen, iktidar partisinin, öğretmenler ve velilerin oluşturacağı özel komitelerin, özel okullardaki yönetim kadrosunun bir kısmını atamasına imkan veren tasarının kabul edilmesini sağlayan çoğunluğu sağladığı belirtildi. 
     Güney Kore meclisi geçen yılın mart ayında da milletvekillerinin birbirlerine ayakkabılarını fırlattıkları kavgaya sahne olmuştu. 
     
</TEXT>
</DOC>
