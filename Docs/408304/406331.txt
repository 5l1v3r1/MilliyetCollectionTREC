<DOC>
<DOCNO> 406331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/son/sonyas06.html </URL>
<DATE> 2005/12/24/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Rusya'nın en güzel kızı 
</HEADLINE>
<TEXT>

     Rusya'nın en güzel kızlarının ülkenin uzak doğu bölgelerinden çıktığı, Moskova'da düzenlenen son güzellik yarışmasında bir kez daha kanıtlandı. 
     'Miss Russia 2005' yarışmasında birinciliği Çin sınırında bulunan Komsomols-Na-Amure kentinden Aleksandra İvanovskaya, ikinciliği Sibirya'nın başkenti sayılan Novosibirsk'ten Alla Tretyakova, üçüncülüğü ise Rusya'nın en doğusundaki kent sayılan Vladivostok'tan Anna Dyadeçko kazandı. 
     Başkentin en modern konferans salonu sayılan 'Manej'de önceki gün düzenlenen yarışmaya ülkenin değişik yerlerinde düzenlenen bölgesel yarışmaların galipleri katıldı. 
     Rusya'nın batısındaki Kaliningrad'dan doğudaki Vladivostok'a kadar 50 bölgenin en güzel kızları yarışmada boy gösterirken, juri Rusya'nın ünlü sunucu, sanatçı ve fotoğrafçılarından oluştu. 
     
     
     16 yaşında Kraliçe oldu 

     Kendi kentinde düzenlenen 'Miss Dalniy Vostok-2005' Uzak Doğu Güzeli 2005 yarışmasını kazanarak Moskova'ya gelme fırsatını elde eden 16 yaşındaki lise öğrencisi İvanovskaya, jürinin ve izleyicilerin beğenisini diğer yarışmacılardan daha fazla toplamayı başararak birinci oldu. 
     87 63 94 ölçülerine sahip 180 santimetre boyundaki İvanovskaya, 100 bin dolar ve bir lüks otomobil kazanırken, dünya güzellik yarışmasında da Rusya'yı temsil etme fırsatını elde etti. 
     
</TEXT>
</DOC>
