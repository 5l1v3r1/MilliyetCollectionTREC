<DOC>
<DOCNO> 401897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/guncel/gun04.html </URL>
<DATE> 2005/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kırmızı bölge' çelişkisi 
</HEADLINE>
<TEXT>


Finike Belediye Başkanı DYP'li Nail Dülgeroğlu, "Kırmızı bölgede üç yıldır içki yasağı var" dedi 

ANTALYA Milliyet 

Antalya'nın portakalıyla ünlü ilçesi Finike'de üç dönemdir belediye başkanlığı yapan DYP'li Nail Dülgeroğlu, İçişleri Bakanlığı'nın talimatıyla Finike Kaymakamlığı'nca hazırlanıp İl Genel Meclisi'ne sunulan "kırmızı bölge"de jandarma kontrolünde içki yasağı uygulandığını bildirdi. Bölgede üç yıl önce kaymakamlık tarafından içki yasağı konulduğunu belirten Dülgeroğlu, şunları söyledi "Geçmişte içki satışı sakıncalı bulunan bu bölge şimdi neden 'kırmızı bölge' seçildi. Bunu anlamak mümkün değil. Bu belirli bir zihniyetin ürünüdür." 



</TEXT>
</DOC>
