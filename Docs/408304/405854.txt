<DOC>
<DOCNO> 405854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/guncel/gun07.html </URL>
<DATE> 2005/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Notlar ve fotoğraflarla Likya bölgesi 
</HEADLINE>
<TEXT>



Güneybatı Anadolu'nun Likya bölgesinde ilk dönem incelemelerini 1892'de yapan Avusturyalı bilim adamlarının "kroki, harita çizimi yapmak ve fotoğraf çekmek" üzere yanlarına aldıkları Avusturyalı istihk m subayı Ernst Krickl'ın tuttuğu fotoğraflı günlük, yaklaşık 100 yıl sonra, tıpkıbasımı ve günümüz değerlendirmeleriyle ilk kez Suna ve İnan Kıraç Vakfı tarafından yayımlandı. 
Likya bölgesi ve kültürüne ait eşsiz belgeyi gün ışığına çıkaran "1892 Lykia Günlüğü"nün ilk baskıları, kasımda AKMED Suna ve İnan Kıraç Akdeniz Medeniyetleri Araştırma Enstitüsü tarafından Antalya'da düzenlenen III. Uluslararası Likya Sempozyumu'nun kapanışında, bilim adamlarına armağan olarak verildi. 
Genç bir subayın, kendisine yabancı bir dünyayı, çok önemli bilim adamlarının eşliğinde gezerken tuttuğu notlar ve çektiği fotoğraflarla aktaran kitabın değerlendirmelerini arkeolog Nezih Başgelen yaptı. 



</TEXT>
</DOC>
