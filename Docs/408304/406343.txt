<DOC>
<DOCNO> 406343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/ekonomi/eko01.html </URL>
<DATE> 2005/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Marsa ile Piyale birleşti, şimdi Gıdasa çatısı altına girecekler 
</HEADLINE>
<TEXT>


Marsa Genel Müdürü Pıdik, "Kraft ile 'dostane' ayrıldık. Marsa ile Piyale birleşti. Artık, Çin ve Hindistan'a bakıyoruz" dedi 

ÖZLEM BAY 

Gıdasa Sabancı Gıda Sanayi ile Kraft Foods International'ın ortaklığıyla kurulan Marsa Kraft'daki Kraft'a ait yüzde 49'luk hissenin Gıdasa'ya devri geçtiğimiz günlerde gerçekleşti. Böylelikle Gıdasa, bitkisel yağ şirketi Marsa hisselerinin yüzde 99'una sahip oldu. Ortaklık yapısındaki bu değişimi beklediklerini söyleyen Marsa Genel Müdürü Alp Pıdik, "Ayrılık 'dostane' oldu. Marsa yağda büyümek istiyordu. Ancak Kraft, konuyla ilgili olmadığı için daha fazla risk almak istemedi. Ortaklık büyüme önünde engel olmaya başlamıştı" dedi. 
Pıdik, Marsa ile Kraft'ın birleşme ve ayrılma olayını şöyle anlattı "1993'te Kraft ve Marsa yarı yarıya ortak oldu. O dönemde, Türkiye'nin merkez olduğu, daha büyük bir coğrafyada 1 milyar doları aşkın bir ciro hedefine ulaşacak bir şirket beklentisi vardı. Krizlerle birlikte de büyüme hayallerine ulaşılamayacağı anlaşıldı. Sonrasında Kraft şirkette 'finansör ortak' durumunda kaldı." 

'Gıdasa çatısında birleşebilir' 
Bu anlaşmayı, Gıdasa'nın sürdürülebilir büyüme potansiyeli olan bir portföy oluşturması ve bölgenin lider gıda şirketlerinden biri haline gelmesi için önemli bir adım olarak değerlendiren Pıdik, Marsa ile Piyale'nin 15 gün önce birleştiğine de değindi. 2006 yılında Marsa ve Piyale'nin operasyonel anlamda birleşmesiyle oluşan yeni yapının oturmasına yönelik çalışmalara ağırlık vereceklerini ifade eden Pıdik, "İki - üç ay içerisinde bütün sistem yerine oturmuş olacak. Yumuşak ve hızlı bir geçiş olmalı. Bundan sonra şirket anlamında da ileriye dönük olarak hepsinin Gıdasa çatısı altında birleşmesi düşünülebilir" dedi. 

K rı iki kat arttı 
İki şirketin de genel müdürü olacağını belirten Pıdik, tüm dünyada 'fonksiyonel' ürünlere doğru bir kayışın olduğunu, bu tür ürünler geliştirmeye yönelik çalışmalar yürüteceklerini söyledi. 
Marsa'nın 2005'da k rlılığını iki katından fazlaya çıkardığını belirten Pıdik, "Marsa olarak 'maşallah'ı olan bir yıl geçirdik. Ortalama yüzde 12 - 13 arasındaki pazar payıyla Türkiye'deki ikinci büyük yağ şirketiyiz. Ayrıca en büyük yağ ihracatçısıyız. Bu yıl 62 tonluk ihracat yaptık, 215 milyon dolarlık ciro yakaladık. 2006 ciromuzun Piyale ile birlikte 300 milyon doları bulur. 2006'da hedefimiz daha önce faaliyet göstermediğimiz Çin ve Hindistan pazarlarına girmek" diye konuştu. 



</TEXT>
</DOC>
