<DOC>
<DOCNO> 405504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonyas12.html </URL>
<DATE> 2005/12/21/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Metroda genç kızı taciz eden işadamını diğer yolcular öldürdü 
</HEADLINE>
<TEXT>

     Japonya'nın batısındaki Osaka'da metroda bir genç kızı taciz eden işadamının, olaya müdahale eden öfkeli yolcular tarafından öldürüldüğü bildirildi. 
     Görgü tanıkları, dün metronun yoğun saatlerinde 20 yaşındaki genç kızı taciz eden adamın, bir durakta inmeye çalıştığını, ancak o sırada görevde olmayan bir polis memuruyla 3 yolcunun tacizci adamı yere çarptığı, bilincini kaybeden adamın hastaneye kaldırıldıktan 1 saat sonra öldüğünü aktardı. 
     Polisin kesin ölüm sebebini belirlemek amacıyla soruşturma başlattığı belirtildi. 
     Polisin şubat ayında yayımladığı bir rapor, Japonya'da metroda taciz olaylarının büyük hızla arttığını, kurbanların daha ziyade liseli genç kızlar olduğunu ortaya koyuyor. 
     Olayları engellemek amacıyla yaptırımları ağırlaştıran Japon yetkililerin, yoğun saatlerde sadece kadınlara tahsis edilen vagonları hizmete soktuğu da belirtiliyor. 
     
</TEXT>
</DOC>
