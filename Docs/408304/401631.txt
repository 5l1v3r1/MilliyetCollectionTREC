<DOC>
<DOCNO> 401631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sondun24.html </URL>
<DATE> 2005/12/08/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Küçük Ayla cinayetini 8 sayfalık mektupla anlattı 
</HEADLINE>
<TEXT>

     Almanya'nın Zwickau kentinde 6 yaşındaki Ayla'yı öldürmekten yargılanan Mario L. 38 , psikiyatrisine gönderdiği 8 sayfalık mektupta cinayeti nasıl işlediğini anlattı. 
     Ayla'nın, eski sevgilisinin kızı olduğunu belirten Mario L, Zwickau kentinde otomobiliyle dolaşırken küçük kızın yaşadığı eve geldiğini, gitmek üzereyken Ayla'yı gördüğünü, kendisini otomobilinin bagajına kapatarak bir süre kentte dolaştığını ve bunu neden yaptığını bugün bile hala bilemediğini yazdı. 
     Sanık, Ayla'nın bu olaydan kimseye söz etmeyeceğini ve otomobilin önünde oturmak istediğini söylediğini ve kendisinin de bunu kabul ettiğini belirtti. 
     Tecavüz olayını anlatmadığı mektubunda sanık, önce boğmaya çalıştığı küçük kızı daha sonra bıçakla öldürdüğünü anlattı. 
     Bu olaydan sonra kendisini çok kötü hissettiğini ve bir süre otomobilinin ön koltuğunda oturduğunu belirten Mario L, daha sonra küçük kızın cesedini sakladığını kaydetti. 
     Mario L. hakkındaki davaya bugün Zwickau Eyalet Mahkemesi'nde devam edildi. 
     
</TEXT>
</DOC>
