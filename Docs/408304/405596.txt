<DOC>
<DOCNO> 405596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/yazar/sazak.html </URL>
<DATE> 2005/12/22/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
'G vur İzmir' 
</HEADLINE>
<TEXT>


İktidar sarhoşluğu ya da yorgunluğu başka nasıl olur Türkiye'ye ancak, uzun dış gezilerden fırsat bulduğunda uğrayan 'Erdoğan halleri'nden söz ediyoruz. 
Üç senedir iktidarda olan kadrolar h l Türkiye'nin bazı illerini ele geçirmekten, İzmir örneğindeki gibi 'son kaleyi' de düşürmekten söz ediyorsa 'Dr. Jeykıl ve kız kardeşi'ne benzer bir ruhsal sorunsalın, ay ışığına göre değişen kimliklerin demokrasinin geleceği açısından doğuracağı sakıncaları görebilmeliyiz. 
Dinci siyaset geleneğinde hedefe varıncaya dek gerçek niyetleri gizlemenin adına 'takiyecilik' deniyor. 
AKP iktidarı, 3 Ekim'de AB'den müzakere kararı çıkıncaya dek 'merkez'e oynadı. İlk şoku, AİHM'nin 'türban yasağı' kararını onaylaması üzerine yaşadı. Beklenti, AB sürecinde temel hak ve özgürlükler alanı genişledikçe, 'türban'ın da sorun olmaktan çıkacağıydı. Leyla Şahin davasında AİHM, Türkiye'deki demokratik rejimin 'laik' karakterine vurgu yapınca bu yol kapandı. Orhan Pamuk ve Yücel Aşkın davalarında 'yargının bağımsızlığını' savunan AKP iktidarı, türbanla ilgili Anayasa Mahkemesi kararına gönderme yapan, Avrupa hukukuna uymak zorunda. AB'den beklentiler 'siyasi planda' düş kırıklığı yaratınca hükümet, AKP tabanına oynamaya başladı. Muhafazak rlık şalı kalktı, İslamcı yüz ortaya çıktı. AKP'li belediyelerin içki yasağı, 'türbanın rövanşı'ydı. 
Başbakan Erdoğan'ın AKP İzmir İl Teşkilatı'nın yemeğinde 'G vur İzmir' imasına yol açan sözlerinin de bu sürece denk gelmesi anlamlıdır. 
Hükümet sözcüleri 'düzeltmeye' çalışsa da Erdoğan'ın sözlerinin nereye çıktığı belli "O zaman zaman bazı ifadeler var ya, bu ifadelerin olmadığı görülecektir. Çünkü, İzmir'in aslı bu değildir. O yakıştırmalar değildir. İnşallah bu yakıştırmaları da ilk seçimde silip atacaktır üzerinden." 
Başbakanlık Sözcüsü Akif Beki, Erdoğan'ın bu sözleriyle İzmir için kullanılan 'solun kalesi' gibi bazı siyasi nitelendirmeleri kastettiğini açıklamış. Oysa, 'İzmir'in aslı bu değildir' diyen Başbakan'ın, AKP teşkilatıyla yaptığı toplantıda nereye gönderme yaptığı ortada değil mi Neymiş İzmir'in aslı Bu sözlerden çıkarak İzmir, 'solun değil, sağın kalesidir' diye düşünmek olası mı 
İzmirliler, kente hizmet uğruna yaşamını kaybeden Ahmet Piriştina'yı uğurlarken, düşünce farkı, kimlik, köken ayrımı güttüler mi Parti farkı gözetmeksizin Türkiye'nin bütününde milyonlarca insan gözyaşı döktü. 
Solun kalesi İzmir, umarız seçimde Başbakan'ı mahcup eder. Morales'in Bolivya zaferi gibi sola iktidar yolunu Ege'den açar. 



</TEXT>
</DOC>
