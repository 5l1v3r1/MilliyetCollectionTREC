<DOC>
<DOCNO> 408030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sonspo27.html </URL>
<DATE> 2005/12/30/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Karşıyaka'nın yeni Başkanı Coşkun Süer oldu... 
</HEADLINE>
<TEXT>

     Karşıyaka Spor Kulübü başkanlığına Coşkun Süer seçildi. 
     Karşıyaka Olağanüstü Genel Kurulu, ''Yönetim Kurulu Seçimi'' maddesiyle Karşıyaka Nikah Sarayı'nda toplandı. Başkan Levent Aziz Güngil'in istifa etmesi nedeniyle ''Kulüp Başkanı Seçimi'' maddesi de genel kurula eklendi. 
     Yapılan seçimde, 114 oy alan tek aday Coşkun Süer, başkanlığa seçildi. 117 delegenin katıldığı olağanüstü genel kurulda, 3 oy da boş çıktı. 
     Başkanlığa getirilen Süer, özellikle medya ile ilişkileri geliştireceklerini belirterek, ''Medya mensuplarına her zaman yardımcı olmaya hazırız. Kapımız açıktır. Kulübü içinde bulunduğu sıkıntılardan biran önce kurtarmak için gerekli çalışmaları başlatacağız'' dedi. 
     Coşkun Süer başkanlığındaki yeni yönetim kurulunda şu isimler yer aldı 
     Kerem Ali Sürekli, Akif Ersezgin, Mustafa Taşova, Mustafa Başman, Volkan Sintaç, Mustafa Erdem, Özer Gürbüz, Fatih Diniz, Mehmet Yaya, Berkan Erçakır, Özgür Aris, Erim Yıkgeç, Nazım Torbaoğlu, Bülent Şenyürek, Muzaffer Durak ve Halis Hayırlı. 
     
</TEXT>
</DOC>
