<DOC>
<DOCNO> 405771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sontur08.html </URL>
<DATE> 2005/12/22/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Gaziosmanpaşa'da kar maskeli gaspçılar polisi yaraladı 
</HEADLINE>
<TEXT>

     Gaziosmanpaşa'da bir gasp olayına karıştıkları öne sürülen kar maskeli 3 kişi, polis memurunu yaraladı. 
     AA muhabirinin aldığı bilgiye göre, polis memuru Orhan Küçük, Küçükköy İstanbul Caddesi'nde bir gasp olayına karışarak kaçmaya çalıştıkları belirtilen ve ellerinde bıçak olan kar maskeli 3 kişiyi gördü. 
     Gaziosmanpaşa Ekipler Amirliği'nde görev yapan, ancak olay sırasında izinli olduğu öğrenilen Küçük, ardından bu kişilere müdahale etmek istedi. 
     Bu esnada kurusıkı tabanca ile kendilerini yakalamak isteyen polis memuru Küçük'ü sırtından vurarak yaralayan zanlılar, olay yerinden kaçtı. 
     İstanbul Üniversitesi Cerrahpaşa Tıp Fakültesi Hastanesi'ne kaldırılan polis Orhan Küçük'ün hayati tehlikesinin bulunmadığı ve genel sağlık durumunun iyi olduğu bildirildi. 
     Olay sonrası çevrede çalışma başlatan ilçe emniyet müdürlüğü ekipleri, durumları şüpheli görülen 5 kişiyi gözaltına alarak Küçükköy Polis Merkezi'ne götürdü. 
     Daha sonra Asayiş Şube Müdürlüğü Gasp Büro Amirliği'ne teslim edilen bu kişilerin, polis memuru Küçük'ün yaralanması olayıyla ilgileri olup olmadığının araştırıldığı kaydedildi. 
     
</TEXT>
</DOC>
