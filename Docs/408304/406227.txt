<DOC>
<DOCNO> 406227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/yazar/pulur.html </URL>
<DATE> 2005/12/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
'Müebbet' mahk mun mektupları... 
</HEADLINE>
<TEXT>


ŞEMDİN Sakık bir zamanlar PKK'nın, Abdullah Öcalan'dan sonra ikinci adamı olarak tanınırdı kod adı "Parmaksız Zeki"ydi, uzun yıllar kan kusturan terörün bir bölümünü yönetti, ama sonunda, kendi ifadesine, göre terörün ve şiddetin, kan dökmenin karşısına çıktı. Apo'nun kendisini öldürteceğini anlayarak, Kuzey Irak'a kaçtı. Barzani peşmergelerine teslim oldu, onlar da durumu Türk güvenlik kuvvetlerine bildirdiler. Özel Harek t timi Dahok'a gitti, Şemdin Sakık ile kardeşi Arif'i Türkiye'ye getirdi. 
Şemdin Sakık, şimdi Diyarbakır cezaevindedir, "ağırlaştırılmış müebbet" hapis cezasını hücresinde çekmektedir. 

TERÖR konusunda araştırma yapan Tuncer Günay, Şemdin Sakık'a bir mektup yazarak bazı şeyler sorar, cevap gelir ve mektuplar birbirini izler. Tuncer Günay, Sakık'ın iznini alarak bu mektupları bir kitapta toplar, kendi görüşlerini de ekler. 
Kitapta çok ilginç olaylar ve anlatımlar var, lakin bizim en çok ilgimizi çeken "insani" bir olay var ki... x 

ŞEMDİN Sakık'ın annesi 2000 yılında felç olur, yatağa düşer. Kadın Muş'tadır, iki oğluyla görüşmeye gelememektedir, bir yeğeniyle haber yollar 
"Amca, anneniz sizin ölmeden önce sesinizi duymak istiyor. Bir kasete birkaç kelime söyleyip göndersinler diyor." 
Şemdin Sakık, cezaevi müdürüne anlatır, müdür savcıya soracaktır. Aradan bir ay geçer, Şemdin Sakık tekrar müdüre çıkar, ne olduğunu sorar, müdür savcıyla konuşmuştur, savcı şöyle demiştir 
"Olabilir, ama Türkçe konuşması gerekiyor " 
"Ama annem Türkçe bilmiyor ki " 
"Sen, sesimi işitsin demedin mi Sesin Türkçesi, Kürtçesi olur mu " 
Şemdin Sakık ısrar eder 
"Mümkünse üç beş cümle Kürtçe konuşmak istiyorum." 
"Tercüman sorunu var, ne bilebiliriz, ne söylediğini " 
Şemdin Sakık, çözüm önerisi getirir 
"Ama müdür bey, cezaevi personelinin hepsi Kürtçe bilir, bilmeyeni yoktur. Birisine kaseti dinletirsin, olur biter " 
"Onlara nasıl güveneyim, konuşmanın içeriğini doğru aktarıp aktarmadıklarını nereden bileyim " 

BİR ay sonra ablaları gelir, Şemdin Sakık haberi duyar, annesi ölmüştür. 
Sakık, bu ölümü mektubunda şöyle anlatır 
"Annemin vefatına ne sevindim, ne üzüldüm. Onun ölümünden çok, sesimizi duymadan ölüp gitmesi, anne sana iyi bir evlat olamadık, hakkını helal et diyemediğime üzüldüm " 

İŞTE "insani devlet"le "ceberut devlet"in farkı budur. 
"İnsani devlet" cezanın en ağırını verir, Şemdin Sakık'a verdiği gibi, lakin, onun felçli annesine, ana diliyle iki cümle söylemesine engel olmaz. 
İdam mahk mlarına bile asılmadan önce "son sözünü" sorarlar. 
Diyeceksiniz ki, bir görevlinin yaptığını "devlet"e mal etmek doğru mu 
Evet, ama onlar da "Biz devleti temsil ediyoruz " diyorlar. 

BU kitabı kim yazdı 
"Dünün Kürtçüsü Şemdin ile Türk milletçisi Tuncer artık düşman saflarda değil, medenice, insanca, tahammülle, saygıyla barış içinde oturup konuştukları bir kardeşlik masasındadırlar" diyen biri... 

YA 18 yıl dağlarda PKK'yı yöneten Şemdin Sakık şimdi ne diyor 
"Kimine göre Apo ile koltuk kavgasına girdiğim için, kimine göre Türkiye Cumhuriyeti Devleti ile anlaştığım için, kimine göre de yorulduğum için örgütten ayrılmışım. Ayrılışımda birçok neden olabilir, ama esas neden, şiddetle hiçbir sorunun çözülemeyeceğine inanmamdı. Şiddeti uygulayarak ve şiddetin bir numaralı mağduru olarak öğrenmiştim, şiddetin ne olduğunu." 
- 
x Marduk Yayınları. 



</TEXT>
</DOC>
