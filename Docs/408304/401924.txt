<DOC>
<DOCNO> 401924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/spor/spo04.html </URL>
<DATE> 2005/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Aktuğ'un son kararı 
</HEADLINE>
<TEXT>


Trabzonspor Başkanı, "Kongreden seçim maddesini kaldırabiliriz" sözünden çark etti, genel kurulda yeniden aday olmayacağını söyledi. Hacısalihoğlu da yarıştan çekildi 


Trabzonspor Kulübü Başkanı Atay Aktuğ, 17-18 Aralık tarihlerinde yapılacak seçimli mali genel kurulda, başkanlığa yeniden aday olmayacağını açıkladı. 
Aktuğ, "Bugüne kadar kesin olarak aday olacağımı söylemedim. Açıklamalarım olabilirim, düşünüyorum şeklindeydi. Nedeni de seçime kadar kulübü sağlam tutmaktı" dedi. 
Yeni belirlenecek yönetime herkesin sahip çıkmasını isteyen Aktuğ, "Halk, üyeler ve şehir göreve gelecek yönetimin arkasında dursun, kulüplerine, takımlarına ve futbolcularına destek olsunlar" diye konuştu. Atay Aktuğ, gelecek yönetimin Halilhodziç'e mutlaka sahip çıkması gerektiğini de kaydetti. Bu arada Hayrettin Hacısalihoğlu dün akşam adaylıktan çekildi. Nuri Albayrak ise adaylığını bugün açıklayacak. 

'Pişman değilim' 

Teknik Direktör Halilhodziç, Trabzonspor'un başında bulunmaktan pişmanlık duymadığını söyledi. Tecrübeli hoca, "Çalıştığım her takımın formasını, heyecanla gururla taşıdım. Dürüstçe de son güne kadar borcumu ödemek isterim" diye konuştu. Tayfun'un milli takımdan sakat dönmesine kızdığını belirten Halilhodziç, "Oyuncum iki gün önce sakatlanmış. Kulüpte kimsenin haberi yok. Trabzonspor sadece saha içinde değil, saha dışında da düzelmeli" dedi. 


</TEXT>
</DOC>
