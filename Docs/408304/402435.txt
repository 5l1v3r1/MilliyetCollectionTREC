<DOC>
<DOCNO> 402435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/spor/axspo01.html </URL>
<DATE> 2005/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldıray'ın golü yetmedi 
</HEADLINE>
<TEXT>


Hertha Berlin'de oynayan milli futbolcumuz, üst üste üçüncü lig maçında da fileleri havandırdı, ancak bu kez takımının Hamburg deplasmanında yenilgisine engel olamadı 


Alman Ligi'nde Hertha Berlin forması giyen Yıldıray Baştürk, üst üste üçüncü haftada da fileleri havalandırmasına rağmen takımının zorlu Hamburg deplasmanında 2 - 1 mağlubiyetine engel olamadı. 
Hertha henüz 2. dakikada Van Burik'in kendi kalesine attığı golle yenik duruma düştü. 8. dakikada bu kez yine Van Burik'in, Mpenza'yı ceza sahasında düşürmesiyle kazanılan penaltıyı Mahdevikia'nın gole çevirmesiyle fark ikiye çıktı. 52'de Marcelinho'nun kırmızı kart görmesiyle 10 kişi kalan Hertha, Yıldıray'ın 76. dakikada gelen golüne rağmen yenilgiden kurtulamadı. 
Hamit Altıntop'un 87 dakika oynadığı Schalke, Mainz'ı 1 - 0 mağlup ederken, B.Dortmund, genç yıldız Nuri Şahin'in 90 dakika oynadığı ancak gol bulamadığı maçta E.Frankfurt'a rakip sahada 2 - 0'lık skorla boyun eğdi. 
İngiltere'de Tugay'ın sarı kart gördüğü ve 79'da oyundan alındığı karşılaşmada Blackburn, West Ham'ı 3 - 2 yendi, 11. sıraya yükseldi. 


</TEXT>
</DOC>
