<DOC>
<DOCNO> 407874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/yazar/temelkuran.html </URL>
<DATE> 2005/12/30/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Arızasız kadınlar 
</HEADLINE>
<TEXT>


Kitle psikolojisinin kurbanı olduk herhalde. Dün bütün bir günü uğultusuyla insanı sersem eden, sersemleştikçe tuhaf bir biçimde ihtiyaçlarımızı hatırlatan alışveriş merkezlerinden birinde geçirdik Çiğdem'le. 
Pek l da yaşayabilir insan yeşil camdan bir meyve tabağı olmasa ama 3 milyon olunca... Tencereye oturan kızartma süzgeçleri olmadan da kızarır patates ama 1 milyon olunca... 
Bizim bıçaklar köreldi mi Ya körelirse Hamuru fistolu kumaş gibi kesen hamur kesici bize gerekmiyor ama ya gerekirse 
Böylece olaylar gelişti, hadisenin boyutları büyüdü ve nihayet oluklu çelik tava gereksinimi gündeme bomba gibi düştü. 
Dükk na girildi, tezg htarların her bir alet edavat hakkında anlattıkları sabırla ve hatta ilgiyle dinlendi. Her şey yolunda gidiyordu. Ta ki... 

Zaman ayarları 
Tezg htar kadın kızaran ekmekleri yukarı fırlatan makineyi gösterirken şu ayrıntıyı ekledi 
"Soğuyan kızarmış ekmekleri ısıtmak için da bu parça takıldı. Makinenin üzerinde soğuyanları da ısıtabiliyorsunuz." 
İşte o anda şimşek çaktı bendenizde. Dedim ki 
"Bunu ancak bir kadın tasarlayabilir " 
Tespitim yankı bulmadı diye, yılmadım, ısrar ettim 
"Kızarmış ekmeğin soğumasını ancak kadınlar dert eder. Adam kahvaltı masasına doğru anda gelmeyip sallandığı için ekmekler soğur. 
Kadının sinirleri bozulur. Adam ekmeklerin soğuduğunun farkına bile varmayabilir ama o sırada kadın, yaptığı zamanlama ayarları altüst olduğu için sinirlenir. 
Daha kötüsü sahanda yumurtanın, adamın banyodan çıkışına göre hazırlanması ancak fazladan geçirilen iki dakikanın yarattığı faciadır. 
Bir kadın bir kahvaltı için en az NASA kadar zamanlama hesabı yapar." 

Arıza lüksü olmayanlar 
Maalesef tespitlerimle sadece Çiğdem ilgilendi. Oluklu çelik tava elimizde, kadın beyninin gizleri üzerine konuştuk. 
Çayın suyunu koyup o arada masayı hazırlayıp sonra çayı demlemek ya da yumurtaları hazır edip banyodan gelen seslere göre yumurtaları kırmak gibi şeylerden... 
Çok mu "zavallıydık" Ama sonra başka şeylerden de konuştuk. 
İki kadınlık gündüz maceralarından, akşam simidini domates biberin zeytinyağına batırmaktan, kullanılmayan rujları, ojeleri, allıkları değiş tokuş ederken bütün malzemeleri ortaya yayıp evcilik gibi makyaj yapmaktan, aniden bütün yemekleri buharda pişirmeye karar verip iki gün sonra yine beraberce esnaf lokantasında tandır yemekten, birdenbire sinemaya gitmekten ve beraberce ağlaya ağlaya eve dönmekten... 
Ona buna arıza çıkaran kadınlar değiliz. Kaç kişinin lüksü var ki arıza olmaya Kaç kadının 
Biz kendi halimizdeyiz vesselam 
Kızarmış ekmekleri ısıttığını fark edince "Sorun bizde şekerim" deyip sonra da "Amaaan " diyip gülen kadın arkadaşlara, sevgilerimizle... 



</TEXT>
</DOC>
