<DOC>
<DOCNO> 400965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sondun22.html </URL>
<DATE> 2005/12/06/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
WT ABD askerleri Kuzey Irak'ta kalacak 
</HEADLINE>
<TEXT>

     Washington Times gazetesi, Amerika’nın Irak’tan asker çekmesinin ardından bu ülkede kalacak askerlerin çoğunluğunun büyük ihtimalle Kuzey Irak’ta konuşlandırılacağını belirtti. 
     Türkiye ile ilgili yaptığı haberlerde büyük tepki toplayan Washington Times gazetesi, ABD’nin er ya da geç Irak’tan ciddi miktarda asker çekeceğini, ancak bu geri çekilmenin ardından bu ülkede kalacak askerin çoğunluğunun Kuzey Irak’ta konuşlanacağını savundu. 
     Haberde, gerekli önlemlerin alınmaması halinde Türkiye ve ABD ilişkilerinin 2003 yılındaki tezkere krizinin ardından yeni bir krize girebileceği belirtildi. 
     Amerika’nın çıkış stratejisine göre Irak’ta kalacak Amerikan askerlerinin Kuzey Irak ekonomisine yardım edeceği ve bölgede yeni iş imkanları yaratılmasına yardım edeceği ifade edilen haberde, bu durumun Türkiye ile sorun yaratabileceği aktarıldı. 
     
     "EGE VE KARADENİZ’DE DE FAKİR BÖLGELER VAR AMA 
     AYAKLANMIYORLAR" Türkiye’de Ege ve Karadeniz bölgelerinde de ekonomik açıdan sıkıntılı bölgeler olduğunu ancak buralardaki insanların silaha sarılmadığını aktaran Washington Post, ancak Kürtler’in bunu yaptığını belirtti. 
     Türkiye’de Kemalistler’le İslamcıların rekabet içinde olduğu savunulan haberde, Türkiye’nin şimdi Kürtlere nasıl ulaşacağı ve herkesi tek bir bayrak altında nasıl birleştireceğine öncelik vermesi gerektiği ifade edildi. 
     
</TEXT>
</DOC>
