<DOC>
<DOCNO> 405076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sonspo02.html </URL>
<DATE> 2005/12/20/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Trabzonspor, Halilhodziç ile yola devam edecek 
</HEADLINE>
<TEXT>

     ALİ AYDIN İSTANBUL, DHA 

Trabzonspor’un yeni başkanı Nuri Albayrak, teknik direktör Vahid Halilhodziç ile yaptığı görüşmede sezon sonuna kadar devam etme konusunda anlaşmaya vardı. 
     Cevahir Otel’de yapılan görüşme sonrasında Trabzonspor Başkanı Nuri Albayrak, yaptığı açıklamada, teknik direktör Halilhodziç ile prensipte anlaştılranı söyledi. Başkan Albayrak şöyle devam etti Vahid Halilhodziç ile sözleşmemiz devam ediyor. Hocamızın bizden istediği bazı futbolcular var. O futbolcular ile temasa geçip 2. yarı için daha güçlü bir ekip kurmak için kolları sıvadık. Hocamız ile de bu konuları konuştuk ve toplantımızı bitirdik. Yarından itibaren transfer görüşmelerine başlayacağız. Sayın Halilodzic bizden her bölgeye futbolcu transferi istedi. Biz de hocamızın istediği her bölgeye adam almaya çalışacağız. Transfer çalışmalarımız 10 güne kadar biter. Öncelikle önümüzdeki yılın kadrosunu oluşturmaya başladık. Yapacağımız transferlerle önümüzdeki yılın kadrosunu oluşturmaya başlayacağız. Eğer bu kadroda da eksik varsa yapılan takviyelerle önümüzdeki yıl şampiyonluğa oynayacak bir kadro oluşturacağız.'' Fatih Tekke’nin Atatürk Havalimanı’nda silahı ile görüntülenmesi olayına da değinen Nuri Albayrak, Bizim Karadeniz uşağı biraz silaha meraklıdır. Bu merakından dolayı da çocuğu biraz hoşgörü ile karşılamak lazım. Bundan sonra inşallah silahı ile gezmez. Ben o silahı ondan teslim alırım. O silahı sandığa koyup Fatih’i de silahla gezdirmeyiz. Bizim çocukları kimse tehdit edemez. Fatih çok kaliteli ve iyi bir futbolcu onu kimse tehdit etmez. Bu olayları da her zaman açmamak gerekir'' dedi. 
     Trabzonspor Teknik Direktörü Halilhodziç ise Sayın başkanımızla çok dürüst bir görüşmemiz oldu. Albayrak’a, şu anda ki zorlukları ve Trabzonspor’daki olması gereken şeyleri anlattım. Trabzonspor’un ikinci yarıda daha başarılı olması için nelerin yapılıp, yapılmaması için fikir alışverişinde bulunduk. Bütün konularda aynı düşünceyi paylaşıyoruz. Benim ön gördüğüm şartları sayın başkanımız yönetimle konuşup ve cevaplarını alacak. Başkanda çok büyük bir istek gördük. Kendisine bunu başarması için çok destek veriyorum. Kolay olmayacağını söyledim. Bunun için zamanın gerektiğini söyledim. Ama bu konuda iyimserim. Çünkü başkan çok istekli göreve başlamış'' ifadelerini kullandı. 
     
</TEXT>
</DOC>
