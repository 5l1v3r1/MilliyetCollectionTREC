<DOC>
<DOCNO> 404571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/dunya/axdun01.html </URL>
<DATE> 2005/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Katalonya boykotu 
</HEADLINE>
<TEXT>


Katalonya'daki ayrılıkçı tırmanışa tepki duyan İspanyollar Katalan ürünlerine boykot başlattı 

DIŞ HABERLER SERVİSİ 


İspanya'da sağ ve muhafaz kar çevreler, ülkenin kuzeydoğusundaki özerk bölge Katalonya'daki ayrılıkçı ve milliyetçi tırmanışa tepki olarak "Katalan ürünlerini boykot" hareketi başlattı. 
İspanya parlamentosu, ülkenin kuzeydoğusunda bulunan ve başkenti Barcelona olan Katalonya'nın resmen bir ulus olarak tanınmasını sağlayan ve vergi kontrolünü Katalanlara bırakan özerklik yasasını geçen ay başında 197'ye karşı 146 oyla kabul etmişti. Muhafazak rlar, Başbakan Jose Luis Rodriguez Zapatero liderliğindeki Sosyalist Parti'nin desteklediği özerklik yasasına, ülkeyi parçalayacağı iddiasıyla karşı çıkıyor. Parlamento, sorunlu Bask bölgesinin bağımsızlığına ilişkin bir planı, anayasaya aykırı olduğu gerekçesiyle yılbaşında reddetmişti. 
AA'nın haberine göre boykot, özerk bölgenin İspanya Parlamentosu'ndan "ulus" olarak tanınma yönünde istekte bulunmasıyla başladı. İspanyolların en fazla boykot ettiği mallar arasında Katalan ekonomisinde önemli yer tutan şampanya, tekstil ürünleri, oyuncaklar, otomobil ve gözlük bulunuyor. Şampanya üreticilerinden Codorniu grubu, satışlarının yüzde 4 düştüğünü belirtti. Şampanya sektörünün lideri Freixenet de satışlarında aynı oranda düşüş yaşandığını açıkladı. 

Kara liste 
İspanyollar tarafından hazırlanan bazı internet sitelerinde Katalan firmalarının adlarının bulunduğu "kara listeler" yayımlanıyor. Aşırı milliyetçi görüşe sahip olan ve geçen yıl Madrid'in olimpiyat adaylığını desteklemediğini resmen açıklayan Katalan siyasetçi Josep Lluis Carod Rovira ve sahibi olduğu Saboreal adlı şirket, listenin başında yer alıyor. Alcampo adlı süpermarket zinciri, Noel kampanyası afişlerinde "Katalan şampanyaları yoktur" diye yazınca tepki aldı. 




</TEXT>
</DOC>
