<DOC>
<DOCNO> 400596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/yasam/yas03.html </URL>
<DATE> 2005/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şırnak'ta durum 60 kişi hastanelik 
</HEADLINE>
<TEXT>


ŞEYHMUS ÇAKAN, MUSTAFA ŞAN DHA 

Şırnak'ta içme suyundaki kirliliğin yol açtığı panik sürüyor. İshal nedeniyle 10 günde 60 kişinin hastanelere başvurduğu, ambalajlı su satışında patlama olduğu bildirildi. 
Bu arada yetkililerin açıklamaları kafa karıştırdı. Vali Yardımcısı Mümin Öztürk önceki gün, vatandaşlardan şehir şebeke suyunu içmemelerini istemişti. Belediye Başkanı DEHAP'lı Ahmet Ertak şebekeye yağmur sularının karışmış olabileceğini, ancak ciddi kirlilik olmadığını savundu. İl Sağlık Müdürü Dr. Bestami Beyazıt Üte de tahliller sonucu şebeke suyunda kirlilik bulunduğunu ve gerekli önlemlerin alınması gerektiği söyledi. 
Vali Osman Güneş de dün içme suyundaki kirlilik ve ishal olaylarıyla ilgili yazılı bir açıklama yaptı. Güneş özetle şunları söyledi 
"Hastanelerimize mevsim normallerinin üzerinde ishal başvurusu gelmemiştir. İçme suyunda günlük klor analizi yapılıyor. Yeterli klora rastlanmadığı zaman bakteriyolojik analizler yapılıyor. Son olayda analiz sonucu 100 cc'de bulunan koliform bakteri sayısının 240'dan fazla olduğu anlaşılınca, kirlilik giderilene kadar vatandaşları uyarma kararı alındı." 


</TEXT>
</DOC>
