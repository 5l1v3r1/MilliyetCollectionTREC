<DOC>
<DOCNO> 407171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/ekonomi/eko02.html </URL>
<DATE> 2005/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası İstihdam reformunun zamanı geldi 
</HEADLINE>
<TEXT>


Dünya Bankası'nın raporunda, daha hızlı istihdam olanakları yaratılması gerektiği belirtilerek, 'Konu, teklif edilen programlı kalkınma kredileri kapsamına alınacaktır' denildi 

WASHINGTON ANKARA AA 

Dünya Bankası'nın, 2004-2007 Ülke Destek Stratejisi CAS ilerleme raporunda Türk ekonomosinin beklenenin üzerinde performans sergilediği belirtildi. 
Raporda, 4.5 milyar dolar olarak planlanan kredinin Türkiye'nin kredibilitesinin artması nedeniyle 6.6 milyar dolara çıkarıldığına dikkat çekildi. 2002'de yüzde 27 olan yoksulluk oranının 2005 sonuna kadar yüzde 21-25'e gerilemesinin öngörüldüğü kaydedilen raporda, Türkiye'nin AB'ye üyelik yolunda karşılaşacağı en büyük güçlüklerden birinin işsizlik olacağına dikkat çekildi. 

İşsizlik reformları tehdit ediyor 
Raporda, şöyle denildi "Türkiye'nin nüfus artış hızı istihdam yaratma hızından daha yüksek. Bunun sonucu olarak, istihdam oranı 2004'te AB ortalamasının yüzde 62 çok altında yüzde 45 . Daha hızlı istihdam olanaklarının oluşturulması için ekonomik büyümenin temel unsurlarının ele alınmasının zamanı geldi. Halen sürmekte olan mali sektörü güçlendirme çalışmalarına paralel olarak bu reformların bazıları teklif edilen programlı kalkınma kredileri kapsamına alınacaktır." 
İstihdamın, KOBİ'lere sağlanacak bir dizi kredi ve yerel düzeyde gelir sağlayıcı projelerin finansmanı aracılığıyla destekleneceği, bu çerçevede KOBİ Kalkınma Projesi planlanmakta olduğu ifade edildi. Raporda, yüksek işsizlik oranının seçimlerin yaklaşmasıyla birlikte, reform sürecinin sürdürülebilirliğini tehdit edebileceği kaydedildi. 

AB tartışması yavaşlatabilir 
Raporda, AB ile ilişkiler için de şöyle denildi "Tam üyelik sürecinin 2014 sonrasına uzanacağı aşik r. Bazı AB üyelerinde Türkiye'ye muhalefeti var. Üyelik sürecinde engeller olursa yatırımcılar nezdinde olumsuz algılanabilir ve bu Türkiye'de reform sürecinde yavaşlamaya neden olabilir." 
Raporda mali disiplin konusunda da şu uyarı yer aldı "Mali iyileşmeyi sağlama, hükümetin popülaritesinin yüksek olmasına ve karşısında etkili bir muhalefet bulunmamasına rağmen, özellikle 2007 yılındaki seçimlerin yaklaştığı bir dönemde hükümet için önemli bir güçlük arz edecektir." 

'Ekonomide üç risk var' Raporda Türkiye ekonomisindeki üç risk şöyle sıralandı "2001 krizinin sürmekte olan etkisinden, uluslararası ve bölgesel gelişmelerden kaynaklanan makroekonomik hassasiyetler, reformların sosyal etkisi nedeniyle politik veya sosyal gerekçelerde fikir birliğinin kaybolması ihtimali ve programın uygulanmasıyla ilgili kurumsal güçlükler." 
"Türkiye halen yüksek iç borç yükü altında bulunan ve yüksek oranda borçlanan bir ülkedir" tespitine yer verilen raporda, "Artan cari hesap açığı, özellikle açığın finansmanın daha ziyade dalgalanma potansiyeline sahip kısa dönem sermaye girişine dayalı olmasından ötürü, hassasiyet oluşturuyor" tespiti yer alırken, "Cari açık büyük ölçüde revize edilerek GSMH'nın yüzde 6'sı civarında olacaktır" denildi. 



</TEXT>
</DOC>
