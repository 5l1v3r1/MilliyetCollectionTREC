<DOC>
<DOCNO> 404771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sonspo28.html </URL>
<DATE> 2005/12/19/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Galatasaray Hakem hataları olmasaydı, ilk yarıyı lider kapatırdık 
</HEADLINE>
<TEXT>

     Galatasaray Futbol Şube Sorumlusu Fatih Gökşen, sarı-kırmızılı ekibin ilk yarı performansını değerlendirerek, "Hakem hataları olmasaydı ilk yarıyı biz lider kapatırdık" dedi. 
     Fenerbahçe lehine yapılan hataları kasteden Gökşen, "Yapılan hakem hatalarına bakarsak, Galatasaray lider olmalıydı. İlk yarının gerçek lideri biziz" ifadesini kullandı. 
     Fatih Gökşen, ilk yarıda takımı başarılı bulduğunu vurgulayarak, türlü olumsuzluklara rağmen sahada aldıkları puanlarla kamuoyunun takdirini kazandıklarını söyledi. 
     Bütün oyuncuları ilk yarıda gösterdikleri mücadeleden dolayı tebrik eden Gökşen, "Yönetimin seyirci ile diyalogları, muhalefetin baskıları, maddi sorunlar gibi bir çok sıkıntıya rağmen çok iyi performans gösterdik" diye konuştu. 

     
</TEXT>
</DOC>
