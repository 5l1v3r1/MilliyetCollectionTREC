<DOC>
<DOCNO> 402079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sonsiy10.html </URL>
<DATE> 2005/12/09/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Rektör Aşkın, doktor kontrolünde mahkemeye katılacak 
</HEADLINE>
<TEXT>

     Yüzüncü Yıl Üniversitesi Kardiyoloji Bölümü Öğretim Üyesi Doç. Dr. Niyazi Güler, yarın Rektör Prof. Dr. Yücel Aşkın’ın kalbine stent takılacağını bildirdi. 
     AA muhabirine açıklama yapan Güler, kalbe giden damarlardaki tıkanıklığın giderilmesi amacıyla yarın öğlen saatlerinde Yücel Aşkın’ın kalbine stent takılacağını söyledi. 
     Operasyonu, İstanbul Koşuyolu Hastanesi Başhekimi Cevat Yakut’la birlikte gerçekleştireceklerini anlatan Güler, Aşkın’ın bu operasyondan sonra aksi bir durumun oluşmaması durumunda üç gün yoğun bakımda kalacağını kaydetti. 
     Güler, Aşkın’ın 14 Aralık’ta Van Adliyesi’ndeki duruşmaya da katılacağına işaret ederek, Rektör Yücel Aşkın’ın kendi gözetiminde monitörle mahkemeye gireceğini, mahkeme boyunca Aşkın’ın durumunun bu monitörden izleneceğini vurguladı. 
     
</TEXT>
</DOC>
