<DOC>
<DOCNO> 407493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/guncel/gun11.html </URL>
<DATE> 2005/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Astsubayları tanımıyoruz' 
</HEADLINE>
<TEXT>


ANKARA Milliyet 

Hakk ri'nin Şemdinli ilçesinde 9 Kasım'da eski PKK'lı Seferi Yılmaz'a ait kitabevinin bombalanmasının ardından kurulan TBMM Şemdinli Araştırma Komisyonu, dün eski Hakk ri Valisi Erdoğan Gürbüz, eski Şemdinli Kaymakamı Mustafa Cihan Feslihan ve Emniyet Genel Müdürlüğü Terörle Mücadele Daire Başkanı Selim Akyıldız'ı dinlendi. 
Gürbüz ve Feslihan, bombalama olayına karıştıkları iddiasıyla tutuklanan astsubaylar Ali Kaya ve Özcan İldeniz'in olay günü istihbarat çalışması yaptıklarından haberdar olmadıklarını söyledi. Mülki amirler, "Bu işlemleri kendi içlerinde hallederler, bize haber vermelerini gerektiren bir mekanizma yok" dedi. 

'Nasıl tanımazsınız ' 
Gürbüz ve Feslihan'ın astsubayları tanımadıklarını söylemeleri üzerine de AKP Adıyaman Milletvekili Hüsrev Kutlu, "Kara Kuvvetleri Komutanı bile bu astsubayları tanıyor. Sizler mülki amir olarak nasıl tanımıyorsunuz " diye çıkıştı. Gürbüz ayrıca, bölgede PKK'nın varlıklı kişilerden vergi aldığı, vermeyenlere karşı da korkutmak amacıyla patlayıcı kullandığını ifade etti. Akyıldız ise, sorulara sık sık "Televizyonlardan duyduğuma göre, gazeteden okuduğuma göre..." ifadeleriyle bilinen yanıtları verince milletvekilleri, "Siz terörle mücadelenin başındaki kişisiniz. Gazetelerde yazanı biz de biliyoruz. Sizin bilgileriniz ne, onu öğrenmek istiyoruz" diye çıkıştı. 
Komisyon üyelerinin, "Nasıl bu konuyla hiç ilginiz yokmuş gibi davranabiliyorsunuz " sorusuna Akyıldız, "Olaya hiçbir şekilde müdahil olmadık" yanıtını verdi. CHP'li üyeler, Jandarma İstihbarat Başkanı Tuğgeneral Mehmet Çörten'in komisyona çağrılması konusunda ısrarcı oldular. 

Selimiye'de 'Şemdinli' protestosu 

M. AKİF ERDEM İstanbul 
İstanbul'da bir grup, 1. Ordu Komutanlığı yakınında Şemdinli olaylarını protesto etti. Komutanlığın Harem yönündeki kapısı karşısında dün 12.30 sıralarında toplanan 30 kişi, "MGK, JİTEM ve kontrgerilla dağıtılsın" yazılı pankart taşıdı. Grup, yaptıkları açıklamanın ardından Türkçe ve Kürtçe sloganlar atarak dağıldı. 



</TEXT>
</DOC>
