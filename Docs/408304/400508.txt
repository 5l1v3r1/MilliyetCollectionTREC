<DOC>
<DOCNO> 400508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/sontur07.html </URL>
<DATE> 2005/12/04/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Evde dehşet Vurulmamak için 3. kattan atladı... 
</HEADLINE>
<TEXT>

     Ali GÜLER DHA 

KONYA'da oto parça satan 33 yaşındaki Ramazan Çelik, tartıştığı eşi 37 yaşındaki Dilek Çelik'i tabancayla öldürdü, evde bulunan arkadaşı Çetin Göğüsgeren'i de yaraladı. Evde bulunan ve tabanca kurşunu ile ölmek istemeyen 16 yaşındaki Hatice Bozkuş, 3'üncü kattaki evin balkonundan atlayınca yaralandı. 
     Olay, Selçuklu İlçesi Hoca Cihan Mahallesi Mutluer Sokak Erkan Siteleri C Blok'taki saat 03.00 sıralarında meydana geldi. Ramazan Çelik, bilinmeyen bir nedenle eşi Dilek Çelik ile tartışmaya başladı. Tartışma kısa sürede kavgaya dönüştü. Bu sırada evde bulunan arkadaşı Çetin Göğüsgeren ve Hatice Bozkuş kavgayı önlemeye çalıştı. Çelik, belinden çıkardığı ruhsatsız tabanca ile eşi Dilek Çelik ile kavgayı önlemeye çalışan Çetin Göğüsgeren'e ateş etti, Evde bulunan Hatice Bozkuş kurşunlara hedef olmamak için 3'üncü kattaki evin balkonundan atladı. Ramazan Çelik kaçtı. Ağır yaralanan Dilek Çelik ambulansla hastaneye kaldırılırken yolda öldü. Ayağından yaralan Çetin Göğüsgeren, Başkent Hastanesine'ne, balkondan atladığı için ayakları kırılan Hatice Bozkuş ise Konya Numune Hastanesi'ne kaldırıldı. 
     Olayın ardından Ramazan Çelik'in 01 EU 230 plakalı Mercedes marka otombille kaçtığı öne sürüldü. Polis, Çelik'i yakalamak için yolları keserken, otomobil 1.5 saat sonra aynı mahalledeki bir apartmanın bahçesinde bulundu. Polis soruşturmayı sürdürüyor. 
     
</TEXT>
</DOC>
