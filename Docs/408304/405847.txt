<DOC>
<DOCNO> 405847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/guncel/axgun02.html </URL>
<DATE> 2005/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayın Başbakan doğrusu bu 
</HEADLINE>
<TEXT>


Başbakan Erdoğan, içki yasağı haberlerinin asparagas olduğunu ima etse de, Bursa Osmangazi Belediyesi'nde "kırmızı sokak" önerisiyle başlayan uygulamalar, Erdoğan'ı tekzip ediyor 

İSTANBUL Milliyet 

CNN Türk'te yayımlanan ve gazeteci Taha Akyol'un sunduğu "Eğrisi Doğrusu" programına katılan Başbakan Recep Tayyip Erdoğan, içki yasağı haberlerinin asparagas olduğunu ima etti. "Ülkemin menfaatlerini bu tür asparagas haberlerde görmüyorum. Olmayan bir şeyi varmış gibi yazmak çok çirkin" dese de gerçekler Erdoğan'ı tekzip ediyor. 
İçişleri Bakanı Aksu'nun, "İçkili yerler kaldırılmayacak" demesine rağmen, "kırmızı sokak" kervanına Üsküdar Belediyesi de dahil oldu. İlçe Belediye Meclisi, "içki yasağı uygulanacak yerler raporu"nu kabul etti. Üsküdar Belediye Meclisi'nde, Hukuk ve Çevre Komisyonu'nca hazırlanan "ilçede içki yasağı uygulanacak yerleri belirleyen rapor" görüşüldü. Rapor, oylamaya katılan 27 üyeden 18'inin oyuyla kabul edildi. 
Belediye Meclisi birçok bölgede içki yasağı getiren kararı onaylayarak kaymakamlığa gönderdi. Ardından da karar İstanbul Büyükşehir Belediyesi'ne ulaştı. Ancak Büyükşehir Belediye Başkanı Topbaş, kararı veto etti. 

Osmangazi'de içki krizi 
Yerel Yönetimler Yasası'nda yapılan değişiklikle içki ruhsatı verme yetkisinin belediyelere geçmesinden sonra Osmangazi'de de "içki" krizi çıktı. AKP'li Osmangazi Belediyesi'nin içkili lokantaların ruhsatlarını iptal ettiği belirtilirken, Osmangazi Belediye Başkan vekili Abdullah Karadağ, "Avrupa'daki gibi sadece içkili mek nların bulunduğu 'Kırmızı Sokak'lar oluşturmak istiyoruz" dedi. Ancak bu karar tepkiyle karşılandı. 

Durumdan vazife çıkaranlar 

Türkiye çapında bazı uygulamalar şöyle 
Ankara Büyükşehir Belediyesi, kendisine bağlı parklarda içki yasağı uyguladı. Mamak'ta 24 saat çalışma ruhsatı olan, alkollü içki satan bazı dükk nların ruhsatlarının 05.30 - 23.00 saatleri arasında düzenlenmesi kararlaştırıldı. Keçiören Belediyesi de içki satan işyerlerinin 23.00'ten sonra kapanması kararı aldı.Konya Büyükşehir ve ilçe belediyeleri, sosyal tesislerinde içki satışını yasakladı. Tokat Öğretmenevinde içki yasağı getirildi. Amasya DSİ'ye ait Yedikır Barajı çevresindeki sosyal tesislerde içki yasağı başladı. Malatya Hafta sonu açık işyerlerinden alınan ruhsat harcı, diğer işyerleri için yüzde 10 - 20 yükseltilirken, birahaneler için yüzde 50 artırıldı. Denizli Belediye Meclisi, içkili yerleri şehir dışına çıkarma kararı aldı. Gaziantep Şehitk mil Belediyesi, gayrimenkullerini kiraya verirken 'bira dahil alkollü içki satılamaz ve kullandırılamaz' şartı koyuyor. Aksaray Belediyeye ait tesisler ile mesirelerde alkol satışı ve içilmesi yasak. Öğretmenevi'nde içki yasağı uygulanıyor.Karaman Kentte 8 içkili lokanta, 3 birahane, 60 da tekel bayi var. AKP'li belediye, bu işletmeler dışında talep edilen hiçbir yerde alkol satışı için ruhsat vermiyor.Antalya Finike, Kumluca, Kemer, Demre, Korkuteli, Gazipaşa, Gündoğmuş ve İbradı kaymakamlıkları, içkili yer bölgelerini nokta olarak belirleyip İl Genel Meclisi'ne gönderdi. Tepkiler üzerine görüşme ertelendi. Sonraki oturumda İl Genel Meclisi, sekiz ilçeyi içkili yer bölgesi ilan etti. 

Askerlerden deprem uyarısı 

ANKARA Milliyet - FOTOĞRAF ALTAN BURGUCU 
Başbakan Recep Tayyip Erdoğan, MGK Genel Sekreterliği'nde "Afet 2005 Kriz Yönetimi Tatbikatı Seçkin Gözlemci Brifingi"ne katıldı. Brifingi Genelkurmay Başkanı Orgeneral Hilmi Özkök, Dışişleri Bakanı ve Başbakan Yardımcısı Abdullah Gül, Devlet Bakanı ve Başbakan Yardımcısı Mehmet Ali Şahin, İçişleri Bakanı Abdülkadir Aksu ve komutanlar da takip etti. MGK Seferberlik ve Savaş Hazırlıkları Başkanı Tuğgeneral Tayyar Elmas, brifingde, meydana gelebilecek büyük çaplı depremlerin devletin anayasal düzeni, ekonomik ve sosyal yapısı ile idari ve siyasi güçlerinde olumsuz etki yarattığına dikkat çekti. Elmas, "Deprem sonrası ortaya çıkabilecek yönetsel zafiyetler, çeşitli dinsel veya ayrılıkçı güç odaklarının ortaya çıkmasına yol açabilir" dedi. 



</TEXT>
</DOC>
