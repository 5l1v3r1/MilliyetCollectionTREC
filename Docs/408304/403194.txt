<DOC>
<DOCNO> 403194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sonyas09.html </URL>
<DATE> 2005/12/13/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Brezilyalı telekızın günlüğü bir ayda 30 bin sattı 
</HEADLINE>
<TEXT>

     Brezilyalı hayat kadını Raquel Pacheco, yazdığı kitapla ülkenin gündemine oturdu. Pacheco, "Akrebin tatlı zehiri Bir Telekız'ın Günlüğü" adlı kitabıyla bir ay gibi kısa bir sürede 30 binlik satış rakamına ulaştı. Kitap, 21 yaşındaki genç kadının 3 yıl süren telekızlık dönemini anlatıyor. Okuma oranının çok düşük olduğu Brezilya'da kitabın 3 baskı yapması ülkede hayretle karşılandı. 
     
     İKİ AYDA DEĞİŞEN BİR HAYAT 

     İki ay öncesine kadar hayatını vücudunu satarak kazanan Raquel Pacheco, artık "çok satan" bir kitabın yazarı olarak röportajlara gidiyor, radyo ve TV şovlarda promosyon yapıyor. Genç kadının günlük tarzında yazdığı kitapta, okuyucular için 'cinsel hayatı renklendirme' öğütleri de yer alıyor. 
     
     SEKS BREZİLYA'DA TABU DEĞİL 

     Dünyanın en büyük Katolik ülkesi olmasına rağmen cinsellik Brezilya için tabu olmaktan çok uzak. Tüm sosyal sınıflardan Brezilyalılar, cinselliklerini ortaya koymaktan çekinmiyor. Devletin, AIDS'ten korunma programı kapsamında bedava prezervatifler dağıttığı ülkede hayat kadınlığı yasal. "Aracılık" ise değil. 
     
</TEXT>
</DOC>
