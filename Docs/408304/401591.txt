<DOC>
<DOCNO> 401591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/yazar/asik.html </URL>
<DATE> 2005/12/08/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Din kardeşleri... 
</HEADLINE>
<TEXT>


Başbakan Erdoğan, "Üst kimliğimiz Türkiye Cumhuriyeti vatandaşlığıdır" diyor ama ülkedeki alt kimliklerin birleştiricisi ve tutkalı olarak TC vatandaşlığını değil, İslamiyeti görüyor. İşte Yeni Zelanda'dan gönderdiği mesaj 
"Türkiye'deki 30'a yakın etnik unsuru birbirine bağlayan önemli bağ dindir. Çünkü Türkiye'nin yüzde 99'u Müslüman'dır." 
Acaba bu tespitlerin geçerliliği var mı 
CHP Milletvekili Onur Öymen, Başbakan'ın sözlerini şöyle değerlendiriyor 
"Başbakan'ın ulus kavramını h l içine sindirememiş... Anayasamızın temel felsefesini h l anlayamamış olmasını bir yana bırakıyorum. Ama zannettiği gibi din en önemli bağ ise, o zaman sorarlar insana... Irak'ta hepsi de Müslüman olan Şiiler, Sünniler ve Kürtler... İran'da Müslüman yönetim ile Müslüman Halkın Mücahitleri... Mısır'da Müslüman Hüsnü Mübarek ile Müslüman Kardeşler örgütü... Cezayir'de Müslüman yönetim ile Müslüman FIS arasındaki kanlı mücadeleleri nasıl izah edeceğiz Eğer din bu kadar önemli bağ ise neden Suriye, İran, Irak, Türkiye diye ayrı devletler var Yoksa bunlar suni devletler mi 
Türkiye'ye geleyim. Güneydoğu'da şimdiye kadar 30 bin insanımızı kaybettik. Çorum'da, Kahramanmaraş'ta, Sivas'ta yüzlerce insanımız katledildi. Bütün bu olaylarda öldürülenler de, onları öldürenler de Müslüman değil miydi Din en önemli bağ ise bütün bunları nasıl açıklayacağız " 
Noktayı koyarken bir soru da biz yöneltelim Tayyip Bey'e 
"Hıristiyan Amerika, Müslüman Irak'ı işgal ederken siz neden Irak'taki din kardeşlerinizin yanında değil de Hıristiyan Amerika'nın yanında yer aldınız Neden h l bu tutumunuz devam ediyor Sizin tercihleriniz din kardeşliği değil de menfaat kardeşliği yönünde oluşurken başkalarının farklı düşünmesi için ne sebep olabilir 

AB diplomatları, başmüzakereci Ali Babacan'ı yetersiz buluyormuş. 
İdare etsinler... Ülkeyi yöneten kadronun içinde daha iyisi yok... 
Haldun Ertem 

Malatya muhabbeti Malatya'nın plaka numarası neden 44'tür İstanbul Üniversitesi Rektörü Mesut Parlak bu soruyu sorar peşinden şu yanıtı verirmiş 
- Malatya'dan dört dörtlük adam çıkar da ondan. 
Ankara'nın eski başarılı Belediye Başkanı... CHP Milletvekili Ali Dinçer, Ankara Tıp Fakültesi hastanesinde yatıyor... Kök hücre nakli geçirdi. İyileşiyor. Geçenlerde ziyarete gelen Malatyalı dostlarıyla muhabbet ederken söz yukarıdaki espriye gelmiş. Dinçer demiş ki 
- Ancak anlaşılan Malatya belediye başkanları dört dörtlük beceriksizlerden seçiliyor... Az daha bütün Malatya'yı öldürecekti... 

Alt kimlik - üst kimlik tartışması ne işe yarar 
Toplumu altüst etmeye 
Arif Ayhan 

İkna olmamışlar ki Aylar önce yargıçlık sınavlarında yazılıyı birinci sırada kazananların mülakatta elendiğini... Sözlü sınavda torpil çalıştığını yazınca Adalet Bakanı Cemil Çiçek bize telefon açmış 
- Bu sınavlar son derece objektif jüriler tarafından yapılıyor, kimseye torpil geçilmiyor demişti. 
Önceki akşam Star TV'yi izliyoruz... AKP grup toplantısının yapılması beklenirken AKP milletvekilleri gelip gelip Cemil Çiçek'in önüne birtakım pusulalar bırakıyorlar. Cemil Bey pusulaları okurken kamera zum yapıyor. Biz de okuyoruz 
"Sayın Bakanım, filanca kişi kişinin adı açıkça belirtiliyor h kimlik mülakat sınavına girecek. Yardımlarınızı..." 
"Sayın Çiçek, falanca h kimlik mülakat sınavına katılacak. İlginizi..." 
Yargıçlık sınavlarında torpil yapılmadığına biz inanmıştık Ama AKP milletvekilleri h l inanmamış demek 

Ceza... Marmara Üniversitesi'ni iyi yönetilen ciddi bir üniversite olarak biliyoruz. O yüzden duyduklarımıza inanmakta zorlanıyoruz... 
Öğrenci harç yatıracak... Son yatırma tarihi olarak aklında 27 Ekim kalmış... Harcını 24 Ekim'de yatırıyor. Meğer son tarih 21 Ekim'miş... Harç yatırmakta 3 gün gecikmiş... Ne mi oluyor Öğrencinin eğitimi yarıyıl uzuyor... 4 ayı boşa gidiyor... Olacak şey mi Öğrenci kardeşimiz dert yanıyor 
- Hatamı kabul ediyorum. Ama 150 milyonluk harcı 3 gün geciktirmenin cezası bu mu olmalıydı Gecikme faizi uygulansa hem gelir artar hem boşuna ömrümüzden çalınmazdı... 

Meclis'teki Muhafız Alayı sivil görüntüyü bozuyormuş. 
Evet, Yabancı üslerin, CIA'nın işkence uçaklarının, Amerikan ordusunun ikmal merkezi haline dönen limanların yapamadığını yapıyor, sivil görüntüyü fena halde bozuyor 
Akif Kökçe 

Halklar neden yeni düşüncelerden korkar anlamıyorum, ben eskilerinden korkuyorum. 
John Cage 



</TEXT>
</DOC>
