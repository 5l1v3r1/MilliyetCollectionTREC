<DOC>
<DOCNO> 403091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sonsiy09.html </URL>
<DATE> 2005/12/13/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
CHP'li Berhan Şimşek'ten soru bombardımanı 
</HEADLINE>
<TEXT>

     CHP İstanbul milletvekili Berhan Şimşek, Başbakan Recep Tayyip Erdoğan, İçişleri Bakanı Abdülkadir Aksu ile Kültür ve Turizm Bakanı Atilla Koç’a çeşitli konularda soru önergeleri yöneltti. 
     Yazılı soru önergelerini TBMM Başkanlığı’na teslim eden CHP’li Şimşek, Başbakan Erdoğan’a, doğal gaz ihaleleri ve Cihan Kamer ile olan ilişkilerinin yanı sıra Basın Yayın Enformasyon Genel müdürlüğü’nün yurt dışında görevlendireceği basın ataşelerini yazılı sınav yapmaksızın sadece sözlü sınavla belirlemesini sordu. Doğalgaz Piyasası Yasasında yapılan değişikliğinin, BOTAŞ’ın doğal gaz ithalatı sözleşmesinin devrine ilişkin ihalelerini nasıl etkilediğini soran Şimşek, serbestleşme sonrasında arada oluşan farkın yurttaşlara hangi oranda yansıyacağı, sözleşme devrine katılan firmaların tekliflerinin ne olduğu, ihaleye katılan firmaların söz konusu yasa değişikliği için telkini olup olmadığının açıklanmasını istedi. "BOTAŞ tarafından yapılan bir ihaleye katılmak için yabancı bir tedarikçi firmadan ön onay alınması şartının getirilmesi, Türkiye’nin doğalgaz ithalatında, tedarikçi firmalara teslim olduğunun bir göstergesi midir " diyen Şimşek, EPDK’nin doğal gaz ithalatı için onay ve yeterlilik verdiği şirketlerde aradığı kriterin ne olduğu, ihaleyi kazanan firmaların hangilerinin Gazprom firması ile ortaklık bağlantısı veya organik bağı olup olmadığı, Atasay Kuyumculukun sahibi Cihan Kamer’in Rize’de yaptırdığı sağlık merkezine Erdoğan’ın annesinin adını verdiği ididalarını da sordu. Şimşek, Cihan kamer ve Erdoğan’ın altınları ile ilgili olarak da şu soruları yöneltti 
     "Cihan Kamer ismini Gazprom yetkililerine önerdiniz mi 
     Kamer sizin yurt dışı gezilerinize katılmış mıdır Katılmışsa hangilerine katılmıştır Enerco’nun size yakınlığı ile bilinen Atasay kuyumculuk’un sahibi cihan kamer ile bir bağlantısı var mıdır Ekinlik Adasına gitmek için Kamer’e ait olduğu iddia olunan özel yatı kullandınız mı Sizin Cihan Kamer’le ve sahibi olduğu şirketlerle herhangi bir ticari, ekonomik ilişkiniz olmuş mudur Daha önce malvarlığınızdaki artışı bir dava esnasında yargıç önünde çocuklarınızın düğününde takılan takılara bağladığınız yönünde haberler basına yansımıştı. Bu takıları Cihan kamer’in sahibi olduğu Atasay Kuyumculuk’ta paraya çevirdiğiniz iddiaları doğru mudur Doğruysa paraya çevrilen altın miktarı ve bu altanın para karşılığı nedir 
     Kamer ile İran’dan elektrik ithal izni alan Şavk Elektrik adlı firma arasında herhangi bir ilişki var mıdır, geçmişte olmuş mudur " Doğal gaz kontrat ihalesiyle ilgil olarak CHP İzmir Milletvekili Erdal Karademir de benzeri içerikte bir yazılı soru önergesi verdi. 
     
     AKSU’YA İSTANBUL’UN FERİBOTLARINI SORDU 
     Berhan Şimşek, İçişleri Bakanı Aksu’ya da, Kamu İhale Kurumu’nun KİK İstanbul Büyükşehir Belediyesi’nin feribot alımı için açtığı ihalede oluşan yüksek maliyetle ilgili dosyanın kendilerine gönderilip gönderilmediğini, gönderilmişse akibetinin ne olduğunu sordu. Şimşek, KİK’in tespit ettiği yanlış hesaplamanın yol açtığı maliyetten sorumlu olanlara, kamuyu zarara uğrattıkları gerekçesiyle soruşturma açılıp açılmadığının da açıklanmasını istedi. 
     
     FAZİLET PARTİSİ’NDEN TEŞEKKÜR BELGELİ KÜLTÜR MÜSTEŞAR 
     YARDIMCISI Kültür Bakanı Koç’a da Müsteşar Yardımcılığına atadığı Ahmet Kara ile birlikte geçmişte hangi kurumlarda çalıştığını soran Şimşek, Kara’nın Müsteşar Yardımcılığı dışında Sümer Holding Yönetim Kurulu Başkanlığı, kamu İşveren Sendikaları Yönetim Kurulu Başkan Vekilliği, Bakanlık döner sermaye işletmesine bağlı Uluslararası Kongre Turizm A.Ş. UKDAŞ , Turizm Altyapı A.Ş. TURAŞ , Otelİşletmesi A.Ş. OTİEM adlı şirketlerin yönetim kurulu başkanlıklarını da yürütüp yürütmediğinin açıklanmasını istedi. Şimşek, "Bu görevlere getirilmesinde geçmişte sizinle çalışmış olmasının etkisinin yanı sıra ’Fazilet Partisi Sakarya Teşkilatı Deprem Koordinasyonu Komitesi’ tarafından kendisine verilen teşekkürnamesinin etkisi olmuş mudur Bir bürokratın bir siyasi partiden böyle bir belge alması ve aldığı belgeyi bakanlığın resmi internet sitesinde yer alan CV’sinde kullanması doğru mudur " dedi. 
     
     BASIN ATEŞELERİ İÇİN SADECE SÖZLÜ SINAV YAPILMASI 
     Yine Başbakan Erdoğan’a, Basın Yayın ve Enformasyon BYE 
     Genel Müdürlüğünün son olarak yurt dışı görevi için seçtiği personele sadece sözlü sınav yapmasını da soran Şimşek, temsil kabiliyeti olacak kişileri seçebilmek için niçin eskiden olduğu gibi yazılı sınav yapılmadığını Başbakan Erdoğan’ın açıklamasını istedi. Sözlü sınava kaç kişinin katıldığını, kaçının kazandığını soran Şimşek, BYE Genel Müdürü Salih Melek’in bir köşe yazarına söylediği "personel kalitemiz çok düşük" iddiasının ortadan kaldırılması için ne yapılacağını merak ettiğini de belirtti. 
     
</TEXT>
</DOC>
