<DOC>
<DOCNO> 407931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/soneko09.html </URL>
<DATE> 2005/12/30/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Arcelor'un Erdemir'deki payı yüzde 5'i geçti... 
</HEADLINE>
<TEXT>

     Arcelor'un, Erdemir'de sahip olduğu toplam hisse oranının yüzde 5'i geçtiği bildirildi. 
     Erdemir ile ilgili olarak Arcelor S.A.'dan Borsa'ya gönderilen yazıda, dün, geçerli olan piyasa bedelinden yapılan ek 806 bin 46 adet Erdemir hissesi alımı neticesinde Arcelor'un bu şirkette sahip olduğu toplam hisse adedinin 24 milyon 735 bin 110'a ulaştığı kaydedildi. 
     Açıklamada, bu nedenle Erdemir'in çıkarılmış ve halka arz edilmiş hisselerinde, mevzuatta belirtilen yüzde 5'lik eşiğin aşıldığı vurgulandı. 
     Özelleştirme İdaresi Başkanlığı da ÖİB Oyak tarafından Erdemir sermayesindeki ÖİB hisselerinin satın alımına yönelik hisselerinin tamamı Oyak'a ait olmak üzere Ataer Holding A.Ş. adlı bir şirket kurulduğunu, Ataer Holding A.Ş.'nin yüzde 41 oranındaki hissesinin Arcelor S.A.'ya devrine ilişkin onayın ÖİB tarafından uygun görüldüğünü açıklamıştı. 
     
</TEXT>
</DOC>
