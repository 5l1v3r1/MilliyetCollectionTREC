<DOC>
<DOCNO> 406724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sonspo01.html </URL>
<DATE> 2005/12/26/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Futbol Federasyonu Genel Kurulu'nda oy kullanacak isimler belli oldu 
</HEADLINE>
<TEXT>

     Futbol Federasyonu'nun 19-20 Ocak tarihlerinde gerçekleştirilecek Genel Kurulu'nda, Türkiye Faal Futbol Hakemleri ve Gözlemcileri Derneği TFFHGD adına oy kullanacak delegeler belirlendi. 
     TFFHGD Başkanı Mustafa Çulcu, yaptığı açıklamada, Derneğin aylık olağan toplantısını gerçekleştirdiklerini belirterek, Genel Kurul'da, kendisi ve FIFA kokartlı hakemler Selçuk Dereli ile İsmet Arzuman'ın oy vereceğini bildirdi. 
     Çulcu, toplantıda, hakemlerin sorunlarını görüştüklerini ifade ederek, ''Bu aylık yaptığımız bir toplantı. Bugünkü toplantıda ayrıca 19-20 Ocak'ta yapılacak genel kurulda oy verecek delegelerimizi belirledik. Bizim seçimde 3 oyluk kontenjanımız var. Ben derneğin başkanı olarak oy hakkına sahibim. Bunun yanı sıra FIFA kokartlı hakemlerimiz Selçuk Dereli ile İsmet Arzuman da genel kurulda oy kullanacak'' dedi. 
     
</TEXT>
</DOC>
