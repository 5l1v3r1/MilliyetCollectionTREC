<DOC>
<DOCNO> 401109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonspo43.html </URL>
<DATE> 2005/12/06/ </DATE>
<TIME> 23.40 </TIME>
<AUTHOR>  </AUTHOR>
<HEADLINE>
PSV EINDHOVEN 2 - FENERBAHÇE 0 maç sonucu 
</HEADLINE>
<TEXT>

     Avrupa Şampiyonlar Ligi E Grubu'ndaki son maçında, Hollanda'nın PSV Eindhoven takımıyla deplasmanda karşılaşan Fenerbahçe, karşılaşmayı 2-0 kaybederek Şampiyonlar Ligi'ne veda etti. 
     
     İlk yarı 

     Karşılaşmanın 11. dakikasında Ümit Özat'ın ceza alanının sol çaprazından yaptığı sert ortada, PSV Eindhovenli Alex'in sırtına çarpan top kornere gitti. 
     14. dakikada Farfan'ın kullandığı serbest vuruşta, ceza alanı içinde iyi yükselen Cocu, şık bir kafa vuruşuyla topu kaleci Volkan'ın sağından ağlara gönderdi 1-0. 
     27. dakikada ceza alanının hemen önünde kazanılan faul atışında, Fenerbahçeli Alex'in direk kaleye gönderdiği top, az farkla auta çıktı. 
     30. dakikada Hesselink'in pasında ceza alanı içinde zor pozisyondaki Farfan bekletmeden vurdu. Kaleci Volkan, topu direğin dibinden son anda çelerek golü önledi. 
     Karşılaşmanın ilk yarısını Hollanda ekibi PSV Eindhoven 1-0 önde tamamladı. 
     
     İkinci yarı 

     Karşılaşmanın 52. dakikasında savunmanın arkasına sarkarak topla buluşan Anelka, kaleciyle karşı karşıya kaldı. Ancak kaleci Gomes, zamanında çıkarak topu kontrol etti. 
     60. dakikada Robert'in ceza alanının sol çaprazından orta-şut karışımı gönderdiği top, direğin üstünden az farkla auta gitti. 
     83. dakikada ceza alanının sağından bindirme yapan Mehmet Yozgatlı, topu içeriye çıkardı. Semih'ten önce hareketlenen kaleci Gomes, meşin yuvarlağı tek hamlede kontrol ederek tehlikeyi uzaklaştırdı. 
     85. dakikada ceza alanına ortalanan topu Hesselink indirdi. Sarı-lacivertli savunmanın arkasına sarkan Farfan topu kaleci Volkan'ın üzerinden ağlarla buluşturdu 2-0. 
     Karşılaşma PSV Eindhoven'in 2-0 üstünlüğüyle sona erdi. 
     

Stat Philips Hakemler Eric Poulat xxx, Nelly Viennot xxx, Lionel Dagorne xxx Fransa PSV Eindhoven Gomes xxx, Lucius xx, Ooijer xx, Alex xxx, Lamey xx, Simons xx, Cocu xxx, Farfan xxx, Afellay x Dk. 24 Aissati xx , Robert xxx Dk. 67 Reiziger xx , Hesselink xx Fenerbahçe Volkan x, Serkan xx, Önder x, Luciano x, Ümit xx, Appiah x, Alex x, Aurelio xx, Tuncay xx, Nobre x Dk. 79 Semih x , Anelka x Dk. 65 Mehmet Yozgatlı xx Goller Dk. 14 Cocu, Dk. 85 Farfan PSV Eindhoven Sarı Kartlar Dk. 26 Robert, Dk. 88 Cocu PSV Eindhoven , Dk. 69 Serkan, Dk. 87 Semih Fenerbahçe      
</TEXT>
</DOC>
