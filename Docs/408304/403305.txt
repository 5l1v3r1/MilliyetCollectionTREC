<DOC>
<DOCNO> 403305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sondun11.html </URL>
<DATE> 2005/12/14/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Londra yeniden alev alev 
</HEADLINE>
<TEXT>

     İngiltere'nin başkenti Londra'nın kuzeyine düşen Hemel Hempstead kentindeki Buncefield petrol deposunda dün akşam saatlerinde söndürülmek üzere olan yangının, daha önce alevlerden korunan bir tanka sıçrayarak yeniden büyüdüğü bildirildi. 
     İtfaiye teşkilatı sözcüsü, çalışmalarına su ve köpükle aralıksız olarak devam ettiklerini açıkladı. 
     Yangını bugün tamamen söndürebilmeyi uman itfaiye teşkilatı, ekiplerin soğutma çalışmaları için bölgede birkaç gün kalacaklarını belirtti. 
     Bu arada, çevredeki evleri terkedenlerin dönmelerine izin verilirken, bölgede Pazar sabahı çıkan yangının ardından kapatılan ilk ve orta dereceli okullar da bugün yeniden açıldı. 
     Öte yandan, Herdfordshire polisi, patlama ve yangına bir tanker şoförünün yol açtığına dair iddiaları soruşturmaya başladı. 
     Polis sözcüsü, The Sun gazetesinde yer alan iddia hakkında yorum yapmazken, yangına neyin yol açtığını söylemek için henüz çok erken olduğunu belirterek, ''Ancak olayın bir kaza olduğuna inandığımızı tekrarlamalıyım'' dedi. 
     
</TEXT>
</DOC>
