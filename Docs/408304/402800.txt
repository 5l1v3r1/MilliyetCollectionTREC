<DOC>
<DOCNO> 402800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sonspo25.html </URL>
<DATE> 2005/12/12/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Halilhodzic, Şenol Güneş'i arattı... 
</HEADLINE>
<TEXT>

     Turkcell Süper Ligi'nde tarihin en başarısız sezonlarından birini yaşayan Trabzonspor, teknik direktör Şenol Güneş döneminde, Halilhodziç'in görev yaptığı dönemden daha başarılı bir grafik sergiledi. 
     Bordo-mavili takım, teknik direktör Şenol Güneş döneminde 7 maçta 11 puan toplarken, Vahid Halilhodziç'in görev yaptığı dönemde 8 maçta 9 puan elde edebildi. 
     Şenol Güneş döneminde, 3 galibiyet, 2 beraberlik ve 2 mağlubiyet alan karadeniz ekibi, Halilhodziç ile 2 galibiyet, 3 beraberlik ve 3 mağlubiyet alabildi. 
     
     SIRALAMADA DA DÜŞTÜ 
     Trabzonspor, teknik direktör Vahid Halilhodziç'in görev yaptığı dönemde sıralamada da düşüş gösterdi. 
     Bordo-mavililer, Şenol Güneş döneminde 7. hafta sonunda 11 puanla lider Fenerbahçe'nin 8 puan gerisinde 6. sırada yer alırken, ligin 16. haftasında ise 20 puan ile lig lideri Fenerbahçe'nin 22 puan gerisinde 10. sırada bulunuyor. 
     Bu sezon bordo-mavililer, ligin 8. haftasındaki Galatasaray ile yaptığı maça yardımcı antrenör Orhan Çıkrıkçı ile çıkmıştı. 
     
</TEXT>
</DOC>
