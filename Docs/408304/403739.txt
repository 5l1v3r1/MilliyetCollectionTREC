<DOC>
<DOCNO> 403739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sonspo04.html </URL>
<DATE> 2005/12/15/ </DATE>
<TIME> 07.45 </TIME>
<AUTHOR>  </AUTHOR>
<HEADLINE>
Bolton ile Sevilla elele çıktı... UEFA'da dün gece... 
</HEADLINE>
<TEXT>

     Gruptan çıkmayı önceden garantileyen Sevilla, liderlik için gerekli puanı aldı. 1-1’lik skor Bolton’ı UEFA Kupası’nda üçüncü tura taşıdı 
     
     Devre 0-0 bitti 

     Beşiktaş’ın kulağı İngiltere’deydi. Siyah-Beyazlılar, Reebok Stadı’ndan gelecek müjdeyi bekliyordu. Ancak Siyah-Beyazlılar’ın beklediği haber gelmedi ve Bolton ile Sevilla 1-1 berabere kalarak, birlikte ikinci tura yükseldi. Mücadeleye ev sahibi Bolton atak başladı ancak daha sonra Sevilla oyunu dengeledi ve kontrataklarla etkili oldu. 40. dakikada Luis Fabiano sağdan Bolton ceza sahasına girdi. Brezilyalı oyuncunun vuruşu direkten döndü. Karşılaşmanın ilk yarısı 0-0’lık eşitlikle geçildi. 
     
     N’Gotty ve Adriano 

     Maçın 65. dakikasında ev sahibi, Fadiga’nın kornerinde N’Gotty’nin altı pas üzerinde yaptığı vuruşla öne geçti 1-0 74’te İspanyol temsilcisi eşitliği yakaladı. Adriano sağdan sürüklediği topta, kalei Walker’ı mağlup ederek, skora dengeyi getirdi. Bu dakikadan sonra iki takımın da skoru kabullenir tarzdaki oyunuyla karşılaşma 1-1 sona erdi. 
     Sevilla amaçladığı gibi grubu lider bitirirken, Bolton da ilk kez katıldığı UEFA Kupası’nda 3. tur vizesini aldı. UEFA’da kura çekimi yarın Nyon’da yapılacak. 
     
     Yıldırım 90’da turladı 2-1 

     UEFA Kupası’nda Uğur Yıldırım’ın forma giydiği Heerenveen 3. tur biletini son dakika golüyle aldı. Hollanda temsilcisi sahasında Levski Sofya’yı 2-1 mağlup ederek, F Grubu’nu 3. tamamladı. Konuk ekip, Ivanov ile öne geçti. Heerenveen, Samaras ile eşitliği sağladı. Hansen 90’da son sözü söyledi. Roma da sahasında Basel’i 3-1 yenerek, 3. tura yükseldi. Basel de mağlubiyete rağmen Kızılyıldız’ın Strasbourg ile 2-2 berabere kalması üzerine gruptan çıkmayı başardı. 
     
     Diğer sonuçlar 

     Marsilya-D.Bükreş 2-1, Stuttgart-R.Bükreş 2-1, PAOK-Rennes 5-1 
     
     Günün programı 

     A Grubu 
     Hamburg-Slavia. 
     Monaco-CSKA Sofya. 
     B Grubu 
     Espanyol-M.Petah Tikva. 
     Palermo-Brondby. 
     C Grubu 
     H.Berlin-S.Bükreş. 
     Lens-Sampdoria. 
     D Grubu 
     Alkmaar-Grasshoppers. 
     M.Brough-Litex. 
     
</TEXT>
</DOC>
