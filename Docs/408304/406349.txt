<DOC>
<DOCNO> 406349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/ekonomi/eko08.html </URL>
<DATE> 2005/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu işten kriz çıksın diye umanlar var' 
</HEADLINE>
<TEXT>



TÜSİAD üyesi ve Başbakan Erdoğan'ın danışmanı Cüneyd Zapsu, Haber Türk'e yaptığı açıklamada şunları söyledi 
"Türkiye'mizin aldığı yol ortadayken, tam rahat edip asıl önemli ince ayara geçme zamanındayken bu gibi gündemlerle kendi kendimize çelme atıyoruz. TÜSİAD YİK Başkanı'nın bir konuda fikir beyan etmesinin kriz doğuracak bir şey olduğuna inanmıyorum. Sayın Başbakan'ın 'yürüyen yargı esnasında fikir beyanı bugün gecerli olan anayasaya göre suçtur' demesi de kriz yaratacak bir olay değildir 
Başbakanımız TÜSİAD'a her zaman açık. 'Direkt benimle konuşabileceğiniz şeyleri benimle konuşun, medya aracılığı ile mesaj vermeyin' demiştir. TÜSİAD'ın bazen metin yazarlarının veya açıklamalarının 'haber değeri taşıması' için buna uymadıklarına şahit oldum. Son açıklamaları böyleydi. O yüzden de yok 'O özür dilesin, bu çark etsin'ler bizleri ilgilendirmemeli. Umanlar var ama bu işten 2001 anayasa kitapçığı krizi çıkmaz. " 



</TEXT>
</DOC>
