<DOC>
<DOCNO> 400994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/soneko04.html </URL>
<DATE> 2005/12/06/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Türkiye, IMF'ye 2006'da 7.8 milyar dolar ödeyecek 
</HEADLINE>
<TEXT>

     Bu yıl IMF’ye yapması gereken ödemeleri 2 Aralık’ta gerçekleştirilen 320 milyon dolarlık ödemeyle tamamlayan Türkiye’yi gelecek yıl ise 7.8 milyar dolara ulaşan bir geri ödeme bekliyor. 
     IMF’nin Türkiye ile ilgili geri ödeme takvimine göre bu yılki son ödeme 2 Aralık’ta gerçekleştirildi. 320 milyon dolar olarak hesaplanan söz konusu ödemeyle birlikte bu yıl Türkiye’nin IMF’ye yaptığı anapara ve faiz olarak toplam geri ödemenin 8.5 milyar dolara ulaştığı hesaplanıyor. 
     Türkiye bu yıl şimdiye kadar IMF’den 833 milyon dolarlık kredi kullandı. Dolayısıyla IMF’ye net geri ödeme 7.7 milyar dolar oldu. 9 Aralık’ta yapılması beklenen IMF İcra Direktörleri Kurulu’nda birinci ve ikinci gözden geçirmelerin onaylanması halinde de toplam 1.6 milyar dolarlık kredi daha kullanabilecek. Böylece Türkiye’nin bu yıl IMF’ye yaptığı net ödeme tutarı 6.9 milyar dolar olacak. 
     
     2007 ÖDEMELERİ 
     IMF’nin açıkladğı Türkiye’ye ilişkin borç geri ödeme takvimine göre Türkiye’nin 2007 yılında yapması gereken ödeme ise 7.8 milyar dolar düzeyinde bulunuyor. 2 Aralık itibariyle geçerli olan SDR kuru esas alınarak yapılan hesaplamaya göre, gelecek yılki ödemelerin büyük bölümü, Şubat, Mayıs, Ağustos ve Kasım aylarında yoğunlaşıyor. 
     Ocakta, 308 milyon dolar olan geri ödeme, Şubatta 1 milyar 639 mkilyon dolara çıkacak. Nisanda da 307.8 milyon dolarlık 
     bir ödeme yapması gereken Türkiye’nin mayıs ayı geri ödemesi ise 1 milyar 606 milyon dolara ulaşacak. Temmuzda da 398 milylon dolarla nispeten düşük bir göre ödemle yapılacak olan IMF’ye, Ağustosta 1 milyar 584 milyon dolar ödenecek. Ekimde de 398 milyon dolar olarak gözüken geri ödeme kasımda 1 milyar 556 milyon dolar olacak. Böylece Türkiye gelecek yıl IMF’ye toplam 7 milyar 799 milyon dolarlık ödemede bulunacak. Söz konusu tutar SDR kurundaki değişime ve Türkiye’nin bundan sonraki borç kullanımları nedeniyle değişebilecek. Türkiye’nin bu yıl imzalanan yeni stand-by kapsamında IMF"nn taahhüt ettiği 10 milyar dolarlık krediden gelecek yıl ne kadar kullanabileceği ise gözdeng eçirme takvimine bağlı olarak değişiyor. IMF her gözdeng eçirmeden sonra Türkiye’ye yaklaşık 800 milyon dolarlık bir kredi dilimi kullandırıyor. Ancak en iyi olasılıkla dört gözdeng eçirmenin tamamlanması halinde Türkiye IMF’den toplam 3.2 milyar dolarlık yeni kredi kullanabilecek. 2008 ÖDEMELERİ Türkiye’nin mevcut borçları üzerinden 2007 yılında IMF’ye yapması gereken geri ödemenin tutarı ise 5.1 milyar dolar olarak hesaplandı. 2006 yılının aksine borç ödemeleri aylık bazda 2007 yılında daha düzenli dağılacak. Mevcut takvime göre 2007 yılının en yüklü ödemesi 1 milyar 728 milyon dolarla şubatta yapılacak. Diğer ylardaki ödemeler ise 120 milyon dolarla 550 milyon dolar arasında değişiyor. Mevcut borç stoku üzerinden Türkiye’nin 2008 yılında IMF’ye 782 milyon, 2009 yılında ise 200 milyon dolarlık bir geri ödemesi gözüküyor. Ancak bu tutarlar yeni kredi dilimleri kullanıldıkça değişecek. 
     
</TEXT>
</DOC>
