<DOC>
<DOCNO> 404883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/guncel/gun06.html </URL>
<DATE> 2005/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Nakşibendi Coşan Vakfı kuruldu 
</HEADLINE>
<TEXT>


ANKARA Milliyet 

Nakşibendi tarikatının önemli kolu "İskenderpaşa Cemaati"nin lideri olan ve Avustralya'da geçirdiği trafik kazasında ölen Mahmud Esad Coşan adına Bakanlar Kurulu onayıyla vakıf kuruldu. Resmi Gazete'nin dünkü sayısında yayımlanan vakfın kuruluşuna ilişkin ilanda, Muharrem Nureddin Coşan tarafından kurulan "Mahmud Esad Coşan Eğitim Kültür Dostluk ve Yardımlaşma Vakfı"nın ikametg h adresi olarak İstanbul gösterildi. Vakfın amacı, "yasal mevzuata uygun olarak ulusal, tarihsel, dini, manevi ve kültürel değerleri korumak, geliştirmek, Türk aile yapısını korumak ve geliştirmek, dünya halkları arasında dostluk, yardımlaşma, sevgi ve barış ortamını sağlamak, doğal afetlere uğrayan insanlara maddi ve manevi destek ve yardımda bulunmak" olarak ifade edildi. Vakfın mal varlığı da 385 bin dolar olarak belirlendi. 



</TEXT>
</DOC>
