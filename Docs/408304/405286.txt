<DOC>
<DOCNO> 405286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sondun25.html </URL>
<DATE> 2005/12/21/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Irak'ta kan durmuyor 
</HEADLINE>
<TEXT>

     Irak'ın başkenti Bağdat'ın güneyinde, dün bir bombanın patlaması sonucu bir Amerikan askerinin öldüğü bildirildi. 
     Amerikan ordusundan yapılan yazılı açıklamada, askerin ölümüyle ilgili ayrıntılı bilgi verilmedi. 
     Bu arada, bu sabah başkentte saldırıya uğrayan Irak Tarım Bakanlığı yetkilisinin yaralandığı, korumalarından birinin öldüğü bildirildi. 
     Güvenlik kaynakları, kimliği belirlenemeyen kişilerin Tarım Bakanlığı'nda görev yapan genel müdür Hamid Muhammed Cevad'ın aracına ateş açması üzerine Cevad'ın yaralandığını, korumalarından birinin ise öldüğünü açıkladı. 
     Başkentte silahlı kişilerle polis arasında çıkan çatışmada ise yoldan geçen 1 sivilin öldüğü, 2'sinin yaralandığı belirtildi. 
     Bağdat'ın merkezinde, İçişleri Bakanlığı yakınlarında Amerikan devriyesini hedef alan bombalı saldırıda bir sivilin yaralandığı, Bakuba bölgesindeyse Amerikan üssünde çalışan bir inşaat işçisinin silahlı kişilerce öldürüldüğü, 4 kişinin yaralandığı kaydedildi. 
     
</TEXT>
</DOC>
