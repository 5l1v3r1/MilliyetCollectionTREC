<DOC>
<DOCNO> 400520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/sontur19.html </URL>
<DATE> 2005/12/04/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Tartıştığı kocasının üzerine kaynar su döktü... 
</HEADLINE>
<TEXT>

     Konya'nın merkez Karatay İlçesi'nde, Ayşe K. adlı kadın, tartıştığı kocasının üzerine kaynar su dökerek haşladı. 
     Edinilen bilgiye göre, Karaaslan Mahallesi'nde yaşayan Mevlüt K. 60 , eşi Ayşe K'dan 60 yemek hazırlamasını istedi. Bunun üzerine Mevlüt K. ile Ayşe K. arasında tartışma çıktı. 
     Tartışmanın kavgaya dönüşmesi üzerine Ayşe K, çaydanlıktaki kaynar suyu eşinin üzerine döktü. 
     Olay yerine gelen polis ekipleri, Mevlüt K'nın şikayeti üzerine eşi Ayşe K'yı adli rapor için Konya Numune Hastanesi'ne götürdü. 
     Olayın etkisinden kurtulamayan Mevlüt K'nın, evine aldığı ekmeği bırakmayı unutarak, hastaneye kadar getirdiği görüldü. 
     Mevlüt K, gazetecilere, ''Sadece yemek hazırlamasını istedim. Birden yemek yok ama kaynar su var diyerek kaynar suyu üzerime döküverdi. Bu kadar sinirlenecek ne vardı'' dedi. 
     
     ''PİŞMAN DEĞİLİM'' 

     Yaptığından dolayı pişman olmadığını ve eşinin kaynar suyu hak ettiğini belirten Ayşe K. ise kızıyla birlikte geldiği hastanede görüntü almak isteyen gazetecilerle tartıştı. 
     Boynunda ve kollarında yanıklar oluşan Mevlüt ve Ayşe K, bir polis otomobiliyle hastaneden ayrıldı. 

     
</TEXT>
</DOC>
