<DOC>
<DOCNO> 405214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/siyaset/siy01.html </URL>
<DATE> 2005/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık 'Solun kalesi'ni kastetti 
</HEADLINE>
<TEXT>


Sözcü Beki, 'Erdoğan, İzmir'e ilişkin g vur imasında bulunmadı' dedi 

ANKARA Milliyet 


Başbakanlık Sözcüsü Akif Beki, Başbakan Recep Tayyip Erdoğan'ın "İzmir, üzerine yakıştırılan ifadeleri ilk seçimde silip atacaktır" sözleriyle "g vur İzmir" ifadesini ima etmediğini belirtti. Beki, Erdoğan'ın sözleriyle "solun kalesi"ni kastettiğini vurguladı. 
Yazılı açıklamasında Erdoğan'ın 18 Aralık'ta AKP İzmir İl Teşkilatı'nın yemekli toplantısında yaptığı bazı değerlendirmelerin farklı anlamlara çekildiğini bildiren Beki, şunları kaydetti 
"Başbakan, hiç kullanmadığı ifadelerin kendisi tarafından söylenmiş gibi gösterilerek tartışma konusu yapılmasını 'siyasi bir acziyet' olarak değerlendirmektedir. Bu durumu, siyasetin içine çekildiği tartışma düzeyi açısından da üzüntüyle karşılamaktadır. Başbakan, toplantıyı izleyen kameraların ve basın mensuplarının kayıt cihazlarının da tespit ettiği gibi 'G vur İzmir' ifadesini ne kullanmış, ne de ima etmiştir." 

'Siyasi nitelendirme' 
"Sadece siyasi hedeflerini işaret ederken İzmir ile ilgili 'O, zaman zaman bazı ifadeler vardır ya, bu ifadelerin olmadığı görülecektir. Çünkü, İzmir'in aslı bu değildir. O yakıştırmalar değildir. İnşallah bu yakıştırmaları da ilk seçimde silip atacaktır üzerinden' demiştir. Başbakan'ın bu sözleriyle, İzmir için kullanılan 'solun kalesi' gibi bazı siyasi nitelendirmeleri kastettiği açıktır. Başbakan'ın sözleri dinleyiciler tarafından da böyle anlaşılmıştır." 


</TEXT>
</DOC>
