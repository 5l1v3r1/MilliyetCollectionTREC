<DOC>
<DOCNO> 408114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/ekonomi/eko07.html </URL>
<DATE> 2005/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Emekliler artık fiş toplamayacak 
</HEADLINE>
<TEXT>


ANKARA Milliyet 

Başbakan Recep Tayyip Erdoğan, 1 Ocak'tan itibaren emeklilerin vergi iadesi ödemesi için fiş toplama uygulamasının kaldırılacağını belirterek, "Tüm emeklilere maaşlarının yüzde 4'ü kadar ödeme otomatik olarak verilecek" dedi. 
Erdoğan, 'Ulusa Sesleniş' konuşmasında emekliler, kamu çalışanları ve çiftçilere şu mesajları verdi "Emeklilere üçer aylık dönemlerde vergi iadesi ödenmekte. Bu ödeme her üç ayda bir avans olarak yapılmakta. Emeklilerimiz tüm yıl boyunca fiş ve fatura toplayıp, yıl sonunda ilgili kuruma vermekte. Artık bu uygulamayı kaldırıyoruz. 1 Ocak'tan itibaren tüm emeklilerimize maaşlarının yüzde 4'ü kadar ödemeyi otomatik vereceğiz. Yeni uygulamayı bir anlamda emeklilerimizin harcamaları sırasında ödedikleri Katma Değer Vergisi'ne fiş ve fatura toplama zorunluluğu olmadan devletin yaptığı katkı olarak da ifade edebiliriz." 

3 3 maaş geliyor 
Emeklilerin maaşlarında Ocak ve Temmuz 2006'da yüzde 3 3 artış yapılacağını söyleyen Erdoğan, kamuda çalışan işçilerin ikramiyelerinin ilk taksidi ve kamu çalışanlarına 15 Ocak'ta ödenmesi gereken aylıklarla, çiftçilere 2005'ten kalan dönüm başı 6 milyon lira tutarındaki Doğrudan Gelir Desteği'ni ise Kurban Bayramı öncesi ödeyeceklerini açıkladı. 



</TEXT>
</DOC>
