<DOC>
<DOCNO> 406518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sontur31.html </URL>
<DATE> 2005/12/25/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Düzce'de yemek fabrikasının sahibi ve eşi öldürüldü 
</HEADLINE>
<TEXT>

     Düzce'de bir yemek fabrikasının sahibi ve eşi, evlerinde bıçaklanarak öldürülmüş bulundu. 
     Alınan bilgiye göre, Çay Mahallesi Seyhan Caddesi'nde Işıklar Yemek Fabrikası'nın sahibi Cemalettin Işık 52 ve eşi Nezife Işık 47 , aynı binada oturan torunları tarafından evlerinde ölü bulundu. 
     Durumun güvenlik güçlerine bildirilmesi üzerine olay yerine gelen ekipler, Işık çiftinin bıçaklanarak öldürüldüğünü belirledi. 
     Düzce Emniyet Müdürü Saim İşlek, olayla ilgili soruşturmanın sürdürüldüğünü belirterek, ''Hırsızlık amaçlı işlenmiş bir cinayet değil. Ortalıkta ziynet eşyaları duruyor. Bıçak, Cemalettin Işık'ın kalbine isabet etmiş. Eşi de kaçarken arkasından bıçaklanmış'' dedi. 
     İşlek, faillerin en kısa zamanda yakalanması için çalışmaların başlatıldığını bildirdi. 
     Cesetler, otopsileri yapılmak üzere Düzce Devlet Hastanesi morguna kaldırıldı. 
     
</TEXT>
</DOC>
