<DOC>
<DOCNO> 407503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/siyaset/axsiy02.html </URL>
<DATE> 2005/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tutanaktaki üslup 
</HEADLINE>
<TEXT>


Erdoğan Meclis'te böyle konuştu "Oraya işte ben üç tane nokta koyuyorum... Bu ne be Yok, öyle bir şey ya Bilmiyorsan, git sor ağabeylerine. Terbiyesiz " 

ANKARA Milliyet 


Başbakan Recep Tayyip Erdoğan, bütçe görüşmeleri sırasında milletvekillerini azarlayıp başkanlığa müdahale eden sert tavrı nedeniyle CHP sıralarından sık sık tepki aldı. Konuşmasında argo ifadeler kullanan Erdoğan'ın tutanaklara yansıyan sözleri şöyle 
Eğer, bu fotokopileri ben çıkarmaya başlarsam, cemaziyülevveliniz çok kötü, çok kötü .. 'Ya olduğun gibi görün, ya göründüğün gibi ol' ifadesi Mevlana'ya ait. Yarası olan gocunur, niye gocunuyorsun. ...Yattınız kalktınız, bakanıma belden aşağı vurmaktan başka bir iş yapmadınız. Oğlundan başladınız, eşinden çıktınız. Bir edep var, adap var ya .. Müddei iddiasını ispatla mükelleftir. İddiasını ispatlayamayan... Oraya işte ben üç tane nokta koyuyorum... Rahat ola, rahat... El kol hareketi yapma. Bir genel başkan el kol hareketiyle değil diliyle konuşur. 

'Gülüm benim...' 
CHP Balıkesir Milletvekili Ali Kemal Deveciler'e Biraz sabırlı ol... Canım gülüm benim.... CHP Mersin Milletvekili Mustafa Özyürek'e Bak, Mustafa Bey, çok ileri gittin. Plan ve Bütçe Komisyonu'nda 'Zaten bu millet mazoşisttir. Ne kadar eziyet yaparsanız, o kadar...' diyorsun. Bu ne be Sayın Baykal, size ithaf olunur, yanınızda bu tür adamlar çalıştırıyorsunuz. 

'Kendine gel...' 
Sayın Başkan, bunlara İçtüzük neyi gerektiriyorsa yapın. CHP sıralarına Beni kendi minderinize çekmek istiyorsunuz ama ben, sizin minderinize gelmeyeceğim. Ben, TBMM'nin vatan minderinde mücadelemi sürdürüyorum.Peki, kredi kartını alan niçin limiti içerisinde kullanmıyor Nasıl olsa kredi kartı elimde, istediğim gibi kullanırım. Yok, öyle bir şey ya Mülakat sistemi bizden önceki dönemlerde de vardı. Bilmiyorsan, git sor ağabeylerine. Özyürek'e Türk milletine 'mazoşist' diyen kişiyi, kabul etmiyorum. Özür dileyeceksin, özür .. Terbiyesiz .. CHP Antalya Milletvekili Tuncay Ercenk'e İzledim seni, hiç bu çatının altına yakışmayan fiiller yapıyorsun burada, kendine gel." 

</TEXT>
</DOC>
