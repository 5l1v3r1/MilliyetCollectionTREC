<DOC>
<DOCNO> 406646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sondun31.html </URL>
<DATE> 2005/12/26/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Fransa, 2006'yı "Ermenistan Yılı" ilan etti 
</HEADLINE>
<TEXT>

     ANKARA ANKA 

Fransa 2006’yı "Ermenistan Yılı" ilan etti. Türkiye, Fransa’ya konu ile ilgili kaygılarını dile getirdi. 
     Ankara, Ermeni diyasporasının bu durumu bahane ederek "soykırım gösterisine" dönüştürme ihtimaline karşı Fransa’yı uyardı. 
     Fransa, bunun "Ermeni Soykırı" değil "Ermenistan yılı" olduğunun altını çizerken, her yıl bir ülkenin seçildiğini ve o yıl boyunca seçilen ülke ile ilgili kültürel etkinliklerin düzenlendiği, 2006’nın da bu kapsamda "Ermenistan yılı" ilan edildiğini vurguladı. 
     
     ANKARA’DAN "SOYKIRIM GÖSTERİSİNE DÖNÜŞMESİN" UYARISI 
     Ancak gelişmelerden kaygı duyan Ankara, Paris’e yıl boyunca yapılacak kültürel etkinliklerin "soykırım gösterisine dönüşmemesi" gerektiği ile ilgili kaygılarını iletti. 
     Tarihin tarihçilere bırakılması ve siyasete alet edilmemesi gerektiğinin altını çizen Ankara, aksi takdirde bu tür gelişmelerin iki ülke arasındaki ikili ilişkilere zarar verebileceği uyarısında bulundu. 
     Ankara’nın konu ile ilgili kaygıları, önümüzdeki aylarda Türkiye’ye bir ziyaret yapması beklenen Phillippe Douste-Blazy’e iletmeye hazırlandığı öğrenildi. 
     
</TEXT>
</DOC>
