<DOC>
<DOCNO> 403308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sondun14.html </URL>
<DATE> 2005/12/14/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
İran'a İsrail'den çabuk tepki Dünya gözlerini açmalı 
</HEADLINE>
<TEXT>

     İran Cumhurbaşkanı Mahmud Ahmedinejad'ın, ''Yahudi soykırımının bir efsane'' olduğu ve Yahudi devletinin ABD, Kanada, Avrupa ve Alaska'da kurulmasını önerdiği yeni konuşmasına İsrail'den tepki gecikmedi. 
     Fransız Haber Ajansı'na AFP açıklama yapan Dışişleri Bakanlığı sözcüsü Mark Regev, ''İran Cumhurbaşkanı'nın aşırı uçtaki bu söylemlerinin, uluslararası toplumun gözlerini açacağını ve bu rejim hakkındaki tüm yanılsamaları dağıtacağını umuyoruz'' dedi. 
     Ahmedinejad, Yahudi soykırımının, ''İsrail'i İslam dünyasının merkezinde yaratmak için Avrupa tarafından üretilen bir efsane'' olduğunu, ''Bugün, soykırım adında bir efsane yarattılar ve buna Allah'ın, dinin ve peygamberlerin üzerindeymiş gibi bakıyorlar'' sözleriyle belirtmişti. 
     İran Cumhurbaşkanı, önerisinin İsrail'e Avrupa'dan, ABD'den, Kanada'dan veya Alaska'dan toprak verilmesi olduğunu ifade etmişti. 
     
</TEXT>
</DOC>
