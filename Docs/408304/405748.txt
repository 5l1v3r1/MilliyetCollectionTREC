<DOC>
<DOCNO> 405748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sonspo13.html </URL>
<DATE> 2005/12/22/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Yattara Trabzonspor'u seviyorum 
</HEADLINE>
<TEXT>

     Trabzonspor'un Gineli oyuncusu İbrahima Yattara, Trabzon'u sevdiğini ve kendisine gösterilen ilgiden memnun olduğunu söyledi. 
     Yattara, Trabzonspor Kulübü'nün resmi internet sitesinde yaptığı açıklamada, son dönemlerde yaptığı röportajların yanlış algılandığını belirterek, ''Röportajlarda verdiğim cevapların sadece bir kulübe mal edildiğini ve yaptığım röportajlardan farklı anlamlar çıkarıldığını üzülerek gördüm. Ben, sadece yurt içinden değil, yurt dışından da gelebilecek teklifler halinde kulübümün çıkarları ve vereceği izin doğrultusunda tavrımı belirleyeceğimi anlatmak istedim'' dedi. 
     Haziran 2007'ye kadar Trabzonspor ile sözleşmesi olduğunu ifade eden Yattara, ''Kendi isteğimle ayrılamayacağımı bilecek kadar profesyonelim. Trabzon'u seviyorum ve bana gösterilen ilgiden de son derece memnunum'' diye konuştu. 
     
</TEXT>
</DOC>
