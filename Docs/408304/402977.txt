<DOC>
<DOCNO> 402977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/yazar/guclu.html </URL>
<DATE> 2005/12/13/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
9. Kalkınma Planı 2007-2013 
</HEADLINE>
<TEXT>


Kalkınma planları eskiden 5 yıllığına hazırlanırdı. Şimdi o da AB'ye uydurulmuş ve daha uzun bir süreye yayılmış. DPT, toplumun değişik kesimlerinden temsilcileri sık sık bir araya getirerek 9. Plan hazırlığı içerisinde. Yeni planın, yeni yılın ilk aylarında da TBMM'ye getirilmesi öngörülüyor. Onlarca ihtisas komisyonu var. Bunlardan biri de Okul Öncesi, İlk ve Orta Öğretim Komisyonu. Eğitimdeki sorunların ana kaynağı, bu eğitim kademeleri olduğu için ben de yükseköğrenim komisyonunu değil, bu komisyonu tercih ettim. 
Önceki komisyon toplantısında dile getirilen görüşler çerçevesinde ciddi bir taslak rapor hazırlanmış. Eksikler ve abartılar yok mu Elbette var. İşte dün Ankara'da gerçekleşen toplantıda bunlar ele alındı. Örneğin vizyon olarak, "ülkemizin dünya lideri olmasına katkıda bulunacak bir eğitim sistemi" öngörülmüş. Biraz mütevazı olarak, hiç olmazsa dünya liderlerinden biri ya da bazı alanlarda diye olayı biraz yumuşatmak istedim ama Ankara'nın devlet erk nı dünya liderliğinde kararlı... 

AB ile kıyaslamalar 
Raporun en ilginç bölümü "Uluslararası Mukayeseli olarak Türkiye İçin Temel Göstergeler" bölümüydü. Önceki gün yayımladığımız AB kriterlerinde de en çok merak edilen konu, bu kıyaslamalardı. 
Fazla kafa karışıklığına neden olmadan, bazı göstergelere ve kıyaslamalara bir göz atalım 
Eğitim çağı nüfusunun 5-29 toplam nüfus içerisindeki oranı, Türkiye'de yüzde 48. OECD ortalaması ise yüzde 32.25-34 yaş grubunda, Almanya'da her 100 kişiden 85'i, Güney Kore'de 95'i, İngiltere'de 70'i, İtalya'da 60'ı, Malezya'da 58'i, Türkiye'de ise ancak 31'i lise mezunu.İlkokullarda öğretmen başına düşen öğrenci sayısı, Almanya'da 18, İngiltere'de 19, Portekiz'de 11, İspanya'da 14, İtalya'da 10, Brezilya'da 23, Türkiye'de ise 27. 
Aslında daha pek çok alanda kıyaslama var ama ya bilgiler eski ya da henüz Türkiye ayağı tamamlanmış değil. Bu yüzden planın son şeklini almasını beklemek gerekiyor. 

Güncel sorunlar yok 
Kalkınma planlarında nedense hep öngörüler yer alıyor. Hedefler çiziliyor. Ama uygulanabilirliği ve hedefe ulaşılırlığı hiç dikkate alınmıyor. Örneğin ilk 8 planda öngörülenlerin ne kadarı gerçekleşti Gerçekleşmeyen hedefler neden gerçekleşmedi İşte bu konular neredeyse hiç konuşulmuyor. 
Türk eğitim sisteminin bugünkü en önemli sorunu, hızlı nüfus artışı, ÖSS, OKS gibi giriş sınavları ve her gelen iktidarın keyfi müdahaleleri. Ama, komisyonlarda bu konular yeterince tartışılmıyor. Onlar için devlet ve hükümet stratejileri gerekiyor deniliyor. Yani tam bir yumurta-tavuk hik yesi. Kalkınma planları mı hükümetlere yol haritası olmalı, yoksa parti programları ve hükümetlerin acil eylem planları mı kalkınma planlarına referans olmalı Sanki doğru olan ilk seçenek. Yani üzerinde uzun uzadıya çalışılan kalkınma planları, ülkemizin geleceği için en önemli kaynak olmalıdır. Ama nerede .. Böyle olsaydı h l okuma yazma kursları düzenlenir miydi 
9. Kalkınma Planı'nda akreditasyon, sertifikasyon ve kaliteye önemli atıflarda bulunuluyor. Çünkü aldığımız belgelerin, diplomaların ve unvanların pek çoğunun, bırakın AB'yi, bizde bile geçerliliği yok. İşte bu yüzden üzerinde ciddiyetle duruluyor. 
Taslakta sık sık vurgu yapılan bir başka kavram da "yaşam boyu eğitim". Şimdi içinizden, "Okuma çağındakilere doğru düzgün eğitim veriyoruz da, sıra yetişkinlere mi geldi " diyenleriniz çıkabilir. Ama dünyadaki gelişmelere paralel olarak bu konuya özellikle dikkat çekilmesi ve farklı yaptırımların öngörülüyor olması da önemli bir aşama. 



</TEXT>
</DOC>
