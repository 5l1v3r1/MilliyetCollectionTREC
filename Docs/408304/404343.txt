<DOC>
<DOCNO> 404343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sontur03.html </URL>
<DATE> 2005/12/17/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Prof. Dr. Işıkara Depreme şaşırmam’ 
</HEADLINE>
<TEXT>

     Gülşah GÜYÜK MARMARİS Muğla , DHA 
     

      MARMARİS'te deprem bilincinin geliştirilmesine yönelik düzenlenen toplantıya katılan Prof. Dr. Ahmet Mete Işıkara, Türkiye'de 1,5-2 ay aralıklarla 5 ile 5.9 arası büyüklüğünde depremler meydan geldiğini belirterek, 10 Aralık'ta Karlıova'daki 5.3'lük depremin ardından 10-20 Ocak 2006 tarihleri arasında Türkiye'de deprem olursa, benim için sürpriz olmaz'' dedi. 
     Marmaris Kaymakamlığı ve İlçe Milli Eğitim Müdürlüğü tarafından okul müdürleri, öğretmenler, kamu kurum ve kuruluşlarının, meslek odalarının ve sivil toplum örgütlerinin temsilcilerine yönelik düzenlenen Deprem Bilinci Eğitimi’ konferansı bugün Pineta Club Otel'de yapıldı. Konferansa konuşmacı olarak katılan Afete Hazırlık ve Eğitimi Derneği AHDER Başkanı ve Kızılay Derneği Genel Başkan Danışmanı Prof. Dr. Ahmet Mete Işıkara, Türkiye'nin deprem gerçeğine alışması gerektiğini bir kez daha vurguladı. Türkiye'de 1.5-2 aylık periyotlarla 5 ile 5.9 arası büyüklükte depremler meydana geldiğini belirten Prof. Dr. Ahmet Mete Işıkara, Bu tabloya hazırlıklı olacaksınız. En son 10 Aralık'ta Bingöl Karlıova'da 5.3 büyüklüğünde deprem oldu. Ülkemizde 1,5- 2 ayda bir bu büyüklükte deprem olduğuna göre, 10-20 Ocak tarihleri arasında Türkiye'nin herhangi bir yerinde deprem olursa benim için sürpriz olmaz. 1 Mayıs 2003'ten bu yana 6 üzerinde deprem olmadı. Gecikti, er ya da geç deprem olacak. Zaten, deprem olacak mı ’ sorusunu sormayın ve sordurtmayın. Bu gerçeği kabul edip zararları en aza çekmek için depreme hazırlıklı ve koruma kültürü bilincine sahip olmalıyız'' dedi. 
     1999 yılında meydana gelen Gölcük ve Düzce depremlerinden sonra yapıların depreme dayanıklılığı konusuna dikkat edilmeden inşa edildiğine dikkat çeken Prof. Dr Işıkara, Depremin göçükleri üzerine sürekli göçük adayları kuran bir ülkeyiz. Devlet bizi korur’ diyorsunuz, peki siz kendinizi korumak için ne yapıyorsunuz Çocuklarımıza inşaatlarda uyulması gereken TSE kurallarını öğretin. Onlara dişli demir, hazır beton kullanılıp kullanılmadığını sormayı öğretin'' diye konuştu. Özellikle öğrencilere deprem bilgisinin aktarılmasını istediğini belirten Prof. Dr. Işıkara, salonda Türkiye ve dünyadan deprem görüntülerinin izlendiği sırada bazı öğretmenlerin ışıkların kapatılmasını fırsat bilerek salonu terk etmesine de tepki gösterdi. 
     Deprem Bilinci Eğitim Konferansı sonrasında Aydın Kızılay Derneği tarafından Pineta Otel'de kurulan Kan Bağışı Kampanyası'na Marmaris Kaymakamı Abdurrahman Koçoğlu ve Marmaris Kızılay Derneği Başkanı Mustafa Ayaz, kan vererek destekte bulundular. Kan bağışı için çağrıda bulunan Prof. Dr. Mete Işıkara, Keşke biraz daha genç olup da kan bağışı yapabilseydim. Donör olmadığıma çok üzülüyorum. Çünkü kan bağışı vücudu gençleştiriyor. Kan verin ve vücudunuzu gençleştirin'' dedi. 
     
</TEXT>
</DOC>
