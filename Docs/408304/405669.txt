<DOC>
<DOCNO> 405669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/soneko22.html </URL>
<DATE> 2005/12/22/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Çin, Türkiye ile ticaret hacmi en yüksek Uzakdoğu ülkesi... 
</HEADLINE>
<TEXT>

     Emre Umurbilir AA 

Çin başta olmak üzere, üretimlerinin önemli bölümünü düşük fiyatla dünya pazarlarına sunan Uzakdoğu ülkeleriyle olan dış ticaret dengesi, gün geçtikçe Türkiye'nin aleyhine açılıyor. 
     Dış Ticaret Müsteşarlığı DTM verilerinden derlenen bilgiye göre, yılın 9 aylık döneminde Türkiye'nin ihracatında 26'ıncı, ithalatında ise 4'üncü sırada yer alan Çin Halk Cumhuriyeti, Türkiye ile ticaret hacmi en yüksek Uzakdoğu ülkesi olarak göze çarpıyor. 
     Bu dönemde dış ticaret hacmi, hem yüzde hem de miktar olarak Çin'in lehine gelişti. 
     Geçen yılın aynı dönemine göre Türkiye, Çin'e olan ihracatını yüzde 37 artırarak, 302 milyon dolardan, 414 milyon dolara çıkardı. 
     Çin'den Türkiye'ye gerçekleşen ithalat ise yüzde 52.6 oranında artarak, 3 milyar 139 milyon dolardan 4 milyar 791 milyon dolara yükseldi. 
     Çin, aynı dönemde, genel ithalattan aldığı yüzde 5.6'lık payla, geçen yıl ardından geldiği Fransa'nın da önüne geçmiş oldu. 
     
     DİĞER UZAKDOĞU ÜLKELERİ 
     Güney Kore, Japonya ve Tayvan ise Türkiye'nin ithalat yaptığı diğer önemli Uzakdoğu ülkeleri arasında yer alıyor. 
     Türkiye'nin, dış ticaret ilişkisi kurduğu ilk 40 ülke arasında yer alan Uzakdoğu ülkelerinden yaptığı ithalat artış gösterirken, Tayvan ve Tayland gibi ülkelere yönelik ihracatta ise önemli düşüşler yaşandı. 
     
</TEXT>
</DOC>
