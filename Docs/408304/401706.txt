<DOC>
<DOCNO> 401706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/soneko45.html </URL>
<DATE> 2005/12/08/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Çiftçiye 150 trilyonluk ödeme müjdesi... 
</HEADLINE>
<TEXT>

     Tarım ve Köyişleri Bakanı Mehdi Eker, tarımda uygulanan bazı destekleme ve primlerin ödenmesi için gerekli 150 trilyon liralık ödeneğin, bugün Maliye Bakanlığı tarafından onaylandığını bildirdi. 
     Eker, destekleme ve primlere ilişkin hakedişlerin, 16 Aralık'ta çiftçilerin hesabına geçeceğini açıkladı. 
     Fatih Üniversitesi Meslek Yüksek Okulu Halkla İlişkiler Bölümü öğrencilerini kabul eden Bakan Eker, basın mensuplarının sorusu üzerine, hayvancılık, yem bitkileri, su ürünleri ve hububat primlerinin ödenmesi için gereken 150 trilyon liralık kaynağın, bugün Maliye Bakanı tarafından onaylandığını söyledi. 
     Eker, söz konusu kaynağın 16 Aralık'ta çiftçilerin hesabına geçeceğini belirtti. 
     Bakan Eker bir soru üzerine, 2006 yılında da gübre ve mazot ödeneği desteği düşündüklerini, bunun tutarını, bütçe kesinleştikten sonra açıklayabileceklerini söyledi. 
     
</TEXT>
</DOC>
