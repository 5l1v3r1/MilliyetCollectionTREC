<DOC>
<DOCNO> 400059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sontur09.html </URL>
<DATE> 2005/12/02/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Niğde Valisi Beder taburcu oldu 
</HEADLINE>
<TEXT>

     Geçirdiği rahatsızlık sonucu hastaneye kaldırılan Niğde Valisi Gündüz Beder, taburcu oldu. 
     AA muhabirinin aldığı bilgiye göre, dün rahatsızlanarak Niğde Devlet Hastanesi’nde tedavi altına alınan Vali Beder, sabah saatlerinde taburcu edilerek Vali Konağı’nda istirahata çekildi. 
     Hastane yetkilileri, Beder’in aşırı stres ve yorgunluğa bağlı olarak ortaya çıkan yüksek tansiyon nedeniyle rahatsızlandığını belirlediklerini açıkladılar. 
     Beder’in sağlık durumunun iyiye gittiğini belirten yetkililer, tansiyon değerlerinin de normale döndüğünü bildirdiler. 
     Vali Beder, dün Vali Konağı’nda yüksek tansiyon sonucu rahatsızlanarak ambulans ile Niğde Devlet Hastanesi’ne kaldırılmıştı. 
     
</TEXT>
</DOC>
