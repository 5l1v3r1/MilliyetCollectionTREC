<DOC>
<DOCNO> 407551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/yazar/yilmaz.html </URL>
<DATE> 2005/12/29/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Patronlar küslük sevmiyor 
</HEADLINE>
<TEXT>


TOBB Başkanı Rifat Hisarcıklıoğlu ve Rahmi Koç yan yana fotoğraf veriyordu. Önemliydi 
Başbakan Tayyip Erdoğan, Hisarcıklıoğlu'nun yanında, Anayasa'nın 138. maddesini okuyarak, TÜSİAD Başkanı Mustafa Koç'un, Yücel Aşkın ile ilgili sözleri nedeniyle savcıları göreve çağırıyordu. 
Salı günü "Geriye sorular kaldı" yazımda, AKP ve TÜSİAD'a olduğu kadar TOBB'a da yönelik soruları dile getirdim. 
Her biri etki alanları açısından "yetkili" isimlerle yaptığım görüşmeler sonucunda ortaya çıkan sorulardan biri, çok hassas bir noktaya işaret ediyordu. 
Soru şuydu "Anayasa kitabının Başbakan'ın eline TOBB tarafından verildiği iddiası doğru mu DİSK'in "Altına imza atarız, gerekirse sokağa dökülürüz" diyecek kadar TÜSİAD'a arka çıktığı bir durumda, TOBB'un görüş açıklamaması mümkün mü Yoksa açıkladı mı 

Arabulucu konumu 
Hisarcıklıoğlu'nun yanıtı gecikmedi. 
"Siyaset ile iş dünyası arasında gerginlik, ekonomiyi olumsuz etkiliyor, bundan TÜSİAD da zarar görür. Tabii toplumsal konulara duyarlıyım, ancak konu bu değil. Benim 'uzlaşma' noktasında durmam gerekiyordu. Taraflar arasında 'arabulucu' görevini yerine getirmeyi seçtim" diyor Hisarcıklıoğlu. 
Başbakan, TOBB'daki "ünlü" açıklamasını yaptığı sırada Anayasa kitabına nasıl ulaşmış Bbasın toplantısının görüntülerini izledim. Başbakan'ın çantasını bir danışmanı toplantı başında yanına getiriyor ve kitap çantadan çıkıyor. Toplantı sonrasında da yine aynı danışman kitabı çantaya koyuyor ve götürüyor. Başbakan bu toplantıya girmeden "bir ön hazırlık" dönemi geçirmiş olacak ki, tedarikli gelmiş. 
Hisarcıklıoğlu, Ankara'da üretilen "TOBB senaryolarından" bezmiş, "İddiaları ben de duydum, ispatlamayan şerefsiz, bu iki oluyor " diyor. 

Koç ile görüşme 
Hisarcıklıoğlu, TURMEPA yemeğinde Koç ile bir araya gelişini ise şöyle anlatıyor 
"TURMEPA'nın toplantılarına giderim, genel kurulda da vardım. TURMEPA, TOBB'un üyesi olan Deniz Ticaret Odası bünyesinde kurulmuş bir yapıydı, ilişkilerimiz sürüyor. O sırada Koç ile birlikte, son gelişmeleri de değerlendirdik. Aramızda bir yanlış anlaşılma yok. Ayrıca Ankara Sanayi Odası Başkanlığı yapan merhum Vehbi Koç, Ankara Ticaret Odası'nın da en uzun süre başkanlığını yürütmüştür, camiamızın duayenidir. Koç Topluluğu'na farklı bir tutum içinde olmamız mümkün mü " 
Hisarcıklıoğlu, Rahmi Koç ile Nakkaştepe'de yaptığı özel görüşmede, "Gerginliğin kimseye yararı yok" sözlerini dile getirdiğini belirtiyor. Başbakan'ın TÜSİAD'ı cephe alan sözlerini TOBB çatısı altında ifade etmesi ise, "konuk-ev sahibi" ilişkisinden öte yorumlanmıyor. 
TURMEPA Başkanı Eşref Ceraroğlu da, "Koç-Hisarcıklıoğlu" fotoğrafı için "özel bir çaba" içine girmediklerini belirtiyor. Nakkaştepe'deki yemekli toplantı kararının, TURMEPA'nın 25 Kasım günü yapılan yönetim kurulu toplantısında alındığını, Hisarcıklıoğlu'nun ise davete katılımının 7 Aralık günü teyit edildiğini belirtiyor. 
Tarihler gösteriyor ki, yemek kararı TÜSİAD YİK toplantısından da önce alınmış. Ancak hazırlanan ortamın, Koç ve Hisarcıklıoğlu'na "özel görüşme" olanağı yaratması da "hoş bir rastlantı" olmuş. 



</TEXT>
</DOC>
