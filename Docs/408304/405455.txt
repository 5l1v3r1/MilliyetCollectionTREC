<DOC>
<DOCNO> 405455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sontur11.html </URL>
<DATE> 2005/12/21/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Kızını dövmeyen dizini dövermiş’ 
</HEADLINE>
<TEXT>

     İsmail AKDUMAN SAMSUN, DHA 

SAMSUN'da 18 ay önce 15 yaşındaki F.Y.'yi kaçırıp iman nikahıyla birlikte yaşayan 18 yaşındaki Ali Can Gökçen'in rızasıyla küçük yaşta kızla cinsel ilişkiye girmek suçundan tutuksuz yargılanmasına devam edildi. 
     5 ay önce çocuğunu ve Gökçen'i terk edip başka biriyle yaşamaya başlayan F.Y. duruşmada, Onu sevdiğimi sanmıştım, ama yanılmışım. Şimdi başka biriyle beraberim. Ondan şikayetçi değilim'' dedi. 
     F.Y.'nin babası Yaşar Y. ise bütün suçun kızında olduğunu öne sürerek, Kızını dövmeyen dizini dövermiş. Sanıktan şikayetçi değilim'' diye konuştu. Gökçen de Çocuğu da bırakıp beni terk etti, beraatimi istiyorum'' diye konuştu. 
     200 Evler Mahallesi’nde meydana gelen olayda, ilköğretim 8’nci sınıf öğrencisi F.Y. rızasıyla kendini kaçıran sevgilisi Ali Can Gökçen ile ailelerini ikna ederek imam nikahıyla birlikte yaşamaya başladı. F.Y. kısa bir süre sonra hamile kaldı. 
     Kayınvalidesi 39 yaşındaki Dudu Gökçen ile tartışan 7 aylık hamile F.Y. evi terk etti. Bunun üzerine F.Y.'nin ailesi kızlarının zorla kaçırılıp hamile bırakıldığı iddiasıyla savcılığa suç duyurusunda bulundu. Gözaltına alınan Ali Can Gökçen hakkında rızasıyla küçük yaştaki kızla cinsel ilişkiye girmek suçundan dava açıldı. 
     Tutuksuz yargılanan Gökçen'in ailesinin araya girmesiyle barıştırılan F.Y. evine geri döndü, doğum yaptı. Ancak F.Y. geçen ağustos ayında bebeğini ve eşini yine terk ederek başka birine kaçtı. 
     Samsun 2’inci Ağır Ceza Mahkemesi’nde bugün görülen dava duruşmasında hazır bulunan Ali Can Gökçen, İmam nikahı kıydık. Bir de oğlumuz oldu. Eşim, anlayamadığım bir nedenle evi, beni ve çocuğumuzu terk ederek başka birine kaçtı. Şimdi onunla birlikte. Ben kendisiyle resmi nikah yaparak evlenecektim. Ancak, şimdi ne yapacağımı bilmiyorum. Beraatimi istiyorum'' diye konuştu. 
     Duruşmaya katılan F.Y. ise, Gökçen'den şikayetçi olmadığını belirterek, Ali Can ile anlaşarak kaçtık. Onu sevdiğimi sanmıştım. Ancak, yanılmışım. Şimdi başka birisiyle birlikteyim. Ve onunla evleneceğim. Kendisinden şikayetçi değilim. Ben büyük bir hata yapmışım'' dedi. 
     F.Y.’nin babası 35 yaşındaki Yaşar Y. de bütün suçun kızında olduğunu savunarak, Beni perişan etti. Ali Can ile kaçtı. Onunla evlendirdik. Şimdi başka birine kaçtı. Ne yapacağımı şaşırdım. Kızını dövmeyen dizini döver’ diye doğru söylemişler. Ben sanıktan şikayetçi değilim'' diye konuştu. 
     Mahkeme, sanık Ali Can Gökçen’in tutuksuz yargılanmasının devamına ve genç kızın yaşının belirlenmesine karar vererek, duruşmayı erteledi. 
     
</TEXT>
</DOC>
