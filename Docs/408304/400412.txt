<DOC>
<DOCNO> 400412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/yazar/asik.html </URL>
<DATE> 2005/12/04/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Göztepe'de eylem 
</HEADLINE>
<TEXT>


Kent bilincine sahip duyarlı yurttaşlar, dün Göztepe Parkı'nın önünde toplandılar. "Parkımıza dokunmayın" diye slogan attılar... Şair Sunay Akın güzel bir konuşma yaptı. Onun Erenköy'de açtığı oyuncak müzesini görenler anlata anlata bitiremiyor... Sunay Akın dedi ki 
- Bir müze açmak erdem değildir. Görevdir. İstanbullular olarak İstanbul'dan alacaklarımızla değil, vereceklerimizle ölçülmeliyiz. 
O parkın, çevresinde yaşamış Bedri Rahmi, Zühtü Müridoğlu, Orhan Veli gibi ünlülerin heykelleriyle süslenmiş olduğu günleri özlediğini ekledi şair. 
Bir yaşlı başlı zat yaklaştı yanımıza... Sordu 
- Biz buradayız. Kadıköy'ün ve Atatürk'ün kulübü Fenerbahçe nerede Kadıköylüyüz diye övünenler kendi yaşama alanlarını korumak için neden parmaklarını bile oynatmıyorlar 

"Camide imamla sevişen temizlikçi kadın" internette en çok okunan haber olmuş. 
Hem dinsellik hem cinsellik olunca millet yumuluyor tabii... 
Haldun Ertem 

Teyzemiz sınavda Haftanın fıkrası Prof. Tarık Altınok'tan... Evlere temizliğe giden hanım, dışardan ilkokulu bitirme sınavına girmiş. Hocalar soruyor 
- Akciğer ne iş yapar 
Hanım cevaplıyor 
- Solunum... 
- Bağırsaklar ne iş yapar 
- Sindirim... 
- Kalp ne iş yapar 
- Dolaşım... 
- Beyin ne iş yapar 
- Apartmanda kapıcı, diyor sayın bayan... 

Belediyeler içkiyi yasaklıyorlar da neden hırsızlığı yasaklamıyorlar Sarhoşun kimseye zararı olmaz. Ama Hazine soyguncuları bütün milleti soyuyor... 
Aydın Boysan 

Başbakan Erdoğan belediyelerin içki yasağıyla ilgili olarak Anayasa'nın "Çocukları koruma" ile ilgili maddesini gösteriyormuş 
Başbakan hazır Anayasa'yı açmışken "Laiklik" ve "Türkiye Cumhuriyeti'nin bölünmez bütünlüğü" ile ilgili maddelerine de bir göz atsa bari 
Arif Ayhan 

Aziz Çalışlar... Tiyatro Oyunları Sözlüğü, Tiyatro Adamları Sözlüğü, Tiyatro Kavramları Sözlüğü, Shakespeare Sözlüğü... Tiyatro, kültür, sanat, felsefe üzerine onlarca kitap... Onlarca çeviri... Bu yorulmak bilmeyen kültür adamını Aziz Çalışlar'ı menhus hastalıktan 1995 yılında kaybetmiştik. Dostları ölümünün 10. yılında onu Çiçek Bar'da andılar. Ressam Alaattin Aksoy, onun için yazdığı türküyü okudu. 
Demirtaş Ceyhun konuştu kendisine de böyle bir anma düzenlenmesini vasiyet etti... 

Radyoda seks Radyoda perşembe sabahı... Karşınızda Cem Ceminay... Can alıcı bir soru soruyor 
- Bacak boyu 1.20 m olan manken Adriana Karambeu ile korunmasız seks yapar mısınız Evet, yanıtlarınızı bekliyoruz. Sitemizdeki ankete katılın... 
Ceminay, 2 şarkı arasında bu muhteşem anket duyurusunu tekrarladıktan sonra araya kendi görüşlerini de katıyor 
- Erkeklerin çoğu yatar... Yatmam diyen yalan söylüyordur. Mesela ben yatarım ne yalan söyleyeyim... Şu göğüslere bir bakın hele... 
Akşam saat 19.30... Cem Ceminay yine mikrofonda, sabah kaldığı yerden devam ediyor 
- Bacak boyu 1.20 m olan mankenle korunmasız seks yapar mısınız 
Bu sırada bir dinleyici telefonla programa katılıyor. Ceminay soruyor 
- Siz korunmasız seks yapar mısınız 
- Bakın Cem Bey, AIDS'i gündeme getirmek için mutlaka seks olması gerekmiyor. 
- Neden canım seks önemlidir. 
- Bakın biz 3 kadın ve üç erkek bir odada birlikte ekip çalışması için toplanmıştık. Sonradan aramıza katılan bir erkek ile benim yakın temasım oldu. 
- Grup seks mi yaptınız 
- Hayır... 
- Ama üç erkek üç kadın bir odadayız diyorsunuz Sonra bir erkek daha geliyor ve siz... 
- İzin verirseniz anlatacağım. 
- Buyurun anlatın. 
- Sonradan aramıza katılan kişinin AIDS olduğunu öğrendik ve biz 6 arkadaş ertesi gün çok büyük tedirginlikler yaşadık. 
- Oooo yani hepiniz AISD taşıyan ile cinsellik yaşadınız mı 
- Hayır Cem Bey, ben tam da bunu söylemek istiyorum, cinsellik olmadan da... 
- Ama siz 6 kişisiniz, bir yedinci aranıza katılıyor ve hepiniz AIDS korkusu yaşıyorsunuz 
- Olayın geçtiği yer Taksim İlkyardım Hastanesi'nin ameliyathanesi... Ben cerrahım. Hasta önceden bize AIDS olduğunu söylemediği için ameliyat sonrası ekip arkadaşlarım ve ben bu endişeyi yaşadık. 
- Eldiven giymiyor musunuz siz Nasıl geçer AIDS 
- Kesici alet kullanıyoruz, ayrıca iki eldiven de giyseniz mikrop yine geçebilir. Yani seks dışında da AIDS tehlikesi vardır, onu söylemek istiyorum. 



</TEXT>
</DOC>
