<DOC>
<DOCNO> 406026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sonsiy12.html </URL>
<DATE> 2005/12/23/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Telsim'in satışıyla ilgili iddialar Meclis gündeminde 
</HEADLINE>
<TEXT>

     ANAP Genel Başkan Yardımcısı Emin Şirin, Telsim’in Vodafone şirketine satılmasında fiyatın düşük kaldığını öne sürerek, "Fiyatın düşük kalmasında, iki yüksek fiyat veren şirketin Vodafone’a ait olması, İngiliz elçisinin ihaleye katılması ve Başbakan’ın Vodafone’nun iki numaralı idarecisi Horn-Smith ile yaptığı görüşmelerin rolü oldu mu" diye sordu. 
     Şirin, yaptığı yazılı açıklamada, Telsim’in TMSF’nin yaptığı ihale sonucu Vodafone şirketine satıldığını ve satışın Rekabet Kurulu’nun onayını beklediğini anımsattı. 
     Şirin, Başbakan, Rekabet Kurulu, TMSF ve Vodafone’ndan yanıt beklediğini belirterek, şu soru iddialarda bulundu 
     "Başbakan, Vodafone’nin ki numaralı idarecisi Sir Julien Horn-Smith ile İngiltere’de Temmuz ayında, Claredge’s otelinde hangi tarihte buluştu, ne görüştü Görüşüp görüşmediğini değil, demagoji yapılmadan ne görüştüğünü açıklamasını istiyoruz. 
     Telsim’in muhammen bedelinin bu tarihten sonra açıklanmasının bu görüşme ile ilgisi var mı 
     Aynı Sir Julien Horn-Smith, geçen Çarşamba günü Türkiye’ye gelip Başbakanı ziyaret etti. Teşekkürlerini mi iletti Teşekkürlerden başka ne görüşüldü " Rekabet Kurulu’nun Uzan’ın çimento fabrikalarından Gaziantep Çimento’nun Sanko’ya satışını ikinci en yüksek teklifi veren Çimko’nun da Sanko’ya ait olması nedeniyle iptal ettiğini belirten Şirin, şunları kaydetti 
     "Telsim’in satış ihalesinde ise en yüksek fiyatı veren Vodafone’dan sonra ikinci olan Kuveyt MTC’nin de esas ismi MTC-Vodafone ve Vodafone’nun Kuveyt’teki şirketi. Bu durumda Rekabet Kurulu’nun Telsim’in satış ihalesini de aynı gerekçelerle iptal etmesi gerekmiyor mu 
     Daha dün Mustafa Koç’u yargıya müdahale ediyor diye savcılara şikayet eden Başbakan, özerk bir kuruluş olan TMSF’nin başkanı ile neler görüşüyor, ne talimat veriyor 
     5.5-6 milyar dolar değerinde olan, ama nedense TBMF tarafından 2.8 
     milyar dolar muhammen bedel tespit edilen Telsim’in fiyatının düşük kalmasında, ilk iki yüksek fiyat veren şirketlerin Vodafone’a ait şirketler olması, İngiliz elçisinin ihaleye katılması ve en önemlisi Başbakan’ın Sir Julien Horn-Smith ile yaptığı görüşmelerin rolü oldu mu " 
     
     BAŞSAVCI BOYRAZOĞLU’NA BAŞVURU 
     Şirin, İstanbul Milletvekili sıfatıyla Ankara Cumhuriyet Başsavcısı Hüseyin Boyrazoğlu’na da bir dilekçe verdiğini bildirdi. 
     Başbakan Recep Tayyip Erdoğan’a ait olduğunu belirttiği çeşitli konuşmalar ve Cumhurbaşkanlığı Devlet Denetleme Kurulu’nun Özelleştirme İdaresi Başkanlığı’nın uygulamalarına ilişkin hazırladığı rapordan alıntılar yapan Şirin, başvurusunun "ihbar mektubu" olarak kabul edilerek, gereğinin yapılmasını talep etti. 
     
</TEXT>
</DOC>
