<DOC>
<DOCNO> 405232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/spor/spo30.html </URL>
<DATE> 2005/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Hido'dan 6 sayı 

NBA'DE Hidayet Türkoğlu'nun formasını giydiği Orlando Magic, Toronto Raptors'a evinde 92 - 90 mağlup oldu. Hido, sonradan oyuna girdiği, 17 dakika süre aldığı ve 3 4 iki sayı, 0 2 üç sayı, 3 ribaund, 1 asist, 1 blokla oynadığı karşılaşmayı 6 sayı ile tamamladı. 

Diğer sonuçlar 
Boston - Golden State 109 - 98 
Charlotte - Sacramento 106 - 103 U 
Memphis - Detroit 104 - 106 U 
Seattle - Washington 111 - 101 

Ermal'e kötü sürpriz 

Efes Pilsen'in milli pivotu Ermal Kurtoğlu için FIBA tarafından verilen altı aylık doping cezası WADA'ya takıldı. Dünya Anti Doping Ajansı WADA , Ermal'in saç ilacında mevcut olan finasteride maddesinin iki yıllık ceza gerektirdiğini, iyi halden en fazla bir yıl indirim yapılabileceğini savunarak temyize gitti. Ermal Kurtoğlu'nun avukatı da temyiz başvurusu yaparak karşı hamlede bulundu. 

All-Star yarışı 

FIBA tarafından 2006'da ikincisi gerçekleştirilecek olan All Star Şöleni için düzenlenen oylamada, Fenerbahçe'nin iki yıldızı Kambala ve Mrsic Avrupa Karması mevkilerinde ilk sıraya yerleştiler. Kambala, pivotlarda gelen oyların yüzde 27.1'ini, Mrsic de guardlarda oyların 23.3'ünü aldı. Dünya Karması'nda ise Fenerbahçe'nin ABD'li forveti Cameron Stevenson 14.6 oyla forvette ikinciliğe yerleşti. 

Potada bugün 

Euroleague 
C GRUBU 
20.45 Panathinaikos - Ülker 
Skyturk Naklen 
Bayanlar Ligi 
Avcılar Salonu 
14.00 İstanbul Ü. - Mersin BŞ. B. 
Caferağa Salonu 
17.00 Fenerbahçe - Kayseri TED 

Eyüboğlu gururlu 

Eyüboğlu Koleji'nin üç öğrencisi yurtiçi ve yurt dışında katıldıkları müsabakalardan kupayla döndüler. Tevfik Burak Babaoğlu Okullararası Yıldız Eskrim Türkiye Şampiyonası'nda Flöre dalında birinci olurken, İtalya'daki Dünya Shotokan Karate Şampiyonası'nda Semih Yıkılmaz üçüncü, Gürol Mut ise dünya beşincisi oldu. 

Havuzda acı kayıp 

Türkiye şampiyonu eski yüzücü ve sutopu milli takımı oyuncusu Ümit Oğuzoğlu 55 yaşında hayatını kaybetti. Oğuzoğlu'nun cenazesi, bugün Şişli Camii'nde kılınacak öğle namazının ardından Burgazada mezarlığına defnedilecek. 

İki saha kapama 

Profesyonel Futbol Disiplin Kurulu, Sivasspor - Konyaspor maçında meydana gelen olaylar nedeniyle iki kulübün de sahasını birer maç kapattı. Kurul, Trabzonspor'a 7 bin 500, Fenerbahçe'ye 6, Kayseri Erciyesspor'a 5, Vestel Manisaspor'a 3 bin YTL para cezası kesti. PFDK ayrıca 2.Lig A Kategorisi takımlarından Mersin İdman Yurdu'na da Altay maçındaki olaylar nedeniyle bir maç saha kapatma cezası verdi. 

Filede bugün 

Bayanlar Avr. Şam.Ligi 
İstanbul Eczacıbaşı 
14.00 E.Başı -Uralochka 
Polonya 
19.00 C.Kalisz - V.G.Sigorta 
Erkekler Top Teams 
Zonguldak Ereğli 
19.00 Erdemir - C.Piacenza 
Finlandiya 
18.30 R.Raiso - Halkbank 

ÖZÜR 

Voleybolda Avrupa'da bugün yapılacak maçlar federasyon programının yanlışlığı nedeniyle dünkü sayfamızda filede bugün köşesinde yer almıştır. Düzeltir, özür dileriz. 


</TEXT>
</DOC>
