<DOC>
<DOCNO> 406460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sonsiy07.html </URL>
<DATE> 2005/12/25/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
CHP Milletvekili İnce Aşkın soruşturmasına dahil olmak istiyorum 
</HEADLINE>
<TEXT>

     CHP Yalova Milletvekili Muharrem İnce, ''Yüzüncü Yıl Üniversitesi YYÜ Rektörü Yücel Aşkın'ı ben de destekliyorum ve soruşturmaya dahil olmak istiyorum'' dedi. 
     İnce, partisinin Bilecik'te düzenlenen toplantısında, Ankara Cumhuriyet Başsavcılığı'nın, Rektör Yücel Aşkın'ın yargılanması ile ilgili tüm açıklamalar hakkında inceleme başlattığını anımsatarak, YYÜ Rektörü hakkında yapılan açıklamalar nedeniyle Genel Başkan Baykal ve Grup Başkan Vekiline soruşturma açılacağını belirtti. 
     Soruşturmaya kendisinin de dahil edilmesini isteyen İnce, şöyle konuştu 
     ''YYÜ Rektörü Yücel Aşkın'ı ben de destekliyorum ve soruşturmaya dahil olmak istiyorum. Bu soruşturmaya 155 CHP'li Milletvekilini de dahil etsinler. Cumhuriyet tarihinde böyle bir şey var mı Delillerimi karartacak rektör, yoksa kaçacak mı Aradan 2 ay geçmiş hala iddianameyi hazırlayamamışsınız. Van'da eroin satıcılığından ceza almış insanlar karakolu basıp polis dövdüler sesinizi çıkartmıyorsunuz, üniversite rektörüne insanlık dışı muamele yapıyorsunuz.'' Cumhuriyetin temel kurumlarıyla oynandığını savunan, ''2007'in Mayıs'ı Türkiye'nin kırılma noktasıdır. Ya bu iktidarın seçtiği Cumhurbaşkanıyla 7 yıl ülkeyi karanlığa sürükleyeceğiz ya da cumhuriyetin geleceğini bir kez daha sağlamlaştıracağız'' diye konuştu. 
     
</TEXT>
</DOC>
