<DOC>
<DOCNO> 406171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/guncel/gun11.html </URL>
<DATE> 2005/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Vurdu, biz de ona vurduk' 
</HEADLINE>
<TEXT>


TÜRKER KARAPINAR Ankara 

Hacettepe Üniversitesi öğrencisi Birtan Altınbaş'ı 1991'de gözaltında işkenceyle öldürdüğü iddiasıyla yargılanan sanık polislerden Süleyman Sinkil, davanın açıldığı 1998'den bu yana ilk kez çıktığı duruşmada kendisini "Bize vurdu, biz de ona vurduk" sözleriyle savundu. 
Ankara 2. Ağır Ceza Mahkemesi'nde görülen dünkü duruşmaya sanık 10 polisten Sinkil'in yanı sıra emekli polisler İbrahim Dedeoğlu, Hasan Cavit Orhan ve avukatları katıldı. Yargıtay'da usul yönünden bozulan davada Dedeoğlu ve Orhan'la birlikte, Sinkil ve sanık polislerden Ahmet Baştan'ın ceza alması kesinleşmişti. Sinkil, bu aşamadan sonra kendisi gibi duruşmalara gelmeyen Baştan ile birlikte mahkemeye dilekçe göndermişti. Emekli polis Sinkil, Altınbaş'ı kendisinin darp ettiğini belirten dilekçesine ilişkin yaptığı savunmada şunları söyledi 
"Altınbaş'ı Terörle Mücadele Şubesi'ne getirdikten sonra kimlik tespiti için Baştan'la birlikte nezarethaneye indirdik. Sorguya başladığımızda örgütsel tavır içine girdi. Cevap vermediği gibi bize saldırdı, vurdu. Bize vurunca biz de ona vurduk." 



</TEXT>
</DOC>
