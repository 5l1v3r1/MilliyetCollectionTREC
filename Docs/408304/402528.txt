<DOC>
<DOCNO> 402528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/sonspo06.html </URL>
<DATE> 2005/12/11/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Beşiktaş'ta sakatlıkları bulunan 8 futbolcu antrenmana katılmadı 
</HEADLINE>
<TEXT>

     Turkcell Süper Ligi'nde Galatasaray'a 3-2 yenilen Beşiktaş, UEFA Kupası'nda H Grubu'nda Portekiz'in Vitoria Guimaraes takımıyla yapacağı maçın hazırlıklarına ara vermeden bugün yaptığı idmanla başladı. 
     BJK Nevzat Demir Tesisleri'nde gerçekleştirilen antrenmanda dünkü maçta forma giyen futbolcular koşu yaparken, diğer futbolcular çabukluk ve yarım sahada çift kale maç yapıp, salonda çalıştı. 
     Antrenmana sakatlıkları bulunan Tayfur, Ahmet Dursun, Gökhan, Mustafa, İbrahim Akın, Ahmed Hassan, Sergen ve Pancu katılmadı. 
     Kulüp doktoru Ayhan Optur, Sergen, Pancu ve Ahmed Hassan'ın önemli bir problemlerinin olmadığını, bu 3 oyuncunun yarın takımla birlikte çalışabileceklerini söyledi. Optur, Tayfur, Ahmet Dursun, Mustafa, Gökhan ve İbrahim Akın'ın Vitoria Guimaraes maçında oynamayacağını açıkladı. 
     Beşiktaş, yarın basına kapalı yapacağı antrenmanla Vitoria Guimaraes maçı hazırlıklarını sürdürecek. 
     
</TEXT>
</DOC>
