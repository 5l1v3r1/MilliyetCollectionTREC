<DOC>
<DOCNO> 400427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/sondun04.html </URL>
<DATE> 2005/12/04/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Kazakistan devlet başkanını seçiyor 
</HEADLINE>
<TEXT>

     Kazakistan'da devlet başkanlığı seçimi yapılıyor. 
     Kayıtlı 8.5 milyondan fazla seçmenin bulunduğu ülkede toplam 9597 sandıkta oy kullanıyor. Ayrıca 1774 elektronik oy verme terminali de bulunuyor. 
     Merkez Seçim Komisyonu MSK , seçim için 8.7 milyon oy pusulası bastırıldığını açıkladı. 
     Seçim sandıklarının yerel saatle 07.00'de TSİ 03.00 açıldığı Kazakistan'da oy verme işlemi saat 20.00'ye TSİ 16.00 kadar devam edecek. 
     Seçime aday olarak, ülkeyi 16 yıldır yöneten Devlet Başkanı Nursultan Nazarbayev, Adaletli Kazakistan İçin hareketinin lideri Jarmahan Tuyakbay, Ak Jol Partisi Başkanı Alihan Baymenov, Komünist Halk Partisi adayı Erasıl Abılkasımov ve Tabiatçevre örgütünün Başkanı Mels Eleusizov katılıyor. 
     Seçimi 1600'den fazla yabancı gözlemci ve basın mensubu izliyor. 
     MSK Başkanı Onalsın Jumabekov, seçimden önce yaptığı bir açıklamada, resmi olmayan kesin sonuçları 24 saat içinde açıklamaya çalışacaklarını bildirmişti. 
     Seçim yasası, kesin resmi sonucun, seçimin yapıldığı günden itibaren 10 gün içinde açıklanmasını öngörüyor. 
     Buna göre, kesin resmi sonucun 14 Aralık'a kadar açıklanması gerekiyor. 
     Bu arada, İçişleri Bakanlığından yapılan açıklamada, 9579 sandık çevresi bulunan ülke genelinde seçimlerde güvenliği sağlamak için 20 bin kişinin görevlendirildiği bildirildi. 
     
</TEXT>
</DOC>
