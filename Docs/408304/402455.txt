<DOC>
<DOCNO> 402455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/yasam/axyas01.html </URL>
<DATE> 2005/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçek Pasajı'nda 'nostalji' özlemi 
</HEADLINE>
<TEXT>


Beyoğlu'nun simgelerinden Çiçek Pasajı, müdavimlerine yeni yüzüyle merhaba derken, onlar fıçılar üzerinde oturarak içtikleri 'eski günleri' y d ediyordu 

Gürkan Akgüneş - İstanbul 

HALDUN Taner'in deyimiyle "Dünyanın en civcivli meyhanesi" Çiçek Pasajı, önceki gün yine civcivli günlerinden birini daha yaşadı. Beyoğlu Belediyesi ve Mey İçki'nin katkılarıyla yenilenen pasajda düzenlenen tören nedeniyle kadeh sesleri konuşmalara karıştı. Akordeoncunun alkışını konuşmacılarla paylaştığı gecenin sonunda biz de soluğu pasajın en eski mek nlarından Seviç Restoran'da aldık. 
TÜRK sinemasının emektarı Safa Önal rakısından yudumlayarak misafirlerini bekliyordu. Sezercik'ten, Cingöz Recai'ye unutulmaz filmlere imza atan Önal, eski ve yeni pasajı anlattı "Ben bu pasajın çiçekçiler bulunduğu dönemden bu yana askeriyim. O dönemler meyhaneydi burası ama şimdi lüks lokanta. Sohbet vardı, kısık sesle musiki vardı. Hiçbir masada yan masada konuşulanlar duyulmazdı. Bu Çiçek Pasajı benim Çiçek Pasajım değil. Keşke yapılırken eski müdavimlere sorulsaydı." 


</TEXT>
</DOC>
