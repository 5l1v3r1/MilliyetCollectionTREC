<DOC>
<DOCNO> 400550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/ekonomi/eko01.html </URL>
<DATE> 2005/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur 2006'da 5 ay tatil yapacak 
</HEADLINE>
<TEXT>



Kamu görevlileri, 2006'da hafta sonları, ortalama 30 günlük yasal izin, milli ve dini bayramlarla birlikte toplam 145 gün tatil yapacak. Ocak ayında Kurban Bayramı'nın hafta içine rastlaması nedeniyle kamu görevlileri, arife günü olan pazartesi öğleden sonradan itibaren hafta içinde 4.5 gün tatil yapacak. 
Pazartesi tam gün tatil edilirse dokuz günlük tatil imk nı ortaya çıkacak. 

Ocakta 18 işgünü 
Bunların yanı sıra, hafta sonu tatilleri hariç, 19 Mayıs Gençlik ve Spor Bayramı ve 30 Ağustos Zafer Bayramı'nda birer gün tatil yapacak olan kamu görevlileri, ekimde kutlanacak Ramazan Bayramı'nda da hafta içi pazartesi, salı ve çarşamba olmak üzere üç gün daha dinlenecek. 
Perşembe ve cuma günü de tatil edilirse Ramazan Bayramı tatili de dokuz güne çıkacak. Buna göre, kamu görevlileri, 2006'da hafta sonları hariç milli ve dini bayramlarda, toplam 10 gün izin yapacak. 
Kurban Bayramı'nın kutlanacağı ocakta sadece 18 gün çalışacak olan kamu görevlileri, hafta sonuna rastlaması nedeniyle yılbaşı, 23 Nisan ve 29 Ekim'de ise fazladan tatil yapamayacak. 




</TEXT>
</DOC>
