<DOC>
<DOCNO> 407021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sonsiy02.html </URL>
<DATE> 2005/12/27/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Unakıtan Ne yiyecek bu çocuklar ya 
</HEADLINE>
<TEXT>

     Maliye Bakanı Kemal Unakıtan, oğlu Abdullah Unakıtan ile kızı Fatma Unakıtan'ın ticari faaliyetlerini eleştiren muhalefete, "Ne yiyecek bu çocuklar ya Bir adamın çocuğunun iş yapması, şirket kurması suç mu yahu" diye çıkıştı. 
     TBMM Genel Kurulu'nda dün de Bakan'ın çocuklarıyla ilgili tartışmalar yaşandı. Unakıtan, CHP'lilerin "Siz Bakan olduktan sonra Unakıtan soyadlı kişilerce kaç şirket kuruldu" sorusuna şu karşılığı verdi 
     "Bir insan, bakan olunca, milletvekili olunca, Cumhurbaşkanı olunca, 'Bana bakın evlatlar bundan sonra şirket mirket kurmayın oturun burada böyle' mi demeli. Bundan önce siyasetçileri bakardım, kim politikaya atılmışsa, ona demediklerini bırakmazlar, ondan sonra o işler unutulur, yeni gelenlere başlarlar. Benim çocuklarım da çocuk sahibi insanlar. Şirket kurmuş... Devlete gelip de ihale mi almışlar Devletle bir iş mi yapmışlar Bırakın allahaşkına, böyle... Yahu, benim evladımın soyadı Unakıtan kardeşim, başka soyadı taşımıyor. Adama, soyadı taşıma mı diyeceğiz yani Soyadını mı değiştirecek, babası Maliye Bakanı oldu diye " CHP Konya Milletvekili Atilla Kart ise, "Sorun babalarının nüfuzunu kullanması. Sorun Sayın Bakan'ın çevresinde 20 - 25 yaşlarında ticari dehaların ortaya çıkması sorunudur" diye itiraz etti. 
     
     Mektuplar sahte 
     CHP'liler, "Galataport ve Kuşadası Limanı ihalesi ile TÜPRAŞ'ın yüzde 14.7'lik hissesinin satışıyla ilgili olarak Global Menkul Kıymetler'in sahibinden mektup alıp almadığını" sordu. Böyle bir mektup almadığını söyleyen Unakıtan, "Daha ne diyeyim Uydurma, altında imzaların sahte olduğu mektuplarla karşıma çıkmayın. Bankalar soyulurken, milyar dolarlar giderken neredeydiniz " dedi. 
     
</TEXT>
</DOC>
