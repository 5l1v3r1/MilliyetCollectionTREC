<DOC>
<DOCNO> 404093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sontur04.html </URL>
<DATE> 2005/12/16/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
Lisesi kıza cinayet suçlaması 
</HEADLINE>
<TEXT>

     Tekirdağ'ın Çorlu ilçesinde yaklaşık 2 ay önce tabancayla öldürülen kişinin katil zanlısı oldukları iddiasıyla, biri liseli kız öğrenci 5 kişi yakalandı. 
     Çorlu’da 9 Ekim günü başına sıkılan tek kurşunla öldürülen ve cesedi 12 Ekim’de Kavakçatağı mevkiinde çalılar arasında bulunan Eşref Çolaker’in öldürülmesi olayıyla ilgili, polis tarafından, Çorlu’da biri 15 yaşında liseli kız öğrenci E.K. ile S.T, A.O. ve Manavgat’ta yakalanan B.Y. ile O.T. gözaltına alındı. İddiaya göre, B.Y. bir yakını ile ilişkisi olduğunu düşündüğü Eşref Çolaker’i, lise öğrencisi E.K’nın cep telefonundan mesaj atarak buluşma yerine çağırdı. Çolaker, Kavakçatağı mevkiinde kafasına sıkılan tek kurşunla öldürüldü. Polis ekipleri, gözaltına alınan 5 zanlının Emniyet Müdürlüğü’ndeki sorgularının ardından, "tasarlayarak adam öldürmek" suçundan Çorlu Cumhuriyet Savcılığı’na sevk edildiğini kaydettiler. Yetkililer, Manavgat’ta yakalanan B.Y. ile O.T’nin üzerinde 49 adet uyuşturucu nitelikli hap ele geçirildiğini de bildirdiler. TEKİRDAĞ AA 
     
</TEXT>
</DOC>
