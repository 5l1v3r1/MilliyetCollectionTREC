<DOC>
<DOCNO> 401452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sontur08.html </URL>
<DATE> 2005/12/07/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Bu otele 14 yaşından küçükler alınmıyor 
</HEADLINE>
<TEXT>

     DHA 

      SAKARYA’nın Sapanca İlçesi’nde Vakıflar Genel Müdürlüğü'nce yaptırıldıktan sonra 1967 depreminde hasar görerek yeniden inşa edilen otel, 1999 depreminde de hasar görmesi üzerine özel sektör tarafından yıkılarak 20 milyon dolar harcamayla yeniden yapıldı. Aksoy Grubu tarafından inşa edilen ve Sapanca Richmond’ adı altında hizmete açılan otele, Türkiye'de ilk olan bir uygulamayla 14 yaşın altındakiler alınmıyor. Otelin inşaatında hiçbir masraftan kaçınılmadığı ve 9 büyükülğündeki depreme dayanabileceği belirtildi Vakıflar Genel Müdürlüğü'nün ilk yaptırdığı Vakıf Otel’, Adapazarı’nda büyük can ve mal kaybına yol açan 1967 depreminde ağır hasar gördü. Vakıflar, daha sonra bu oteli güçlendirdi, yeni ilavelerle modernize edip hizmete açtı. Otel, 1987 yılında da Taksim Otelcilik’e kiralanıp Sapanca Otel’ adını aldı. Özellikle İstanbul'dang elen müşterilerin gözdeis olan, orman ve gölle içiçe olması nedeniyle dinlenmek için ideal bir ortama sahip Sapanca Oteli, bu kez 17 Ağustos 1999 Marmara Depremi’yle sarsıldı. Burada zeminin, göl kenarı ve eski dere yatağı olma özelliği nedeniyle otelin alt katı birkaç metre balçığa saplandı. Birçok bölümü yıkıldı. Otelin bahçesi ile havuzu göl sularına gömüldü. 
     
     SESSİZ SEDASIZ AÇILDI 
     Enkazının yıkımı ve kaldırılması aylarca süren Sapanca Oteli’nin yerinin ne olacağı tartışma konusu olurken, aynı yeri bu kez Aksoy Otelcilik kiraladı. İstanbul, İzmir ve Pamukkale’de Richmond’ adı altında faaliyet gösteren 5 oteli daha bulunan Aksoy Grubu, yıkılan Sapanca Oteli’nin bulunduğu alanda, ancak eski binanın 100 metre kadar sağında yepyeni ve modern bir otel inşa etti. Otel geçtiğimiz günlerde sessiz sedasız açılarak müşteri kabulüne başladı. 
     
     2 BİN 200 KAZIK ÇAKILDI 
     7.4 şiddetindeki 17 Ağustos 1999 Marmara depreminin yıktığı otelin 9 büyüklüğündeki depreme bile dayanabilmesi için grup hiçbir masraftan kaçınmadı. Aksoy Grubu Yönetim Kurulu Üyesi Oktay Orhan, bu otel için 20 milyon dolarlık yatırım yaptıklarını belirterek şunları söyledi 
     Türkiye’de ilk defa wellnes spa özelliği olan tek otel. Çok hızlı bir inşaat oldu. Sözleşmenin yapılması ve açılması tam olarak 2 yıl sürdü. Otel inşaatı, Sapanca gölü kenarında olduğu için, altyapıya önemli meblağ harcandı. Çünkü 67 ve 99 depremlerinde elde edilen tecrübelerle, binanımızın 9 büyüklüğündeki depreme dayanıklı olarak yapılması gerekliydi. Bunun için 2 bin 200 kazık çakıldı. Diyafram duvarlar yapıldı. Yeni binanın oturacağı yere çukur açıldı ve bina bu çukurun içine inşa edildi. Onun için endişelenecek hiçbirşey yok.'' 
     
     14 YAŞ ALTINDAKİLER ALINMIYOR 
     Oktay Orhon, otelin insanların vücut sağlığı kadar ruh sağlığına da hitap eden, yıllar, haftalar boyu aldığı stresi yenebileceği bir merkez olduğunu da belirterek, insanların rahatsız olmaması için bazı Avrupa ülkelerindeki örnekleri gibi otele 14 yaşaltındaki çocukların alınmadığını söyledi. Oktay Orhon, Welness spa’ denilen bu uygulamanın Türkiye'de ilk kez Sapanca Rechmond'da olduğunu belirterek şöyle dedi 
     Otelimize 14 yaşaltı çocukları almıyoruz. Burada huzura ermek sözkonusu. Huzura ererken, bulunduğunuz mekanlarda çıt çıkmayan, çok hafif müziklerle ruhunuzu arındırdığınız bir mekan. Bu huzuru bozmak istemedik. Türkiye için çok radikal bir karar ama Anne-babalara diyoruz ki, kendinize bir hafta ayırın ve kendinizi şımartın burada.'' Sapanca Richmond Otel’de 20’si suit olmak üzere 131 oda, 450 kişilik çok amaçlı 4 ayrı toplantı odası, 2 restoran, açık havuz, tenis kortu, modern fitness kulübü, göl kenarında tartan pistli jogging yolu, göl plajları bulunuyor. Otelde, müşterilere fitness kulübünde çoğunluğu yurt dışından getirilen uzmanlar gözetiminde, deneyimli Balili kadın masörler hizmet veriyor. 
     
</TEXT>
</DOC>
