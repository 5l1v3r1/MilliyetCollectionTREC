<DOC>
<DOCNO> 404201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/spor/spo03.html </URL>
<DATE> 2005/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
41 kere maşallah 
</HEADLINE>
<TEXT>


Gerets, ligin ilk yarısını 41 puanla bitirmelerinin sevindirici olduğunu söyledi, "Sezon başında bu kadar puan toplarsınız deselerdi kendimizi göklerde hissederdik" diye konuştu 


Teknik Direktörü Eric Gerets, Kayserispor ile zevk veren bir futbol ortaya koyduklarını söyledi. Bunda rakibin kaliteli bir takım olmasının da rolü bulunduğunu ifade eden Belçikalı hoca, ligin ilk yarısın şöyle değerlendirdi 
"Devreyi 41 puanla kapamamız çok iyi. Sezon başında bu puanı toplayacağımızı söyleselerdi kendimizi göklerde hissederdik. Aynı istikrarımızı ikici devre de sürdürürsek, ligi 82 puanla bitirebiliriz. Ama bunun Türkiye'de şampiyonluk için yeterli olup olamayacağını bilemiyorum. Son üç haftadır oynanan futboldan memnunum. Keşke lig 1-2 hafta daha böyle devam etseydi." 
Forvet oyuncularının yarım pozisyondan bile gol bulmalarının sevindirici olduğunu vurgulayan Gerets, Tomas'ın yokluğunda, hücum oynarken pozisyon vermelerinin doğal olduğunu belirtti. 
Belçikalı teknik adam, Kayserispor Teknik Direktörü Ertuğrul Sağlam'ın, "Eze eze yenildik" yorumunu ise "Ben de gençken bazı şeyleri söylüyordum" diye yanıtladı. Galatasaray çalıştırıcısı, İdari Menajer Bülent Tulun'un, "İkinci yarıda bizi Allah korudu" sözü için ise "Bu onun fikri" dedi. 


</TEXT>
</DOC>
