<DOC>
<DOCNO> 401069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonspo03.html </URL>
<DATE> 2005/12/06/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Canaydın’dan çarpıcı mesajlar 
</HEADLINE>
<TEXT>

     Başkan Özhan Canaydın, Radyospor’da birbirinden önemli açıklamalar yaptı. Hakemlerle ilgili rahatsızlığını ilk kez bu kadar net bir biçimde dile getiren Cim Bom’un patronu, taraftara yönelik açıklamalarda da bulundu. Canaydın şunları söyledi Taraftarsız kulüp olmayacağını söylüyordum ama yönetim zaafiyetine de taraftardan dolayı düşmek istiyorum. Taraftar takımını teşvik edecek, takımını çok sevecek ama yönetime müdahalesi olmayacak. Çünkü yönetim istifa’ diye bağırdıklarında takımın etkilendiğini bilmiyorlar. Şu dakika istifa etsek, camia kaosa sürüklenir.'' 
     
     Hakem Tokat’a gönderme 
     Hakem hatalarında kasıt aramıyorum ama bir basın toplantısı düzenleyip bunları açıklayacağım. Galatasaray’ın gördüğü haksızlıkları yüksek sesle dile getireceğiz. Bize, olmayan penaltı verilirken, bir gün önce yüzde yüz bir penaltının verilmemesi çok önemli bir acı... Stat projesinde hazırlıklarımızı son noktaya getirdik. En geç aralık ayının sonuna kadar Seyrantepe olayını açıklayacağız... Transferde hata yapılabilir. Teknik heyetimin sol ayaklı bir oyuncu talebi oldu. Kayserispor maçından sonra bir rapor gelecek. Teknik heyetin arzuları ortaya çıkacak ve biz de ona göre hareket edeceğiz.'' 
     
     ..Ve Ribery kaosu 
     Ribery olayında Galatasaray’a by pass yapılmıştır. FIFA’da davamıza devam ediyoruz. Marsilya bize yaptığı teklifi her geçen gün artırıyor. İstediğimiz rakamı bulduğumuzda Ribery meselesi sona erecek... Riva, Galatasaray’a iyi şartlarda 100-110 ve bu tirend devam ederse, 150 milyon dolara kadar gelir sağlayacaktır... Fenerbahçe maçını tekrar seyredelim. İlk devredeki 12 pozisyondan ikisini değerlendirebilsek, büyük mesafe katedecektik. Maalesef Türkiye’de spor böyle yorumlanıyor... Hesap açtırıp taraftardan yardım toplamayı da düşündük. Ama önce tribünde birlik ve beraberlik istiyoruz.'' 
     
</TEXT>
</DOC>
