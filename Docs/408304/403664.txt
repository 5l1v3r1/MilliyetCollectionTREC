<DOC>
<DOCNO> 403664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/soneko13.html </URL>
<DATE> 2005/12/15/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Kapasite kullanımı Kasım'da yüzde 81.2 oldu... 
</HEADLINE>
<TEXT>

     İmalat sanayiinde kapasite kullanımı, bu yılın Kasım ayında yüzde 81.2 oldu. 
     Türkiye İstatistik Kurumu TÜİK , İmalat Sanayi Aylık Eğilim Anketi Kasım ayı sonuçlarını açıkladı. 
     Bu yılın Ekim ayında kapasite kullanım oranı yüzde 82.8 düzeyinde idi. 
     Kasım ayı ilk geçici sonuçlarına göre, 2004 yılı Kasım ayında yüzde 83.5 olan üretim değeri ağırlıklı kapasite kullanım oranı, bu yıl aynı ayda yüzde 81.2 olarak hesaplandı. 
     Söz konusu ayda imalat sanayiinde kapasite kullanım oranı devlet sektöründe yüzde 88.1, özel sektörde ise yüzde 79.3 oldu. 
     Geçen yılın aynı döneminde kapasite kullanım oranları kamuda yüzde 88.4, özel sektörde yüzde 80.4 olarak belirlenmişti. 
     Türkiye İstatistik Kurumu TÜİK , imalat sanayiinde eğilimler anketi Kasım ayı sonuçlarını açıkladı. 
     
     FAALİYET KOLLARINA GÖRE 

     TÜİK tarafından 2,921 işyerinden derlenen verilere göre, Kasım ayında imalat sanayiinde iktisadi faaliyet kollarına göre kapasite kullanımı en yüksek sektör, yüzde 97.7 ile tıbbi, optik hassas aletler imalatında oldu. 
     Kapasite kullanım oranları, gıda ürünleri ve içecek imalatında yüzde 71.6, tütün ürünleri imalatında yüzde 70.4, tekstil ürünleri imalatında yüzde 81.6, giyim eşyası imalatında yüzde 80.9, derinin işlenmesi bavul, çanta ve benzeri imalatında yüzde 67.8, ağaç ve mantar ürünleri imalatında yüzde 81.2, kağıt ve kağıt ürünleri imalatında yüzde 83, basım ve yayım imalatında yüzde 75.9 olarak gerçekleşti. 
     Aynı dönemde, kapasite kullanım oranları, kok kömürü, rafine edilmiş petrol ürünlerinde yüzde 90.9, kimyasal madde ürünleri imalatında yüzde 76.2, plastik kauçuk ürünler imalatında yüzde 80.3, metalik olmayan diğer mineral madde imalatında yüzde 80.8, ana metal sanayiinde yüzde 82.2, metal eşya sanayiinde yüzde 75.3, makine ve teçhizat imalatında yüzde 78.3, büro, muhasebe bilgi işlem makineleri imalatında yüzde 95.3, elektrikli makine cihazları imalatında yüzde 74, radyo, TV haberleşme cihazları imalatında yüzde 95.3, taşıt araçları ve karoseri imalatı yüzde 86.6, diğer ulaşım araçları imalatında yüzde 79.1 ve mobilya imalatında yüzde 87 olarak belirlendi. 
     
     TAM KAPASİTE İLE ÇALIŞAMAMA NEDENLERİ 

     Bu arada, tam kapasite ile çalışamama nedenleri göz önüne alındığında Kasım ayında, geçen yılın aynı dönemine göre, dış pazarda talep yetersizliği yüzde 20.5'den yüzde 21.4'e, mali imkansızlık yüzde 2'den yüzde 11.7'ye ve ithal mallarda hammadde yetersizliği de yüzde 1.1'den yüzde 2.5'e yükseldi. 
     Söz konusu ay, yerli mallarda hammadde yetersizliği yüzde 3.4 ile değişmezken, işçilerle ilgili meseleler yüzde 2.9'dan yüzde 1.4'e, iç piyasada talep yetersizliğinin payı da yüzde 59.2'den yüzde 45.4'e indi. 
     Öte yandan, söz konusu anketin beklentiler bölümünde, Aralık'da üretim miktarında artış belirten işyeri oranı yüzde 31.5, yurtiçi satışlarda artış belirten işyeri oranı yüzde 28.8, satış fiyatlarında artış yüzde 7.6 ve hammadde fiyatlarında artış belirten işyeri oranı da yüzde 11.5 olarak saptandı. 
     
</TEXT>
</DOC>
