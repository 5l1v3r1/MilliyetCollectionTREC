<DOC>
<DOCNO> 405173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/astro/index.html </URL>
<DATE> 2005/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Detaylarda daha iyiyiz 
</HEADLINE>
<TEXT>


Bugün düzen içinde çalışmak, detaylara önem vermek çok daha verimli sonuçlar getirebilir. Duyguları bir kenara koyarak elimizdeki işe odaklanabiliriz. İş hayatında verimli olmak için pek çok fırsatımız olacak. 
Koç'lar bitmesi gereken işler nedeni ile huzursuz olacaklar. Detay gerektiren konularda yardımlaşmak onları rahatlatabilir. Bugün sağlıklarına özen göstermeliler. Boğa'lar akıcı bir günde olacaklar. Bu sayede duygularını ortaya koymak onları mutlu ediyor. Pek çok konuda iyimserliklerine güvenmeliler. İkizler düzenli ve pratik olmalarının faydasını görebilirler. Sadece evle ilgili uğraşlar onları biraz huzursuz edebilir. Sabırlı olmalılar. Yengeç'ler enerjik olmaları sayesinde verimli bir gün geçirecekler. Yerine getirilmesi gereken sorumluluklar bulunuyor. Bunlar göz ardı edilmemeli. Aslan'lar maddi alanda şanslarını fazla zorlamamalı ancak, birikimlerin yatırıma dönüşme şansıda var. Harcamalarını dengede tutmaları da gerekiyor. Başak'lar dikkat çekecekleri bir gündeler. Acele etmek ve hızlı kararlar almak durumunda kalabilirler. Bu arada anne ile ilgili uğraşlar da olabilir. 
Terazi'ler duygusal alanda dikkati elden bırakmamalı. Temkinli düşünmek ve geçmişe ait konularda hassaslık göstermek yerine, iyimser olabilecekleri koşulları da görmeliler. Akrep'ler ileriye dönük planlar üzerinde durmalılar. Sosyal ilişkiler ve yeni düşüncelerini arkadaşlarla paylaşmak onlara güven veriyor. Yay'lar için huzursuzluk söz konusu. İş hayatında yeniliklere uyum göstermek önemli gelişmeler sağlayabilir. Bu arada üstlerle ilişkilerin olumlu katkıları olabilecek. Oğlak'lar düşüncelerini netleştirmeleri sayesinde yenilikler deneyebilir. İlişkilere önem vermeleri onları rahat kılarken, yabancılarla bir araya gelmek de söz konusu olacak. Kova'lar bugün planları konusunda daha kararlı görünüyorlar Ancak, duygusal olarak daha rahat olmalılar. Ortaklaşa projelerde yeni girişimler de var. Balık'lar birebir ilişkilerde rahat bir gündeler. İlişkiler ve evlilik konusu gündeme geldiğinde İyimser yaklaşımları onları tatmin edebilecek. 



</TEXT>
</DOC>
