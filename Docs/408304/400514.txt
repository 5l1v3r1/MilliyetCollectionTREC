<DOC>
<DOCNO> 400514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/sontur13.html </URL>
<DATE> 2005/12/04/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Yeni avukatlık asgari ücret tarifesi belirlendi... 
</HEADLINE>
<TEXT>

     Avukatlık Asgari Ücret Tarifesi, yeniden belirlendi. 
     Avukatlara dilekçe yazımı için 100 YTL, ağır ceza mahkemelerinde takip edilen davalar için 900 YTL ödenecek. 
     Avukatlar, Anayasa Mahkemesi'nde Yüce Divan sıfatı ile bakılan davalar için 1.500 YTL, diğer dava ve işler için 800 YTL ücret alacak. 
     Türkiye Barolar Birliği Başkanlığı'nın konuya ilişkin kararı, Resmi Gazete'nin bugünkü sayısında yayımlanarak yürürlüğe girdi. 
     Yeni tarifeye göre, bazı konulardaki asgari avukatlık ücretleri şöyle 
     -Büroda sözlü danışma İlk bir saate kadar 100 YTL, takip eden her saat için 50 YTL. 
     -Çağrı üzerine gidilen yerde sözlü danışma İlk bir saate kadar 200 YTL, takip eden her saat için 100 YTL. 
     -Yazılı danışma için 200 YTL. 
     -Her türlü dilekçe yazımı, ihbarname, ihtarname, protesto düzenlenmesi 100 YTL. 
     -Kira sözleşmesi ve benzeri belgelerin hazırlanması 175 YTL, tüzük, yönetmelik, miras sözleşmesi, vasiyetname, vakıf senedi ve benzeri belgelerin hazırlanması ve şirket ana sözleşmesi, şirketlerin devir ve birleşmesi gibi ticari işlerle ilgili sözleşmeler 600 YTL. 
     -Bir durumun belgelendirilmesi, ödeme aşamasındaki paranın tahsili veya bir belgenin örneğinin çıkarılması gibi işlerin takibi 140 YTL. 
     -Bir hakkın doğumu, tespiti, tescili, nakli, değiştirilmesi, sona erdirilmesi veya korunması gibi amaçlarla yapılan işler 225 YTL. 
     -Tüzel kişi tacirlerinin ana sözleşmelerinin onanması, bu tacirlerin çalışma konuları ile ilgili ruhsat ve imtiyazların alınması, devri ve Türk vatandaşlığına kabul edilme gibi işlerin takibi için 1.000 YTL. 
     -Vergi uzlaşma komisyonlarında takip edilen işler için 400 YTL. 
     -Uluslararası yargı yerlerinde takip edilen işlerde duruşmasız ise 2.000 YTL, duruşmalı ise 3.500 YTL. 
     -Yapı kooperatiflerinde zorunlu sözleşmeli avukatlara aylık 330 YTL, anonim şirketlerde ise 550 YTL. 
     -Kamu kurum ve kuruluşları ile özel ve tüzel kişilerin sözleşmeli avukatlarına ödeyecekleri aylık avukatlık ücretleri 550 YTL Takip edilen dava, takip ve işlerde tarifeye göre hesaplanacak vekalet ücreti, yıllık avukatlık ücretinin üzerinde olduğu takdirde aradaki miktar avukata ödenecek . 
     -İcra dairelerinde yapılan takipler için 110 YTL, icra mahkemelerinde takip edilen işler ve ceza işleri için 110 YTL , icra mahkemelerinde takip edilen dava ve duruşmalı işler için 200 YTL, ceza soruşturma evresinde takip edilen işler için 175 YTL, sulh mahkemelerinde takip edilen davalar için 200, asliye mahkemelerinde takip edilen davalar için 400 YTL, tüketici mahkemelerinde takip edilen davalar için 180 YTL, fikri ve sınai haklar mahkemelerinde takip edilen davalar için 1.100 YTL, ağır ceza mahkemelerinde takip edilen davalar için 900 YTL, askeri mahkemelerde takip edilen davalar için 500 YTL. 
     -İdare ve vergi mahkemelerinde takip edilen davalar duruşmasız ise 275 YTL, duruşmalı ise 400 YTL. 
     -Yargıtay'da ilk derece görülen davalar için 900 YTL, Danıştay ve Askeri Yüksek İdare Mahkemesi'nde ilk derece görülen davalar duruşmasız ise 400 YTL, duruşmalı ise 900 YTL. 
     -Yargıtay, Danıştay, Askeri Yargıtay ve Sayıştay'da temyiz yoluyla görülen işlerin duruşması için 450 YTL, Uyuşmazlık Mahkemesi'ndeki davalar için 450 YTL. 
     -Anayasa Mahkemesi'nde Yüce Divan sıfatıyla bakılan davalar için 1.500 YTL, diğer dava ve işler için 800 YTL. 
     -Yargı yerleri ile icra iflas dairelerinde yapılan ve konusu para olan veya para ile değerlendirilebilen hukuki yardımlara ödenecek ücret miktarı ilk 6.000 YTL için yüzde 12'den başlayacak ve 1.800.000 YTL'den yukarısı için ise binde 1 oranına kadar düşecek. 
     
     CMK'YA GÖRE HUKUKİ YARDIMLAR 
     Türkiye Barolar Birliği Başkanlığı'nın ''5271 Sayılı Ceza Muhakemesi Kanunu Gereğince Yapılacak Hukuki Yardımlar İçin Avukatlık Ücret Tarifesi'' de Resmi Gazete'nin bugünkü sayısında yayımlanarak, yürürlüğe girdi. 
     20 Sayılı Ceza Muhakemesi Kanunu'nun Yürürlük ve Uygulama Şekli Hakkında Kanunu gereğince baro tarafından müdafi ve vekil olarak tayin edilen avukatlara yapacakları hukuki yardımlar için bu ücret tarifesi uygulanacak. 
     Tarifeye göre, hazırlık aşamasında takip edilen işler için 70 YTL, sulh ceza mahkemelerinde takip edilen davalar için 110 YTL, asliye ceza mahkemelerinde takip edilen davalar için 130 YTL, ağır ceza mahkemelerinde takip edilen davalar için 250 YTL, çocuk mahkemelerinde takip edilen davalar için ise suçun vasfına göre, sulh, asliye, ağır ceza mahkemeleri için tarifede yazılı ücretler ödenecek. 
     
</TEXT>
</DOC>
