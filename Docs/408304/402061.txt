<DOC>
<DOCNO> 402061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/soneko51.html </URL>
<DATE> 2005/12/09/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Hazine önümüzdeki hafta iki ihale düzenleyecek... 
</HEADLINE>
<TEXT>

     Hazine, önümüzdeki hafta Salı günü, biri bono diğeri tahvil olmak üzere iki ihale düzenleyecek. 
     Hazine Müsteşarlığı'ndan yapılan açıklamaya göre Hazine, 13 Aralık Salı günü, 14 Aralık 2005 valörlü ve 15 Mart 2006 itfa tarihli, 91 gün vadeli Yeni Türk Lirası cinsinden iskontolu referans Hazine Bonosu ihalesi yapacak. 
     Hazine aynı gün, yine 14 Aralık 2005 Çarşamba valörlü, 18 Ağustos 2010 itfa tarihli, 6 ayda bir değişken kupon ödemeli, Yeni Türk Lirası YTL cinsinden Devlet Tahvili ihalesi düzenleyecek. 
     Söz konusu ihale, 18 Ağustos 2010 tarihli tahvilin yeniden ihracı şeklinde olacak. 
     Bu arada, Hazine'nin, 14 Aralık Çarşamba günü 2 milyar 347 milyon YTL'si piyasaya, 61 milyon YTL'si de kamu kurumlarına yapılan satışların geri ödemesi olmak üzere 2 milyar 408 milyon YTL iç borç ödemesi bulunuyor. 
     Bu tarihte yapılacak iç borç ödemesinin 2 milyar 276 milyon YTL'si YTL cinsinden, 133 milyon YTL'si dövize endeksli cinsinden olacak. 
     
</TEXT>
</DOC>
