<DOC>
<DOCNO> 404322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sonspo16.html </URL>
<DATE> 2005/12/17/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Federasyon Tahkim ve Denetleme Kurulu için de seçim yapılacak 
</HEADLINE>
<TEXT>

     Futbol Federasyonu, 19-20 Ocak'ta Ankara'da yapılacak olan Türkiye Futbol Federasyonu Genel Kurulu'nda Federasyon Başkanlığı ve Yönetim Kurulu'nun yanı sıra, Tahkim ve Denetleme Kurulu için de seçim yapılacağını açıkladı. 
     Federasyon'dan yapılan yazılı açıklamada, 9 Aralık'ta toplanan Futbol Federasyonu Yönetim Kurulu'nun genel kurul kararı almasının ardından spor kamuoyunda çeşitli görüş ayrılıkları ve yorumlar ortaya atıldığı vurgulanarak, şöyle denildi 
     ''Türkiye Futbol Federasyonu Hukuk Kurulu'nun yaptığı incelemeler sonucunda 19-20 Ocak'ta Ankara'da yapılacak olan Türkiye Futbol Federasyonu Genel Kurulu'nun seçimli olmasına karar verilmiştir. 
     Söz konusu genel kurulda Türkiye Futbol Federasyonu Başkanlığı ve Yönetim Kurulu'nun yanı sıra, Tahkim ve Denetleme Kurulu için de seçim yapılacaktır.'' 
     
</TEXT>
</DOC>
