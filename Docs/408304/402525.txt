<DOC>
<DOCNO> 402525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/sonspo03.html </URL>
<DATE> 2005/12/11/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Liverpool durmuyor, Chelsea yine galip... 
</HEADLINE>
<TEXT>

     Şampiyonlar Şampiyonu Liverpool, İngiltere Premier Ligi'nde yükselişe geçti. Kırmızı-Beyazlılar Morientes'in 2 golüyle, M'Brough'yu geçti. 
     
     6 dakikada bitti 
     Liverpool tutulmuyor... Şampiyonlar Ligi'nin son şampiyonu, kötü başladığı İngiltere Ligi’nde çıkışa geçti. Son 7 maçını kazanan Kırmızı-Beyazlılar, bu 7 maçta kalesinde gol görmedi. Benitez'in öğrencilerinin son kurbanı Middlesbrough oldu. 0-0 sonuçlanan ilk yarının ardından 71.dakikada sahneye çıkan Morientes takımını öne geçirdi. 77'de yine Morientes skoru belirledi 2-0. Bu arada konuk ekipte 84.dakikada Riggott kırmızı kart gördü. 
     
     Chelsea yine galip 
     İngiltere Premier Ligi'nin lideri Chelsea'nin yüksek performansı sürüyor. Londra temsilcisi, sezonun flaş takımı Wigan'ı John Terry'nin attığı golle 1-0 mağlup etti. Blackburn Rovers da gol düellosu şeklinde geçen 90 dakikada West Ham United'ı 3-2 yendi. Beşiktaş'ın UEFA Kupası'ndaki rakibi Bolton ise Aston Villa ile 1-1 berabere kalmaktan kurtulamadı. 
     
     Diğer sonuçlar 
     Charlton Athletic-Sunderland 2-0. 
     W. Bromwich Albion-Manchester City 2-0. 
     Birmingham-Fulham 1-0. 
     
</TEXT>
</DOC>
