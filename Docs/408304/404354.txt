<DOC>
<DOCNO> 404354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sontur14.html </URL>
<DATE> 2005/12/17/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Ambulans kaza yaptı 
</HEADLINE>
<TEXT>

     Niğde'den Kayseri'ye hasta götüren ambulans, dönüş yolunda buzlanma nedeniyle kayarak devrildi. Kazada ambulans şoförü ve sağlık memuru ağır yaralandı. 
     AA muhabirinin aldığı bilgiye göre, Erciyes Üniversitesi Tıp Fakültesi Hastanesi'ne hasta götüren Niğde Devlet Hastanesi'ne ait Metin Yücel yönetimindeki 51 DT 113 plakalı ambulans, Niğde'ye dönerken, yolun buzlu olması ve sürücünün direksiyon hakimiyetini kaybetmesi sonucu, Niğde-Kayseri karayolunun 13. kilometresinde kayarak devrildi. 
     Kazada ağır yaralanan ambulans şoförü Metin Yücel 37 ve sağlık memuru Ali Baykal 31 , Niğde Devlet Hastanesi'nde tedavi altına alındı. Baykal, ilk müdahalenin ardından Erciyes Üniversitesi Tıp Fakültesi Hastanesi'ne sevk edildi. 
     Yetkililer, kaza ile ilgili soruşturmanın sürdürüldüğünü belirttiler. 
     
</TEXT>
</DOC>
