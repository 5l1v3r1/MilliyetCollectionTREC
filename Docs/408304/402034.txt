<DOC>
<DOCNO> 402034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/soneko24.html </URL>
<DATE> 2005/12/09/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Tarım Bakanlığı'ndan 'kuş gribi bitti' raporu... 
</HEADLINE>
<TEXT>

     Tarım ve Köyişleri Bakanlığı, Türkiye'de yaşanan kuş gribi ve vebası hastalığının bittiğine dair hazırladığı ''Final Rapor''unu, Dünya Hayvan Sağlığı Teşkilatı OİE ile Avrupa Birliği AB Komisyonu'na bildirdiğini açıkladı. 
     Bakanlıktan yapılan açıklamaya göre, Balıkesir'in Manyas İlçesi'nde 5 Ekim'da ortaya çıkan tavuk vebası Avian influenza, kuş gribi hastalığıyla ilgili olarak bakanlığın gerekli tedbirleri aldığı ve hastalığın tamamen ortadan kaldırıldığı belirtildi ve Final Raporu'nda OİE ile AB Komisyonu'na 8 Aralık'ta gönderildiği kaydedildi. 
     Hastalık çıkan bölgede, toplam 10 bin 147 kümes hayvanının itlaf edilerek, sahiplerine 104.9 milyon YTL tazminat ödendiği hatırlatılan açıklamada, hastalığın görüldüğü dönem içinde tüm şüpheli ölüm ve hastalık ihbarlarının değerlendirmeye tabi tutulduğu vurgulandı. 
     Laborauarlarda 1362 örneğin tetkik edildiğine dikkat çekilen açıklamada, gözetim bölgesindeki ticari işletmelerle köy tavuklarından rastgele 1706 örnek toplanarak incelendiği de kaydedildi. 
     
</TEXT>
</DOC>
