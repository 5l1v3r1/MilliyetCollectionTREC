<DOC>
<DOCNO> 402170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sontur49.html </URL>
<DATE> 2005/12/09/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
Gece kulübü cinayetinde bir müebbet, bir beraat 
</HEADLINE>
<TEXT>

     Gece kulübünde 2 kişinin öldüğü ve 6 kişinin yaralandığı olayla ilgili davada yargılanan kulüp sahibi kardeşlerden biri müebbet hapse çarptırıldı, diğeri serbest bırakıldı. 
     Eskişehir Ağır Ceza Mahkemesi'ndeki davanın bugünkü duruşmasına, kulüp sahibi tutuklu kardeşler Yüksel ve Önal Çeliker katıldı. 
     Cumhuriyet savcısının iddianameyi okumasının ardından savunmasını yapan, Önal Çeliker, olay günü gece kulübünde bulunmadığını ve suçsuz olduğunu iddia etti. 
     Yüksel Çeliker de olayın sorumlusunun kendisi olduğunu belirterek pişmanlığını dile getirdi. Yüksel Çeliker kardeşi Önal Çeliker'in olayla ilgisinin bulunmadığını savundu. 
     Mahkeme heyeti, tanık ifadeleri ve delillere dayanarak, Önal Çeliker'i suçlu bularak müebbet hapis cezasına çarptırırken, suçu işlediğini iddia eden Yüksel Çeliker'in beraatine karar verdi. 
     
     OLAY 
     7 Temmuz'daki olayda, gece kulübü sahibi Yüksel ve Önal Çeliker kardeşlerle Semih Yeni ve arkadaşları arasındaki kavgada Sefa Yeni tabancayla vurularak öldürülmüş, Semih Yeni, Coşkun Mıh, Fatih Gergin, Kadir Cambaz, Mehmet Kök ve Erdoğan Ünal yaralanmıştı. 
     Kavgada, kulübün diğer müşterilerinden Barbaros Bektaş da vurularak ölmüştü. 
     
</TEXT>
</DOC>
