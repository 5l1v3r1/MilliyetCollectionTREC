<DOC>
<DOCNO> 407880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sondun04.html </URL>
<DATE> 2005/12/30/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Peru'da gizemli hastalık 
</HEADLINE>
<TEXT>

     Peru'nun Amazon ormanında başgösteren ve henüz ne olduğu belirlenemeyen bir hastalıktan şu ana kadar 8 yerli öldü. 100'den fazla kişi de hasta. 
     Peru Amazonu'nda yaşayan Aguaruna yerlileri arasında bu ay başında ortaya çıkan hastalık ateş, solunum problemleri, kanlı kusma gibi belirtiler gösteriyor. Hayvanlardan geçmiş olabileceği belirtilen bu hastalıkla ilgili olarak Peru Sağlık Bakanlığı salgın hastalıklar birim yöneticisi Luiz Suarez'se, "Belirtiler sarı hummaya benziyor, ama değil" dedi. 
     
     Tedavileri sürüyor 
     Hastalığın yayıldığı Amazon'daki Alto Tontus topluluğunda yaşayan hasta Aguaruna yerlileri, helikopterle yakınlardaki en büyük yerleşim birimi Bagua'ya nakledildiler. 
     Bagua hastanesi yöneticisi Martin Glendenes, söz konusu belirtileri gösteren 109 kişinin tedavi altına alındığını, 5'nin durumunun ağır olduğunu söyledi. 8 kişinin de öldüğünü açıklayan Glendes, hastalardan alınan bazı numunelerin incelenmek üzere Lima'ya gönderildiğini ifade etti. 
     
</TEXT>
</DOC>
