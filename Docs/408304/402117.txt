<DOC>
<DOCNO> 402117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sonspo30.html </URL>
<DATE> 2005/12/09/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Karşıyaka'da 5 futbolcu kadro dışı bırakıldı 
</HEADLINE>
<TEXT>

     İkinci Futbol Ligi A Kategorisi'nde mücadele eden Karşıyaka'da, yönetim kurulu, 5 futbolcuyu kadro dışı bıraktı. 
     Kulüp Asbaşkanı ve basın sözcüsü Ahmet Diker, A.A muhabirine yaptığı açıklamada, Erhan, Rasim, Tayfun, Halit ve Kerem'in kadro dışı bırakıldıklarını belirterek, şöyle konuştu 
     ''Ödemelerdeki gecikmeleri bahane ederek sözleşmesini tek taraflı fesheden Selahattin Kınalı ve çok önemli bir maç öncesi kimseye haber vermeden çekip giden Mustafa Şahintürk'ten sonra 5 futbolcumuzda noterden ihtar çekerek kulübümüzü güç durumda bırakmışlardır. 
     Birçok kulübün benzer şekilde ödeme güçlükleri yaşadığı bir dönemde ve ilk yarının tamamlanmasına 2 maç kala bu tutumu iyi niyetle bağdaştırmak mümkün değildir. Yönetim kurulumuz olağanüstü toplanarak Erhan Namlı, Rasim Vardar, Tayfun Özkan, Halit Köprülü ve Kerem Sarıhan'ı kadro dışı bırakmıştır. Türk Telekomspor ile pazar günü yapacağımız çok önemli maç öncesinde takımı yalnız bırakmayı tercih eden bu oyuncuların yerine forma giyecek futbolcularımız terlerini akıtacak ve başarılı olacaktır.'' 
     
</TEXT>
</DOC>
