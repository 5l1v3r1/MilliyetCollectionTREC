<DOC>
<DOCNO> 405588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/yazar/cetiner.html </URL>
<DATE> 2005/12/22/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Başbakan acaba gazeteleri okuyor mu 
</HEADLINE>
<TEXT>


Sütten ağzı yanan bizim medya ile her şeyi itirazcı bazı entellerimiz Hyundai'ye deniz kenarı, suyu bol, havadar, düzlük lokum gibi bir arsa arıyor Vergi muafiyeti olmalıymış ve daha birçok ayrıcalıklar 
Hyundai'nin bu istekleri karşılanırsa 20 bin Türk işçisine iş kapısı açılacakmış Aksi halde Koreli otomobil sanayii devi Çek Cumhuriyeti'ne uçuyormuş 
Elbette bütün bunlar böylesine uzun tartışmalara gerek kalmadan yerine getirilmeli. Yabancı gerçek yatırımcı ülkemizde yerini almalı. Üstelik, yabancı sermayeye kapımız açık diye iki yüz, üç yüz bin dolarlık alım satım için dünyanın öbür ucuna Başbakan, bakanlar ve işadamları gidiyor. Hükümet ise h l lafla mangalda kül bırakmıyor 
Yani, medya ve asıl yazılı basın bastırmasa, bu dev yatırım neredeyse Çek Cumhuriyeti'ne uçacak 
Yeni Zelanda'dan medet umanlar, kapılarına kadar gidenler, burunlarının, ayaklarının dibindeki devi görmüyorlar Hayırdır inşallah 

Çankaya'da arsa... 
Niçin yoğurdu üfleyerek yiyorlar 
Koç'un Ford'una İzmit'te arsa veriliyor diye dönemin hükümeti Bülent Ecevit özellikle Mesut Yılmaz neredeyse vatan haini ilan edilmişti. Birtakım yazarlar ve politikacılar ve kışkırtılmış sendikacılar ayağa kalkmış, "İzmit'te Ford'u istemiyoruz" diye bayrak açmışlardı. 
Mesut Yılmaz, "Bu fabrika yılda 800 milyon dolar getirecek ülkeye, işsizlere iş verecek" deyince Yüce Divan'la tehdit edilmişti 
Cumhurbaşkanı Demirel, "İsterlerse Çankaya'dan arsa verelim, bu hayırlı iştir yararınadır ülkemizin" demiş üzerine sorumluluk almıştı 
Ben de bu sütunda defalarca karşıt düşünenlere gerçeği anlatmaya çalışmıştım. Savunmuştum Ford'a İzmit'te arsa verilmesini. Ve bu heng me arasında dev fabrika kurulmuş ülkeye milyonlarca dolar döviz getirmiş, iş kapılarını açmıştı 
Ehh, şimdi o yıllarda bu yatırıma karşı çıkanlar bakıyorum artık Hyundai'yi destekliyorlar Ne güzel 

Nabız tutmak 
Merak ediyorum Başbakanımız gazeteleri okumaya vakit ayırıyor mu diye Gazetecilik yaşamımda basına kızıp zaman zaman gazete okumayan devlet adamlarını görmüşümdür de. Biri Başbakan rahmetli Adnan Menderes. Küskün olduğu muhaliflerine kızdığı dönemlerde gazeteleri okumazdı, kendisine seçme yazıları gösterirlerdi Bu seçme yazı gösterme geleneği sanıyorum hiç aksamaz hep devam edip gidiyor 
Süleyman Bey bu hataya düşmemişti. Her sabah erkenden en az bir saat gazeteleri okurdu. Bu çok önemli bir ölçüdür, ihtiyaçtır. Gazete okumayan başbakanın halkla ilişkisi kesilmiş demektir Gazete okuyan bir başbakan az gaf yapar Ülkenin nabzını tutmuş olur 

Gaf üstüne gaf 
CHP lideri Baykal ve muhalefet seçim diye asılıyor. Ben de derim ki, acele ediyorlar Hatırlayınız CHP ne zaman iktidardan çekilmiş, ülkeyi erken seçime götürmüşse, tesadüf bu ya... Hep kaybetmiş, erimiştir 
Olayların barometresi gösteriyor ki, henüz erkendir seçim için AKP yaralıdır ve yara almaya devam ediyor Ama yaralı aslanın pençesi daha yırtıcı olur 
Muhalefet h l güçlü ve organize değil. Zaman hep AKP aleyhine işliyor, yıpranıyorlar, bunu da kendileri hazırlıyor. Her gün gaf üstüne gaf yapıyor. Yanlış kararlar veriyorlar. Onları durdurmak güç 
Besbelli meyve olgunlaşıyor, zamanı gelince dalından kopup aşağı düşecek 

</TEXT>
</DOC>
