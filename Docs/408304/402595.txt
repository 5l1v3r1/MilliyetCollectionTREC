<DOC>
<DOCNO> 402595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/guncel/axgun01.html </URL>
<DATE> 2005/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu Anadolu'nun öncü okulu Türkiyem 
</HEADLINE>
<TEXT>


Malatya Türkiyem İlköğretim Okulu, klasik 'sınıf' sistemini terk ederek 'sabit ofis' sistemine geçti. Öğretmenler donanımlı ofiste bekliyor, öğrenciler gelip ders alıyor 

ÖNDER YILMAZ Malatya 

MALATYA Türkiyem İlköğretim Okulu, tüm imk nsızlıklara rağmen birçok alanda ilklere imza attı. 6 - A, 6 - B gibi klasik 'sınıf' sistemini terk ederek bilgisayar - televizyon gibi tüm teknik donanımın bulunduğu 'sabit ofis' sistemine geçen okul, şimdi de öğrencilerinin doğum günlerini çeşitli etkinliklerle kutlama projesini uygulamaya hazırlanıyor. 
1480 öğrenci ve 54 öğretmeniyle Doğu Anadolu'da örnek gösterilen Türkiyem İlköğretim Okulu'nun Müdürü Bülent Berkeban, "Önce zil sistemini değiştirdik. Havalimanları ve otobüs terminallerinde olduğu gibi 'anons' sistemine geçtik" diyor. Ders başlangıç ve bitişlerinde, teneffüslerde "Sevgili öğretmenlerim, ders başladı. Lütfen derse, iyi dersler" anonsu yapılıyor. 

'İlham kaynağı olduk' 
Milli Eğitim Bakanlığı'nın bu yıl başlattığı öğrenci, veli ve okul yönetiminin imzaladığı "okul sözleşmesi" uygulamasına ilham kaynağı olduklarını belirten Berkeban, projeyi "okul yasası" adıyla 3 yıl önce başlattıklarını söylüyor. 
Müzik yarışmaları ve drama çalışmalarıyla öğrencilerin yeteneklerini keşfetmeyi amaçladıklarına dikkat çeken Berkeban, sözlerini şöyle sürdürüyor 
"Kendisiyle barışık öğrenci, yaratıcı oluyor. 'Türkiye'nin starı' müzik yarışmasında başarılı olanlar mezuniyet balosunda rol alıyor. Drama çalışmalarında manav, berber dükk nlarını kullanarak öğrencilerin hayatta karşılaşabilecekleri zorlukları öğrenmelerini sağladık. Okul Meclis Başkanlığı seçimlerinde öğrenciler, propaganda için yerel televizyonlarda tartışma programlarına katıldı. Öğretmenlerle öğrenci temsilcilerini bir araya getirip 'yüzleştirme toplantıları' yaptık. Şik yetlerin çoğu çözüldü." 

Ofis sistemi nedir 
Okul Müdürü Bülent Berkaban, Türkiye'de ilk kez uygulanan ofis sistemini şöyle anlatıyor "Klasik sınıf sistemini bıraktık. Böylece okul kullanım alanından yüzde 50 tasarruf sağladık. Matematik dersi için araç ve gereçlerin bulunduğu sabit bir ofis oluşturduk. Öğretmen sürekli bu ofiste bulunuyor. Öğrenciler ders saati geldiğinde öğretmenin ofisine giderek dersini alıyor. Bu ofisler fen, edebiyat gibi tüm dersler için geçerli. Her derslik için o alana ilişkin teknik donanım bulunduruluyor. TV ve bilgisayar her ofiste var." 



</TEXT>
</DOC>
