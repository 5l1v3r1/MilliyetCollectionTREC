<DOC>
<DOCNO> 403945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sondun18.html </URL>
<DATE> 2005/12/16/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Sydney plajında barış buluşması 
</HEADLINE>
<TEXT>

     AFP, AP, REUTERS 

Avustralya'nın Sydney kentinde pazar günü beyaz gençlerin ırkçı saldırılarıyla başlayan ve Ortadoğuluların misillemeleriyle kızışan şiddet olayları üzerine, Ortadoğulu ve beyaz gençler diyaloğa geçti. Olayların patlak verdiği Cronulla Plajı'nda buluşan gençler, plajın tüm Avustralyalılara ait olduğunu söyleyip herkesi sük nete çağırdı. Toplantı sonrası, Avustralya İslam Konseyi temsilcisi Nada Roude, sörfçü gençlerle el sıkıştı. Önceki gece Katolik kilisenin yakıldığı Auburn semtindeki Protestan kilisesinde bugün düzenlenecek toplantıda da birlik çağrısı yapılacak. Barış havası, acilen çıkarılan bir yasayla polisin yetkilerinin artırılmasına denk geldi. Yeni yasayla polise geçici olarak kentin bazı bölgelerini kordon altına alma, giriş-çıkışları yasaklama, araçları, insanları ve cep telefonlarını arama yetkisi verildi. 
     
</TEXT>
</DOC>
