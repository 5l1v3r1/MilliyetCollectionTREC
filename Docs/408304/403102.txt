<DOC>
<DOCNO> 403102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sonsiy21.html </URL>
<DATE> 2005/12/13/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Baykal'dan Başbakan'a Mehmet Akif'li "Nutuk" yanıtı 
</HEADLINE>
<TEXT>

     CHP Genel Başkanı Deniz Baykal, "din çimentodur" sözlerini savunurken, geçmişte Atatürk'ün de aynı mesajlarını verdiği söyleyen ve Nutuk'u örnek gösteren Başbakan Recep Tayyip Erdoğan'a, "Atatürk'ü içine sindirmemiş, siyasi anlayışını Atatürk karşıtlığı ekseninde sürdürenlerin köşeye sıkıştığında 'yetiş Atatürk' demesi çok hoş, o kadar seviniyorum ki" sözleriyle yanıt verdi. 
     CHP grup toplantısında konuşan Baykal, Başbakan'ın kimlik takıntısı olduğunu belirterek, "Başbakan, yapay sorun yaratmaya çalışıyor. Türkiye'de millet yokmuşçasına, herkes alt kimlikmişçesine, Türklüğü alt kimlik sayarsan orada sana 'dur' denir. Sıkıştığı zaman tek millet. Başbakan söylesene nedir bu tek millet Vatandaşlık bağı ile devlete bağlı olanlar milleti mi " dedi. 
     
     Mehmet Akif'li yanıt 

     Baykal, şöyle devam etti 
     "İstiklal Marşımızın şairi Mehmet Akif Ersoy, Başbakan'ın anlayışı ile Arnavut’tur. Ne yapacağız O'nu, bu milletin parçası olmaktan mı çıkaracağız Türk milleti deyince göğsü en çok kabaran insan. Mehmet Akif içine sindirdi, Başbakan da bu milletin parçası olduğunu içine sindirecek. Başbakan, kabul edecek, susup bekleyecek, sussun bir süre, sonra manevra yapıp istikamete girsin. Kimlik bunalımını Türkiye'ye taşımasın." 
     
     Başbakan Nutku hatmetmeli 

     Baykal, "Atatürk'ü içine sindirmemiş, siyasi anlayışını Atatürk karşıtlığı ekseninde sürdürenlerin köşeye sıkıştığında 'yetiş Atatürk' demesi çok hoş, o kadar seviniyorum ki. Başbakan 'Nutuk'u falan okuyun' dedi. Başbakan sayfasını söyle, birlikte okuyalım. Başbakan 'falan filan' diyor anlamıyoruz. Açık söyle. Başbakan'ın Atatürk'ten yardım istemesi çok hoş. Atatürk'ün büyüklüğü burada. Başbakan, Nutuk'u hatmetmeli" dedi. 
     
     10. yıl Nutku'nu çıkardılar 

     AKP’nin, dişini, tırnağını göstermeye başladığını savunan Baykal, ilköğretim 8. sınıfta okutulan İnkılap Tarihi kitabından 10. yıl Nutku'nun çıkarıldığını belirterek, "10. yıl Nutku 'Türk milleti' diye başlar. 'Ne mutlu Türk'üm diyene' diye biter. Atatürk'ün düşüncelerine değer veren Başbakan, Atatürk'ün siyasi vasiyeti sayılacak bu konuşmasını niye çıkardın " diye konuştu. 
     Şeyh Sait ayaklanmasının kitapta "doğu isyanı" olarak yer aldığını, Türk bayrağının anlamını açıklayan ifadelerin de kitaptan çıkarıldığını söyleyen Baykal, "İktidar Türkiye'yi laik çizgisinden saptıracak sürece girmeye başlamıştır. Ya Başbakan kendisini değiştirecek ya Türkiye Başbakan'ını değiştirecek" dedi. 
     
</TEXT>
</DOC>
