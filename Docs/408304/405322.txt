<DOC>
<DOCNO> 405322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sondun61.html </URL>
<DATE> 2005/12/21/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
İngiltere Riyad'a 'Tayfun' satıyor 
</HEADLINE>
<TEXT>

     İngiltere Suudi Arabistan hava kuvvetlerine ''Eurofighter Typhoon'' savaş uçağı satacak. 
     İngiltere Savunma Bakanlığı, Riyad hükümetiyle Suudi silahlı kuvvetlerinin modernizasyonu ve uçak satışı konusunda anlaşma imzalandığını açıkladı. 
     Açıklamada, ''Typhoon'' Tayfun tipi jetlerin, Suudi ordusundaki Tornado başta olmak üzere diğer uçakların yerini alacağı kaydedildi, ancak anlaşmanın ayrıntılarına ilişkin bilgi verilmedi. 
     ''Avrupa savaş uçağı Tayfun'' EADS, BAE System ve Alenia-Finmeccanica şirketlerince oluşturulmuş Avrupa konsorsiyumunca üretiliyor. 
     Suudi prensi Abdülaziz, modern askeri uçaklar konusunda İngiltere'yle çok yakında anlaşma yapacaklarını umduğunu söylemişti. 
     The Guardian gazetesi, ekim başında Suudilerle İngilizlerin en az 70 milyar dolarlık bir askeri anlaşma için gizli görüşmeler yaptığını yazmış, Riyad gizli görüşme bahsini yalanlamış, ancak İngiltere'nin Suudi Arabistan'a ''Tayfun'' avcı jeti satmak istediğini itiraf etmişti. 
     
</TEXT>
</DOC>
