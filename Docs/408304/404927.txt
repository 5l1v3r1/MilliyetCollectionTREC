<DOC>
<DOCNO> 404927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/spor/yguven.html </URL>
<DATE> 2005/12/20/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Tekke'nin tabanca polemiği 
</HEADLINE>
<TEXT>


Fatih Tekke, kendini görüntüleyen kameralar eşliğinde şarjörünü doldura doldura hava alanından çıktı da "helal olsun" mu dedik 
Hayır... 
Resmen çocukluk etmiş milli futbolcu. 
Peki, devletin silah ruhsatı verdiği bir insana "gangster" muamelesi yapmak nereden çıktı 
Neyi ayıplayacağımızı bile bilmiyoruz. 
Kayıtlı kuyutlu silah sahibi olmak mı Silahı teşhir etmek mi O silahı kutlamalarda havaya sıkmak mı Çoluk çocuk vurmak mı 
Her silah sahibi maganda mı 
Bu ülkenin normal vatandaşlar tarafından gezilemeyen sokakları, girilemeyen semtleri, orta boy savaş kadar kan akmış toprakları yok mu Bu ülkede şehirler ruhsatsız silahlarıyla gasp yapan eşkiyalar yaşamıyor mu Tinerci, kapkaççı can almıyor mu İnsanların kendini koruma içgüdüsü anormal mi 
Her şey sütliman... Parmak izinden ayakkabı numarasına kadar kaydını yaptırıp aldığı silahla kendisini korumaya çalışan, "ruh hastası"... Öyle mi 

Soruyorlar Milli bir futbolcu silah taşır mı 
Size ne Bu "soru"nun sahibi Devlet olmalı. Fatih Tekke, ruhsat istiyorum diye müracaat ettiğinde "neden" diye sormuş ve ikna olmuştur elbet devlet. 
Sizi ilgilendiren, Fatih Tekke'nin "makine"siyle hava atmaya soyunması. 
Sonuna kadar ayıp. 
Lakin iş burada bitmiyor. Aynı gün kerameti kendinden menkul bir takım medya mensupları, konuştukları konuyla ilgili olmasa da gündemin kaymağına parmak çalmak ve bu arada "ben çok medeni bir insanım" zarfı atmak için fikir beyan ediyorlar 
"Aklım almıyor silah taşımayı" 
Haklı... 
Bu tip "hümanist" meslektaşlar ikiye ayrılıyor. Birinci guruptakiler -ki, kendilerine kaymak tabaka deniyor- silahı özel şöförlerine taşıtıyor... Veya korumalarına. 
İkinci guruptakiler, rüzgara yelken açanlar. 
Bu arkadaşların büyük bölümü evlerinin önünden bindikleri sabah servisiyle plazalara giriyorlar ve akşam servisiyle kapağı evlerine atıyorlar. Mesai setlerinde silah, kapıdaki korumalarda.. Zaten hayatlarında ne haber kovalamışlar, ne tehlike yaşamışlar. Anadolu'yu bilmezler, varoşlara girmezler, dikkati çekmezler ki düşman edinsinler. İnternette gezerken korunmaya ne gerek var. 
İşin kötüsü, "ayıplama sırasını" bile bilmiyorlar. 
Bir insanın yürürlülükteki kanunlara uygun olarak ruhsat alması, silah taşıması ancak yaşadığı ülkenin koşulları gerektirmiyorsa "kişilik bozukluğu" veya "görgüsüzlükle" izah edilebilir... Ayıplanabilir... O da, üçüncü dördüncü sıralarda olabilir. 
Önce ruhsatsız silah bulunduran eşkıya kınanmalıdır, sonra ruhsatlı silahını havai fişek olarak kullanan, sonra teşhir eden. Ve mecbur olmadıkça silah edinen. 
Tabi, hepsinden önce namuslu insanını silah bulundurup kendini korumak zorunda bırakan düzen. Mutlaka ayıplanmalıdır. 

Daum kriterleri 

Bakmayın Fenerbahçe'nin uzak ara lider olduğuna... Fena halde silkelendi son hafta Daum... 
Biliyorsunuz Türk futbolcuların yeteneklerine daima şüpheyle yaklaşmaktaydı kendisi. Sürekli yabancı talebi vardı. 
Fenerbahçe, Türkiye'ye fazla Avrupa'ya az geliyorsa, altında "yabancı kısıtlaması" yatmaktaydı 
Neden 
Çünkü yerli futbolcular, yabancılar kadar iyi olamazdı. 
Daum ve Daum gibi düşünenler ilk yanıtı FİFA başkanı Sepp Blatter'den aldı. Dünya futbolunun patronu 6 yabancı sayısının daha da aşağı çekilmesinden yanaydı. 
İkinci darbe sahada yaşandı. Daum'un takıma bile koymak istemediği Semih, Denizlispor maçında 4 gol atarak bazı yerli futbolcuların da yetenek sahibi olabileceğini kanıtladı. 
Goller, forma giyme süresine bölününce dünya rekortmeni oldu Semih. 
Peki ne olacak şimdi 
Görünen o ki, Daum'un ne tespitleri doğru bakınız Aurello'nun satılması talebi ne de projeleri gerçekçi. Almış arkasına Fenerbahçe gibi bir "dev"i, yuvarlanıp gidiyor işte. 
Kabahat onda değil, "bu kadarına" razı olanlarda. 

Küfürün mucidi 

Her kim ki, sayın Süleyman Seba'dan kurtulmak için "tribünlerin küfrünü" akıl etmiş, hayata geçirmiş ve istediği sonucu almışsa bulun onu... 
Bulun ve fotoğrafını Akaretler yokuşuna asın. 
Altına da yazın 
"Beşiktaş'a çağ atlatan adam". 
Evet... Beşiktaş'ı modern çağdan taş devrine doğru geriye sıçratan adam odur. 
Çığır açmıştır. 
Gelenek başlatmıştır. 
Aynı yöntem, başkanlardan başlayarak futbolculara da inmiş ve her seferinde sonuç alınmıştır. 
Beşiktaş tribünleri, küfürü işaret diliyle ifade eden Nouma'ya tapıyor ama, gerçek kahramanları "o adam"dır. 
"Üstad-ı azam"dır o... 
Mucidi olduğu sistemin en güzel küfürleriyle kutsanmaya layıktır. 
Ayıptır ve yazıktır 
Bir duygu ifade biçimi midir galeyan 
Bu gidişe dur demenin vakti gelmedi mi 
Beşiktaş'ta "küfürü yiyen gider" devri bitmeli. 

Üründül'e rica 

Sevgili Ömer Üründül'den bir ricam olacak benim .. 
Lütfen şu hakemlere verilen puan sistemini değiştirin. 
Çünkü anlamayan anlamamakta çok israrcı. Mesela 7.2'yi kurul kararı ile "pekiyi" sanabiliyor benim kıymetli meslektaşlarımdan bazıları. 
Biliyorum sevgili Ömer sen anlattın, biz yazdık... Lakin olmadı işte. Karışık geldi. 
Mümkünse şu işi rakamlardan falan arındıralım. 
Mesela semboller.... Bilirsin, sembolleri kavramak matematik ve yazıdan çok daha kolaydır. 
Ana okulu eğitimi de sembollerle yapılır. 
Berbat maç yönetenin notu , gözü morarmış bir hakem portresi ile ifade edilebilir yani. Kötü yöneten hakemin kulağını çeken bir el fotoğrafı işi çözebilir. İyi maç yönetenin karşısında alkışlayan ellerin sembolü olabilir. Orta kararda Lale Orta hemşire fotorafı gibi "sus" işareti yapabilir. 
Lütfen sevgili Ömer... Çıtayı indir... 



</TEXT>
</DOC>
