<DOC>
<DOCNO> 405447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sontur03.html </URL>
<DATE> 2005/12/21/ </DATE>
<TIME> 07.05 </TIME>
<AUTHOR>  </AUTHOR>
<HEADLINE>
Öğrenci servisinin silahlı sürücüsü terör estirdi 
</HEADLINE>
<TEXT>

     HALUK ATALAY İstanbul 

Kağıthane'de kimliği belirlenemeyen bir öğrenci servis minibüsü sürücüsü, "yol vermeme" yüzünden tartıştığı otomobil sürücü Fatih Konuk'u 22 silah kabzasıyla yaraladı. Otomobilin arka camına da ateş eden sürücü kaçtı. Alınan bilgiye göre, ayakkabı imalathanesinde çalışan Konuk, Şahin marka otombiliyle dün saat 09.30 sıraları Sadabad Caddesi Eski Belediye Binası önüne geldi. Trafik sıkışınca, arka taraftaki Mercedes marka bir servis minibüsünün şoförü yol istedi. Ancak, Konuk 22 sıkışıklık nedeniyle yol veremedi. Bir süre sonra sürücü, otomobilin önünü keserek Konuk'la tartışmaya başladı. Konuk'un yanındaki iki arkadaşını indiren, sürücü belindeki kurusıkı tabancadan bozma silahı çıkararak otomobilin arka camına bir el ateş etti. Araçtan inmek zorunda kalan Konuk'un üzerine çullanan sürücü, silah kabzasıyla Konuk'un başına vurdu. Çevredeki vatandaşların geldiğini fark eden sürücü, minibüse binerek uzaklaştı. Hastaneye kaldırılan Konuk'un başına dikiş atıldı. Konuk, "Bana saldıran kişi, okul servis şoförlüğü yaptığını söyledi. Bu kişelere öğrencileri nasıl teslim ediyorlar " diye tepki gösterdi. Polis yetkilileri, minibüsün plakasının belinlendiğini ve sürücüsünün yakalanmasına çalışıldığını belirttiler. 
     
</TEXT>
</DOC>
