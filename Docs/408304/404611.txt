<DOC>
<DOCNO> 404611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/spor/yaksoy.html </URL>
<DATE> 2005/12/19/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Açı 
</HEADLINE>
<TEXT>



Hani şu FIFA Başkanı Blatter var ya, son günlerde enteresan kritiklerde bulunuyor ve iddialar ortaya atıyor. İsviçre ile yaptığımız maçtan sonra söylediklerine bozuluyoruz ama bu sefer ortaya attığı iddia doğrusu tartışılır. 
Biliyoruz ki, globalleşme karşıtlarının iddialarına göre zengin çok zengin, fakir de çok fakir oluyor. Yani aradaki açı gittikçe açılıyor. Tabii devletler ve halkları açısından. İşte Blatter de futbol için aynı iddiada bulunuyor. Zengin ülkelerin takımları daha iyi oynuyor, başarılı oluyor. Gelir ve giderleri düzensiz ülkeler futbolda başarılı değiller. Nedeni de şu. Ekonomisi iyi olmayan ülkelerde futbol kulüplerinin bütçeleri çok açık. Yani zarardalar. Hatta bazıları iflasın eşiğinde. O yüzden de başarılı olamıyorlar. Şimdi gelelim bizim futbolumuza kulüplerin bütçeleri hiç de iç açıcı değil. Acaba futboldaki başarısızlıklarımızın orijinini burada arayabilir miyiz Böyle olunca ileriye doğru yapacağımızı söylediğimiz beş yıllık plan bu açıdan ne kadar yararlı olacaktır. Doğrusu Blatter'i dinleyip kulüplerimizin ayaklarını yorganlarına göre uzatmaları akıllıca olmaz mı 


</TEXT>
</DOC>
