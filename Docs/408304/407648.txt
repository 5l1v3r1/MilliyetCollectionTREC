<DOC>
<DOCNO> 407648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sonsiy09.html </URL>
<DATE> 2005/12/29/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Kira gelirinin 2 bin 200 YTL'sinden vergi alınmayacak 
</HEADLINE>
<TEXT>

     2006 yılında elde edilecek kira gelirlerinin 2 
     bin 200 YTL’ye kadar olan kısmından vergi alınmayacak. 
     Sakatlık indirimi ise birinci derecedekiler için 0, ikinci derecedekiler için 265, üçüncü derecedekiler için de 133 YTL olarak uygulanacak. 
     Bakanlar Kurulu, Gelir Vergisi Yasası’nda yer alan bazı had ve tutarları 2006 yılından geçerli olmak üzere yeniden belirledi. 1 Ocak 2006’dan itibaren yürürlüğe girmek üzere Resmi Gazete’de yayımlanan Bakanlar Kurulu kararıyla, 2005 yılı kira gelirleri için 2 bin YTL olarak uygulanan vergiden istisna tutulacak kısım 2006 yılı gelirleri için 2 bin 200 YTL olarak belirlendi. 
     Çalışanlara işyeri veya işyerinin eklentileri dışında kalan yerlerde verilen yemek harcamalarının veriden istisna tutulacak kısmı 2006 yılı için 7.50 YTL’den 8.25 YTL’ye yükseltildi. 
     Sakatlık indiriminden yararlananların aylık kazançlarının vergiden istisna tutulacak kısmı ise 2006 yılında birinci derece sakatlar için 540 YTL’ye, ikinci derecedekiler için 265 YTL’ye, üçüncü derecedekiler için de 133 YTL’ye çıkarıldı. Birinci derecede sakatlık indirimi 
     2005 yılında 480 YTL, ikinci derecede sakatlar için 240 YTL, 
     üçüncü derecedekiler için de 120 YTL olarak uygulanmıştı. 
     Basit usulde vergilendirmede esas alınan tutarlardan, yıllık kira bedeline ilişkin tutar büyükşehir belediyesi bulunan yerler için 3 bin 200 YTL’den 3 bin 500 YTL’ye, diğer yerler için de 2 bin 300 YTL’den 2 bin 500 YTL’ye çıkarıldı. Ayrıca, basit usulde vergilendirmede esas alınan yıllık alım tutarına ilişkin had 47 binden 50 bin YTL’ye, yıllık satış tutarı da 66 binden 72 bin YTL’ye çıkarıldı. 
     Tevkifat ve istisnaya konu olmayan menkul ve gayrimenkul sermaye gelirlerine ilişkin beyanname verme sınırı 2006 yılı gelirleri için 875 YTL olarak uygulanacak. 
     Bu tutarın altında tevkifata ve istisnaya konu olmayan faiz ve benzeri gelir elde edenler beyanname vermeyecek. Bu tutar 2005 yılı gelirleri için 800 YTL olarak uygulanmıştı. 
     Arızi kazançlara ilişkin istisna tutarı da 13 bin YTL’den 14 bin YTL’ye yükseltildi. 
     
     LİLERİN VERGİ İNDİRİMİ 
     Ücretlilerin, 2006 yılı harcamaları nedeniyle 2007 yılında alacakları vergi indirimine ilişkin tarife de belirlendi. Buna göre ücretliler 2006 yılı harcamalarının 3 bin 600 YTL’ye kadar olan kısmı için yüzde 8, 3 bin 600-7 bin 200 YTL arasındaki kısmı için yüzde 6 ve 7 bin 200 YTL’nin üzeri için de yüzde 4 oranında vergi iadesi alacaklar. Söz konusu tutarlar 2005 yılı harcamaları için 2006 yılında yapılacak vergi iadelerinde 3 bin 300 YTL için 
     yüzde 8, 3 bin 300-6 bin 600 YTL için yüzde 6 ve üzeri için de yüzde 4 olarak uygulanacak. 
     
</TEXT>
</DOC>
