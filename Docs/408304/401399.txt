<DOC>
<DOCNO> 401399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sonsiy09.html </URL>
<DATE> 2005/12/07/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Erdoğan, Avustralya'daki Osmanlı yaşlılar köyünde... 
</HEADLINE>
<TEXT>

     Avustralya'da bulunan Başbakan Recep Tayyip Erdoğan, Melbourne'deki Osmanlı yaşlılar köyünü ziyaret etti. 
     Erdoğan, temaslarının ardından öğleden sonra, Türkler tarafından kurulan Osmanlı yaşlılar köyüne geçti. Başbakan Erdoğan, eşi Emine Erdoğan ile birlikte burada yaşayan Türk asıllı Avustralyalı kimsesiz yaşlılara kırmızı ve beyaz karanfiller dağıttı. 
     Osmanlı köyünde yaşayan 101 yaşındaki Kıbrıs asıllı bir kişiyle şakalaşan Erdoğan, daha sonra yatalak olduğu belirtilen Pakistan asıllı Allan Carne'yi ziyaret etti. 
     Osmanlı yaşlılar köyü hakkında bilgi alan Erdoğan, burada yaklaşık 1 saat kaldıktan sonra Türk Belediye Başkanı Adem Atmaca'nın geçen hafta seçildiği ve Türklerin yoğun olarak yaşadığı Hume beldesine geçti. 
     
</TEXT>
</DOC>
