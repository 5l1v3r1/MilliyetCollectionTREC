<DOC>
<DOCNO> 400234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sondun17.html </URL>
<DATE> 2005/12/03/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Der Spiegel CIA uçakları Almanya'ya en az 437 sefer yaptı... 
</HEADLINE>
<TEXT>

     Amerikan istihbarat servislerine CİA ait uçakların, Alman hava sahasından en az 437 kez gizlice geçtiği iddia edildi. 
     Der Spiegel dergisi, yarın çıkacak sayısında, hükümetin elinde CİA'nın en az 437 seferine ilişkin ''ayrıntılı liste'' bulunduğunu yazdı. 
     Dergiye göre, uçakların bazıları sadece Alman hava sahasından geçerken bazıları da Almanya'da çeşitli havaalanlarına indi. 
     Listenin, Sol Parti'nin başvurusu üzerine Uçuş Güvenliği kurumunca hazırlandığını belirten dergi, CİA uçaklarıyla terörizm zanlılarının nakledildiğini ve zanlıların gizli yerlerde hapsedildiğini kaydetti. 
     Dergi, CİA'nın sadece iki uçağının, 2002 ve 2003 yıllarında 137 ve 146 kez çoğu Frankfurt olmak üzere Almanya'da değişik havaalanlarına inmiş olduğunu yazdı. 
     Avrupa'da en çok Amerikan üssünün bulunduğu ülke Almanya. 
     ABD, 2001 yılından bu yana terörizm bahanesiyle yakaladığı insanları CİA uçaklarıyla çeşitli ülkelere gizlice götürüp onlara oralarda işkence etmekle suçlanıyor. 
     
</TEXT>
</DOC>
