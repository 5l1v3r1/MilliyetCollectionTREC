<DOC>
<DOCNO> 401229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/siyaset/siy08.html </URL>
<DATE> 2005/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Danimarka gizli servisi de krize karıştı 
</HEADLINE>
<TEXT>


Danimarka istihbaratı, peygamber karikatürleri yapan çizerler tehdit alınca imamlarla bir görüşme yaptı 

KOPENHAG ANKA 


Danimarka'da yayımlanan Jyllands - Posten gazetesinde Hazreti Muhammed karikatürlerinin yayınlanmasının ardından yaşanan kriz, Danimarka İstihbarat Servisi'nin de PET konusu oldu. 
Ölüm tehditleri alan 12 çizer ve imamlarla bir görüşme gerçekleştiren PET yetkilerinin, alınan önlemler ve koruma konusunda bilgi verdiği açıklandı. PET yetkilileri, görüşmenin ardından çizerlere yönelik somut bir tehlikenin olmadığını açıkladı. 
PET'in bu açıklamasının kendilerini tatmin ettiğini açıklayan Danimarka Gazeteciler Cemiyeti Başkanı Mogens Bjerregaard da, ölüm tehditlerinden kendilerinin haberdar edilmemesini eleştirdi. Çizerlerin ayrıca, Danimarka'daki Müslüman toplumun önde gelen isimleri ve imamlarla da gizlice bir araya geldiği öğrenildi. 
Danimarka Radyosu da, ülkedeki Müslüman Topluluğu Det Islamiske Trosssamfund i Danmarka Basın Sözcüsü Kasem Said Ahmad'in, Jyllands - Posten gazetesinin Müslümanlardan özür dilemesini istediğini bildirdi. Ahmad'in, ölüm tehditleri alan çizerlerin korkmalarına gerek olmadığını, çizerlere yönelik ölüm fetvasını yayımlayan Pakistan'daki bir partinin, Danimarka'da herhangi bir uzantısının bulunmadığını söylediği belirtildi. 


</TEXT>
</DOC>
