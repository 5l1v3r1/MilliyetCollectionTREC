<DOC>
<DOCNO> 400458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/soneko09.html </URL>
<DATE> 2005/12/04/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Reklam Kurulu'ndan ceza yağdı... 
</HEADLINE>
<TEXT>

     Halide Özkul 

Sanayi ve Ticaret Bakanlığı, Tüketicinin ve Rekabetin Korunması Genel Müdürlüğü bünyesinde faaliyet gösteren Reklam Kurulu, bu yılın Ocak-Ekim döneminde firma ve mecra kurulaşlarına toplam 5 trilyon 498.7 milyar lira tutarında para cezası verdi. 
     A.A muhabirinin Tüketicinin ve Rekabetin Korunması Genel Müdürlüğü verilerinden edindiği bilgiye göre, bu yılın Ocak-Ekim döneminde Reklam Kurulu'na toplam 461 adet şikayet başvurusunda bulunuldu. 
     Bu şikayetlerin 287'si kurul tarafından incelemeye alınırken, bunlardan 254'üne çeşitli cezalar verildi. Bu cezalardan 180'ini para, 52'si durdurma, 22'si düzeltme cezalarından oluştu. 
     Reklam Kurulu tarafından hakkında çeşitli sebeplerle inceleme başlatılan reklamlar ile ilgili kesilen toplam 5 trilyon 498 milyar 681 milyon lira tutarındaki para cezasının 4 trilyon 50 milyar 197 milyon lirası firmalara kesildi. Geriye kalan 1 trilyon 448 milyar 484 milyon lira ise yazılı ve görsel medya kuruluşlarına mecra kuruluşları kesildi. 
     Reklam Kurulu tarafından incelemeye alınan 287 reklamdan 210 tanesi 4077 sayılı Tüketicinin Korunması Kanunu'nun ticari reklam ve ilanların sahip olması gereken nitelikleri belirleneyen 16. maddesine aykırı olduğu belirlenirken geriye kalan 77 tanesinin ise söz konusu maddeye aykırı olmadığı saptandı. 
     16. maddeye aykırı olduğu saptanan reklamların sektörel dağılımlarına bakıldığında 52 reklam ilk sağlık sektörü ilk sırada yer alırken, bunu 34 reklam ile turizm, 25 reklam ile gıda, 16 reklam ile dayanıklı tüketim malları 10 reklam ile iletişim ve haberleşme, 5 reklam ile de tütün ve alkol reklamları takip etti. Diğer başlığı altındaki eğitim, otomobil, temel maddeler, kampanyalar, giyim, bankacılık oyuncak, petrol vb. reklam sayısı ise 59 oldu. 
     
     10 YILDA VERİLEN PARA CEZASI 24.2 TRİLYON LİRA 
     Öte yandan 1996'dan bu yılın Ekim ayı sonuna kadar geçen yaklaşık 10 yıllık süre içinde Reklam Kurulu tarafından verilen para cezası tutarı ise 24 trilyon 277 milyar 481 milyon lira oldu. 
     
</TEXT>
</DOC>
