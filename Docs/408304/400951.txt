<DOC>
<DOCNO> 400951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sondun07.html </URL>
<DATE> 2005/12/06/ </DATE>
<TIME> 04.10 </TIME>
<AUTHOR>  </AUTHOR>
<HEADLINE>
CIA'in Avrupa'daki hapishaneleri kasım ayında kapandı 
</HEADLINE>
<TEXT>

     ABD’nin, El Kaide üyesi olduğundan şüphelenilen kişileri tuttuğu Avrupa’daki gizli CIA hapishanelerinin kasım ayında kapandığı ileri sürüldü. 
     Avustralya Yayın Kuruluşu ABC News, eski ve şimdiki CIA görevlilerine dayanarak verdiği haberde, gizli hapishanelerin, basında varlıklarına ilişkin haberlerin çıkmasından hemen sonra kapandığı belirtildi. 
     Haberde CIA kaynaklarının, Doğu Avrupa’daki gizli hapishanelerde tutulan 11 El Kaide üyesinin, bu hapishanelerin kapanmasının ardından "Kuzey Afrika’da bulunan bir CIA bölgesine götürüldüklerini" söyledikleri kaydedildi. 
     Haberde, hapishanelerde tutulan 8 üst düzey El Kaide yetkilisiyle onların dışındaki 3 tutsağın Doğu Avrupa’daki eski bir Sovyet hava üssünde tutuldukları ve daha sonra bu mahkumlardan bazılarının ikinci bir ülkeye götürüldükleri öne sürüldü. ABC’nin haberinde, Polonyalı kaynakların gizli hapishanenin bulunduğu ileri sürülen bölgede bir üs bulunduğunu teyit ettikleri de iddia edildi. 
     
</TEXT>
</DOC>
