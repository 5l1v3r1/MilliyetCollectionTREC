<DOC>
<DOCNO> 400507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/sontur06.html </URL>
<DATE> 2005/12/04/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Gündüz taksici, akşam tango hocası 
</HEADLINE>
<TEXT>

     Özgür AŞCIOĞLU DHA 

      İSTANBUL'da 15 yıldan bu yana taksicilik yapan, 31 yaşındaki Ersan Demir, akşamları tango hocalığı yapıyor. Arkadaşı Ahmet Dündar’ın tango dersine tesadüfen izleyici olarak giden Demir, Hayatın Ritmi’ dediği tangoyla 5 yıl önce tanıştığını söyledi. 
     Boş zamanında tangoyla uğraşan Ersan Demir, tangonun her meslek grubundan farklı insanları buluşturan ve hayata renk getiren bir dans olduğunu söyledi. Ersan Demir, taksici arkadaşlarının başlamalarını önerirken, Dans ederken bir insanın hissedebileceği tek şey herhalde mutluluktur'' dedi. Ersan Demir, taksiciliğin de dans etmenin de hayatın ritmi olduğunu anlatırken, şöyle devam etti 
     Herkes kendi hayatını yaşıyor. Onlar kahvede iskambil oynamaktan zevk alıyor ben dans etmekten hoşlanıyorum. Zorluk anlamında taksicilik daha zor. Dans insanların vakit ayrıp dinlenebileceği bir şey, insanın kendine yapabileceği en güzel iyilik aslında. Taksici arkadaşlarıma tangoyu öneriyorum ancak pek sıcak bakmıyorlar. Arabesk kanallardan vazgeçip Latin kanallara yöneldiğimiz için ister istemez taksi kullanırken de ritm tutuyoruz. İkisi de hayatın ritmi gerçekten taksiciliği de seviyorum dans etmeyi de seviyorum.'' Demir, tango dersinden sonra her gece direksiyon başına geçip İstanbul trafiğinde yol alıyor. 
     
     'AHLAKLI DANS' 
     Kayak eğitmeniyken 10 yıl önce tangoyla tanışan ve profesyonel dans hocası olan Ahmet Dündar, her kesimden öğrencileri olduğunu ve dansın İstanbul’un keşmekeşi içinde bozulan biolojik ritmin düzelmesine etkili olduğunu belirtti. Dündar, Tango, her şeyden önce bedenin akort edilmesi, yani bioritme iyi geliyor, bioritmi düzeltiyor. Psikiyatristler tavsiye ediyor, müzik iyi geliyor. Tango kadın ile erkek arasında bir akittir. Tango, ahlaklı bir dans’ olarak kabul edilir, beklenmedik bir ten teması söz konusu değil'' dedi. 
     Ulusal bir kanalda sağlık programı sunan Meltem Şarkışlalı ise bir röportaj sırasında tanıştığı Ahmet Dündar sayesinde tangoyla tanıştığını anlattı. Günün yorgunluğunu ve canlı yayın stresini tangoyla attığını belirten sunucu, tangonun kendisi için vazgeçilmez tutku olduğunu söyledi. Sunucu Şarkışlalı, yaşamında mesleğinden, hem de danstan vazgeçemeyeceğini belirterek, Bence dans günlük hayatın stresinden kurtulmak için yapılması gereken bir şey. Herkese tavsiye ediyorum. Ben spor yapmak yerine dans etmeyi tercih ediyorum. Hatta saatlerce dans edip gece üçlere dörtlere kadar sonra sabah canlı yayına çıkıyorum. Hemen hemen her akşam dans ediyorum ama arjantin tangoyla ilgileniyorum daha çok'' dedi. 
     
</TEXT>
</DOC>
