<DOC>
<DOCNO> 400317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sontur25.html </URL>
<DATE> 2005/12/03/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Küresel ısınmaya karşı eylem, ABD protestosuna dönüştü... 
</HEADLINE>
<TEXT>

     3 Aralık Dünya Küresel Isınma Eylem Günü’nde İstanbul Kadıköy’de çeşitli dernek, siyasi parti ve grubun katılımıyla miting düzenlendi. 
     Haydarpaşa Numune Hastanesi önünden Kadıköy İskele Meydanı’na yürüyen Küresel Isınma Karşıtları, yürüyüş boyunca "Bush Petrol Satıyor, Dünya Batıyor" sloganı attı. Küresel Isınma Eylem Grubu, Türkiye Sakatlar Derneği, Greenpeace, 78’liler Girişimi, TMMOB, İstanbul Tabib Odası, Öğrenci 
     Muhalefeti gibi sivil toplum kuruluşları ve ÖDP, EMEP, DTP, SDP gibi siyasi partilerin katıldığı eylem ABD ve Bush karşıtı bir gösteriye dönüştü. 
     Yaklaşık 1000 kişinin katıldığı renkli eylemde dondurma külahının üzerine konmuş eriyen Dünya maketi, kutup ayısı kılığında kutupların erimesini istemeyen eylemciler, küresel ısınmaya karşı tepkilerini dile getirdi. Eylemde ayrıca kum saatleri taşınarak dünyanın ömrünün az kaldığı mesajı verildi. 
     Haydarpaşa Numune Hastanesi önünden başlayıp Kadıköy meydanında son bulan yürüyüşün ardından sanatçılar Nejat Yavaşoğulları ile, Çamur ve Barış Akarsu’nun verdiği konserlerle eylem son buldu. 

ANKA 
     
</TEXT>
</DOC>
