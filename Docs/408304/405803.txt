<DOC>
<DOCNO> 405803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sontur40.html </URL>
<DATE> 2005/12/22/ </DATE>
<TIME> 19.55 </TIME>
<AUTHOR>  </AUTHOR>
<HEADLINE>
Kırıkkale'nin Ceritmüminli Belde Belediye Başkanı Kartalcı tutuklandı 
</HEADLINE>
<TEXT>

     Kırıkkale'nin Keskin İlçesi'ne bağlı Ceritmüminli Beldesi'nin belediye başkanı Affan Kartalcı, ''zimmet ve ihale yasasına muhalefet'' ettiği gerekçesiyle tutuklandı. 
     AA muhabirinin aldığı bilgiye göre, İçişleri Bakanlığı Mahalli İdareleri Genel Müdürlüğü kontrolörleri tarafından belediyede bir süre önce denetleme yapıldı. Yapılan denetlemelerin ardından hazırlanan rapor doğrultusunda Kartalcı, Cumhuriyet Savcılığı'nın talimatıyla gözaltına alındı. 
     Kartalcı, ifadesinin alınmasının ardından çıkartıldığı mahkemece ''zimmet ve ihale yasasının ilgili maddesine muhalefet'' ettiği gerekçesiyle tutuklandı. 
     
</TEXT>
</DOC>
