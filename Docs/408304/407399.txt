<DOC>
<DOCNO> 407399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sontur06.html </URL>
<DATE> 2005/12/28/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Din öğretmeni tacizden tutuklandı 
</HEADLINE>
<TEXT>

     MUZAFFER NAL, ATİLLA MEMİŞ Afyonkarahisar DHA 

Afyonkarahisar'ın Çay İlçesi'ne bağlı Eber Beldesi'ndeki bir ilköğretim okulunda Din Kültürü ve Ahlak Bilgisi öğretmenliği yapan İlhami Köksal 47 , dört kız öğrenciye elle tacizde bulunduğu iddiasıyla tutuklandı. 
     Eber İlköğretim Okulu’nda görev yapan Köksal hakkında öğrencileri K.F. 12 , Ü.K. 13 , K.D. 13 ve K.S. 13 , elle taciz edildikleri iddiasıyla şikayette bulundu. Köksal, şikayet nedeniyle oturduğu Bolvadin İlçesi'ndeki evinden sabah saatlerinde alınarak Çay Jandarma Karakol Komutanlığı'na getirildi. İfadelerine başvurulan öğrencilerden ikisi psikolojik destek için Afyonkarahisar Devlet Hastanesi'ne sevk edildi. Bazı öğrencilerin de çelişkili ifade verdiği bu nedenle çok sayıda öğrencinin ifadesine başvurulacağı kaydedildi. 
     Geçen hafta emeklilik dilekçesi verdiği belirlenen Köksal da Onlar benim çocuklarım. Onlara böyle bir kötü niyetle yaklaşmam mümkün değil'' diyerek suçlamaları reddetti. Köksal, çıkarıldığı mahkemece tutuklanarak cezaevine gönderildi. 
     Bazı veliler evli olan Köksal'ın daha önce çalıştığı Bolvadin'deki bir ilköğretim okulunda da bu tarz bir olaya karıştığını öne sürdü. Okulda çocukları bulunan velilerin bir kısmı da öğretmenin komploya kurban gittiğini savundu. 
     
</TEXT>
</DOC>
