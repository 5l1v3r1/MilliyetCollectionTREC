<DOC>
<DOCNO> 401102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonspo36.html </URL>
<DATE> 2005/12/06/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Gençlerbirliği'nde Risp ve Sedat devreyi kapattı... 
</HEADLINE>
<TEXT>

     Samsunspor'a kendi sahasında 1-0'lık skorla yenilen Gençlerbirliği, Diyarbakırspor ile içerde yapacağı maçın hazırlıklarına bugün başladı. 
     Beştepe İlhan Cavcav Tesisleri'nde yapılan antrenmana sakatlıkları bulunan Risp ve Sedat ile birlikte Antalya'daki milli takım kampına çağrılan Erhan, Baki, Uğur ve Kerem de katılmadı. İsveçli Risp'ten sonra orta sahanın başarılı ismi Sedat da baldırındaki yırtık nedeniyle ilk devreyi kapadı. 
     
     AYMAN İÇİN GÖRÜNTÜLÜ BAŞVURU 
     Gençlerbirliği Kulübü, Samsunspor maçının 7. dakikasında gördüğü kırmızı kartla oyun dışında kalan Ayman'ın ceza almaması için görüntülerle birlikte Profesyonel Futbol Disiplin Kurulu'na PFDK başvurdu. 
     Mısırlı futbolcu Ayman, Samsunspor maçında Marciel ile girdiği ikili pozisyon sonrasında rakibinin sakatlanmasına ve ambulansla hastaneye kaldırılmasına neden olmuştu. 
     
</TEXT>
</DOC>
