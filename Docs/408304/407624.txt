<DOC>
<DOCNO> 407624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/soneko28.html </URL>
<DATE> 2005/12/29/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Unakıtan Sahte fişlerle kimse kendini yakmasın 
</HEADLINE>
<TEXT>

     Maliye Bakanı Kemal Unakıtan, ekstra çok gelir getiren yerleri vergi açısından çok sıkı takibe aldıklarını söyledi. 
     Unkakıtan, Sağlık Bakanı Recep Akdağ ile düzenlediği basın toplantısı ardından soruları yanıtladı. 
     Maliye Bakanı, yılbaşı gecesi sahne alacak sanatçılara ödenecek yüksek ücretlerinin vergilendirilmesine ilişkin bir soru üzerine, ''Maliye Bakanlığı bu konuda projektörleri yakmış bir şekilde özellikle ekstra ve çok gelir getiren yerlerde sıkı takibimiz var'' dedi. 
     Bu yılbaşı bu konudaki denetimleri daha sıkı tutacaklarını belirten Unakıtan, vergi dairesi başkanlıklarının da olaya çok daha hassasiyetle yaklaşacaklarını ifade etti. 
     Maliye Bakanı, vergi iadesinde sahte fiş kullanımına ilişkin bir soruyu yanıtlarken sahte fiş kullanımının ağır cezası olduğunu vurguladı Bu yıl vergi iadeleri konusunda çok daha kapsamlı bir inceleme yapılacağını belirten Unakıtan, şöyle dedi 
     ''Kimse öyle birşeye yeltenmesin. Bunun hem faiz hem de cezası var. Faturası ağır birşey. Bırak işinden bile olabilir. Ağır müeyyedeleri var. 3 kuruş menfaatı olacak diye kimse kendini yakmasın.'' 
     
</TEXT>
</DOC>
