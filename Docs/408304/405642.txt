<DOC>
<DOCNO> 405642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sondun41.html </URL>
<DATE> 2005/12/22/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Belçika'da, bir 'Tır'ın içinden kaçak Türk ailesi çıktı 
</HEADLINE>
<TEXT>

     Belçika'nın Anvers Savcılığı, kent yakınlarındaki Maerhout bölgesinde, bir TIR içinde kaçak bir Türk aile bulunduğunu bildirdi. 
     Savcılık, bu sabah, Zeebrugge liman bölgesinden ''Exxon'' isimli bir firmaya mal yüklemek için gelen kamyonun içinde 35 yaşındaki bir Türk ile 32 yaşındaki karısının ve bu çiftin 9-12 yaşlarındaki iki çocuğunun yakalandığını açıkladı. 
     Türk ailenin, kaçak göçmenlerin barındırıldığı Steenokkerzeel Kapalı Merkezi'ne götürüldüğü ve sınırdışı edilmek üzere Yabancılar Polisi'ne teslim edildiği belirtildi. 
     TIR şoförü, bu insanların taşıta nasıl girdiklerini bilmediğini ve varlıklarından haberdar olmadığını söyledi. 
     Kaçakların İngiltere'ye geçmek umuduyla kamyona gizlice bindikleri veya bir şebeke tarafından bindirildikleri tahmin ediliyor. 
     
</TEXT>
</DOC>
