<DOC>
<DOCNO> 407544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/yazar/heper.html </URL>
<DATE> 2005/12/29/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Yılın olayını ben de seçtim 
</HEADLINE>
<TEXT>


HER yeni yıla girerken, geride kalan "yılın olayı"nı seçmek dettendir. 
"Yılın olayı" ve "yılın diğer olayları." 
Ben de, "yılın olayı" olarak "yolsuzluk"u seçtim. 
Yolsuzluk olarak yıla damgasını vuran "Kapıkule gümrük yolsuzluğu" oldu. 
69 gümrük memuru ve polis tutuklandı. 
Şimdiye kadar duyulan, söylenen ancak gün yüzüne çıkarılamayan bir yolsuzluk böylece meydana çıkarılmış oldu. Yani mahkemeye intikal etti. 
Hem de 69 sanıkla. Bu bir rekordur. 
Yılın diğer olayları "hastane skandalı" ve "Fatih Terim'in maaşı" oldu. 
Niye 
Sağlığımızın kime emanet edildiğini ve maaşlar arasındaki uçurumu, tenakuzu göstermeleri bakımından. 
Gümrüklerden sorumlu bir bakanımız var. 
Bu bakanımız yurtdışında dolaştığı kadar gümrüklerimizle meşgul olsaydı, bu yolsuzluklar AKP iktidara geldikten sonra devam eder miydi 
Herhalde etmezdi. 
Söylentiler ayyuka çıktıktan sonra, hem de Edirne'ye tayin edilen yeni bir emniyet müdürünün himmetiyle bu büyük ve yılların yolsuzluğunun meydana çıkarılması, o bakanı perişan etmedi mi, yüzünü kızartmadı mı 

GERÇEKLEŞTİRİLEN operasyonda, Kapıkule'deki bazı görevlilerin rüşvet almanın yanında kadınlarla cinsel ilişkiye girdikleri de gizli kameralarla saptandı. 
Tecrübeli gümrükçülerin stajyer memurlara "yakalanmadan rüşvet almanın inceliklerini" öğrettikleri de tespit edildi. 
Gümrükçüler böylece stajyerleri kısa sürede rüşvet çarkının içine çekerek bu rezaleti ihbar etmelerini engellemeye çalışıyordu. 

İŞTE yılın olayı bu. Yani "yolsuzluk." Yani, "gümrük yolsuzluğu." 
Peki "yılın diğer olayları" yok mu Var. 
Bana göre yılın diğer olayı "hastane yolsuzluğu" oldu. 
Hani hastanelerde hademelerin mide yıkaması, pansuman yapması var ya, işte o... 
Adam önce yerleri siliyor, o işi bitti mi sıra hastalara geliyor. Başlıyor tedaviye... 
Ben söyleyecek fazla söz bulamıyorum. 
Vatandaşın sağlığı kimlere emanet, diyeceğim, o kadar. 

YILIN bir diğer olayı da "120 milyar maaş" oldu. 
O ne demek O şu demek. 
Bu ülke işsizlikten kırılıyor. 
Bu ülkede Cumhurbaşkanı 13 milyar maaş alıyor. 
Fatih Terim diye bir futbol antrenörüne ise 120 milyar aylık veriliyor. 
Hem de 5 yıl için. Hem de Milli Takımı "Dünya Kupası"na götüremediği halde. 
Yani başarısız olduğu halde... 
Kimin parasını, kim kime peşkeş çekiyor 
Bu da yılın bir başka olayı değil mi 

SAYGINLIK YOK... Türkiye'nin saygınlığı yok demek yanlış mı 
London School of Economist mezunlar dergisinin kış sayısı önümde. 
Bu sayıda Fener'deki Patrik Bartholomeos ekümenik patrik olarak tanıtılıyor. Bununla da kalınmıyor, İstanbul, Constantinople diye anılıyor. 
Bu ülke, yani Türkiye saygınlığını koruyabilseydi bu dergi hiç olmazsa İstanbul'a İstanbul derdi... 

ANKARA UYUMA 
Ah şu Türkler TRT'de Banu Avar'ın programı var. 
Bu kez Kırgızistan'da idik. 
O programda bir köye gittik. Adamlar, kadınlar bizim Karadeniz lehçesiyle, Türkçe konuşuyorlar. Karadeniz oyunlarını oynuyorlar. Yani bu köy Türk. Burada ne işleri var Bu sorunun cevabını o köyün halkından öğreniyoruz. 
Batum'da yaşayan bu Türklerin evlerini yıllar önce bir akşam Rus askerleri basıyor. Evde baba varmış yokmuş bakmadan, kadın çocuk hepsini sürgün ediyor. Türklerin yarısı günlerce süren sürgün yolculuğu sırasında ölüyor. İşte geriye kalanları bize Avar tanıştırıyor. Onları dinleyince gözlerimiz yaşarıyor. 
Acaba Ankara'nın bu insanlarımızdan haberi var mı Haberi olması yetmez. Onlar için ne yapıyor 

ANILAR 
"Evvel Zaman İçinde" Yakın siyasi tarihi önümüze seren bir kitap çıktı. 
Orhan Birgit'in "Evvel Zaman İçinde" adını taşıyan anıları. 
406 sayfalık kitapta Birgit, "basın ve politika ile atbaşı gitmiş yaşamından" çıkardığı dersleri okuyucularla paylaşıyor. 
Birgit, anılarının bu birinci cildini fotoğraflarla da daha kıymetli hale getirmiş. 
Yakın tarihin bir CHP'li siyasinin penceresinden görünümünü merak edenler bu kitabı mutlaka kütüphanelerinde bulundurmalı. 
Kitaptan alıntı yapmak haksızlık olur. 
Çünkü anlatılan tüm olaylar bir döneme ışık tutacak önemde... 

ADI TV KANALI 
Haber yok gibi Özel TV haber kanalları var. 
Acaba yöneticileri onların haber programlarını seyrediyor mu, dinliyor mu 
Ben olsam sabahları kalkar ve saat tutarım, onların sabah haberlerinin "sembolik" olduğunu görüp, ona göre tedbir alırım. 
"TRT 2 haberlere onların 5-6 misli zaman ayırıyor" desem, yanlış söylemiş olmam zannederim, TRT bir örnek. 
Başka örnekler vermek istemiyorum. 
Yoksa dünyada olay mı kalmadı Yabancı basından özetler mi yok Bu kanallar, adı üstünde haber kanalı. Yoksa değil mi 



</TEXT>
</DOC>
