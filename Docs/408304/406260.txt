<DOC>
<DOCNO> 406260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/son/soneko11.html </URL>
<DATE> 2005/12/24/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Geçen hafta hisse senetleri ortalama yüzde 3.19 değer kazandı... 
</HEADLINE>
<TEXT>

     Hazırlayan Şenol Aydoğan 

İstanbul Menkul Kıymetler Borsası'nda İMKB işlem gören hisse senetleri, geçen hafta ortalama yüzde 3.19 oranında değer kazandı. 
     Borsa geçen hafta, yurtdışı borsalar ve alternatif piyasaları, şirket haberlerini, siyasi gelişmeleri ve Anayasa Mahkemesi'nin Türk Telekom ile ilgili kararını bekledi. 
     Uzmanlar, piyasalarda sıkışık seyir devam ederken tepki alımlarının geldiğini belirterek, Endeksin 39,000 seviyesini test ettiğine vurguluyor. 
     İşlem hacminin iyi olduğuna ve işlemlerin genele yayıldığına işaret ederek, bankacılık sektörü ile özellikle de Yapı Kredi Bankası ile başlayan tepki alımlarının diğer lokomotif hisselerde de devam ettiğini kaydediyor. 
     Uzmanlar, önümüzdeki hafta da tepki alımlarının devam edebileceğini belirterek, 39,000-39,300 bandına dikkat etmek gerektiğini, bu seviyelerden kar satışlarının beklenebileceğini ifade ediyor. 
     Uzmanlar, 39,000-39,300 seviyesinden gelebilecek olası kar satışının destek noktasının 38,700-38,500 civarında bulunduğunu, 38,500 puanıin altında satış baskısının artabileceğini kaydederek, sonraki desteğin 38,300 bölgesinde bulunduğunu, ancak 39,300 seviyesi kırılırsa önümüzdeki hafta 40,000 puana doğru hareket görülebileceğini savunuyor. 
     
     ÖZETLE PİYASALAR 
     Borsa, geçen hafta 39,000 puanı test etti. İMKB Tahvil ve Bono Piyasası'ndaki ortalama oranlarda vadesine göre iniş-çıkışlı bir seyir hakim oldu. YTL karşısında dolar artarken, avro değer yitirdi. Mevduat faizlerinin ortalamalarında değişiklik olmadı. 
     Hisse senetleri haftalık bazda ortalama yüzde 3.19 oranında değer kazandı. 24 ayar külçe altının gram satış fiyatı yüzde 0.45, Cumhuriyet altınının satış fiyatı yüzde 0.68 düştü. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.51 oranında yükseldi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.24, haftalık reponun net getirisi yüzde 0.20 olarak gerçekleşti. 
     
     BORSANIN SEYRİ VE ENDEKSLER 
     Hisse senetleri haftanın ilk işlem gününde ortalama yüzde 0.19 oranında değer kazandı. Salı günü ortalama yüzde 0.16'lık düşüş gösteren Endeks, diğer günleri artışla tamamladı. Hisse senetleri Çarşamba günü ortalama yüzde 1.27, Perşembe günü ortalama yüzde 0.37 ve Cuma günü de ortalama yüzde 1.48 oranında değer kazandı. İMKB Ulusal-100 Endeksi geçen hafta 1,202.81 puanlık artışla 37,716.70 puandan 38,919.51 puana çıktı. Hisse senetlerindeki haftalık ortalama artış yüzde 3.19 oldu. 
     İMKB Ulusal-Mali Endeksi 2,203.76 puan artışla 58,854.57 puandan 61,058.33 puana, İMKB Ulusal-Sanayi Endeksi 934.24 puan artışla 29,686.03 puandan 30,620.27 puana ve Ulusal-Hizmetler Endeksi 76.51 puan artışla 17,868.68 puandan 17,945.19 puana yükseldi. 
     Böylece, mali grup hisseleri ortalama yüzde 3.74 oranında, sanayi grubu hisseleri ortalama yüzde 3.15 oranında ve hizmetler grubu hisseleri ortalama yüzde 0.43 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 312 hisse senedinden 247'si değer kazanırken, 44 hisse senedi değer yitirdi, 21 hisse senedinin değeri de değişmedi. 
     Geçen hafta en yüksek oranlı artış, yüzde 46.15 ile Abana Elektromekanik hisselerinde gerçekleşti. Yüzde 32.41'lik artışla İhlas Ev Aletleri hisseleri ikinci ve yüzde 31.25'lik artışla Toprak Finansal Kiralama hisseleri üçüncü oldu. 
     En yüksek oranlı düşüş ise yüzde 22.83 ile Çimbeton hisselerinde oldu. Yüzde 9.84'lük düşüşle Adel Kalemcilik hisseleri ikinci, yüzde 7.78'lik düşüşle de Marmaris Martı Otel hisseleri üçüncü sırada yer aldı. 
     İMKB Ulusal Pazar'da geçen hafta toplam 1 milyar 678 milyon 375 bin adet hisse senedi işlem gördü ve karşılığında 5 milyar 746 milyon YTL'lik işlem hacmi gerçekleşti. 
     
     DÖVİZ 
     Geçen hafta, YTL karşısında dolar artarken, diğer döviz birimleri değer kazandı. İstanbul serbest döviz piyasasında alınıp satılan ABD Doları Yeni Türk Lirası karşısında yüzde 0.07 oranında değer kazanırken, avro yüzde 1.17, İngiliz Sterlini'ni yüzde 2.21 ve İsviçre Frangı yüzde 1.81 düşüş gösterdi. 
     Önceki hafta sonuna göre ABD Doları'nın Yeni Türk Lirası satış fiyatı 0.0010 YTL artarak 1.3510 YTL'ye çıkarken, avronun satış fiyatı 0.0190 YTL düşerek 1.6000 YTL'ye, İngiliz Sterlini'nin satış fiyatı 0.00 YTL düşerek 2.3400 YTL'ye ve İsviçre Frangı'nın satış fiyatı 0.0190 YTL düşerek 1.0300 YTL'ye indi. 
     Bugün öğle saatlerinde ise İstanbul serbest piyasada ABD Doları 1.3510 YTL'den, Avro 1.6010 YTL'den, İngiliz Sterlini 2.3500 YTL'den ve İsviçre Frangı da 1.0320 YTL'den satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı yüzde 0.45, Cumhuriyet altınının da yüzde 0.68 düştü. 
     Dünkü kapanış itibariyle külçe altının gram satış fiyatı 21.90 YTL, Cumhuriyet altınının satış fiyatı da 147.00 YTL oldu. 
     İstanbul Altın Borsası'nda İAB geçen hafta 24 ayar altının gram fiyatı yüzde 3.37 düşerek, 21.48 YTL'ye geriledi. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.51 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 3,276 puan artarak 639,578 puandan 642,854 puana çıktı. 
     Geçen haftanın en çok değer kazanan katılma belgeleri, yüzde 3.97'lik artışla Strateji A Tipi Değişken Fon, yüzde 3.93'lük artışla Sanko Menkul Değerler A Tipi Değişken Fon ve yüzde 3.88'lik artışla da Denizbank A Tipi Hisse Fon olarak sıralandılar. 
     Haftanın en çok değer yitiren katılma belgeleri ise yüzde 0.97'lik düşüşle İş B Tipi Euro Eurobond Fon, yüzde 0.26'lık düşüşle Şeker B Tipi Likit Fon ve yüzde 0.09'luk düşüşle de İş B Tipi Karma Fon oldu. 
     
     TAHVİL-BONO-FAİZ-REPO 
     Hazine geçen hafta ihale düzenlemedi. İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.24 ile yüzde 0.28 arasında gerçekleşti. 
     Mevduat faizlerinin ortalamalarında herhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.24 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 13.8 dolayında bulunan haftalık reponun net getirisi de yüzde 0.20 oldu. 
     
</TEXT>
</DOC>
