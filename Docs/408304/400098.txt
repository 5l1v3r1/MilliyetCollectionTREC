<DOC>
<DOCNO> 400098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sonyas06.html </URL>
<DATE> 2005/12/02/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Fare peşine takılıp Avrupa'ya giden kedi, ABD'deki sahiplerine kavuştu 
</HEADLINE>
<TEXT>

     Bir farenin peşine takılıp kendini Avrupa’ya giden bir konteynerin içinde bulan kedi, Fransa ve Belçika’da dolaştıktan sonra ABD’nin kuzeyindeki Wisconsin’deki sahiplerine kavuştu. 
     Emily adlı 1 yaşındaki tekir kedi, Fransız etiket şirketi Raflatac SAS çalışanları tarafından, ekim sonunda Wisconsin’den gelen kağıt yüklü bir konteyner içinde bulundu. 
     Aç ve çok zayıflamış halde bulunan kedi, boynundaki tasmada yazılı olan ABD’deki veterinerinin telefon numarası sayesinde sahiplerine kavuştu. 
     Konteyner içinde önce kamyon, sonra da gemiyle oradan oraya gezen Emily’nin ABD’ye dönüşü ise çok daha konforlu oldu, çünkü evine uçakla döndü. Ancak yine bir yerlere kaybolmasın diye bu sefer yanında bir görevli de bulunuyordu. 
     Emily’nin sahiplerine kavuşma anı da Amerikan yerel WISN televizyonu tarafından yayımlandı. 
     
</TEXT>
</DOC>
