<DOC>
<DOCNO> 405511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/astro/index.html </URL>
<DATE> 2005/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Somut sonuçlar 
</HEADLINE>
<TEXT>


Bugün elle tutulur sonuçlar üzerine odaklanabiliriz. Kış mevsimi başlarken, kendi içimize daha çok dönüyoruz. İş hayatına ait sorumluluklar ve gelecek hakkında daha fazla şey düşüneceğiz. Sıkı çalışma başarı getirecek. 
Koç'lar için sonuçlanması gereken konular oyalayıcı olabilir. Gün içerisinde yeni teknikler denemek iş ortamında rahatlık ve verimlilik getirecek. Boğa'lar yaratıcılıklarını ve kendi isteklerini ortaya koymalı. Bugün risk taşıyan para konuları üzerinde bir kez daha düşünmeliler. İkizler dikkatli olmalılar. Duygusal konular onları gerginliğe itebilir. Bugün biraz kendileri ile ilgili uğraşlara öncelik vermeleri iyi olur. Yengeç'ler iletişim ve yolculuklar konusunda bugün de yoğunlar. Hızlı hareket etmeleri gereken konular dışında, bugün kardeşlerle ilişkiler de pozitif yönde görünüyor. Aslan'lar maddi konularda fırsatlar var ve bunu kolay kullanabilirler. Bu alanda yaşanacak güzel değişiklikler onların kazançlarını olumlu yönde etkileyecek. Başak'lar burçlarındaki Ay sayesinde ön plandalar. Yeni girişimler ve anlaşmalar öne çıkıyor ama, başarı için aşırı hırstan kaçınmaları gerek. 
Terazi'ler geçmişte yaptıkları hataları unutmadan hareket ederken, duygusal olarak kendilerini yıpratmasına izin vermemeliler. İyimser kalmaya çalışmalılar. Akrep'ler canlı ve hevesli bir tutum içindeler. Yaratıcı yanlar onlara, grup çalışmaları içinde yön gösterici olabilir. Dostların desteğine de açıklar. Yay'lar iş hayatında daha ılımlı bir gündeler. Enerjilerini olumlu kullanmak onların başarısını kolaylaştırıyor. Kariyer konusu dikkat çekebilir. Oğlak'ların keyfi yerinde ve enerjikler. Yeni düşüncelere açık olmak onlara cesaret verebilir. Başkalarından öğrendiklerini olumlu yönde kullanmalılar. Kova'lar borç alacak konularında bekledikleri rahatlığa kavuşuyor. Özellikle eşin parasal durumunda önemli ve memnun edici gelişmeler var. Balık'lar ortaklıkla al kalı olumlu planlarını uygulamalı. 



</TEXT>
</DOC>
