<DOC>
<DOCNO> 405928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sondun10.html </URL>
<DATE> 2005/12/23/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
İran'da pop patlaması 
</HEADLINE>
<TEXT>

     İhsan DÖRTKARDEŞ DHA 

      İRAN Cumhurbaşkanı Mahmud Ahmedinecad’ın ülkesinde pop müziği yasaklamasına karşılık, uydu aracılığıyla Farsça pop müzik yayın yapan kanal sayısında özellikle son dönemde büyük artış oldu. 
     Türkiye ile İran’ın yanı sıra 72 Avrupa ve Ortadoğu ülkesinden 90 santimetrelik çanak antenlerle rahatlıkla izlenebilen Farsça yayın yapan kanal sayısı son dönemde hızla arttı. İran’ın tepki göstermesine rağmen ABD veya Kanada’daki İranlılar tarafından yapılan Farsça yayınlarında, Cumhurbaşkanı Mahmud Ahmedinecad’ın yasakladığı tüm müzikler özgürce çalınıyor. İranlı sanatçıların klipleri ve pop müzikleri ekranlarda peş peşe yayınlanırken, kadın güzellik ürünlerinin ve Batı’daki özgürlükler ekranlara yansıyor. 
     Yeni yıl heyecanını da bu kanallarda rahatlıkla görmek mümkün. İran yöneticilerinin bu uydu yayınlarının etkisinde kalan İran gençleri için getirdiği yasaklara rağmen pop ve rock müziğe ilginin her geçen gün arttığı belirtildi. 
     Cumhurbaşkanı Ahmedinecad’ın aldığı pop müzik yasağının kararın ardından, Roj TV yayınlarının bu ülkede yaşayan Kürtler’i de tahrik ederek, asılsız haberler yaydığı yolundaki görüşlerin de etkisiyle ülkede çanak antenlerin toplatılması için yeni kampanya başlatılabileceği öne sürüldü. 
     
</TEXT>
</DOC>
