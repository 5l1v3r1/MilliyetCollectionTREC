<DOC>
<DOCNO> 406153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/ekonomi/eko09.html </URL>
<DATE> 2005/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüketici cezalarına da yüzde 9.8 zam yapıldı 
</HEADLINE>
<TEXT>



Sanayi ve Ticaret Bakanlığı, Tüketicinin Korunması Hakkındaki Yasaya göre uygulanacak idari para cezalarını 1 Ocak 2006'dan itibaren geçerli olmak üzere yüzde 9.8 artırdı. 
Süreli yayın yapan kuruluşlarca süreli yayıncılık amaçlarına aykırı olmayan kültürel ürünler dışında herhangi bir mal ve hizmetin satılması durumunda uygulanacak para cezası 156 bin 895 YTL'ye çıkacak. Standart sözleşmelerde yer alan haksız şartların tespit edilmesine ve bunların sözleşme metninden çıkarılmasına ilişkin usul ve esaslara aykırılığı tespit edilen her bir sözleşme için de 78 YTL para cezası uygulanacak. 
Tüketicinin kampanyadan ayrılmaya karar verdikten sonra mal veya hizmetin tüketiciye teslim tarihini geçmemek şartıyla tüketicinin o ana kadar ödediği tüm bedeli ödememesi ve ön ödeme tutarının, mal veya hizmetin satış bedelinin yüzde kırkından fazla olması durumunda 392 YTL'lik para cezası verilecek. 



</TEXT>
</DOC>
