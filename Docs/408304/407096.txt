<DOC>
<DOCNO> 407096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sontur12.html </URL>
<DATE> 2005/12/27/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Kayıp olan 14 yaşındaki kızlar fuhuş batağında çıktı .. 
</HEADLINE>
<TEXT>

     
     Şeyhmus ÇAKAN DİYARBAKIR, DHA 
     
DİYARBAKIR'daki bir turistik otelde 14 yaşındaki 2 kızı pazarladıkları ve ilişkiye girdikleri öne sürülen 6 kişi yakalandı. 
     Emniyet Müdürlüğü Asayiş ekipleri, küçük yaştaki kızlarla alem yapıldığı ihbarı üzerine turistik bir otele savcılık emri ile baskın yaptı. Baskında yaşları 14 olan F.O. ile G.B. ile birlikte oldukları gerekçesiyle fuhuş yapmak ve sahte kimlik kullandığı gerekçesiyle daha önce yakalanan V.N., kızları fuhuşa zorlayarak yer temin ettikleri öne sürülen S.Ç., F.T., M.G., M.Y. ile H.D. gözaltına alındı. Emniyetteki sorgulamalarından sonra savcılığa sevk edilen sanıklardan F.T. ile S.Ç. küçük yaştaki çocukları fuhuşa zorlamak ve yer temin etmek suçlarından tutuklandı. Diğer zanlılar, tutuksuz yargılanmak üzere serbest bırakıldı. 
     F.O. ile G.B. ise ailelerine teslim edildi. Fuhuşa zorlanan iki kızın ailelerinin polise daha önce başvurarak, çocuklarının kayıp olduğuna dair başvuru yaptıkları belirtildi. 
     
</TEXT>
</DOC>
