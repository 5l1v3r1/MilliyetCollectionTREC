<DOC>
<DOCNO> 402950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/spor/yguven.html </URL>
<DATE> 2005/12/13/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
'Kahramanlar' 
</HEADLINE>
<TEXT>



Derbi'de kan... 
Sokakta mermi kovanları. Bin konuk taraftara, 3000 polis yetmedi. 
Mersin, Sivas, Gölcük sokaklarına taşıyor futbol hesaplaşması. 
Bayanlar hentbol müsabakasında hengame, engelli basket maçında arbede çıkıyor kara mizah gibi. 
Bittik, öldük, perişan durumda mıyız peki 
Hayır... 
Yapmamız gereken, tribün porfillerini değiştirmek bence. 
Her kulübün olay çıkaran "nükleer çekirdeği", rakip sahaya giden bin - bin beş yüz kişiden ibaret aslında. 
Hani, o maç seyretme özgürlükleri için birbirimize girdiğimiz ve Vali'den Bakan'a kadar eleştirmekten çekinmediğimiz bin- bin beş yüz "kahraman" var ya... 
İşte onlar ve ev sahibi takımın bin - bin beş yüz "kahramanı" karşı karşıya gelip kozlarını paylaşıyorlar maç dekorunda. 
Futbol falan umurlarında bile değil. 
Bazen kan akıyor, ama inanın eğleniyorlar. 
Başka hangi koşullarda kendilerini üç bin polis korumasında bulabilirler. 
Başka nerede üç bin polise karşı saldırıp da nezarete bile gitmeden kahramanlık gösterebilirler 
Konu "maçla" ilgili olmasa kim yazar onları. Kim kaydeder 
Varoluşları buna bağlı. 
Ne zaman ki, her kulübün bin - bin beş yüz "kahramanı"na el ayak çektirilecek tribünlerden, o zaman durulacak sular... 
Bitecek mi Hayır. 
"Spontane" olacak kavga çıksa bile. Kurgulanmış değil, kızgınlıkla yapılan kavgalar dünyanın en medeni ülkelerinde bile var. 
Maçta kavga etmek için antranman yapan "kahramanlar" sadece bizde sanırım. 

Tahkim'in en doğru işi 

Fenerbahçeli Semih'in "küfrünü" not edip disiplin kuruluna gönderen Orhan Kaya Tok, emekli bir emniyet müdürüymüş. 
Ve Tahkim Kurulu'nun sayın hukukçuları emekli emniyet müdürü Tok'un şehadetini "yetersiz" görmüş... 
Bırakın Orhan Kaya Tok'un kariyerini... 
O raporu yazan, "terazisi hileli bir esnaf vatandaşımız" olsa bile, "Futbol Hukukunu" bilmeyen hukukçulara kimse söylemedi mi 
"Federasyon Temsilcisi"nin ne anlama geldiğini 
Temsilciyi inkar Federasyonu ve onun kurullarını hiçe saymak değil mi 
Yani kendilerini .. 
Tahkim en sonunda, en doğru ve en aydınlatıcı kararını verdi Semih'in cezasını tam da Fenerbahçe forvetsiz kalmışken sıfırlayarak... "Tüy dikti". 
Gönül rahatlığı ile tarihin karanlık labirentlerine fırlatıp atabiliriz bu Tahkim'i. 

Zamanla tanıyacaklar 
TİGANA 
Tigana 2-1 öndeyken niyetlendiği adam değişikliğini, ancak 3-2 mağlup duruma düştükten sonra yapabilince küplere bindi. 
Anlamıyorum ne var bu kadar kızacak Haftaya da kalabilirdi .. 
Hakemin görevlerinden biri de oyunun hızını kesmemek. Lüzumsuz düdük çalmamak değil mi 
Bakmış, pozisyonlar var, maç hızlanmış "sonra değiştirirsin" demiş dördüncü hakem. 
Yorum getirmiş adam değiştirmeye .. 
Bizde böyle. 
Tigana da alışacak Türkiye'ye. 

HALİLHODZİÇ 
Bize uyum sağlayamayanlardan biri de Halilhodziç... 
Kendi saha ve seyircisi önünde ilk yarıyı 2-0 galip tamamlayan Trabzonspor, maçın sonunda on kişi kalan rakibine yenilince "ne işim var burada" demiş. 
"Ben buraya itibar ve kariyerimi kaybetmek için gelmedim". 
O zaman yanlış yerdesin Halil Hocam 
Her şeyden önce şunu öğrenmen gerekir ki, bizim futbolcularımız ayaklarıyla değil yürekleriyle oynarlar. Şöyle bir duruma bakarlar koşullar iflah etmeyecek kadar kötüyse, onlar da ipin ucunu bırakırlar. 
Onların senin gibi itibar ve kariyer endişeleri yok ki. Bir tek para... O da her yerde var. 

'Aptallar' 

Galatasaray Asbaşkanı sayın Ergun Gürsoy kükrüyor 
"Bir daha seni de, çiçeklerini de, kolonyanı da, şekerlerini de görmeyeceğim buralarda" .. 
Kime mi 
Hani, Ali Sami Yen'de ne zaman bir derbi oynansa ortaya çıkan takım elbiseli bir adam var ya... Elindeki yılbaşı çamı büyüklüğünde çiçekleri konuk takım hocasının, yöneticisinin gözüne sokan, rakip futbolcuların kolundan çeke çeke ellerine çikolata tutuşturan, antibiyotikli idrar renginde kolonyasını gelene geçene sıçratan... 
İşte ona... Aslanlar gibi kükrüyor sayın Gürsoy... Bizim ağzımızın payını vermeyi de ihmal etmiyor 
"Bazı aptallar burası bipleniyor ama dudaklarını okuyabiliyorum seni Galatasaray görevlisi sanıp bizi eleştiriyorlar". 
O "aptalların" başında ben geliyorum 
Belli ki, Fenerbahçe derbisinden sonra "ti"ye aldığım çikolata-kolonya ikramı yazımı okumuş sayın Gürsoy... Ben ve benim gibi düşünenleri kendi üslubuyla eleştiriyor. 
"Aptallar, seni bizim görevlendirdiğimizi zannediyor. Topla pılını pırtını kaybol buradan"... 
Üslup değilse bile tespit doğru 
Biz yanlış algılamışız... Aptalız... 
Peki, kendi stadının VIP girişi önünde, elinde birbuçuk metrelik çiçekler, çikolata kutuları ve kolonya şişeleri ile dikilip gelen geçenin yolunu kesen bu zatı, ancak onbeş gün sonraki derbide, o da tesadüfen gören ve uyaran Galatasaray yöneticilerine ne demeli 
Bizim aptallığımız Galatasaray yönetiminin, stadına sahip olduğunu sanmak ve onun bilgisi dışında böyle bir ikram yapılamayacağına inanmak. 
Yanılmışız. 

Hakan'da 'fayda' tükenmez 

Hakan Şükür çıkıp takır takır oynadığı zamanlar, övgüler düzmek kolaydı. 
Eski formuna ulaşamayınca, bu sefer yeni bir şey icat ettiler 
Santrfor, boş alan yaratıp asist yapıyordu. 
Şimdi yedek kulübesinde... "Hakancılar"ın eli böğründe. 
Yine de Hakan'ı övmek ve ilk on birde görmek için koşulları zorlayanlar var. Galatasaray'ın tıkır tıkır çalışan forvetini bozmadan ben yardımcı olayım 
Yarattığı forma rekabetiyle çıtasını yükseltiyor Ümit Karan'ın, Necati'nin. 
Bırakın dursun durduğu yerde. 



</TEXT>
</DOC>
