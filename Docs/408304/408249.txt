<DOC>
<DOCNO> 408249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sonspo02.html </URL>
<DATE> 2005/12/31/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Kartal yine Jestrovic’in peşinde 
</HEADLINE>
<TEXT>

     Son iki yıldır Beşiktaş'ın transfer listesinde yer alan Sırbistan Karadağ'lı Nenad Jestrovic ile son günlerde yeniden görüşmelere başlandı. 
     
     Anderlecht’ten ayrılıyor 
     İki yıldır Beşiktaş’ın gündemine giren, ancak transferi bir türlü gerçekleştirilemeyen Nenad Jestrovic, bugünlerde yine Siyah-Beyazlılar’ın yakın takibinde... Fenerbahçe’nin eski oyuncusu Serhat Akın ile birlikte Anderlecht’te forma giyen Sırp oyuncu, Belçika Kulübü’nde mutsuz olduğunu açıkladı ve Ocak ayında kesinlikle yollarını ayıracağını vurguladı. İşte bu gelişmenin ardından da Beşiktaş-Jestrovic flörtü yeniden başladı. 
     
     Ceylan Çalışkan devrede 
     Anderlecht ile ayrılık konusunda anlaşma sağlayan 29 yaşındaki oyuncu, Fransız ve İspanyol takımlarının da gözdesi... Beşiktaş, bu ülkelerden gelen teklifleri değerlendirmeye alan Jestroviç için menacer Ceylan Çalışkan aracılığıyla devreye girdi. Teknik direktör Jean Tigana’nın derdi ise mevcut yabancıların durumu. Önce eldekilerin gönderilmesini isteyen Fransız hoca, yarın Başkan Yıldırım Demirören ile buluşuyor. 
     
     Jestrovic kimdir 
     Ülkesi Sırbistan Karadağ. 
     Doğum tarihi 9 Mayıs 1976. 
     Doğum yeri Obrenovac. 
     Boy 1.86. 
     Kilo 80 kg. 
     Mevkii Forvet. 
     
</TEXT>
</DOC>
