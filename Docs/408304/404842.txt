<DOC>
<DOCNO> 404842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sontur49.html </URL>
<DATE> 2005/12/19/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Avusturya'da, akli dengesi bozuk bir Türk cami bastı... 
</HEADLINE>
<TEXT>

     Avusturya'nın batısındaki Dornbirn kentinde bir camiye giren akli dengesi bozuk bir Türk, cemaati, ''hepinizi öldüreceğim'' diye tehdit ettikten sonra olay yerine gelen polis ekiplerince yakalanarak gözaltına alındı. 
     Uyuşturucu madde bağımlısı olduğu için psikiyatri kliniğinde tedavi görmekte olduğu belirtilen 27 yaşındaki kişinin, elinde bir keski ile camiye girerek, namaz için toplanan cemaati, ''hepinizi öldüreceğim'' diye tehdit ettiği ve sağa sola saldırmaya başladığı bildirildi. 
     Olay yerine gelen polis ekiplerine de direnen saldırganın, güçlükle yakalandığını kaydeden polis yetkilileri, saldırganın yakalanması sırasında iki polis memurunun hafif yaralandığını belirttiler. 
     İsmi açıklanmayan saldırganın, uyuşturucu bağımlısı olduğu için psikiyatri kliniğinde tedavi görmekte olduğu, sorgulanmak üzere gözaltına alındığı bildirildi. 
     
</TEXT>
</DOC>
