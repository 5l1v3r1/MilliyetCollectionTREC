<DOC>
<DOCNO> 400547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/dunya/dun01.html </URL>
<DATE> 2005/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye, füzeleri geliştirmiş 
</HEADLINE>
<TEXT>


DIŞ HABERLER SERVİSİ 


İsrail'de yayımlanan Haaretz gazetesinin haberine göre, Hatay'ın Kırıkhan ilçesinde 27 Mayıs'ta bir tarlaya düşen Suriye füzesinin parçalarının incelenmesi sonucu elde edilen bulgular, Suriye'nin Scud füzelerini önemli ölçüde geliştirdiğini gösteriyor. 
Deneme atışında rotasını şaşırarak Hatay'a düşen füzenin tüm parçalarını analiz eden Batılı füze uzmanları gazeteye verdikleri bilgide, Suriye'nin Scud D tipi bu füzeleri, hedefini daha iyi tutturmasını sağlayacak şekilde geliştirdiğini söyledi. Geliştirilmiş Scud D füzelerinin daha küçük hedeflere yönlendirilebileceği belirtildi. 
Haberi veren Associated Press ajansı da, Batılı uzmanların, Suriye'nin füzeyi geliştirme konusunda Kuzey Koreli mühendislerden yardım almış olabileceğini düşündüğünü yazdı. 



</TEXT>
</DOC>
