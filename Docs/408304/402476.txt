<DOC>
<DOCNO> 402476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/sondun04.html </URL>
<DATE> 2005/12/11/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Kara Kuvvetleri Komutanı Büyükanıt ABD'de 
</HEADLINE>
<TEXT>

     NEW YORK DHA 

      KARA Kuvvetleri Komutanı Orgeneral Yaşar Büyükanıt, ABD Kara Kuvvetleri Komutanı Orgeneral Peter Schoomaker'ın davetlisi olarak, THY'nin tarifeli uçağıyla New York'a geldi. 
     Orgeneral Büyükanıt'ı, New York John F. Kennedy Uluslararası Havaalanı'nda, Türkiye'nin New York Başkonsolosu Ömer Önhon karşıladı. Resmi ziyaret için New York'a gelen Orgeneral Büyükanıt'ın Amerikan Kara Harp Okulu West Point'te temaslarda bulunduktan sonra, Pazartesi günü Washington'a geçmesi bekleniyor. Orgeneral Büyükanıt'ın Washington'da Schoomaker'ın yanı sıra Savunma Bakan Yardımcısı Eric Edelman ile de görüşmesi planlanıyor. 
     ABD'nin çeşitli askeri tesislerinde incelemelerde bulunacak olan Orgeneral Büyükanıt'ın, 17 Aralık'ta ABD'den ayrılması bekleniyor. 
     
</TEXT>
</DOC>
