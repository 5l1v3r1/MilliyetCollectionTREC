<DOC>
<DOCNO> 405117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sontur02.html </URL>
<DATE> 2005/12/20/ </DATE>
<TIME> 06.50 </TIME>
<AUTHOR>  </AUTHOR>
<HEADLINE>
Arkadaşlarının cesediyle 3 gün yaşadılar 
</HEADLINE>
<TEXT>

     Antalya'da aşırı dozda eroin aldıktar sonra hayatını kaybeden Şahin Ulu'nun 30 cesedini gardıroba saklayan iki arkadaşının aynı evde üç gün yaşadığı belirlendi. 
     Eroin bağımlısı olduğu iddia edilen Mehmet Akif Orgun, dün polise giderek birlikte eroin kullandıkları arkadaşlarının öldüğünü ve cesedini dolaba sakladıklarını itiraf etti. Orgun, kendisine ait Ulus Mahallesi Rasih Kaplan Caddesi Uğur Apartmanı'nda bulunan dairede arkadaşları Ömer Şen ve Şahin Ulu ile birlikte 4 gün önce eroin partisi düzenlediğini kaydetti. Kendilerine eroin enjekte ettikten sonra sızıp kaldıklarını belirten Orgun, sabah uyandığında Şahin Ulu'nun öldüğünü anladıklarını söyledi. Orgun'un gösterdiği adresteki eve giren polis, genç adamın cesediyle karşılaştı. Yapılan incelemede, Ulu’nun üzerinde az miktarda esrar maddesi tespit edildi. Evde yapılan araştırmada da çok sayıda şırınga bulundu. Polis Şahin Ulu'nun cesedini saklandığı gardıroptan alarak otopsi yapılması için Akdeniz Üniversitesi Tıp Fakültesi Hastanesi Adli Tıp Kurumu morguna kaldırdı. Olaydan sonra kaçan Ömer Şen ise bir parkta yakalandı. Şen ve Orgun, ifadelerinin ardından tutuklanma istemiyle adliyeye sevk edildi. Otopside Şahin Ulu'nun aşırı dozda eroinden öldüğü kesinleşti. 
     ANTALYA DHA 


     
</TEXT>
</DOC>
