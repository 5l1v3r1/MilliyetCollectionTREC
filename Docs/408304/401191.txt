<DOC>
<DOCNO> 401191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/ekonomi/eko06.html </URL>
<DATE> 2005/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyona son darbe 
</HEADLINE>
<TEXT>


GÜLÇİN ÜSTÜN Ankara 


1 Enflasyon hedeflemesi nedir 
Merkez Bankası'nın belirli bir dönem için enflasyon oranının saptanması ve para politikalarının bu orana ulaşabilecek şekilde yürütülmesi anlamına geliyor. 

2 Diğer rejimlerden farkı ne 
Hedeflerin açıklanması ve üç aylık kontrol edilmesi, merkez bankalarının bu hedeflere ulaşmaması halinde kamuoyuna hesap vermesi. 

3 Hedef nasıl belirleniyor 
Merkez Bankası hedefini hükümetle birlikte saptayacak. Gösterge olarak TÜFE kullanılacak. Çekirdek olarak tek gösterge yerine birden çok gösterge değerlendirilecek. 

4 Nasıl uygulanacak 
Hedefler üç yıllık ilan edilecek. Enflasyonun hedefin altında gerçekleşmesi de üzerinde kalması gibi olumsuz değerlendirilecek. 

5 Hedeften sapma durumunda ne olacak 
Merkez Bankası MB Başkanı, kişisel sorumlu olmayacak. Sapma halinde MB, nedenleri ve gereken önlemleri kamuoyuyla paylaşacak, hükümete rapor sunacak. 

6 Avantajları neler 
Para politikası uygulanmasında şeffaflık ve hesap verilebilirlik artacak. Fiyat istikrarı sağlanacak. 

7 Kur politikası nasıl etkilenir 
Kur rejimi değişmeyecek. Ancak öngörülmeyen gelişmeler halinde kurda dalgalanma olabilir. 2006'dan itibaren günlük ihale tutarı 20 milyon dolarla sınırlı. 

8 Uygulama faiz oranlarını etkileyecek mi 
Başarılı uygulama reel faizlerin inmesini sağlayacak. 2 Ocak'tan itibaren borç verme faizi 1 puan indirilecek, 4 puan olan borçlanma ve borç verme faizi aralığı 3 puan olacak. 

9 Vatandaşa ne getirecek 
Enflasyonun düşmesiyle birlikte gelir dağılımının düzelmesi, büyümenin artması sağlanacak. Krizlerin oluşma olasılığı azalacak. 

10 Hedefleme için gerekli koşullar oluştu mu 
Para politikasının öngörülebilirliğinin artması, TL cinsi yatırımların yükselmesi ve finansal kesimin kırılganlığının azalması koşulların oluşmaya başladığını gösteriyor. 


</TEXT>
</DOC>
