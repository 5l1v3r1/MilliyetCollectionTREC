<DOC>
<DOCNO> 405430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonspo28.html </URL>
<DATE> 2005/12/21/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Hagi Üzgünüm, Türk taraftarlar beni kavgacı olarak hatırlayacak... 
</HEADLINE>
<TEXT>

     Galatasaray'ın eski teknik direktörü ve futbolcusu Gheorghe Hagi, hakeme hakaret ettiği gerekçesiyle aldığı cezayla ilgili olarak, ''Üzgünüm, çünkü Türk taraftarlar beni kavgacı biri olarak hatırlayacaklar'' dedi. 
     Romanya Milli Takımı'nın eski oyuncularından Hagi, 4 yıl önce Galatasaray'da forma giyerken çıktığı bir maçta hakem Erol Ersoy'a hakaret ettiği iddiasıyla yargılandığı davada aldığı ve paraya çevrilerek ertelenen 17 ay hapis cezasıyla ilgili olarak, üzgün olduğunu, çünkü bu cezanın Türk taraftarların kendisini kavgacı biri olarak hatırlamasına neden olacağını vurgulayarak, ''Ama ben öyle biri değilim'' diye konuştu. 
     Romanya Birinci Futbol Ligi takımlarından Politehnica Timisoara'yı çalıştıran Hagi, avukatıyla temyiz başvurusu yapmak için görüşeceğini söyledi. 
     
</TEXT>
</DOC>
