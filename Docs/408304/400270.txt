<DOC>
<DOCNO> 400270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sonspo01.html </URL>
<DATE> 2005/12/03/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Fenerbahçe ve Trabzonspor tribünleri arasında gerginlik çıktı 
</HEADLINE>
<TEXT>

     30 binden fazla Fenerli, bin kadar Trabzonlu vardı statta. Karşılıklı atışmalar yüzünden iki taraf arasındaki tansiyon bir hayli yükseldi 
     
     Trabzon dışarı’ 
     şükrü Saracoğlu Stadı’ndan küfürü kaldıran Fenerbahçe taraftarı, dün gece de bu tavrını sürdürdü. Hem de tribünde yerini alan 1000 kadar Trabzonlu taraftarın küfürlü tezahüratlarına rağmen. Ancak bu durum, iki takım taraftarları arasında gerginliğe neden oldu. Özellikle maçın ilk yarısında Trabzonspor’un golü geldikten sonra taraftarlar arasında gerginlik yaşandı. Kapalı tribündeki bir grup seyirci, uzun süre Trabzon dışarı'' tezahüratında bulundu. 
     
     Tribünler boş kaldı 
     İki takım taraftarları arasındaki gerginliğin büyümemesi için güvenlik güçleri büyük önlemler aldı. 1000 dolayındaki Bordo-Mavili taraftar, maç bittikten yarım saat sonra stattan çıkarıldı. Taraftarlar polis eşliğinde otobüslere bindirilip Saracoğlu’ndan götürüldü. Bu arada İstanbul’da günboyu yağan yağmur nedeniyle maça ilgi azdı. Sezon başından bu yana Kadıköy’ü tıka basa dolduran Sarı-Lacivertliler bu kez şaşırttı. Şükrü Saracoğlu Stadı’nın kale arkası tribünlerinde büyük boşluklar vardı. 
     
</TEXT>
</DOC>
