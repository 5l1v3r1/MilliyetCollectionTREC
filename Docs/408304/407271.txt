<DOC>
<DOCNO> 407271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sondun13.html </URL>
<DATE> 2005/12/28/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Yunanistan'da işkenceye karışan İngiliz ajanların isimleri yayınlanınca.. 
</HEADLINE>
<TEXT>

     BBC TÜRKÇE 

      Londra'daki 7 Temmuz saldırıları ardından İngiliz ajanların Yunanistan'da Pakistanlıların başlarına çuval geçirip döverek sorgulanmasına katıldığı iddiaları, bir Yunan gazetesinin olaya karışmakla suçlanan ajanların isimlerini yayımlaması ardından bugün bütün Ada basınında yer buldu. The Guardian, Yunan hükümetinin bu konuda bir soruşturma açması için gitgide daha fazla baskı gördüğünü yazarken, Independent Yunanistan Adalet Bakanlığı'nın bu konuda bir soruşturma açacağını belirtiyor. 
     Gazeteye göre gözaltına alınan Pakistanlıları temsil eden ünlü Yunan avukat da, adı geçen 15 kadar Yunan ajanın da ifade vermesini talep ediyor. 
     Times başta, İngiliz Dışişleri Bakanlığı'nın böyle bir olaya İngiliz ajanların karışmadığı şekilindeki ısrarlı yalanlamalarına rağmen, adı geçen bir ajanın Londra'ya geri çağırıldığını yazıyor. 
     Gazeteye göre Atina'daki İngiltere elçiliğinden iki ajan da sorgulanmak üzere ülkeye döndü. 
     
</TEXT>
</DOC>
