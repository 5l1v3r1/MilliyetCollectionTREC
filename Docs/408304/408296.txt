<DOC>
<DOCNO> 408296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sonyas01.html </URL>
<DATE> 2005/12/31/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
İşte 2005'in en kötü filmleri... 
</HEADLINE>
<TEXT>

     İngiliz Bulvar gazetesi Daily Mirror, 2005 yılının en kötü filmlerini seçti. 
     Her yıl sonunda dünyanın önde gelen gazeteleri "geçen yılın en iyilerini" seçerken, İngiliz bulvar gazeteleri, "en kötüleri" seçmeye devam ediyor. Daily Mirror gazetesi, 2005 yılının en kötü filmlerini seçti. 
     David Edwards imzalı yazıda, 2005 yılının en kötü filmi, Guy Richie’nin "Revolver" filmi seçildi. Gazete, filmin "kesinlikle zamanın ötesinde" olduğunu belirtti. 
     Nicole Kidman’ın bir cadıyı canlandırdığı "Bewitched", "sözde komedi" olarak nitelendirilirken, Colin Farrell’in "Alexander" filmi için "Annesi rolündeki Angelia Jolie Rus aksanı takınırken Collin Farrell İrlanda aksanında ısrar etti" denildi. 
     Robert De Niro ve Dakota Fanning’in oynadığı "Hide and Seek" filmi için de "ilk 1 saati iyiydi, daha sonra kaygı verici hal almaya başladı, son 20 dakika ise yılın en hayal kırıklığı yaratan sonuydu" yorumu yapıldı. 
     İşte Daily Mirror’a göre yılın en kötü filmleri -Revolver. 
     -Bewitched. 
     -Alexander. 
     -Hide and Seek. 
     

ANKA 
     
</TEXT>
</DOC>
