<DOC>
<DOCNO> 408259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sonspo12.html </URL>
<DATE> 2005/12/31/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Nihat'ın transferi 8 Ocak'tan önce netlik kazanmayacak... 
</HEADLINE>
<TEXT>

     Şenhan Bolelli 

İspanya'nın Real Sociedad takımında forma giyen Nihat Kahveci'nin, Rus Spartak Moskova'ya transferinin 8 Ocak tarihinden önce netlik kazanmayacağı belirtildi. 
     Nihat'ın tranferinin noel ve yeni yıl tatillerinden dolayı resmilik kazanamadığı söylenirken, diğer bir engelin Türk futbolcunun dizinde yaşadığı sakatlıktan olduğu ifade ediliyor. 
     Geçtiğimiz sezon ortasında şubat ayında sol dizinden sakatlanan ve geçirdiği ameliyet sonrası yaklaşık 6 ay sahalardan uzak kalan Nihat'ın dizinin Spartak Moskova takımının doktorları tarafından kontroldan geçirileceği ancak tatilden dolayı bunun ertelendiği öğrenildi. 
     Yazın CSKA Moskova takımına gitmesi gündemdeyken dizindeki sakatlıktan dolayı transferi durdurulan Nihat ile ilgili benzer şüpheleri bulunduğu kaydedilen Spartak Moskova takımının doktorlarının, özel kliniklerde kendi gözleriyle dizin durumunu görmek istediği bildirildi. 
     26 yaşındaki milli futbolcunun Spartak Moskova'ya transfer olması halinde Real Sociedad'ın 3 milyon Avro kazancağı, Nihat'ın ise 4 yıllık kontratla toplam 11.5 milyon Avro alması öngörülüyor. 
     
</TEXT>
</DOC>
