<DOC>
<DOCNO> 404714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/soneko34.html </URL>
<DATE> 2005/12/19/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
The Green Park'tan Pendik'e otel yatırımı 
</HEADLINE>
<TEXT>

     The Green Park Grubu, yaklaşık iki ay önce Pendik'te satın aldığı araziye 50 milyon dolar yatırımla otel inşa edecek. 
     The Green Park Grubu'ndan yapılan açıklamaya göre, özellikle kongre turizmine hitap edecek, deniz kenarındaki otelin inşaatına Ocak 2006'da başlanması ve bir yılda tamamlanması hedefleniyor. 
     Öz kaynağın yanı sıra, kredi de kullanılacak olan otel, ''S'' şeklindeki mimarisiyle dikkat çekecek. 
     The Green Park Hotels And Resorts Yönetim Kurulu Üyesi Nihal Üstündağ, otelin yatak sayısının 700'le sınırlı tutulacağını belirterek, ''Sabiha Gökçen Havalimanı'na yeni yeni havacılık firmalarının girmeye başlaması ve burasının trafiğinin artması bizi teşvik eden nedenlerden. Buradaki sirkülasyonun artması, direkt olarak konaklama talebinin artmasına yansıdı. Oda, toplantı salonu ihtiyaçları, Anadolu Yakası'nda daha da arttı. Biz bu ihtiyaçlara cevap vermeye çalışacağız'' dedi. 
     Paris ve Berlin'de de otel açmayı çalıştıklarını, bu konuda bazı girişimlerde bulunduklarını bildiren Üstündağ, otel tasarımında çok sayıda mimarla çalıştıklarını kaydetti. 
     
</TEXT>
</DOC>
