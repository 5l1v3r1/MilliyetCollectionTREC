<DOC>
<DOCNO> 400557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/guncel/gun01.html </URL>
<DATE> 2005/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazarlara çarpık iddia 
</HEADLINE>
<TEXT>


Köşe yazılarında, Ermeni konferansı için iptal kararı veren h kim ile mahkemeye hakaret ettikleri gerekçesiyle haklarında dava açılan yazarların yazıları, iddianamede eksik ve çarpıtılmış olarak yer aldı 


Ermeni konferansını iptal eden h kime ve mahkemeye yazılarında hakaret ettikleri gerekçesiyle Hasan Cemal, İsmet Berkan, Haluk Şahin, Murat Belge ve Eral Katırcıoğlu hakkında açılan davanın iddianamesine alınan ve suç isnat edilen cümlelerle, gazetelerdeki yazılar arasında farklar bulunduğu ortaya çıktı. İddianamedeki cümleler ve yazının orijini şöyle Tırnak içindekiler iddianameden, parantez içindekiler ise köşe yazısından 

HASAN CEMAL 23 Eylül 2005 "...Yoksa askeri rejim altında mıyız ", "...Hiçe sayabilen kafaların hangi sistemi içinde bulunduğu bir ülkede yazık...", 
Nasıl bir ülkede yaşıyoruz Rejimin adı nedir Yoksa askeri rejim altında mıyız Üniversiteye böylesine müdahale edebilen, akademik özgürlüğü böylesine hiçe sayabilen kafaların yargı sistemi içinde bulunduğu bir ülkede, demokratik hukuk devletinden nasıl söz edebiliriz ki Bu kararla ülkemizde hukuk yara aldı. Yazık 

EROL KATIRCIOĞLU 24 Eylül 2005 "...Çiçek gibi bir Bakanın bulunduğu Bakanlığın personelinden ne hayır gelir..." 
Çiçek gibi bir bakanın bulunduğu bir bakanlığın personelinden ne hayır gelir diye düşünmek haksızlığını da yapmak istemiyorum. Ama bu kararı verenler hakkında bir soruşturma açılıp açılmayacağını da merakla bekliyorum. 

İSMET BERKAN 23 Eylül 2005 "...bu kararı... Üniversitelerin bilimsel özelliğine karşı yapılmış en güçlü saldırıdır..." 
Bence İstanbul 4 numaralı İdare Mahkemesi'nin bu kararı, bu ülkede epey uzun zamandan beri üniversitelerin bilimsel özerkliğine karşı yapılmış en güçlü saldırıdır. 

HALUK ŞAHİN 25 Eylül 2005 "...Ama bu karar pes doğrusu..." "...Üniversitelerin bilimsel özgürlüğüne ve akademik özelliğini hiçe sayan böyle bir kararı..." 
... Ama, bu karar Pes doğrusu Üniversitelerin bilimsel özgürlüğünü ve akademik özerkliğini hiçe sayan böyle bir kararı talep edebilmek için başvuranların demokrasiye inançlarının sıfır olması gerekir. 

MURAT BELGE 24 Eylül 2005 
Belge'nin yazısında "Şimdiye kadar birçok kişinin zaten belirtmiş olduğu gibi..." cümlesine iddianamede yer verilmeyerek görüş doğrudan Belge'ye atfedildi. 
"... Ermeniler isimli konferansın iptaline dair karar veren Mahkeme ve Hakimi hedef alınarak Mahkemenin bu kararı, tanım gereği bir karar olduğuna göre, üzerinde konuşabiliriz... Türkiye'nin Hukuk tarihine geçecek ve ilelebet orada kalacak bir karar bu..." 
Mahkemenin bu ara kararı, tanım gereği bir 'karar' olduğuna göre, üzerinde konuşabiliriz. Şimdiye kadar birçok kişinin zaten belirtmiş olduğu gibi, Türkiye'nin hukuk tarihine geçecek ve 'ilelebet' orada kalacak bir karar bu... 



</TEXT>
</DOC>
