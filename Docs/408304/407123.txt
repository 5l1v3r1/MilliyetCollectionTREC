<DOC>
<DOCNO> 407123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sontur39.html </URL>
<DATE> 2005/12/27/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Üniversiteli kıza tecavüz ve şantaj 
</HEADLINE>
<TEXT>

     İzmit’te üniversite öğrencisi kız, internette tanıştığı kişinin tecavüzüne uğradığını iddia etti. 
     AA muhabirinin edindiği bilgiye göre, Kocaeli Üniversitesi’nde öğrenim gören Z.S 20 , Kocaeli Cumhuriyet Savcılığı’na yaptığı başvuruda, aynı üniversitedeki S.D 22 ile internette tanıştığını ve bu kişiyle birkaç kez buluştuktan sonra da Arslanbey Beldesi’ndeki Atakent Konutları’nda ikamet eden Y.C’nin evine gittiklerini belirtti. 
     Z.S, evde kendisine ikram edilen meyve suyunu içtikten sonra başının dönmeye başladığını, bu sırada S.D’nin kendisine ait cep telefonunun SIM kartını almasına itiraz etmesi üzerine darp edilip bayıltıldıktan sonra bu kişinin tecavüzüne uğradığını öne sürdü. 
     S.D’nin, çıplak fotoğraflarını ve görüntülerini videoya çekerek şikayette bulunmaması yönünde şantaj yaptığını iddia eden Z.S, zanlıların yakalanıp cezalandırılmasını istedi. 
     Savcılık genç kızın iddiaları üzerine 2 zanlının yakalanması için çalışma başlattı. 
     
</TEXT>
</DOC>
