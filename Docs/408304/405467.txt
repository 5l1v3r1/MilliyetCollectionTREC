<DOC>
<DOCNO> 405467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sontur23.html </URL>
<DATE> 2005/12/21/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Küçük yaşta kız kaçırmaktan 5 kişi tutuklandı, 1 kişi aranıyor 
</HEADLINE>
<TEXT>

     Denizli’nin Buldan İlçesi’nde "küçük yaşta kız kaçırmak, alıkoymak ve tecavüz" iddiasıyla 5 kişi tutuklandı, firarda olan 1 kişinin ise arandığı bildirildi. 
     AA muhabirinin aldığı bilgiye göre, Yayla Köyü’nde oturan E.K, babası M.K, ağabeyi A.K, arkadaşları H.U. ve A.U. ile birlikte komşu köy Aktaş’a giderek, dağda koyun otlatmakta olan Ö.Y’yi 16 kaçırdı. Ailesinin yardımıyla 3 gün gizlenen Ö.Y’ye, bu arada E.K tarafından tecavüz edildiği öğrenildi. 
     Kaçırılan kızın ailesinin şikayetçi olması üzerine E.K, babası, ağabeyi ve bu olayda kendisine yardım eden 2 arkadaşıyla birlikte yakalandı. Sorgulamalarının ardından adliyeye sevk edilen 5 kişi, çıkarıldıkları mahkemede "küçük yaşta kız kaçırmak, alıkoymak ve tecavüz" iddiasıyla tutuklandı. 
     Bu olayla ilgili olarak halen firarda olan 1 kişinin de arandığı bildirildi. 
     
     Ö.Y "EN AĞIR CEZAYI ALSINLAR" 
     Kaçırılma olayını AA muhabirine anlatan Ö.Y, yaşadığı korkuyu üzerinden atamadığını, sürekli kaçırma anını hatırladığını, uykusundan kabuslar görerek uyandığını söyledi. 
     Kendisini kaçıranları tanımadığını ifade eden Ö.Y, "Dağda koyun otlatıyordum. Birden etrafımı sardılar. Silahlı 6 kişi, eşkıya gibi beni koyun otlatırken kaçırdı. 3 gün sakladılar. Nereye götürdüklerini bilmiyorum. E.K’de bana tecavüz etti. Bana bunu yapanlar en ağır cezayı alsınlar" dedi. 
     
</TEXT>
</DOC>
