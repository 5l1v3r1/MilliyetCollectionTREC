<DOC>
<DOCNO> 406803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sontur52.html </URL>
<DATE> 2005/12/26/ </DATE>
<TIME> 22.05 </TIME>
<AUTHOR>  </AUTHOR>
<HEADLINE>
Velilerin, Atatürk büstünü çiğnediği ileri sürdüğü öğretmene gözaltı 
</HEADLINE>
<TEXT>

     Denizli'nin Acıpayam İlçesi'nde, bir öğretmenin Atatürk posterini çiğnediği iddia edildi. 
     Alınan bilgiye göre, ilçeye bağlı Kelekçi Beldesi'ndeki Atatürk İlköğretim Okulu'nda resim öğretmenliği yapan F.D'nin sınıfta asılı Atatürk posterini yere attığını ve üzerine çıkıp çiğnediğini iddia eden öğrenciler, bunu ailelerine söyledi. Velilerin jandarmaya şikayeti üzerine F.D gözaltına alındı. 
     F.D'nin sorgulamasında suçlamaları reddettiği, ''Duvardaki Atatürk posteri uygun değildi. O nedenle indirip yerine öğrencilerin yaptığı resimleri astım. Atatürk posterini çiğnemem söz konusu değildir'' dediği öğrenildi. 
     Jandarmadaki sorgulamasının ardından adliyeye sevk edilen F.D, savcılıkta ifadesinin alınmasından sonra tutuksuz yargılanmak üzere serbest bırakıldı. 
     
</TEXT>
</DOC>
