<DOC>
<DOCNO> 404646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sondun12.html </URL>
<DATE> 2005/12/19/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Kerkük'te Irak Türkmen Cephesi bürosuna saldırı 4 yaralı 
</HEADLINE>
<TEXT>

     Kerkük’te Irak Türkmen Cephesi ITC 
     bürosuna düzenlenen silahlı saldırıda 1’i ağır 4 kişi yaralandı. 
     ITC Dış İlişkiler Sorumlusu Mustafa Ziya, AA muhabirine yaptığı açıklamada, Kerkük’ün Almas bölgesindeki ITC bürosunun, gece, kimliği henüz belirlenemeyen kişilerce uzun namlulu silahlarla tarandığını söyledi. 
     Saldırıda biri ağır olmak üzere 4 güvenlik görevlisinin yaralandığını ifade eden Ziya, şöyle konuştu 
     "Yaralılarımızın tedavisi sürüyor. Saldırı büyük ihtimalle Kürt milisler tarafından düzenlendi. Karanlıktan faydalanıp kaçmışlar. 
     Büroda büyük maddi hasar da var. Seçim nedeniyle bize yönelik saldırılar arttı. Sabah bir grup ABD askeri geldi. Bize yönelik saldırıları görüştük. Gerekli önlemlerin alınması için çaba göstereceklerini söylediler." Seçimde yaşanan ihlalleri de seçim komiserliğine ilettiklerini belirten Ziya "Son olarak 70 ihlali seçim komiserliğine bildirdik. 
     Dün ihlallere itiraz için son gündü. Belirlediklerimizi bildirdik. 
     Burada büyük ihlaller yaşandı. Başvurumuzun sonucunu bekliyoruz" dedi. 
     
</TEXT>
</DOC>
