<DOC>
<DOCNO> 403292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/yazar/ulagay.html </URL>
<DATE> 2005/12/14/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Ekonomi neden kafa karıştırıyor 
</HEADLINE>
<TEXT>


Geçen pazar Sabah gazetesinin ekonomi sayfasının manşeti şöyleydi "Sanayi S.O.S. veriyor, imdat çığlığını duyun". Habere göre İstanbul Sanayi Odası Başkanı Tanıl Küçük, İstanbul Sanayi Forumu Meslek Komiteleri ortak toplantısında yaptığı konuşmada, üyelerinden çok ciddi uyarı sinyalleri aldıklarını belirtmiş ve özellikle k rsız çalışma noktasına gelen ihracata yönelik sanayinin S.O.S. sinyalleri verdiğini söylemişti. 
Türkiye İhracatçılar Meclisi Başkanı Oğuz Satıcı buna benzer şik yetleri epey zamandır dile getiriyor ve Merkez Bankası'nın faizleri yüksek tutup TL'nin aşırı değerlenmesine yol açtığını ileri sürerek Merkez Bankası'nı suçluyor. 
Ekonominin verileriyle haşır neşir olan ekonomist dostum Asaf Savaş Akat da, TL'nin bugün eriştiği kur düzeyiyle sürdürülebilir bir büyümenin mümkün olmadığını ve ekonomide ciddi bir yavaşlamanın, hatta durgunluğun gündeme gelebileceğini savunuyor bir süredir. 

Ekonomi coşmuş 
Öte yandan ekonomideki büyümenin geniş kesime yansımadığı, orta sınıfın eridiği, toplumsal patlamanın şartlarının oluştuğunu ileri süren haber ve yorumlara da daha sık rastlanıyor son zamanlarda. 
Bütün bunların etkisiyle ekonominin geleceğine ilişkin soru işaretlerinin artmaya başladığı bir ortamda, yeni adıyla Türkiye İstatistik Kurumu TÜİK 2005 yılının 3. çeyreğine ilişkin milli gelir GSMH ve GSYH verilerini açıkladı önceki gün. Bu rakamlara bakarak karamsarlığı sündürmek pek mümkün değildi. Sabit fiyatlarla GSMH 7.3, GSYH 7 büyümüştü 3. çeyrekte ve 9 aylık büyüme de 5.5 olmuştu. 
Rakamların ayrıntılarına bakıldığında daha da çarpıcı bir tablo ortaya çıkıyor. 2005 yılının 3.çeyreğinde sabit fiyatlarla özel nihai tüketim 11.2 artmış, reel sektör yatırımlarının göstergesi olan sabit sermaye oluşumu 27.8, inşaat sektörü 19.7, ticaret 7.1 büyümüş. İlk iki çeyrekte hiç büyüyemeyen tarım kesiminde bile 6.4'lük bir büyüme kaydedilmiş. Tüketim harcamalarının alt kalemlerine bakıldığında da gıda harcamalarında 10.1'lik, dayanıklı tüketim malı harcamalarında 31'lik çarpıcı artışlar göze batıyor. 

Sorun nerede 
Bu rakamlara bakarak ekonominin yavaşlama sinyalleri verdiğini ileri sürmek ve yeni faiz indirimlerini savunmak kolay değil. Yılın son çeyreğinde de keskin bir yavaşlamanın sinyalleri yok orta yerde. 
O halde sorun nerede, tüm bu şik yetler ve karamsar beklentilerin kaynağında ne var 
Cevabın ipuçlarını değerli dostum Ercan Kumcu'nun dünkü yazısında bulmak mümkün. Sorun imalat sanayinde ve özellikle de ihracata yönelik kimi sektörlerde. Kumcu'nun aktardığı verilere göre bu yılın ilk on ayında tekstil sektöründe 13, giyimde 12.5, deri eşyada 24'lük üretim düşüşleri yaşanmış. Sanayinin kimi sektörlerinde ve ekonomideki ağırlığı artan sanayi dışı kesimlerde ise çarpıcı büyüme oranları çıkıyor karşımıza. 
Türkiye ekonomisi kapsamlı bir dönüşümün içine girmiş durumda. Bu sancılı süreçte kafalar daha çok karışacak. 



</TEXT>
</DOC>
