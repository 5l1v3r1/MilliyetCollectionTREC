<DOC>
<DOCNO> 402639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/spor/ydemirkol.html </URL>
<DATE> 2005/12/12/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Fenerbahçe'yi böyle yenemezsin 
</HEADLINE>
<TEXT>



Bir tek Serge Die'yle var olmaya çalışan bir takımın, ne form durumunda olursa olsun Fenerbahçe'ye direnmesi olası değil. Bir oyuncuyla Yozgatlı'yla, Aurelio'yla Tuncay'la Appiah'la başa çıkamazsınız. Çıkamadılar da zaten. 
Dün Fenerbahçe hızlı başlayıp klasik uyutma taktiğiyle götürdüğü maçta Erciyes'in orta sahasızlığı nedeniyle maçı kopardı. İşin özeti şu aslında Fenerbahçe, PSV'nin, Milan'ın kendisine yaptığını Türkiye'deki rakiplerine yapıyor. Tabii daha düşük kalitede oynayarak. 

Roller değişik 
Maç 2-0 iken yerleşik savunma arasından Tuncay'ın attığı golü başka nasıl açıklayabilirsiniz ki Derin yerleşim sorunları, hamle zamanlamasındaki yanlışlıklar hep aynı. Sadece roller değişik. Milan rolünde Fenerbahçe. Fenerbahçe rolünde diğerleri. Öyle derin analizlere gerek yok yani. Bu klasmanda Fenerbahçe rakipsiz duruyor. Fenerbahçe'nin yapamadığı Avrupa'da oynarken vitesi yükseltmek. Normalde hep 2. viteste oynarken kazanan Fenerbahçe, Avrupa'da vitesi yükseltemiyor. Mesele bu. Ve ben artık Daum'un mühendisi olduğu bu otomobilin daha yüksek vitesinin olmadığına ikna olmaya başadım. 
Bu oyun içerisinde üzerinde durulacak bir - iki nokta var tabii. Önce Daum'un oyuncu skalası. Maç 3-0, Avrupa yolu kapanmış, rakip yılmış ve oyuna hala Deniz ve Kemal giriyor. Eğer Fenerbahçe'nin gençleri bu maçta bile oynayacak yeterlilikte değilse, Daum'a "Sen bu takımla nasıl yola çıkarsın" diye sormak lazım. Eğer yeterlilerse niye oynamıyorlar Bir diğer önemli nokta ise hakem triosu. Fenerbahçe'nin ikinci golüne yol açan penaltı öncesinde Alex'in, Mamadou'ya yaptığı faul nasıl görülmez Üstüne Volkan'ın ceza sahası dışında eliyle oynadığı ve sarı kart görmesi gereken pozisyon nasıl pas geçilir 



</TEXT>
</DOC>
