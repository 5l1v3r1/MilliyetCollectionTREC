<DOC>
<DOCNO> 406736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sonspo13.html </URL>
<DATE> 2005/12/26/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Beşiktaş'ın Carew ve Nihat transferinden gelecek para umudu suya düştü 
</HEADLINE>
<TEXT>

     Arsenal’in Carew için teklif ettiği 20 milyon Euro’yu Lyon’un kabul etmemesi üzerine Beşiktaş, yüzde 30’luk pay fırsatını kaçırmış oldu. 
     Beşiktaş’ın eski oyuncuları Nihat ve Carew’den beklediği maddi gelir büyük oranda suya düştü. Arsenal’in Carew için teklif ettiği 20 milyon Euro’luk bonservis bedelini Lyon’un kabul etmemesi üzerine Kara Kartal, yüzde 30’luk pay fırsatını kaçırmış oldu. Beşiktaş, bir hayal kırıklığı da Nihat konusunda yaşadı. S.Moskova ile R. Sociedad başarılı oyuncu için 16 milyon Euro’ya anlaşmasına rağmen rakamın 6 milyon Euro olarak açıklanması da sıkıntı yarattı. Bilindiği gibi İspanyol kulübüyle yapılan anlaşmaya göre Nihat 5 milyon Euro’nun üzerinde bir rakama satılırsa Beşiktaş bu miktardan yüzde 30 pay alacaktı. 

     
</TEXT>
</DOC>
