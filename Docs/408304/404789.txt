<DOC>
<DOCNO> 404789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sonspo46.html </URL>
<DATE> 2005/12/19/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Fenerbahçe, taktik çalışması yaptı... 
</HEADLINE>
<TEXT>

     Fenerbahçe, Gaziantepspor ile yapacağı Fortis Türkiye Kupası maçı hazırlıklarına bir günlük iznin ardından başladı. 
     Samandıra Tesisleri'ndeki büyük sahanın karla kaplı olması nedeniyle sarı-lacivertliler, temizlenmiş küçük sahada çalıştı. 
     Teknik direktör Christoph Daum yönetimindeki antrenmana kondisyon çalışmasıyla başlayan futbolcular, daha sonra taktik ağırlıklı çift kale maç yaptı. 
     Antrenmana sakatlıkları bulunan Mehmet, Anelka, Nobre ve Selçuk katılmadı. 
     Bu arada, antrenmanın sonlarına doğru kulüp başkanı Aziz Yıldırım ile asbaşkanlar Mahmut Uslu ve Murat Özaydınlı da tesislere gelerek, kısa bir süre çalışmayı izledi. 
     Sarı-lacivertliler, yarın basına kapalı yapacakları antrenmanla Gaziantepspor maçı hazırlıklarını tamamlayacak. 
     
</TEXT>
</DOC>
