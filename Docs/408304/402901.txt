<DOC>
<DOCNO> 402901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/guncel/gun03.html </URL>
<DATE> 2005/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombalı aracı alanlar aranıyor 
</HEADLINE>
<TEXT>


Şemdinli'deki ilk patlamada kullanılan aracın 6-7 kez el değiştirdiği belirlendi, aracı ilk ve son satanlar bulundu 

GÖKÇER TAHİNCİOĞLU Ankara 

Hakk ri'nin Şemdinli İlçesi'nde 1 Kasım'da yaşanan ilk patlamada 150 kilogramlık patlayıcı taşıyan aracı satan son kişi belirlenerek tutuklandı. İfadesinde aracı bölge insanı olmadığı anlaşılan iki kişiye sattığını belirten zanlının 9 Kasım'da Umut Kitabevi'ne yönelik saldırının failleri olduğu iddiasıyla tutuklanan astsubaylar Ali Kaya ve Özcan İldeniz'le yüzleştirebileceği belirtildi. 
Şemdinli Savcılığı'nın Kaya ve İldeniz'in yakalandığı 30 AK 933 plakalı araçta, Umut Kitabevi'nin krokisinin yanı sıra 1 Kasım'da zarar gören 67 ev ve işyerinin yer aldığı alanın krokisini de bulunmuştu. 9 Kasım'daki bombalama olayına ilişkin soruşturma dosyasını çete ve terör suçlarına bakmakla yetkili Van Savcılığı'na gönderen Şemdinli Savcılığı'nın, 1 Kasım'daki patlamaya ilişkin dosyayı da "terör veya çete suçu" nedeniyle gönderme ihtimali belirdi. 
Savcılığın soruşturmasında 1 Kasım'daki patlamadan sonra eldeki tek delil olan patlayıcı yüklü araç Yüksekovalı bir köylünün üzerine kayıtlı çıktı. Köylünün sorgusunda aracı uzun süre önce satmasına rağmen ruhsatını devretmediği anlaşıldı. Köylünün aracı sattığını söylediği kişilerin bulunarak sorgulanması üzerine aracın aynı şekilde 6-7 kez el değiştirdiği anlaşıldı. 
Aracı son alan kişileri bulamayan savcılık, aracı son satan kişiye ulaştı. Yüksekovalı bu vatandaş da aracı Hakk rili olmadığı konuşmalarından anlaşılan iki kişiye sattığını ve işlemin yarım saatte bittiğini ifade ederek müşterilerinin "Bize çok acil lazım" dediklerini belirtti. 

Eşleştirme yapılıyor 
Olaya karışmış olabileceği şüphesiyle tutuklanan kişiden aracı satın alan 2 kişinin eşkal bilgilerini alan savcılığın soruşturmayı derinleştirdiği, eşk l bilgilerini örtüştürme çalışmalarının sürdüğü ifade edildi. 



</TEXT>
</DOC>
