<DOC>
<DOCNO> 404838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sontur45.html </URL>
<DATE> 2005/12/19/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Aile içi tartışma kanlı bitti 
</HEADLINE>
<TEXT>

     Diyarbakır’da bir baba silahla ateş ettiği oğlunu öldürdü, diğer oğlu ile ayrı yaşadığı eşini yaraladı. 
     Alınan bilgiye göre, Mehmet Türker, bir süredir ayrı yaşadığı eşi Suna Türker’in 40 Şehitlik Beldesi’ndeki evine gelerek, eşi, oğulları Doğan Türker 19 ve İhsan Türker ile tartıştı. 
     Tartışmanın kavgaya dönüşmesi üzerine, Mehmet Türker, üzerindeki tabancayla eşi ve çocuklarına ateş etti. 
     Olayda yaralanan Suna Türker, Doğan Türker ve İhsan Türker, Diyarbakır Devlet Hastanesi’nde yapılan ilk müdahalenin ardından Dicle Üniversitesi Tıp Fakültesi’ne sevk edildi. 
     Yaralı İhsan Türker, yapılan müdahaleye rağmen kurtarılamadı. Suna ve Doğan Türker’in sağlık durumunun iyi olduğu bildirildi. 
     Olaydan sonra kaçan Mehmet Türker’in yakalanmasına çalışılıyor. 
     
</TEXT>
</DOC>
