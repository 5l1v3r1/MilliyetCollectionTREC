<DOC>
<DOCNO> 400502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/sontur01.html </URL>
<DATE> 2005/12/04/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
İstanbul'a sis çöktü... Hava ve deniz ulaşımı aksattı... 
</HEADLINE>
<TEXT>

     İstanbul'u etkisi altına alan yoğun sis nedeniyle sabah saatlerinde bazı vapur seferleri yapılamadı. Hava ulaşımında da gecikmeler yaşandı. Seferler öğle saatlerinden itibaren normale döndü. 
     Kenti gece saatlerinden itibaren etkisi altına alan yoğun sis, günlük yaşamı ve ulaşımı olumsuz etkiledi. Atatürk Havalimanı'na bazı uçaklan iniş yapamazken, birçok uçak rötarlı hareket etti. 
     İstanbul Boğaz'ı da transit gemi geçişlerine birkaç saat kapalı kaldı. 
     
     HAVA ULAŞIMI DA AKSIYOR 

     İstanbulu saran sis en çok hava ulaşımında etkisini hissettirdi. Başta Atatürk Havalimanı olmak üzere Sabiha Gökçen ve Çorlu havaalanlarındaki görüş mesafesi, 200-250 metreye kadar düştü. İç ve dış hat seferleri de gecikmeli olarak yapılabildi. İç hat uçuşlarında THY'nin İstanbul-Milas-Bodrum seferi 2 saat, Samsun ve İzmir seferleri 1'er saat, Antalya seferi 50 dakika ve Fly Havayolları'nın İstanbul-Trabzon seferi 3 saat gecikmeli hareket etti. 
     Dış hat uçuşlarında ise yine THY'nin, İstanbul-Paris seferinde 2 saat, Münih uçuşunda ise 45 dakika rötar yaptığı öğrenildi. 
     Bu arada, Türk Hava Yolları'nın Bakü, Telaviv ve Ercan'dan İstanbul'a gelen uçakları, Ankara Esenboğa Havalimanı'na yönlendirildi. Yine Cidde-İstanbul uçağı da Sabiha Gökçen Havalimanı'na indi. 
     
     YALOVA'DA SİS DENİZ ULAŞIMINI OLUMSUZ ETKİLİYOR 

     Öte yandan Yalova'da sabah saatlerinden itibaren etkili olan yoğun sis, deniz ulaşımını olumsuz etkiliyor. 
     Yoğun sis nedeniyle sabah saatlerinde yapılması gereken Topçular-Eskihisar arabalı vapur, Yalova-Pendik hızlı feribot ve Yalova-Kartal deniz otobüsü seferleri yapılamadı. 
     Sisin etkisinin azalması üzerine Yalova-Yenikapı arasındaki hızlı feribot seferleri saat 11.30 itibariyle yeniden başlatıldı. 
     Sisin biraz daha azalmasıyla tüm hatlarda normal seferlere başlandı. 

     
</TEXT>
</DOC>
