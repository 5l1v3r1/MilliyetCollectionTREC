<DOC>
<DOCNO> 402121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sonspo34.html </URL>
<DATE> 2005/12/09/ </DATE>
<TIME> 22.50 </TIME>
<AUTHOR>  </AUTHOR>
<HEADLINE>
Galatasaray Karşıyaka'da galip 86-80 
</HEADLINE>
<TEXT>

     Türkiye Basketbol Ligi'nde Galatasaray, Pınar Karşıyaka'yı 86-80 yendi. 
     Karşılaşmanın ilk dakikalarında dış atışlardan sayılar bulan Galatasaray, 5. dakikayı 14-9 önde geçti. Bu dakikadan sonra ev sahibi ekip 3 dakika boyunca sayı atamayınca, Pınar Karşıyaka, İnanç'ın basketleriyle 8. dakikada farkı 1 sayıya 14-13 indirdi. Karşılıklı basketlerle geçen ilk periyodu 19-18 Galatasaray önde kapadı. 
     İkinci periyoda iyi başlayan Pınar Karşıyaka, Muratcan ve Bergersen'in basketleriyle 16. dakikada 30-24 öne geçti. Dixon'ın basketleriyle 7-0'lık bir seri yakalayan Galatasaray, 17. dakikada 31-30'luk skorla üstünlüğü yeniden ele geçirdi. Galatasaray son saniyelerde Brown'ın basketlerine engel olamayınca, ilk yarı 38-38 berabere geçildi. 
     İkinci yarıda, İnanç ve Brown ile ilk dakikalarda etkili olan konuk ekip, 25. dakikada 9 sayılık farka -44 ulaştı. Dixon ile bulduğu basketlerle farkın daha fazla açılmasını engelleyen Galatasaray, son periyoda 62-57 geride girdi. 
     Son periyotta, sarı-kırmızılılar Dixon'ın basketiyle 32. dakikada 65-65 beraberliği yakaladı. 1 dakika içinde Muratcan'ın sayılarıyla 7-0'lık seri yakalayan Pınar Karşıyaka, 33. dakikayı 72-65 üstün geçti. Maçı bırakmayan Galatasaray, Dixon'ın sayılarıyla farkı kapattı ve 35. dakikada Umut'un 3 sayılık basketiyle 75-74 öne geçti. Çekişmeli geçen kalan dakikalarda, maçın en skorer ismi Dixon ile etkili olan Galatasaray, maçtan 86-80 galip ayrıldı. 
     Maçın 16. dakikasında, tribündeki iki takım taraftarları arasında gerginlik yaşanırken, güvenlik güçleri Galatasaray taraftarlarını uzaklaştırarak olayların büyümesini önledi. 
     
     
Salon Ahmet Cömert Hakemler Halil Baldemir xx, İsmail Aydın xx, Serdar Ünal xx Galatasaray Dixon xxxx 40, Şemsettin xx 15, Gökhan x, Whisby xx 7, Burak xx 7, Hüseyin x 1, Livingston x 4, Fatih x, Umut xxx 9, Pastal xx 3, İsmet x Pınar Karşıyaka Muratcan xxx 21, İnanç xx 19, Brown xxx 16, Bergersen xxx 18, Louis x 2, Mehmet x, Ümit xx 4, Enes x, Özcan x 1. periyot 19-18 İlk yarı 38-38 3. periyot 57-62 Beş faulle çıkan 39.30 İnanç Pınar Karşıyaka 
     
</TEXT>
</DOC>
