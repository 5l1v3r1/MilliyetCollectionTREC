<DOC>
<DOCNO> 404366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sontur26.html </URL>
<DATE> 2005/12/17/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
İstanbul'da yarın kar bekleniyor 
</HEADLINE>
<TEXT>

     İstanbul'da yarın kar yağışı bekleniyor. Valilik, hafta sonunda beklenen soğuk ve yağışlı hava konusunda, su baskınlarına karşı İstanbulluları uyardı. 
     Afet Yönetim Merkezi'nden yapılan açıklamada, bu akşamdan itibaren yeni bir soğuk ve yağışlı havanın etkisi altına girileceği belirtildi. 
     Yarın il genelinde etkili olması beklenen yağışların, hava sıcaklığının azalmasıyla geceden itibaren, karla karışık yağmur ve kara dönüşeceği tahmin ediliyor. 
     Yarın ayrıca fırtına bekleniyor. 
     Sağanak yağış, fırtına ve kar yağışı sonucunda don ve buzlanmanın olumsuz etkilerine karşı, ilgili kamu kurum ve kuruluşları da alınacak tedbirler konusunda uyarıldı. 
     
</TEXT>
</DOC>
