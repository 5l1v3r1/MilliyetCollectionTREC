<DOC>
<DOCNO> 406044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sonspo06.html </URL>
<DATE> 2005/12/23/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Demirören'den İlhan Mansız'a veto... 
</HEADLINE>
<TEXT>

     İlhan Mansız’ın aklı yine Beşiktaş’ta... Ancak Demirören’in bu konudaki görüşü belli 'Ben olduğum sürece, bu kulüpten içeri giremez...' 
     
     Üst üste gelince... 

     İlk yarıyı santrforsuz kapattık, ancak ikinci devre öncesi bu bölgeye iyi bir golcü almak şart...'' Teknik direktör Jean Tigana’nın, Başkan Yıldırım Demirören’e verdiği raporda aynen bu cümle yazılıydı. Beşiktaş’ta bu görüşmeler yapılırken, İlhan Mansız’ın olaylı bir şekilde Ankaragücü’nden ayrılması, yine bir takım söylentilere yol açmıştı. Üstelik, İnönü Stadı’nda Beşiktaş ağlarına gönderdiği gol sonrası sevinmeyen ve arkadaşlarından da sevinmemelerini isteyen İlhan’ın da Kara Kartal’a dönmek için can attığı biliniyordu. 
     
     Oyuncak değil...’ 

     Ancak bu transferin gerçekleşmesi imkansız gibi... Nedeni ise geçen sezonda saklı. O dönem de Beşiktaş’ın kapısını çalan İlhan’a yönetim son bir şans tanımış, Bir ay çalış ve hazır ol'' denmişti. 2 hafta idmanlara katıldıktan sonra doktoruyla görüşmek ve kızını görmek için 3 günlüğüne Almanya’ya giden İlhan kayıplara karışmıştı. Telefonlara çıkmayan Mansız’ın 2 ay sonra Hertha Berlin’e imza atması, Demirören’i çılgına çevirmişti İlhan, ben olduğum sürece Beşiktaş Kulübü’nden içeri giremez. Beşiktaş, kimsenin oyuncağı değil...'' 

     
</TEXT>
</DOC>
