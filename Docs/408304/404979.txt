<DOC>
<DOCNO> 404979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sondun23.html </URL>
<DATE> 2005/12/20/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Sünnilerden hile iddiası 
</HEADLINE>
<TEXT>

     Irak'taki en büyük Sünni Arap ittifakı, geçen hafta yapılan genel seçimlerde Bağdat'taki oylamaya hile karıştırıldığını öne sürerek, seçimlerin yenilenmesini istedi. 
     Irak İslam Partisi lideri Tarık el Haşimi, dün Şiilerin Birleşik Irak İttifakı'nın önde gittiğinin açıklanmasından sonra, sonuçların derhal gözden geçirilmesi gerektiğini belirterek, artık topun seçim komisyonunun kalesinde olduğunu söyledi. 
     Irak Genel Konferansı lideri Adnan el Duleymi de, ''Bağdat'ta seçimlerin yenilenmesini istiyoruz'' dedi. 
     Seçim komisyonunun dün yayınladığı kısmi sonuçlar, Şii ittifakının başkentte oyların yüzde 59'unu aldığını gösteriyordu. 
     Duleymi ile Haşimi'nin partileri, seçime Irak Uzlaşı Cephesi adı altında birlikte girmişlerdi. İlk seçim sonuçlarına göre, Sünni cephe oyların yüzde 19'unu aldı. 
     Seçim komisyonunun Bağdat için verdiği sonuçlar, oyların sayılan yüzde 89'una dayanıyordu. 
     
</TEXT>
</DOC>
