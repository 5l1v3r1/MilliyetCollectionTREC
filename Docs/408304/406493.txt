<DOC>
<DOCNO> 406493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sontur05.html </URL>
<DATE> 2005/12/25/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Eski erkek arkadaştan tehdit iddiası 
</HEADLINE>
<TEXT>

     Lokman DAĞ DHA 

      İZMİR'de üniversite öğrencisi A.S., eski erkek arkadaşı E.Ö.'den, tehdit mesajları aldığını iddia ederek, savcılığa suç duyurusunda bulundu. 
     Dokuz Eylül Üniversitesi Okul Öncesi Öğretmenliği Bölümü 4'üncü sınıf öğrencisi 21 yaşındaki A.S., dört yıl önce tanışıp iki yıl çıktığı erkek arkadaşı E.Ö.'den iki yıl önce ayrılmak istedi. Ayrılmak istemeyen 28 yaşındaki E.ö. ise çılgına döndü. Ayrılma kararını reddeden E.Ö., zorladığı A.S. ile arkadaşlığa devam etti. E.Ö. cep telefonuna mesaj çektiği A.S.'ye Ayrılırsan seni ve babanı öldüreceğim'' tehditinde bulundu. Ailesi ve kendi hayatı için büyük korkuya kapılan ve bu süre içinde günlerce gözlerine uyku girmediğini söyleyen A.S. belalı’ sevgilisi E.A. ile arkadaşlığını 1.5 yıl devam ettirmek zorunda kaldı. 
     Uzun süre düşündükten sonra ailesine danışarak kararını veren A.S. 10 Kasım'da telefonuna mesaj çektiği E.A.'ya zora dayalı ilişkiyi daha fazla devam ettiremeyeceğini bildirdi. Çılgın aşık E.ö. iddiaya göre, kimsenin evde olmadığı sırada kapısını kırdığı A.S. ve ailesinin beraber yaşadığı dairenin salon duvarına Yazıklar Olsun'' diye yazdı. Eve geldiğinde duvardaki yazıyla karşılaşan A.S. polisi aradı. Polis ekipleri evde parmak izi incelemesi yaptı. Tehditlerine devam eden E.Ö, gönderdiği cep telefonu mesajında da Yapabileceklerimden sana bir tane örnek verdim. Kapıyı kırdım evine girdim. Böyle yapmaya devam edersen dünyayı başına yıkacağım. Benden ayrılırsan, babana söyle bu ülkeyi terk etsin, yoksa ikinizi de öldürürüm.'' dedi. 
     Okul parasını çıkarmak için zaman zaman modellik yaptığını belirten üniversite öğrencisi A.S. Çok korkuyorum, okula bile babamla gidip geliyorum, harçlığımı çıkardığım işimi bile bırakmak zorunda kaldım.'' dedi. 
     
</TEXT>
</DOC>
