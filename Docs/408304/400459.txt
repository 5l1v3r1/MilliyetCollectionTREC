<DOC>
<DOCNO> 400459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/soneko10.html </URL>
<DATE> 2005/12/04/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Maden ihracatı 11 ayda yüzde 27.3 arttı... 
</HEADLINE>
<TEXT>

     Yeni Maden Kanunu'nun yasallaşmasının ardından madencilik sektöründe yaşanan olumlu gelişmeler maden ihracatının önemli oranda artmasına yol açtı. 
     2005 yılı Kasım ayı sonu itibarıyla Türkiye'nin toplam maden ürünleri ihracatının bir önceki yılın aynı dönemine göre yüzde 27.3 oranında artış göstererek 1 milyar 376 milyon dolar olarak gerçekleşti. Geçen yıl aynı dönemde Türkiye'nin toplam maden ürünleri ihracatının 1 milyar 81 milyon dolar düzeyinde olmuştu. 
     Yetkililer, bu yıl sonu itibarıyla 1.5 milyar dolar düzeyinde gerçekleşmesi beklenen maden ürünleri ihracatında ilk sırayı mermer, krom, bor ve albit ürünlerinin aldığını bildirdiler. 
     Yeni maden sahalarının özel sektöre açılması ve üretim sahalarının genişlemesiyle birlikte Türkiye'nin 2006 yılı maden ihracatının da 2 milyar dolar düzeyinde gerçekleşmesi bekleniyor. 
     
</TEXT>
</DOC>
