<DOC>
<DOCNO> 407868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/yazar/gunes.html </URL>
<DATE> 2005/12/30/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
2005'i geride bırakırken -3- 
</HEADLINE>
<TEXT>


2005 kimimiz için iyi, kimimiz için kötü bir yıl oldu. Ama unutmayalım 2001 çoğumuz için kötü bir yıl olmuştu. O dönemi hatırlamak bile istemiyoruz. Önemli olan, çoğumuz için iyi bir yıl yaratabilmek. 2005 ise ne yazık ki böyle bir yıl olmadı. Toplumsal kesimler tek tek ele alındığında, Başbakan'ın son bütçe konuşması havada kalır. 
Gerçi 2005 zaman zaman umut vermedi değil. Ekim ayında yaşananlar Türkiye'de hayallerin yeniden süslenmesine yaradı. Malum, hayaller gerçek olmasa bile bizi mutlu eder. Çünkü hayalsiz yaşanmaz. Türkiye'nin de bir hayali var Avrupa Birliği'ne tam üyelik Bu hayal Türkiye'nin modernleşme ütopyasının nirvanası. 3 Ekim arifesinde bu hayali kaybetme korkusuyla önce bunalmış, sonra ertesi gün sanki karşımızda güneş açmıştı. Tam üyelik, sonu belli olmayan ve süreç içinde türlü engellerle dolu biçimde önümüze kondu. 

AB damgasını vurdu 
Bu perspektifinin somutlaşması Türkiye için bir kurtuluş panacae olabilir mi Bizce bunun önemli bir doğrultu sağladığı muhakkak. Bu bakımdan 2005, yaşamsal bir dönüm noktası olarak nitelenebilir. Üstelik bugün elde edilen büyüme, enflasyon ve faizlerin düşmesi, doğrudan yabancı sermaye yatırımlarının artması gibi konularda AB perspektifinin büyük rolü var. 
2005 gelecek açısından önemli olsa da, temel toplumsal sorunların çözülmesinde adım atıldığı bir yıl olmadı. Hadi çarpık kentleşme, ya da yoksulluk gibi zor konularda hiçbir adım atılmadı. Ama en basit trafik ya da asayiş sorunlarının çözülmesindeki beceriksizlik, gerçekten hayal kırıklığı yarattı. Konuyu açarsak Türkiye-İsviçre maçında olan tatsızlıklar ortada kaldı. Tren kazaları tekrar etti. Yahut h l özgürlük sorunlarından dolayı ikide bir Batı'ya karşı mahcup olup, sonra işi toparlamaya çalışmıyoruz. 
Malum, siyasetin ana uğraşı çözüm üretmek. Oysa Türkiye'de siyaset bu yıl da, çözümden çok sorun üretti. Çözümlediğimiz bu köşede aktarabileceğim tek bir konu aklıma gelmiyor 

İyimserlik şart 
Dünkü yazımızda 2005 yılını ekonomik açıdan olumlu ve olumsuz yönleriyle ele almıştık Ancak elimizi vicdanımıza koyup yanıtlayalım Sosyal güvenlik, işsizlik, tarım, ya da cari açık gibi sorunlar karşımıza ilk 2005'te mi çıktı Hayır. Son yıllarda bu sorunların giderek kötüleştiği gözle görülüyor, ama hiçbir duyarlılık gösterilmiyordu. Eh, ne de olsa kriz olup batmadığımıza göre durum idare ediliyordu "Cari açık var ama batmadık, şimdilik finanse edebiliyoruz" avunması gibi. 
2005 yılında büyümenin yavaşlayacağı yılın başından belliydi. Ne yapıldı Hiç Üstelik büyümenin yeniden tasarımının gerektiği konusunda iki yıldır bas bas bağırıldığı halde. Şimdi geldiğimiz noktada istihdam-sever, ihracatçı ve sürdürülebilir bir büyüme yapısı tasarlamanın ne denli acil olduğu herkes tarafından anlaşıldı. Hiç olmazsa bu yılı heba etmeyelim. 
2005'i geride bırakırken iyi anıları kaydetmeli, kötüleri ise hoşgörüyle silinmeye bırakmalıyız. Unutmayalım, umutlu ve iyimser olmak insanları mutlu eder. 2006'da daha fazla hoşgörü ve umut hepimizi daha mutlu edecektir. 



</TEXT>
</DOC>
