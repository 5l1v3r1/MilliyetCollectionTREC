<DOC>
<DOCNO> 406428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sondun06.html </URL>
<DATE> 2005/12/25/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Eymen Nur'a 5 yıl hapis cezası 
</HEADLINE>
<TEXT>

     Metin TURAN DHA 

      MISIR’da muhalefetteki Gad Yarın Partisi lideri Eymen Nur, kuruluş aşamasında partisine naylon üye kaydettiği, resmi evrakta sahtecilik yaptığı iddiası ile yargılandığı mahkemede 5 yıl hapis cezasına çarptırıldı. 
     Nur’un avukatları karara itiraz edeceklerini bildirirken, taraftarları uzun süre mahkeme önünde gösteri yaptı. Mahkeme Başkanı Adil Cuma’nin kararı okumasının ardından Eymen Nur, "Benim vekilim Allah’tır" diye bağırdı ve sonra "Hüsnü Mübarek Mısır Cumhurbaşkanı aşağıya düş, Hüsnü Mübarek" diye slogan attı. 
     Nur’un savunan avukatlar komitesinin başkanı Emir Salim kararın siyasi olduğunu ve karara itiraz edeceklerini açıklarken, Nur taraftarları mahkeme önünde uzun süre yönetim ve mahkeme aleyhine sloganlar attı. Türklerin ikamet ettiği Hayyu Sebiğ semtindeki Güney Kahire Asliye Mahkemesi’nde görülen duruşma sadece 5 dakika sürdü. Yabancı gazetecilerin büyük bir bölümü tartaklanarak mahkemeye alınmadı. 
     
     EŞİ TANKLAR EYMEN İÇİN GELDİ 
     Eymen Nur’un eşi ve aynı zamanda sözcüsü Cemile İsmail, DHA’ya yaptığı açıklamada karara büyük tepki gösterdi. İsmail, "Bakın şu binlerce polis ve tanklar Eymen Nur için getirtildi. Manzara ortada" dedi. İsmail, Nur’un Mübarek’in oğlu Cemal Mübarek’in isteği üzerine 5 yıl ceza aldığını savundu. 
     
</TEXT>
</DOC>
