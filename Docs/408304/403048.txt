<DOC>
<DOCNO> 403048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/soneko15.html </URL>
<DATE> 2005/12/13/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Telsim'in yeni sahibi İngiliz Vodafone... 
</HEADLINE>
<TEXT>

     Tasarruf Mevduatı Sigorta Fonu’nun TMSF , Telsim Mobil Telekomünikasyon Hizmetleri A.Ş.’nin satışı için düzenlediği ihaleyi, 4 milyar 550 milyon dolarlık teklifiyle İngiliz Vodafone kazandı. 4 milyar 350 milyon dolarla başlayan açık artırma MTC ve Vodafone arasında geçti. Yaklaşık 1.5 saat süren ihalede gruplar toplam 4 kez mola aldı. 
     

2 milyar 804 milyon dolar muhammen bedelli şirketin Swissotel’de gerçekleştirilen satış ihalesine, Endeks Holding ve Alman Otto ortaklığıyla oluşturulan Endeks Telekom İletişim Hizmetleri A.Ş.'nin çekilmesinin ardından, altı şirket katıldı. Kapalı tekliflerin açılmasının ardından Telsim için en düşük teklifi Dubai'den Etisalat Telekomünikasyon A.Ş. grubu verdi. En yüksek teklif ise 4 milyar 350 milyon dolarla Vodafone Telekomünikasyon verdi. Tekliflerin sıralaması şöyle 
     Dubai'den Etisalat Telekomünikasyon A.Ş. 2 milyar 510 milyon dolar 
Rusya'dan Sistema Telekomünikasyon A.Ş., 2 milyar 850 milyon dolar 
Dubai'den Uluslararası Yatırım ve Telekomünikasyon A.Ş. 3 milyar 168 milyon dolar 
Mısır'dan Orascom Akdeniz İletişim Hizmetleri A.Ş. 3 milyar 300 milyon dolar 
Kuveyt'ten MTC Telekomünikasyon ve İletişim Hiz. Tic. A.Ş. 4 milyar dolar 
İngiltere'den Vodafone Telekomünikasyon A.Ş. 4 milyar 350 milyon dolar 

     
</TEXT>
</DOC>
