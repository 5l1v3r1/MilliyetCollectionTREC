<DOC>
<DOCNO> 408263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sontur02.html </URL>
<DATE> 2005/12/31/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Yılbaşı gecesi için önlemler artırıldı 
</HEADLINE>
<TEXT>

     CNNTÜRK 

İstanbul'da yeniyıl hazırlıkları tamamlandı. İstanbul Valisi Muammer Güler, yeniyıl için kentte tüm önlemlerin alındığını açıkladı. İstanbul Büyükşehir Belediyesi ise yılbaşı gecesi için aldığı önlemlere ulaşımı da ekledi. 
     Kadıköy, Nişantaşı ve Taksim'de yeniyıl etkinlikleri düzenleneceğini söyleyen Güler, "bu kutlama programlarının gereğine uygun bir şekilde gerçekleştirilmesi için çalışmalarımız var" dedi. 
     Güler, sürücülerin alkollü araç kullanmamaları konusunda da uyardı ve yılbaşı gecesine yönelik trafik önlemlerinin artırıldığını söyledi. 
     Hem şehir merkezlerinde hem de kayak merkezleri ve sahil bölgelerinde trafik ve asayiş önlemleri en üst seviyeye çıkarıldı. 
     Özellikle 31 aralık günü sabah saatlerinden itibaren alışveriş merkezlerinde kapkaç ve yankesiciliği önlemek için yaya ve motorlu devriyeler görev yapacak. 
     Akşam saatlerinde de gazino ve bar gibi içkili yerlerde eğlence amacını aşmasın diye denetimler yapılacak. Havalimanı, otobüs ve tren garlarında da ekstra önlemler alınacak. 
     Yılbaşı gecesi polis alkol denetimlerine ağırlık verecek. Ancak polis önceki yıllarda olduğu gibi alkollü sürücüleri taşımayacak. Bu işi taksilere bırakacak, alkollü sürücülerin araçları otoparklara çekilecek. 
     Şehirlerarası yollarda ise yorgun, uykusuz veya alkollü olanların en yakın polis noktaları ya da otel ve benzeri yerlerde dinlenmeleri sağlanacak. Şehirlerarası otobüs terminallerinde pazartesi gününe kadar takograf kontrolleri artırılacak. 
     
     İETT'den ek seferler 

     İstanbul Büyükşehir Belediyesi de yılbaşı önlemleri kapsamında ek otobüs seferlerini devreye soktu. Buna göre en fazla otobüs Kadıköy-Taksim hattına eklendi. 
     Yılbaşı gecesi 110 numaralı Kadıköy-Taksim hattında fazladan dört otobüs hizmet verecek. Bostancı-Taksim hattına ek olarak üç, Kadıköy-Tuzla hattına ise iki ek sefer kondu. 
     İETT, yılbaşında 23.00-05.00 saatleri arasında Topkapı Beşiktaş, Gaziosmanpaşa Taksim, Yenibosna Metro Taksim, Bakırköy Mecidiyeköy, Mecidiyeköy Beşiktaş, Sarıyer Taksim, Üsküdar Sultanbeyli, Üsküdar Pendik seferlerine 25 ek sefer yaptı. 
     
     Gerekli telefonlar 

     Emniyet de 155 polis imdat hattını yılbaşı için takviye etti. Arayanları yanıtsız bırakmamak için polisler telefon başında olacak. 
     Yılbaşı önlemleri kapsamında olası olaylara anında müdahale edilmesini sağlamak amacıyla, dilek ve şikayetlerin iletilebileceği Emniyet Müdürlüğü telefonları ise şöyle 
     155 Polis İmdat. 
     Emniyet Nöbetçi Müdürlüğü 0212 636 11 21 - 636 11 18 Faks 0212 635 18 71 - 635 18 73. 
     Asayiş Şube Müdürlüğü 0212 214 40 88 - 214 43 17. 
     Atatürk Havalimanı Koruma Şube Müdürlüğü 0212 663 05 52. 
     
     Şehiriçi trafik için 

     A Bölgesi Trafik Denetleme Ekipler Amirliği 0212 665 10 20 Dahili 2081 . 
     B Bölgesi Trafik Denetleme Ekipler Amirliği 0212 214 41 73- 214 41 74 - 214 41 75. 
     C Bölgesi Trafik Denetleme Ekipler Amirliği 0216 567 48 13- 567 48 18. 
     Çevreyolları Trafik Ekipler Amirliği 0216 343 07 87. 
     Sivil Trafik Ekipler Kısım Amirliği 0212 214 42 35 
     
     Bölge trafik için 

     Bölge Trafik Denetleme Şube Müdürlüğü Nöbetçi Amirliği 0216 377 22 04 - 377 22 07 Faks 0216 377 00 73. 
     Şehit Şakir Koç İstasyon Amirliği 0212 472 04 91. 
     Silivri İstasyon Amirliği 0212 727 25 82 Faks 0212 727 00 70. 
     
</TEXT>
</DOC>
