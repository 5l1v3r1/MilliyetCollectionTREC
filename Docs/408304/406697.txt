<DOC>
<DOCNO> 406697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/soneko40.html </URL>
<DATE> 2005/12/26/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa günü rekorla tamamladı 39.139 
</HEADLINE>
<TEXT>

     İMKB Ulusal 100 Endeksi, 2. seansta 79.22 puan düşerek 39,139.08 puandan yeni bir rekorla kapandı. 
     Hisse senetleri 2. seansta, ortalama yüzde 0.20 oranında değer yitirdi. 
     İMKB Bileşik Endeksi bundan önceki rekor kapanışını 39,130.73 puanla 5 Aralık 2005 Pazartesi günü yapmıştı. 
     İlk seanstaki 298.79 puanlık artış dikkate alındığında, Borsa endeksi günün tamamında 219.57 puan yükseldi. Hisse senetlerinin günlük ortalama değer artışı yüzde 0.56 oldu. 
     Endeks 2. seansa, 10.08 puan azalarak 39,208.22 puandan başladı. Seansın ilk yarısını 39,150.48 puandan geçen endeks, seans içinde en düşük 38,980.01 puana kadar gerilerken, en yüksek olarak 39,301.96 puanı gördü. 
     2. seans kapanışında, mali endeks 181.25 puan azalarak 61,402.19 puana geriledi, hizmetler endeksi de 107.07 puan azalarak 18,020.78 puana geriledi, sanayi endeksi 19.46 puan artarak 30,829.90 puana yükseldi, 
     Böylece ilk seansa göre, mali grup hisseler ortalama yüzde 0.29 geriledi, hizmet grubu hisseler de ortalama yüzde 0.59 oranında değer kaybetti, sanayi grubu hisseler ortalama yüzde 0.06 yükseldi. 
     2. seansta işlem gören toplam 309 hisse senedinden 105'i değer kazandı, 133'ü değer yitirdi, 71 hisse senedinin fiyatında değişiklik olmadı. 
     2. seansta, 499 milyon 592 bin 33 YTL'lik işlem hacmi kaydedildi. Günlük işlem hacmi, 940 milyon 804 bin 997 YTL olarak hesaplandı. 
     2. seansta Koza Davetiye, Doğan Holding, Yapı Kredi Bankası, İpek Matbaacılık ve Erdemir en çok işlem gören hisse senetleri oldu. 
     
</TEXT>
</DOC>
