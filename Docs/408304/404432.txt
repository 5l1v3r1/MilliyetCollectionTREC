<DOC>
<DOCNO> 404432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/siyaset/siy02.html </URL>
<DATE> 2005/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Milletvekiline dokunulmazlık sınırlandırılsın' 
</HEADLINE>
<TEXT>


ANKARA Milliyet 


Cumhurbaşkanı Ahmet Necdet Sezer, temsilde adaletin Meclis'e yansımasını sağlayacak şekilde seçim sisteminde düzelme yapılması ve milletvekili dokunulmazlığının sınırlandırılması gerektiğini belirtti. Sezer, yeni yıl nedeniyle yayımladığı mesajda şu uyarılarda bulundu 
Seçmenlerin yaklaşık yarısı bugün Meclis'te temsil edilememektedir. Bunun nedeni, Seçim Yasası'ndaki ülke geneli barajıdır. Seçim sistemi, temsilde adaletin Meclis'e yansımasını sağlayacak biçimde düzeltilmelidir.Milletvekillerinin yasama işlevi dışındaki eylemleri nedeniyle dokunulmazlık zırhına bürünmeleri, saydam toplum istemleriyle bağdaşmamaktadır. Dokunulmazlıkların sınırlandırılması konusunun, önümüzdeki yıl içinde ivedilikle ele alınmasında yarar görülmektedir.Doruk sonuç belgesinde, Türkiye'nin müzakere süreciyle ilgili olarak, başta Kıbrıs konusu olmak üzere, ortaya konan kimi koşulların ve Türkiye'nin üyelik perspektifi bağlamında metne yansıyan çeşitli olumsuz öğeler de dikkatle değerlendirilmeli.AB üyeliğini karşılıklı anlayış ve saygı bağlamında ulusal onurumuzdan ödün vermeden gerçekleştirmek ana ilkemiz olmalıdır. Vazgeçilmez hedefimiz olan üyelik sürecinde aşılması gereken uzun yol ve üstesinden gelinmesi gereken karmaşık sorunlar, bizleri yıldırmamalıdır. 





</TEXT>
</DOC>
