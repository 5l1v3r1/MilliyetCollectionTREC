<DOC>
<DOCNO> 404285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/soneko13.html </URL>
<DATE> 2005/12/17/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası piyasalarda geçen hafta, ABD Doları, Kanada Doları dışındaki önde gelen para birimleri karşısında değer kaybederken, altın fiyatları geriledi. 
     ABD Doları'nın uluslararası döviz borsalarında önemli para birimleri karşısında hafta başı ve sonu kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 120.60 115.87 İsviçre Frangı 1.2959 1.2895 Kanada Doları 1.1547 1.1556 
     Londra döviz piyasasında pazartesi 1.1883 dolarda kapanan avro, cuma kapanışta 1.1998 dolara çıktı. 
     Aynı borsada haftaya 1.7639 dolarda giren İngiliz Sterlini ise cuma kapanışta 1.7719 dolara yükseldi. 
     
     ALTIN FİYATLARI 
     Bazı borsalarda altının ons fiyatının pazartesi ve cuma kapanış saatlerindeki fiyatları şöyle 
     
     
BORSA PAZARTESİ CUMA Londra 7.50 504.40 Zürih 8.03 503.45 Hong Kong 5.15 499.65 
     Londra Borsası'nda pazartesi 9.15 dolarda kapanan gümüşün ons fiyatı da cuma kapanışta 8.55 dolara geriledi. 
     
     MENKUL KIYMET PİYASALARI 
     New York Borsası'ndaki endeksler, haftayı yükselişle kapattılar. 
     ABD'nin cari işlemler açığı, yılın üçüncü çeyreğinde geriledi ve bu veri borsa üzerinde olumlu etkide bulundu. 
     Yılın üçüncü çeyrekteki cari işlemler açığı 195.8 milyar dolara geriledi. Yılın ikinci çeyreğindeki açık 197.8 milyar dolar olarak gerçekleşmişti. 
     ABD tarihindeki en yüksek üçüncü cari işlemler açığı düzeyi rakamı olmasına karşın, açığın gerilemesinde, yatırımların artması, kamu transferlerinin azalması ve hizmetler sektöründeki fazla gibi unsurlar etkili oldu. 
     Öte yandan, ABD'nin dış ticaret açığı, Ekim ayında 68.9 milyar dolara çıkarak yeni bir rekor kırdı. 
     Bu arada, ABD Merkez Bankası FED , hafta içinde faiz oranlarını yükseltti. 
     FED'in hafta içindeki toplantısının ardından yapılan açıklamada, faiz oranları çeyrek puan daha artırılarak yüzde 4.25'e yükseltildi. 
     FED, Haziran 2004'ten bu yana faiz oranlarını 13. kez artırdı. 
     Dow Jones Endeksi, hafta içinde yüzde 0.90 oranında değer kazanarak 10,875.59 puandan haftayı tamamladı. 
     The S P 500 endeksi yüzde 0.63 oranında değer kazanırken, teknoloji şirketlerinin barometresi Nasdaq Endeksi ise yüzde 0.19 oranında değer kaybetderek haftayı tamamladılar. 
     Avrupa'nın önde gelen borsalarından Londra Borsası'nın temel göstergesi FTSE 100 Endeksi, hafta içinde 14.2 puan değer kazanarak, haftayı 5,1.6 puanda kapattı. 
     Frankfurt Borsası'ndaki DAX endeksi, hafta içinde ortalama 71. puan değer kazanarak, .66 puandan haftayı tamamladı. 
     Paris Menkul Kıymetler Borsası'ndaki CAC-40 endeksi ise 43.40 puanlık ortalama değer artışıyla, haftayı 4704.41 puandan kapattı. 
     Tokyo Borsası'nda Nikkei Endeksi, 230.98 puan değer kaybederek, Cuma günü kapanışta 15,173.07 puan oldu. 
     
     PETROL FİYATLARI GERİLEDİ... 
     Öte yandan, ABD petrolünün Ocak ayı varil teslim fiyatı yaklaşık 2 dolar düşüşle 58.06 dolara gerilerken, Brent türü Kuzey denizi petrolünün Şubat ayı varil teslim fiyatı da 2.27 dolar gerileyerek 57.13 dolar düzeyinden işlem gördü. 
     Petrol fiyatlarının gerilemesinde mevsime göre sıcak giden hava koşulları etkili oldu. 
     
</TEXT>
</DOC>
