<DOC>
<DOCNO> 402039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/soneko29.html </URL>
<DATE> 2005/12/09/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Rusya'nın gümrük sahteciliğindenki yıllık kaybı 5 milyar dolar 
</HEADLINE>
<TEXT>

     Rusya'nın, gümrük işlemlerindeki sahtecilik ve yolsuzluklardan dolayı yıllık kaybının 5 milyar dolar olduğu bildirildi. 
     Rusya Ekonomi Bakanı German Gref yaptığı açıklamada, şirketlerin ve gümrükte çalışanların yolsuzlukları yüzünden her yıl 5 milyar dolar kayıplarının olduğunu kaydetti. 
     Gümrükteki malların piyasa değerinin altında gösterilmesi veya gümrük tarifi düşük mal şeklinde yurda sokulmasının Rusya'ya maliyetinin geçen yıl 4.5 milyar dolar olduğunu kaydeden Gref, rakamın bu yıl daha da artabileceğine dikkat çekti. 
     Gref, gümrükte çalışan memurların maaşını iki katına çıkarmaları ve bu alanda uygun koşulları yaratabilmeleri halinde, bütçeye her yıl 5 milyar dolar daha fazla gelir ekleyebileceklerini ifade etti. 
     
</TEXT>
</DOC>
