<DOC>
<DOCNO> 401859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sonyas25.html </URL>
<DATE> 2005/12/08/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Dünya Lennon'ı anıyor, Beatles hala kazandırıyor 
</HEADLINE>
<TEXT>

     John Lennon'ın ölümünün üzerinden çeyrek asır geçmesine rağmen, Beatles iki eski üyesi ve ölenlerin dul eşlerine hala yüzbinlerce sterlin kazandırmaya devam ediyor. 
     Lennon'ın 8 Aralık 1980'de New York bir cinayete kurban gidişinin 25. yıldönümünde, İngiliz Daily Telegraph gazetesi tarafından yayımlanan rakamlara göre, ünlü grubun 1968'de kurduğu Apple Corps plak şirketi, Beatles'ın varisleri Paul McCartney ve Ringo Starr ile Lennon'ın dul eşi Yoko Ono ve George Harrison'ın dul eşi Olivia Harrison'a bu yıl plak ve telif hakları gelirlerinden 1,25 milyon sterlin yaklaşık 3,375 milyon YTL ödeme yaptı. 
     Beatles, hak sahiplerine geçen yıl 1,59 milyon sterlin yaklaşık 4,3 milyon YTL , 2003'te de 1,17 milyon sterlin 3,16 milyon YTL gelir sağladı. 
     Beatles tarafından 1968'de kurulan ve EMI müzik şirketine bağlı olan Apple Corps şirketi, ünlü grubun CD, DVD veya video kasetlerinin üretim hakkını elinde bulunduruyor. 
     Beatles şarkılarının telif hakkı ise Michael Jackson ve Sony şirketine ait bulunuyor. Jackson, bu yıl başında yaklaşık 272 milyon dolarlık borcuna karşılık şarkıların hakkını satmayı planlamıştı. 
     
     LENNON'I ANMA 
     Bu arada tüm dünya, Lennon'ı öldürülüşünün 25. yıldönümünde anmaya hazırlanıyor. 
     Lennon hayranları, ünlü müzisyenin öldürüldüğü New York'un yanı sıra Liverpool ve Paris kentleriyle Küba ve başka ülkelerde de düzenlenecek konser ve özel gecelerle ünlü sanatçıyı anacak. 
     
</TEXT>
</DOC>
