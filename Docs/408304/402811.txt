<DOC>
<DOCNO> 402811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sonspo36.html </URL>
<DATE> 2005/12/12/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Çaykur Rizespor, Güvenç Kurtar ile anlaştı... 
</HEADLINE>
<TEXT>

     Çaykur Rizespor Genel Kaptanı Yılmaz Zehiroğlu, Güvenç Kurtar ile bir yılı opsiyonlu bir buçuk yıllık anlaşma imzaladıklarını söyledi. 
     Zehiroğlu, yaptığı açıklamada, alınan kötü sonuçlardan Sakıp Özberk ile kendilerinin de rahatsız olduğunu ifade ederek, ''Kendisi ile karşılıklı görüşerek ayrıldık. Olmayınca olmuyor. Bundan sonra kendisine başarılar diliyoruz. Bir yılı opsiyonlu olarak bir buçuk yıllığına Güvenç Kurtar ile anlaştık. Camiamıza hayırlı olsun'' dedi. 
     Öte yandan, Çaykur Rizespor-Gençlerbirliği maçı hazırlıklarına Mehmet Cengiz Tesisleri'nde başladı. 
     Sakıp Özberk'in istifası nedeni ile takımı yardımcı antrenör Erdoğan Yılmaz çalıştırdı. 
     Yaklaşık 1.5 saat süren çalışmada, futbolcular, düz koşunun ardından kondisyon ağırlıklı bir çalışma yaptı. Çalışmaya izinli olan Ünal ve sakatlığı bulunan Mnbengue katılmadı. 
     
</TEXT>
</DOC>
