<DOC>
<DOCNO> 403608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sondun08.html </URL>
<DATE> 2005/12/15/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Rumlar, AB dönem başkanlığını 2012'de devralacak 
</HEADLINE>
<TEXT>

     AB Dışişleri Bakanlarının uzlaştığı konular arasında önümüzdeki 13 yıldaki dönem başkanlıkları da bulunuyor. Buna göre, Kıbrıs Rum Kesimi, başkanlığı 2012 yılının ikinci yarısında üstlenecek. 
     AB Konsey toplantılarına ev sahipliğini yapan, tüm konsey toplantılar ve çalışma gruplarını düzenleyen ve başkanlık eden dönem başkan, toplantıların gündemi konusunda oldukça önemli bir rol oynuyor. Euobserver’e göre, yapılan düzenlemede Kıbrıs Rum Kesimi’nin 2012 yılının ikinci yarısında başkanlığı devralması öngörülüyor. 
     Dışişleri bakanlarınca varılan mutabakata göre, dönem başkanlığını 2006 yılında sırasıyla Avusturya ve Finlandiya üstlenecek. Başkanlığı Almanya ve Portekiz 2007’de, Slovenya ve Fransa 2008’de, Çek Cumhuriyeti ve İsveç 2009’da, İspanya ve Belçika 2010’da, Macaristan ve Polonya 2011’de, Danimarka ve Kıbrıs Rum Kesimi ise 2012’de yürütecek. 
     İrlanda ve Litvanya 2013’de, Yunanistan ve İtalya 2014’de, Letonya ve Lüksemburg 2015’de, Hollanda ve Slovakya 
     2016’da, Malta ve İngiltere 2017’de, Estonya ise, 2018 
     yılının ilk yarısında başkan olacak. 
     
</TEXT>
</DOC>
