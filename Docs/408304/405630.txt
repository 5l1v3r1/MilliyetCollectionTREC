<DOC>
<DOCNO> 405630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sondun29.html </URL>
<DATE> 2005/12/22/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
AB ile sermayenin serbest dolaşımı tarama toplantısı başladı 
</HEADLINE>
<TEXT>

     Türkiye-AB katılım müzakereleri kapsamında 4. başlık olan sermayenin serbest dolaşımıyla ilgili ayrıntılı tarama toplantısı başladı. 
     AB Komisyonu’ndaki toplantıda Türkiye’yi, Başbakanlık, Dışişleri, İçişleri, Maliye, Milli Savunma, Çalışma ve Sosyal Güvenlik, Ulaştırma, Tarım ve Köyişleri, Sanayi ve Ticaret, Turizm ve Kültür bakanlıklarıyla Hazine ve Dış Ticaret müsteşarlıkları, Merkez Bankası, DPT, ABGS, Gelir İdaresi Başkanlığı, SPK, BDDK, RTÜK, Tapu ve Kadastro Genel Müdürlüğü ve Türkiye’nin AB Daimi Temsilciliği’nden yetkililer temsil ediyor. 
     Yılın son tarama toplantısında, Türkiye’de sermayenin serbest dolaşımıyla ilgili mevcut yasal düzenlemeler, AB tarafına aktarılacak. 
     Aynı başlıkta AB müktesebatının anlatıldığı tanıtıcı tarama toplantısı 25 Kasım’da yapılmıştı. 
     Türkiye-AB tarama sürecine, 16-20 Ocak arasında birinci başlık olan ve malların serbest dolaşımını kapsayan tanıtıcı tarama toplantısıyla devam edilecek. 
     Bilim ve araştırma başlığıyla 20 Ekim’de fiilen başlayan tarama sürecinde, bugünkü sermayenin serbest dolaşımı toplantısıyla birlikte 34 başlıktan altısında, AB Komisyonu’nun hazırlayacağı raporlarla 
     birlikte tarama süreci tamamlanmış olacak. 
     
</TEXT>
</DOC>
