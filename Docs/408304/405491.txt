<DOC>
<DOCNO> 405491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sontur47.html </URL>
<DATE> 2005/12/21/ </DATE>
<TIME> 20.40 </TIME>
<AUTHOR>  </AUTHOR>
<HEADLINE>
Yetiştirme yurdundan yine taciz iddiası 
</HEADLINE>
<TEXT>

     İzmit'te, yetiştirme yurdunda kalan çocuk, aynı yurtta koruma altında olan 3 çocuğa cinsel tacizde bulunduğu iddiasıyla tutuklandı. 
     AA muhabirinin edindiği bilgiye göre, Kocaeli Sosyal Hizmetler ve Çocuk Esirgeme Kurumu'na bağlı 75. Yıl Cumhuriyet Erkek Yetiştirme Yurdu'nda barınan S.E. 17 , kendisi gibi koruma altında bulunan G.E. 14 , O.A. 14 ile Ö.Ç.'ye 14 cinsel tacizde bulunduğu iddiasıyla Kocaeli Cumhuriyet Savcılığı'nda ifade verdi. 
     İfadesinin ardından ''koruma altındaki çocuklara tacizde bulunmak'' suçundan Nöbetçi 1. Ağır Ceza Mahkemesi'ne sevk edilen S.E. tutuklandı. 
     Sosyal Hizmetler İl Müdürü Ömer Çiftçioğlu, AA muhabirine yaptığı açıklamada, yetiştirme yurtlarında zaman zaman böyle olumsuz olayların meydana gelebildiğini söyledi. 
     75. Yıl Cumhuriyet Erkek Yetiştirme Yurdu'ndaki olayın, Ekim ayında meydana geldiğini ve durumu Kocaeli Cumhuriyet Savcılığı'na bildirdiklerini ifade eden Çiftçioğlu, ''Bugün savcılık tacizde bulunduğu iddia edilen S.E.'yi çağırıp ifadesini aldı ve tutuklanması istemiyle mahkemeye sevk etti. Mahkeme de çocuğu tutukladı'' dedi. 
     
</TEXT>
</DOC>
