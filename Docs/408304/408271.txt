<DOC>
<DOCNO> 408271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sontur10.html </URL>
<DATE> 2005/12/31/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Ağrı'da gece hava sıcaklığı eksi 31 derece... 
</HEADLINE>
<TEXT>

     Doğu Anadolu Bölgesi'nde etkili olan soğuk hava ve kar yağışı yaşamı olumsuz etkiliyor. 
     Meteoroloji Bölge Müdürlüğü yetkililerinden alınan bilgiye göre, gece en düşük hava sıcaklığı eksi 31 dereceyle Ağrı'da ölçülürken, diğer illerde gecenin en düşük hava sıcaklıkları Erzurum'da eksi 27, Kars'ta eksi 25, Erzincan'da eksi 16 ve Iğdır'da eksi 14 derece oldu. 
     Bugün beklenen en yüksek hava sıcaklıklarının ise Ardahan'da eksi 18, Ağrı'da eksi 16, Erzurum'da eksi 10, Kars'ta eksi 9, Erzincan'da eksi 4 ve Iğdır'da eksi 1 derece olarak tahmin edildiği belirtildi. 
     Kars'ta kapalı olan köy yollarının tamamı ulaşıma açılırken, Erzurum'da 81, Erzincan'da 36, Bingöl'de 32, Muş'ta 8, Ardahan'da 5 ve Iğdır'da 4 olmak üzere 166 köy yolunda ulaşım sağlanamıyor. Ekiplerin, köy yollarını ulaşıma açma çalışmaları aralıksız devam ediyor. 
     
</TEXT>
</DOC>
