<DOC>
<DOCNO> 406455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sonsiy02.html </URL>
<DATE> 2005/12/25/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
AKP belde binasında bomba patladı 
</HEADLINE>
<TEXT>

     Kocaeli’nin Gebze İlçesi’ndeki, AK Parti Çayırova Belde Teşkilatı’nın önünde patlama meydana geldi. 
     Özgürlük Mahallesi Uğur Mumcu Caddesi’ndeki AK Parti Çayırova Belde Teşkilatı’nın kapısının önünde saat 23.30 sıralarında patlama oldu. Patlama nedeniyle parti teşkilatının camları kırıldı, kapısı hasar gördü. 
     Gebze İlçe Emniyet Müdürü Ali Şahinli, olay yerinde yaptığı incelemenin ardından yaptığı açıklamada, parti binasının kapısına bırakılan bombanın parça tesirli boru tipi bomba olabileceğini belirtti. 
     Olayla ilgili henüz net birşey söylemenin mümkün olmadığını ifade eden Şahinli, soruşturmanın sürdürüldüğünü kaydetti. 
     AK Parti Çayırova Belde Başkanı Servet Günay da olaydan bir saat önce partide belde yönetim kurulu ve bazı üyelerle toplantı yaptıklarını söyledi. 
     Toplantının bitmesi üzerine partiyi kapatıp eve gittiğini anlatan Günay, "Bir saat sonra bu olayı öğrendik. Şuanda birşey söylemek mümkün değil. Saldırıyı kınıyoruz" dedi. 
     
</TEXT>
</DOC>
