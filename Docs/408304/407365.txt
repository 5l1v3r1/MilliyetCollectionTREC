<DOC>
<DOCNO> 407365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sonspo09.html </URL>
<DATE> 2005/12/28/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Mehmet Okur, 20 sayı 17 ribauntla takımın yıldızı oldu... 
</HEADLINE>
<TEXT>

     ABD Profesyonel Basketbol Ligi'ne NBA , TSİ bu sabaha karşı yapılan 8 maçla devam edildi. 
     Mehmet Okur, takımı Utah Jazz'ın deplasmanda Houston Rockets'ı 82-74 yendiği maçta ilk 5'de forma giyerek 36 dakika sahada kaldı. Okur, bu süre içinde 20 sayı, 8'i hücum 9'u savunma olmak üzere 17 ribaunt, 3 asist ve 4 blokluk performansıyla takımının yıldızı oldu. Okur, 2 sayılık atışlarda 13'de 3, 3 sayılık atışlarda 4'de 3 ve serbest atışlarda 6'da 5 isabet buldu. 
     Sezonun 13. galibiyetini alan Jazz'da, Jarron Collins 15, Andrei Kirilenko ile Keith McLeod'da 10'ar sayılık oyunlarıyla Okur'u takip ettiler. 
     Ligde 10 galibiyet ve 16 yenilgisi bulunan Rockets'da, Tracy McGrady'nin 21, Juwan Howard'ın ise 19 sayılık performansları galibiyet için yeterli olmadı. 
     
     ZAZA'NIN 8 SAYI 13 RİBAUNTU HAWKS'A YETMEDİ 

     Gürcü asıllı Türk vatandaşı Zaza Pachulia'nın takımı Atlanta Hawks, sahasında Charlotte Bobcats'e 93-90 yenildi. Sahaya ilk 5'de çıkarak 39 dakika top koşturan Pachulia, bu süre içinde 8 sayı, 3'ü hücum 10'u savunma olmak üzere 13 ribaunt ve 1 top çalmalık oyun çıkardı. Pachulia, 2 sayılık atışlarda 6'da 3, serbest atışlarda ise 4'de 2 isabet buldu. 
     Ligde 7 galibiyet ve 19 yenilgisi bulunan Hawks'da, Al Harrington'ın 19 sayı, 8 ribaunt ve 7 asist, Tyron Lue'nun 17 sayı, Joe Johnson'ın da 15 sayı ve 7 asistlik performansları yeterli olmadı. 
     Sezonun 9. galibiyetini alan Bobcats'de ise, Brevin Knight 22, Keith Bogans ile Bernard Robinson da 13'er sayılık performanslarıyla taraftarlarının yüzünü güldürdü. 
     
     Günün diğer maçlarında alınan sonuçlar şöyle 

     New Jersey Nets-Cleveland Cavaliers 96-91. 
     Miami Heat-Milwaukee Bucks 109-98. 
     Detroit Pistons-Toronto Raptors 113-106. 
     San Antonio Spurs-Indiana Pacers 99-86. 
     Denver Nuggets-Philadelphia 76'ers 106-108. 
     Los Angeles Clippers-Sacramento Kings 93-110. 
     Lige, TSİ yarın sabaha karşı yapılacak 9 maçla devam edilecek. 
     
</TEXT>
</DOC>
