<DOC>
<DOCNO> 406152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/ekonomi/eko08.html </URL>
<DATE> 2005/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel Hükümet alınganlık gösteriyor 
</HEADLINE>
<TEXT>


ANKARA Milliyet 

9. Cumhurbaşkanı Süleyman Demirel, hükümet ile TÜSİAD arasındaki gerginlik konusunda, "Gerginliğin ölçüsü ne Tartışma olabilir. Cepheleşme olmamalı. Hükümetlerin zaman zaman alınganlığı tutar, canları sıkılır. Onların da halinden anlamak lazım" dedi. Bir ülkede iyi yönetimin iki temel şartı olduğunu belirten Demirel, şunları söyledi 
"Birincisi, istikrar. İstikrar diktatörlük idarelerinde de vardır. İkincisi, temsilde adalet. Eğer, halkın dörtte birinin oy verdiği bir siyasi parti, parlamentoda üçte iki çoğunlukla iktidar ise burada temsil falan yok." 
Temsilde adaletin sağlanması için mutlaka barajın indirilmesi gerektiğini vurgulayan Demirel, Erdoğan'a, "Temsilde adaleti sağlarsanız istikrar olmaz, diyorsanız, o zaman yüzde 25'e çıkarın barajı. Mahkeme kadıya mülk değil. Hükümetler gelir gider" eleştirisini yöneltti. 



</TEXT>
</DOC>
