<DOC>
<DOCNO> 401534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/guncel/gun04.html </URL>
<DATE> 2005/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteler sınıfta kaldı 
</HEADLINE>
<TEXT>


Türk üniversitelerinin birçok fakültesi, 2004'te uluslararası bilim endekslerine tek yayınla bile giremedi. Endekste Türk bilim adamlarının sadece 14 bin makalesi yayımlanabildi 

BAHAR ATAKAN Ankara 

Başbakan Recep Tayyip Erdoğan'ın "Dünya'daki ilk 500 üniversite arasında yer alamıyorlar" diyerek eleştirdiği Türk üniversitelerinin pek çok fakültesi, Yükseköğretim alanında bilimsel ve teknolojik gelişimin göstergesi olan Uluslararası Bilim Atıf Endeksleri'nin 2004'te yayımlanan listesine bir yayınla bile giremedi. Endekslerde Türkiye'deki 77 üniversiteden bilim adamlarınca yazılan 14 bin 387 makale yayımlanabildi. 
Endekse yayın sokamayan fakülteler arasında hukuk, iletişim, eğitim, ilahiyat, iktisadi ve idari bilimler fakülteleri ile meslek yüksekokulları MYO yer aldı. En çok yayını ise tıp, fen-edebiyat ve veteriner fakülteleri yaptı. 

Sıfırcılar 
YÖK, devlet ve vakıf üniversitelerinin 2004'te uluslararası bilim endekslerine SCI, SSCI ve AHCI gönderdikleri yayınlarla ilgili verileri açıkladı. Tam zamanlı öğretim üyeleri olan 18 üniversiteden bazı fakülteler endekste "sıfır çekti." Çoğunluğunu sosyal bilimler alanından fakülteler ve MYO'ların oluşturduğu, ÖSS'de öğrencilerin girebilmek için birbiriyle yarıştığı "sıfır çeken" fakülteler ve bağlı olduğu üniversiteler şöyle 
Atatürk İktisadi ve İdari Bilimler Fakültesi İİBF , İlahiyat, Erzincan Hukuk, Bayburt Eğitim, Aşkale MYO, Kelkit MYO, Bayburt MYO, Erzurum Sağlık Yüksekokulu. Çukurova İlahiyat. Dicle İlahiyat ve Hukuk. 9 Eylül İİBF, İşletme, Güzel Sanatlar, İlahiyat, Hukuk. Ege Eğitim ve İletişim. Gazi Hukuk ve İletişim. Gaziantep İİBF. Osmangazi İİBF ve İlahiyat. Uludağ Fen-Edebiyat, İİBF ve İlahiyat. Yıldız Teknik İİBF ve Eğitim. Fırat İlahiyat. İstanbul Hukuk, İktisat, İlahiyat, İletişim. Kahramanmaraş İİBF, İlahiyat. Niğde Aksaray İİBF, Niğde İİBF, İşletme Atılım Hukuk. Başkent Hukuk. Galatasaray Fen-Edebiyat, Hukuk, İİBF, İletişim. Işık İİBF. İzmir Ekonomi 56 öğretim üyesinin yayın sayısı sıfır. Yaşar YÖK'e veri göndermedi. Okan 26 öğretim üyesi sıfır yayın yaptı. Ufuk 29 öğretim üyesinin 1 yayını var. 

Vakıflarda oran düşük 
Hacettepe Üniversitesi'nden sadece 1.157 yayın verisi YÖK'e ulaşırken, cezavinde tutuklu olan Yücel Aşkın'ın rektörlüğünü yaptığı Yüzüncü Yıl Üniversitesi'nde 472 öğretim üyesi 233 yayın yaptı. Vakıf üniversitelerinde başarı tablosunun düşük olduğu görülürken, bazı üniversitelerin yayın sayısı şöyle 
ODTÜ 862 öğretim üyesi, 788 yayın. Ankara 1.493 öğretim üyesi, 767 yayın. Anadolu 264 öğretim üyesi, 227 yayın. Boğaziçi 308 öğretim üyesi, 198 yayın. İTÜ 961 öğretim üyesi, 620 yayın. 9 Eylül 1.199 öğretim üyesi, 470 yayın. Ege 1.768 öğretim üyesi, 581 yayın. İstanbul 1.891 öğretim üyesi, 1.054 yayın. Galatasaray 107 öğretim üyesi, 18 yayın.Koç 108 öğretim üyesi, 117 yayın. 


</TEXT>
</DOC>
