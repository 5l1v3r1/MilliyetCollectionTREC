<DOC>
<DOCNO> 400017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sonsiy26.html </URL>
<DATE> 2005/12/02/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Başbakan Erdoğan, Yeni Zelanda'ya gitti 
</HEADLINE>
<TEXT>

     Başbakan Recep Tayyip Erdoğan, resmi ziyarette bulunmak üzere özel uçak "ANA" ile saat 16.45’de Yeni Zelanda’ya gitti. 
     Başbakan Erdoğan’ı, Esenboğa Havalimanı’ndan Devlet Bakanı ve Başbakan Yardımcısı Abdüllatif Şener, Milli Eğitim Bakanı Hüseyin Çelik, Ankara Valisi Kemal Önal, Ankara Büyükşehir Belediye Başkanı Melih Gökçek ve öteki ilgililer uğurladı. 
     Erdoğan ile birlikte eşi Emine Erdoğan, Devlet Bakanı Ali Babacan, Devlet Bakanı Beşir Atalay, Ulaştırma Bakanı Binali Yıldırım, Çevre ve Orman Bakanı Osman Pepe ile eşleri de Yeni Zelanda’ya gitti. 
     İşadamları ve gazeteciler ise THY’den kiralanan bir uçakla öğle saatlerinde Yeni Zelanda’ya hareket ettiler. 
     Bu arada, Erdoğan’ın uçağının, Yeni Zelanda’ya giderken Tayland ve Avustralya’da yakıt ikmali yapacağı öğrenildi. 
     
</TEXT>
</DOC>
