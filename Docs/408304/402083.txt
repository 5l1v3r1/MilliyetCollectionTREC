<DOC>
<DOCNO> 402083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sonsiy14.html </URL>
<DATE> 2005/12/09/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
AKP'li Gedikli, partisinin kamuoyu araştırmasının sonuçlarını açıkladı 
</HEADLINE>
<TEXT>

     AK Parti Genel Başkan Yardımcısı Bülent Gedikli, AK Parti milletvekilleri Turhan Çömez ve Mahmut Koçak’ın yaptıkları değerlendirmelerle ilgili olarak, "Arkadaşlarımız parti içi demokrasinin nimetlerini sonuna kadar kullanıyorlar" dedi. 
     Gedikli, yaptırdıkları araştırmaya göre, olası bir seçimde partisinin yüzde 44.4 oy alacağını bildirdi. 
     Gedikli, Parti Genel Merkezi’nde düzenlediği basın toplantısında, ekonomik verileri değerlendirdi. Kasım 2000 krizinin üzerinden 5 yıl geçtiğini ifade eden Gedikli, bugünlerde, Türkiye’yi felç eden o krizin hatırlanmadığını kaydetti. 
     Gedikli, özetle şunları söyledi 
     "Ulaştığımız performans diyebilirimki cumhuriyet tarihimizin en parlak performansıdır. 
     Kuşkusuz bu performansın en önemli unsurlarından biri de ekonomide sergilediğimiz yüksek başarıdır. Büyüme oranlarında, enflasyonda, faizde, bütçede ve döviz kurunda ortaya çıkan rakamlar bu performansı teyit eden göstergelerdir. 
     Birkaç örnekle özetlersek, yıllık enflasyon rakamları yüzde 70’lerden tek haneli rakamlara indi. Bu sayede Merkez Bankası enflasyon hedeflemesine geçti. Biz de AK Parti olarak bunu çok olumlu karşılıyoruz. Ancak, Merkez Bankası’nın bir performans göstergesi olarak, enflasyon hedefi ile faiz düzeyi arasındaki ilişkiyi de yakından takip ediyoruz. Zira, hala reel faizler olması gerekenden daha yüksek düzeydedir. 
     Kur politikalarında da istikrar sağlanmıştır. Ancak, artan cari açık dolayısıyla bu konu çok spekülasyona maruz kalmaktadır. Bilindiği gibi, cari açığın önemli bir kısmı dış ticaret açığından kaynaklanmaktadır. Ancak ithalatın yapısına baktığımızda, yüzde 90’a yakın bir kısmının ara mallar ve yatırım mallarından oluştuğunu görmekteyiz. Bunun da önümüzdeki dönemlerde üretime ve cari açığın kapanmasına olumlu katkısı olacaktır. 
     Bu olumlu eğilimleri sürdürerek, AK Parti olarak inşallah 2007 yılında denk bütçeyi gerçekleştireceğiz." 
     
     KAMUOYU YOKLAMASI 
     Bülent Gedikli, basın toplantısında, partisinin Pollmark araştırma şirketine yaptırdığı kamuoyu araştırmasının verilerini de açıkladı. 
     Gedikli, araştırmanın 30 Kasım-4 Aralık 2005 tarihleri arasında, İstanbul, Tekirdağ, İzmir, Bursa, Adana, Ankara, Konya, Samsun, Trabzon, Erzurum, Malatya ve Gaziantep illerinde, 18 yaş üzerindeki 2992 kadın ve erkek üzerinde yapıldığını söyledi. 
     Kamuoyu araştırmasına göre, ekonomi ile ilgili politikalarda hükümetin performansı ile ilgili değerlendirmeler şöyle Toplam 100.0 
     Enflasyonla Mücadele Başarılı bulan 57.8, başarısız bulan 36.1, fikir belirtmeyen 6.1 Banka Faizleri Başarılı bulan 57.4, başarısız bulan 30.1, fikir belirtmeyen 12.5 Özelleştirme Başarılı bulan 51.8, başarısız bulan 37.1, fikir belirtmeyen 11.2 Vergi Politikası Başarılı bulan 39.0, başarısız bulan 45.3, fikir belirtmeyen 15.7 Maliye ve Bütçe Disiplini Başarılı bulan 36.8, başarısız bulan 40.9, fikir belirtmeyen 22.3 
     Yolsuzlukla Mücadele Başarılı bulan 34.9, başarısız bulan 57.6, fikir belirtmeyen 7.4 Fakirlikle Mücadele Başarılı bulan 23.2, başarısız bulan 71.5 fikir belirtmeyen 5.3 İşsizlikle Mücadele Başarılı bulan 17.9, başarısız bulan 77.1, fikir belirtmeyen 5.1. 
     
     AB ÜYELİĞİ 
     Gedikli, araştırmada, AB üyeliğine taraftar olanların oranının yüzde 66.7, AB üyeliğine karşı olanların oranının yüzde 25.3, fikir belirmeyenlerin oranının da yüzde 8 olduğunu söyledi. 
     Araştırmaya göre, Türkiye’nin 3 Ekim tarihinde AB ile müzakerelere başlamasını olumlu karşılayanların oranı yüzde 62.0, olumsuz karşılayanların oranı yüzde 28.8, fikir belirtmeyenlerin oranı ise yüzde 9.2 Gedikli, "Türkiye iyi yönetiliyor mu " sorusuna ’Evet’ diyenlerin oranının yüzde 49.1, ’Hayır’ diyenlerin yüzde 44.4, fikir belirtmeyenlerin ise yüzde 6.5 olduğunu bildirdi. 
     Bülent Gedikli, "İktidarda olmamıza rağmen seçmen desteğimiz azalmayıp artmaktadır. Buna karşılık muhalefet partileri 3 Kasım 2002 seçiminden bu yana kendileri için olumlu denilebilecek herhangi bir değişim göstermemektedir. Yani, siyasi arenada alternatifsiz bir şekilde iktidarımızı sürdürmekte, dolayısıyla da diğer partilerden gelen ’Erken seçim istiyoruz’ blöflerine de kulak asmamaktayız" dedi. 
     Gedikli, araştırmaya göre olası bir seçimde partilerin alacakları oy oranlarını da açıkladı. 
     Araştırmaya göre, "Bugün milletvekili seçimi olsa hangi partiye oy verirsiniz " sorusuna şu yanıtlar verildi yüzde 
     
     
AK Parti 44.4 CHP 16.9 MHP 10.9 DYP 8.8 DEHAP 5.9 ANAVATAN 4.6 SP 2.4 GP 1.3 DİĞER 4.9 
     Son zamanlarda basın yayın organlarında bir anket furyasının ve karmaşasının olduğunu belirten Bülent Gedikli, "Biz parti olarak düzenli olarak kamuoyu araştırmaları yoluyla halkın nabzını tuttuğumuz için bu karmaşadan etkilenmiyor, partimize yönelik teveccühü çok iyi biliyoruz" dedi. 
     Hükümetin ve AK Parti’nin Şemdinli olayları ile ilgili tutumunun muhalefet partileri tarafından yoğun ve maksadı aşan bir şekilde eleştirildiğini de kaydeden Gedikli, bu durumun siyasi bir rant çıkarma kaygısından kaynaklandığını ifade etti. 
     Gedikli, yaptırdıkları araştırmada, Şemdinli’de meydana gelen olaylarla ilgili hükümetin tutumunun sorulduğunu da bildirdi. Buna göre, ankete katılanlardan yüzde 30.7’si ’Olumlu buluyorum’, yüzde 50.7’si ’Olumsuz buluyorum’ yanıtını verirken fikir belirtmeyenlerin 
     oranı yüzde 18.6 oldu. 
     Bu konunun siyasi rant olamayacak kadar hassas bir konu olduğunu anlatan Gedikli, diğer partilerin tutumları değerlendirildiğinde, vatandaşların bu konuda en çok AK Parti’ye destek verdiklerini söyledi. 
     Gedikli, araştırmada, "Başbakan Recep Tayyip Erdoğan’ın Danimarka’da Roj Tv muhabirinin toplantıda bulunmasına tepki olarak salonu terk etmesini nasıl karşılıyorsunuz " sorusunun da sorulduğunu ve olumlu bulanların oranının yüzde 66.7, olumsuz bulanların yüzde 22, fikir belirtmeyenlerin oranının ise yüzde 11.3 olduğunu bildirdi. 
     Araştırmada, "Başbakan Recep Tayyip Erdoğan’ın, Türkiye Cumhuriyeti vatandaşlığını bir üst kimlik olarak tanımlamasını nasıl karşılıyorsunuz " sorusuna verilen yanıtların oranları yüzde olarak şöyle 
     
     
Olumlu bulan 55.5 Olumsuz bulan 26.9 fikir belirtmeyen 17.7 
     
     SORULAR 
     Bülent Gedikli, bir gazetecinin sorusu üzerine, ’Balıkesir Milletvekili Turhan Çömez’in eleştirileri ile ilgili olarak Başbakan Erdoğan’ın Avustralya’dan parti yöneticilerini telefonla aradığı ve Çömez’e disiplin cezası verilmesini istediği’ yönündeki haberleri yalanladı. Gedikli, şunları söyledi 
     "Bunların hepsi spekülasyon, Sayın Başbakanımızın ne böyle bir telefonu, ne de talebi olmuştur. Bu tür olaylar aile içerisinde, camia içerisinde olur. Arkadaşlarımız görüşlerini belki biraz hararetli ifade ettiler. Sayın Bakanımız da belki hararetli bir cevap verdi. 
     Bunlarda büyütülecek bir şey yok. Arkadaşlarımız parti içi demokrasinin nimetlerini sonuna kadar kullanıyorlar. Grupta yaptıkları, genel kurulda yaptıkları konuşmalarda... 
     Fakat bunlarla ilgili olarak herhangi bir disiplin cezası söz konusu olmamıştır dün yapılan değerlendirmelerde. Ancak konu tabii değerlendirmeye tutulmaya devam edilecektir." Gedikli, AK Parti milletvekilleri Turhan Çömez, Mahmut Koçak ve Resul Tosun’un Başbakan Erdoğan’ın yurt dışında bulunduğu bir sırada görüş beyan etmesi ile ilgili soruya da, "Arkadaşlarımız Sayın Başbakan varken konuşsa tabii iyi olurdu. Ama bu şekilde görüşlerini ifade etmiş olmaları da partinin kurumsal kimliği içerisinde bir sorun teşkil etmez" yanıtını verdi. 
     Gedikli, "Dün TBMM Genel Kurulu toplanamadı. AK Parti milletvekilleri toplantıya katılmadı. CHP de bunu bir çözülme olarak algıladı ve seçimin yaklaştığının bir göstergesi olarak değerlendirdi. 
     Bunu nasıl değerlendiriyorsunuz " sorusu, "Galiba herşey bir erken seçim göstergesi olarak yorumlanmaya çalışılıyor. Bizim seçim işleri başkanları toplantımız bile adeta bunun bir göstergesiymiş gibi sunuldu. Bunlar son derece yanlış ve yanıltıcı değerlendirmelerdir. 
     Genel Kuruldaki durum bizi de biraz üzdü. Arkadaşlarımızı bu noktada uyarma durumunda olabiliriz belki. Türkiye’nin bir erken seçime ihtiyacı yok. Bir erken seçimin Türkiye’ye faydası olmaz. Türkiye’nin yararına olan şey, seçimin zamanında yapılmasıdır" diye yanıtladı. 
     
</TEXT>
</DOC>
