<DOC>
<DOCNO> 401242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/spor/spo08.html </URL>
<DATE> 2005/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal, Kazan'a düştü 75-88 
</HEADLINE>
<TEXT>


Siyah-beyazlılar, ULEB Kupası C Grubu'ndaki 5. maçında Rusya'nın namağlup grup lideri Unics Kazan takımına son çeyrekte teslim oldu 


Beşiktaş Cola Turka, ULEB Kupası ilk raund C Grubu'ndaki beşinci maçında güçlü Rus rakibi Unics Kazan'a karşı son periyotta kaybetti 75 - 88 
Namağlup grup lideri Unics Kazan önünde maça etkili başlayan, Kerem ve Wright'ın sayılarıyla bu periyodu 24 - 13 önde kapayan siyah - beyazlılar, ikinci çeyrekte de etkili oyununu sürdürdü. 16.23'te Tolga'nın basketiyle skoru 34 - 20'ye getiren Beşiktaş, sıkıntı yaşadığı son 3,5 dakikalık bölümü de önde götürerek devreyi 37 - 31 tamamladı. 
Üçüncü çeyrekte Chikalkine ile üst üste üçlükler bulan Rus ekibine karşı Kerem ve Elliott ile direnen siyah - beyazlılar, son bölüme 55 - 54 önde girdi. Ancak son periyoda 0 - 8'lik seri ile geride başlayan Beşiktaş, farkın açılmasına engel olamadı, maçı 75 - 88 kaybederek ikinci tur şansını azalttı. 

Maçın karnesi 
HAKEMLER Pitsilkas Yunanistan , Facchini İtalya , Ryzhyk Ukrayna 
BEŞİKTAŞ COLA TURKA Kerem 8 20, Wright 7 14, Elliott 6 11, Tolga 6 11, Ellis 4 3, Kornegay 4 6, Barış 4 3, Nedim 5 4, Mithat 4 3, Umutcan 3 
UNICS KAZAN Chikalkine 8 22, Stombergas 7 15, Lavrinovic 7 12, Best 7 11, Samoilenko 7 11, Clancy 4 2, Muursepp 7 8, Mescharakou 6 7 
1.PERİYOT 24 - 13 Beşiktaş , 2.PERİYOT 13 - 18 U.Kazan , DEVRE 37 - 31 Beşiktaş , 3.PERİYOT 18 - 23 U.Kazan , 4.PERİYOT 20 - 34 U.Kazan , MAÇ SKORU 75 - 88 U.Kazan , ÜÇ SAYI Chikalkine 6 , Kerem 5 , Best 3 , Elliott, Stombergas 2 , Ellis, Mithat, Tolga, Samoilenko, Lavrinovic 1 


</TEXT>
</DOC>
