<DOC>
<DOCNO> 403951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sondun24.html </URL>
<DATE> 2005/12/16/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Rusya'da dolar eriyince... 
</HEADLINE>
<TEXT>

     Rusya'da doların değer kaybetmesi yüzünden maaşlarının dolar yerine ruble olarak isteyenlerin sayısının giderek arttığı bildirildi. 
     Ernst Young, tarafından Rusya genelinde yapılan bir araştırmaya göre, bu yıl maaşları dolar olarak ödeyen şirketlerin oranı yüzde 35 olduğu ortaya çıktı. 
     Bu rakamın, geçen yıla oranla yüzde 17'lik azalma anlamına geldiği belirtilen araştırmada, bu trendin nedeninin doların ruble karşısında son birkaç yıldır düzenli olarak değer kaybetmesini gösterildi. 
     Araştırmada, şirketlerin başlangıçta maaşları dolar olarak ödemekte direnmesine rağmen, personelin ruble dayatmaları karşısında fazla direnemediği, çünkü piyasada kalifiye eleman sıkıntısı yaşandığına dikkat çekildi. 
     Kommersant gazetesinde de yayımlanan haber-analizde, 2 yıl öncesine kadar dolarla çalışan Rus personelin, dolar değer kaybetmesine rağmen bunun ''geçici bir trend'' olduğunu düşünerek maaşlarını dolarla almaya razı oldukları belirtildi. 
     Haberde, son 2 yıl içinde petrol fiyatlarının yüksek gidişi ve Rusya'nın rezervlerinin rekor düzeylere gelmesinin genel iyimserlik havasını arttırdığı belirtilerek, bu durumda Rus personelin maaşını ruble olarak talep etme cesaretini bulduğu kaydedildi. 
     Hızla büyüyen piyasada iyi eleman bulmanın güçlüğünü göz önüne alan şirketlerin, her ne kadar kendi aleyhlerine gibi görünse de maşları ruble olarak ödemeye razı oldukları belirtiliyor. Çünkü son anketler, şirketlerin en az yüzde 60'ının gelecek yıl personel sayısını ortalama yüzde 29.7 artıracağını gösteriyor. 
     
</TEXT>
</DOC>
