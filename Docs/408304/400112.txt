<DOC>
<DOCNO> 400112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sonyas20.html </URL>
<DATE> 2005/12/02/ </DATE>
<TIME> 20.10 </TIME>
<AUTHOR>  </AUTHOR>
<HEADLINE>
Maymuna göğüslerini göstermedikleri için işten atıldılar .. 
</HEADLINE>
<TEXT>

     Amerikalı Nancy Alperin ve Kendra Keller, bakımından sorumlu oldukları ''Koko'' adlı maymuna göğüslerini göstermedikleri gerekçesiyle işten atıldıklarını iddia ederek, patronlarını dava ettiler. 
     Merkezi California'da bulunan ''Gorilla Foundation''ın müdürü olan Francine Patterson'un, insanlarla işaret diliyle anlaşan Koko'nun, insan memesinin ucunu görmek istediğini iddia ederek Alperin ile Keller'e göğüslerini açmaları konusunda baskı yaptığı iddia edildi. 
     Mahkeme, Patterson'un, Koko'nun el işaretlerini ''insan memesinin ucunu görmek istiyor'' şeklinde yorumladığını ve göğüslerini açmayı reddettikleri için işten atıldıklarını iddia eden Alperin ile Keller'in başvurusunu değerlendirerek davanın görülmesine karar verdi. 
     Firmanın avukatı, iki kadının farklı sebeplerden dolayı işten atıldığını iddia etti. 
     
</TEXT>
</DOC>
