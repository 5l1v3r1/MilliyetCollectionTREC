<DOC>
<DOCNO> 400801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sontur16.html </URL>
<DATE> 2005/12/05/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Açık havadan sonra yağmur, sıcaklıklar düşüyor... 
</HEADLINE>
<TEXT>

     MİLLİYET İNTERNET 

Yurdun tamamında süren parçalı ve az bulutlu hava iç ve doğu bölgelerde cuma gününe devam edecek. Yarın Ege ve Trakya'dan giriş yapacak yağmur perşembe günü doğu bölgelerimize doğru yayılmaya başlayacak. İstanbul perşembe yağışlı, İzmir ise çarşamba ve perşembe günleri sağanak yağış altında. 
     Hafta içinde 2 derece artacak hava sıcaklığı perşembe günü Marmara'dan başlayarak azalacak. Sıcaklıklar İstanbul ve Diyarbakır'da 17, Ankara'da 15, İzmir'de 19, Antalya'da 22, Adana'da 23, Erzurum'da 10, Trabzon'da 16 dereceye çıkacak. 
     YARIN Edirne ve Çanakkale çevresi sağanak yağış altında, lodos şiddetli esiyor. İç Anadolu, Doğu Akdeniz ve Güneydoğu Anadolu az bulutlu ve açık, diğer yerler parçalı bulutlu. 
     ÇARŞAMBA günü Marmara'nın batısı ve Kıyı Ege sağanak yağış alıyor, lodos yine şiddetli esiyor. Az bulutlu gökyüzü Doğu Karadeniz, Akdeniz, İç Anadolu ile Doğu ve Güneydoğu Anadolu'da görülecek. 
     PERŞEMBE günü ise yağmur etki alanını genişletiyor. Marmara, Batı Karadeniz, Ege ve Eskişehir çevresi yağış altında, İzmir'de şiddetli yağış bekleniyor. Güneydoğu Anadolu ve Hakkari çevresinde yazdan kalma bir gün yaşanırken, diğer bölgeler parçalı ve az bulutlu olacak. 
     
</TEXT>
</DOC>
