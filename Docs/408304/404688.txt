<DOC>
<DOCNO> 404688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/soneko08.html </URL>
<DATE> 2005/12/19/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Vakıfbank'tan düşük faizli yılbaşı ve bayram kredisi... 
</HEADLINE>
<TEXT>

     Vakıfbank, düşük faizli yılbaşı ve bayram kredisi uygulaması başlattı. 
     Vakıfbank'dan yapılan yazılı açıklamada, Vakıfbank'ın yaklaşan yılbaşı ve Kurban Bayramı nedeniyle vatandaşların alışverişlerini uygun şartlarda yapmalarını sağlamak amacıyla, düşük faizli yılbaşı ve bayram kredi vermeye başladığı bildirildi. 
     Yılbaşı ve Bayram kredisini kamu kurum ve kuruluşları ile özel sektör bordolu çalışanları ve emeklileri 5 bin YTL'ye kadar kullanabilecekler. 
     24 aya kadar vadeli ve aylık yüzde 1.40 faizli olacak söz konusu kredi uygulaması, bugünden başlayarak 6 Ocak tarihine kadar verilecek. 
     Vakıfbank'dan maaş alan vatandaşlar uygulamadan kefilsiz olarak yararlanabilecekler. Diğer vatandaşların bir kefille herhangi bir Vakıfbank şubesine başvurmaları yeterli olacak. 
     Daha önce Vakıfbank'dan kullanmış olduğu tüketici kredisi taksitli ihtiyaç kredisi, otomobil ve 2. el otomobil kredisi bulunan ve ödemelerini halen aksatmadan sürdüren tüketiciler de bu krediden ikinci bir kredi olarak yararlanabilecekler. 

     
</TEXT>
</DOC>
