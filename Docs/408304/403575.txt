<DOC>
<DOCNO> 403575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/yasam/yas02.html </URL>
<DATE> 2005/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzücü, TSYD havuzunda boğuldu 
</HEADLINE>
<TEXT>


MUSTAFA KURTARAN 

Türkiye Spor Yazarları Derneği'nin TSYD Levent'teki kapalı yüzme havuzunda yemek yedikten sonra beline ağırlık takıp "su altında kalma denemesi" yapan yüzücü Tarık Batu Karakaş 26 boğularak öldü. Karakaş, dün 17.00'de kardeşiyle yüzme havuzuna girdi. Karakaş, bir süre sonra beline ağırlık sararak su altına girdi. Antrenman yapan bir yüzücü, yaklaşık 3 dakika su yüzüne çıkmayan Karakaş'tan endişelendi. Yüzücü, yanına gittiğinde Karakaş'ı hareketsiz buldu. Tekrar su yüzüne çıkan yüzücü, kardeşine "Durumu iyi değil" dedi, ancak "O ne zaman çıkacağını bilir" yanıtını aldı. Yaklaşık iki dakika sonra yeniden aşağı inen yüzücüler, Karakaş'ı baygın halde su yüzüne çıkardı. Dernek doktorunun müdahalesine rağmen Karakaş kurtarılamadı. TSYD Başkanı Onur Belge, Karakaş'ın derneğin üyesi olmadığını, havuza yüzmeye geldiğini ifade etti. 


</TEXT>
</DOC>
