<DOC>
<DOCNO> 406104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sontur37.html </URL>
<DATE> 2005/12/23/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Kapıkule'de seks ve rüşvet kasetleri 
</HEADLINE>
<TEXT>

     Kerem KURUL EDİRNE, DHA 

KAPIKULE Gümrüğü'nde rüşvet’ iddiaları üzerine harekete geçen Edirne Emniyet Müdürlüğü ekiplerinin aylar süren gizli kameralı takipten sonra dün sabah gerçekleştirdiği büyük operasyonda gözaltına alınanlar, savcılar tarafından delil kasetler eşliğinde sorgulanıyor. Gizli kamera görüntülerinde Kapıkule'de çalışan görevlilerin nöbet süresince topladıkları rüşvetleri önce YTL, dolar, Euro olarak ayırıp tam 18 dakika boyunca saydıkları görüntüleri var. Bir görevlinin yardımcı olmak için kadın yolcuyla cinsel ilişkiye girmesi de saniye saniye görüntelerde yer alıyor. Zanlıların çoğu bu şok görüntüler karşısında Bunlar montaj, görüntülerdeki ben değilim'' savunması yaptı. 
     Bugüne kadar Kapıkule'de gerçekleştirilen en büyük rüşvet operasyonlarından olan Avcı- 2’ operasyonunda gözaltına alınanlardan 45 gümrük görevlisinin dün tutuklanmasından sonra, bugün de 27 polis adliyeye sevk edildi. Olayla ilgili 1 polis ve 7 gümrük memuru aranırken, aralarında Gümrük Muhafaza Müdürü Mustafa Hanlı'nın da bulunduğu 6 gümrük görevlisi tutuksuz yargılanmak üzere serbest bırakıldı. 
     
     KADIN YOLCUYLA CİNSEL İLİŞKİ 
     Edirne Cumhuriyet Başsavcılığı'nın talimatı ve mahkemere kararıyla Edirne Emniyet Müdürlüğü Kaçakçılık ve Organize Suçlarla Şube Müdürlüğü'nce gerçekleştirilen operasyonda, Kapıkule'deki bazı görevlilerin rüşvet almanın yanında kadınlarla cinsel ilişkiye girdikleri de gizli kameralarla saptandı. 
     Bu kasetlerde, Kapıkule'den giriş yapan yabancı uyruklu kadın yolculara sık sık el şakası yapan gümrükçülerin, bu kişilerin yanaklarından makas aldığı ve dizlerine oturttuğu da belgelendi. Bir görevlinin yardımcı olmak için kadın bir yolcuyla cinsel ilişkiye girdiği de tespit edilen görüntüler arasında yer aldı. 
     
     GÜNLÜK RÜŞVETİ 18 DAKİKADA SAYDILAR 
     Kapıkule'den geçen yolculardan alınan rüşvetlerin ortak bir kasa da toplandığı da kameralarla tespit edildi. 
     Nöbet bitimi saati geldiğinde paralar görevliler tarafından önce YTL, Amerikan Doları ve Euro olarak ayrılıyor daha sora da sayılıyor. Kameraların görüntülerine göre bir gece de toplanan paraları sayma işlemi 18 dakika sürüyor. Sayımdan sonra da paralar görevliler arasında pay ediliyor. Kayıtlara göre bir nöbet döneminde zaman zaman iki üç kez de para paylaşımı yapılıyor. 
     
     BUNLAR MONTAJ’ DEDİLER 
     Kapıkule rüşvet oparasyonu kapsamında dün 6 savcı tarafından ifadeleri alınan gümrükçüler suçlamaları kabul etmedi. Savcılıktaki ifadelerinde şüpheliler, rüşvet almadıkları söyleyerek, Bana borcu vardı onun için aldım, yemek parası topladık, görüntülerdeki ben değilim, burlar montaj’ savunması yaptı. Şüphelilerin suçlamaları kabul etmemesi üzerine telefon kayıtları sorulduğunda ise Hatırlamıyorum’ diye ifade verdi. 
     Tutuklanan 45 gümrükçünün görüntülerdeki kişilerin kendilerinin olmadığını söylemesi üzerine Edirne Gümrükleri Başmüdürlüğü'nden nöbet listeleri istenecek. Görüntülerde tarih ve saat olduğunu söyleyen yetkililer, listelerle görüntüler üzerindeki tarihlerin karşılaştırılacağını kaydetti. 
     Operasyon sonrası savcılığa çıkarılan gümrükçülerden 45'i tutuklandı, 7'si tutuksuz yargılanmak üzere serbest bırakıldı. 7 gümrükçü hakkında da yakalama kararı çıkarıldı. 
     
     POLİSLER DE RÜŞVET ÇARKINDA 
     Kapıkule operasyonu kapsamında pasaport işlemlerinde görevli olan ve gözaltına alınan 1'i komiser toplam 27 polis memurunun da rüşvet çarkında yer aldığı ortaya çıktı. Polislerin sigara kaçakçılığı yapmak üzere Kapıkule'ye gelenlerin önce pasaport polisine uğrayarak yurtdışına çıkış işlemi yaptırdığı daha sonra da gümrük sahasındaki free-shoplara giderek burada işlerini organize etmesine göz yumdukları belirlendi. Bu kişilerin Bulgaristan'a geçmeden yine Türkiye'ye giriş yaptığı da tespit edildi. 
     Yurtdışına çıkışlarda alınan 70 YTL konut fonu harcını ödemesi gereken yolculardan tahsilat yapılmadığı ve bunun karşılığında polislerin rüşvet aldığı belirlendi. 
     
     KAMERALAR FARKEDİLDİ, OPERASYON ERKENE ALINDI 
     Kapıkule'deki polis ve gümrük peronlarına konulan ısıtıcıların içine yerleştirilen ve günlerce çekim yapılan kameraların farkedilmesi üzerine, operasyonun olması gerekenden daha erken başlatıldığı da öğrenildi. 
     Sınır kapısını kullanarak günübirlikçi olarak Türkiye'ye giriş yapan bini aşkın Bulgar plakalı araç sürücüsünden, Pazartesi gününe kadar sınır kapısına gelmemelerinin istendiği, böylece sınır kapısında oluşan uzun kuyrukların sona erdiği de öğrenildi. 
     
</TEXT>
</DOC>
