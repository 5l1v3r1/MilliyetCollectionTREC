<DOC>
<DOCNO> 405536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/guncel/gun06.html </URL>
<DATE> 2005/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Pembe saçlı' kız o mu 
</HEADLINE>
<TEXT>


Kuzey Irak'ta 11 Türk askeriyle gözaltına alınan Todd Sorguya 'pembe saçlı' bir kız da katıldı 

FERİT ASLAN Diyarbakır DHA 

Süleymaniye'de 11 Türk askeri ile birlikte ABD askerlerince gözaltına alınan İngiliz Michael Todd'un, "Sorgulamalar sırasında pembe saçlı bir kız vardı" sözleri, baskından sorumlu tutulan Albay Wiliam Mayville'nin tercümanlığını yapan 25 yaşlarındaki Türk kızını gündeme getirdi. 

Adını açıklamamıştı 
Todd'un adını bilmediği pembe saçlı kız, baskından altı ay sonra Kerkük'te buzları eritmek için Türk ve Amerikalı askerlerin buluştuğu 2004 yılbaşı partisinde DHA tarafından görüntülenmişti. Mayville'nin tercümanlığını yapan kız, tüm ısrarlara rağmen adını söylemezken, sadece Türk olduğunu belirtmişti. 
Kerkük Havaalanı hangarında 31 Aralık 2003'te düzenlenen partide Albay Malville'nin gazetecilerle konuşurken tercümanlığını yapan genç kız çok iyi derecede İngilizce konuşurken, gece boyunca ABD askerleri ve Türk subayları ile sohbet etmişti. 
Malville, ABD'ye döndükten sonra "Şu anda Türk özel kuvvetleri ile ilişkilerimiz iyidir" demişti. 



</TEXT>
</DOC>
