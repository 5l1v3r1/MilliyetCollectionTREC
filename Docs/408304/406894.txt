<DOC>
<DOCNO> 406894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/spor/spo11.html </URL>
<DATE> 2005/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaptan köşkü 
</HEADLINE>
<TEXT>


Ligin 11. haftasında oynanan kritik maçlarda sonuçları, takım kaptanlarının performansı belirledi. Ülker'de İbrahim, Türk Telekom'da Haluk, Mersin'de de Harun sahneye çıktılar 

GÖKHAN TÜRE 


Yeni sezonun en çok transfer yapan takımı, üst üste gelen sakatlıklar nedeniyle bir türlü belini doğrultamamış, kadrosuna kattığı üç ABD'li pivotun birini sakatlık, diğer ikisini de yetersiz oluşu nedeniyle ülkesine geri yollamıştı. 
Pivot pozisyonunun tüm yükü genç Oğuz'un omuzlarına yıkılmış, Marcus Haislip ile power forvetten pivot yaratma çabaları ise sonuçsuz kalmış, Mirsad'ın sakatlığı ise bu sıkıntılara tuz biber ekmişti Ülker'de... 
Euroleague'de de bu yüzden işler iyi gitmiyor, üst üste yenilgilerle yıpranan coach Ergin Ataman, CSKA Moskova mağlubiyeti sonrası yönetime istifa sinyallerini bile yolluyordu. 

İbrahim faktörü 
İşte böyle bir kaos ortamında turuncu - yeşillilerin imdadına kaptan İbrahim yetişti. Geçtiğimiz hafta eski takımı ve ilk göz ağrısı Fenerbahçe'ye karşı takımını sırtlayan 31 yaşındaki İbo, bu hafta da Banvit deplasmanında Ülker'in "kalkanı" oldu, 24 sayı, 11 ribaund, 4 asist gibi mükemmel bir istatistiğe imza attı. Turuncu - yeşilliler de bu sayede, henüz sorunlar tam anlamıyla ortadan kalkmamış olsa da rahat bir nefes aldılar. 
Sezonun en istikrarlı takımlarından biri olan Türk Telekom da, Fenerbahçe'yi sahasında yenerek zirve savaşına devam ederken, 33'lük kaptan Haluk Yıldırım, 15 sayı, 10 ribaund, 8 asistle triple - double'a yakın bir performansla parladı. Mersin'in, Darüşşafaka'yı deplasmanda yendiği maçta da sahanın yıldızı 37'lik Harun Erdenay'dı... 

Yöneticimiz uyuyor mu 
Fenerbahçe - Türk Telekom maçının oynandığı Abdi İpekçi Salonu'ndaki dondurucu soğuk, eldivenle titreyerek maçı yazmaya çalışan basın mensuplarını etkilediğine göre gelin, sahada basketbol oynamaya çalışanların halini siz düşünün .. Türk basketbolunun mabedi olan ve her hafta birçok maça ev sahipliğini yapan böyle aktif bir salondaki doğalgaz çalışmasının iki aydır tamamlanamaması inanılacak gibi değil Pes doğrusu .. 

HAFTANIN KARMASI 
Kaya Efes Pilsen 
İbrahim Ülker 
Haluk T.Telekom 
Videnov Tekel 
Harun Mersin 

HAFTANIN KAHRAMANI 
Haluk Türk Telekom 
Ülkerspor'daki son sezonunda lenf kanserine yakalandıktan sonra geçtiğimiz sezon Beşiktaş ile basketbola "kesin dönüş" yapan 33 yaşındaki forvet, bu sezon Türk Telekom'daki performansıyla resmen genç meslektaşlarına basketbol dersi veriyor. İstatistiklerde görünmeyen savunma becerisinin yanında, Fenerbahçe maçında 15 sayı, 10 ribaund ve 8 asist ile triple double'a yakın bir grafik çizen Haluk, milli forma için de Tanjevic'e göz kırpmaya devam etti. 

HAFTANIN TAKIMI 
Ülkerspor 
Sezon başından bu yana sakatlıklarla boğuşuyor olmasına karşın son haftalarda oynadığı zor maçlarda üst üste aldığı kritik galibiyetlerle çıkışa geçti. Mirsad gibi bir yıldızından yoksun olmasına karşın üst üste Fenerbahçe ve Banvit gibi iki takımı deviren turuncu - yeşilli takımda kaptan İbrahim, her geçen gün yükselen performansıyla göz kamaştırıyor. 

EN İYİ COACH 
Ergin Ataman Ülker 
Pivot pozisyonundaki sorunu genç Oğuz ile gidermek zorunluluğu, Mirsad'ın yokluğu gibi handikaplara rağmen Banvit karşısında maç içindeki taktik hamleleriyle son derece zorlu bir deplasmanı kazanmayı başardı. Ataman, özellikle son bölümdeki büyük baskıya rağmen skor avantajını koruyacak tedbirleri anında alarak maça damgasını vurdu. 

HAFTANIN İSTATİSTİĞİ 
24 sayı, 11 ribaund, 4 asist 
İbrahim - Ülker 

HAFTANIN SÜRPRİZİ 
Mersin B.Ş Belediyesi'nin Darüşşafaka'yı deplasmanda yenmesi. 

EN İYİ ALTINCI ADAM 
Hüseyin Galatasaray C.C. 
Galatasaray'ın, hafta içinde coachu Murat Özgül ile yollarını ayıran Tuborg Pilsener karşısında aldığı sezonun en farklı galibiyetinde 14 sayı ile büyük pay sahibi oldu. 

HAFTANIN HAKEMLERİ 
Yok. 

SAYI KRALLIĞI 
266 Dixon G.Saray 
229 Videnov Tekel 
210 Grays T.Telekom 

RİBAUND KRALLIĞI 
127 Benton B.Kolej 
97 Richards Mersin 
94 Scott Erdemir 

ASİST KRALLIĞI 
84 Kerem Beşiktaş 
56 Haluk T.Telekom 
55 Reese Tekel 

BLOK KRALLIĞI 
24 Benton B.Kolej 
21 Fatih G.Saray 
19 İsmail İ.T.Ü. 

TOP ÇALMA KRALLIĞI 
26 Gibbs Darüşşafaka 
25 Muratcan P.Karşıyaka 
23 Prkacin E.Pilsen 

EN DEĞERLİ OYUNCU 
50.6 Dudley T.Telekom 
48.1 Wright Beşiktaş 
47.5 Benton B.Kolej 

PUAN DURUMU TAKIMLAR O G M A Y P Beşiktaş C.T. 11 9 2 878 807 20 Efes Pilsen 11 9 2 819 713 20 Türk Telekom 11 9 2 967 838 20 Ülker 11 9 2 865 743 20 Banvit 11 8 3 906 797 19 Fenerbahçe 11 6 5 852 783 17 Galatasaray C.C. 11 6 5 842 836 17 Tekelspor 11 6 5 858 810 17 Mersin BŞ. B. 11 5 6 937 925 16 Pınar Karşıyaka 11 5 6 822 815 16 Darüşşafaka 11 5 6 843 856 16 Büyük Kolej 11 4 7 801 818 15 Beykoz 11 3 8 721 845 14 Erdemir 11 2 9 763 873 13 Tuborg Pilsener 11 2 9 800 864 13 İ.T.Ü. 11 0 11 624 975 11 
TOPLU SONUÇLAR Büyük Kolej - İ.T.Ü. 85 - 64, Darüşşafaka - Mersin Büyükşehir Belediye 71 - 79, Beşiktaş Cola Turka - Beykoz 78 - 65, Galatasaray Cafe Crown - Tuborg Pilsener 89 - 55, Pınar Karşıyaka - Tekel 71 - 88, Fenerbahçe - Türk Telekom 62 - 78, Banvit - Ülker 74 - 75, Erdemir - Efes Pilsen 72 - 76 
HAFTANIN MAÇLARI Efes Pilsen - Tekel, Ülker - İ.T.Ü., Galatasaray Cafe Crown - Darüşşafaka, Beşiktaş Cola Turka - Fenerbahçe, Türk Telekom - Erdemir, Tuborg Pilsener - Banvit, Mersin Büyükşehir Belediye - Büyük Kolej, Beykoz - Pınar Karşıyaka 


</TEXT>
</DOC>
