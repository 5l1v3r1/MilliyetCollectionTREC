<DOC>
<DOCNO> 406198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/spor/spo10.html </URL>
<DATE> 2005/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Normal bir maçtı' 
</HEADLINE>
<TEXT>



FIFA Disiplin Komitesi, FIFA Genel Merkezi'nde Futbol Federasyonu Başkanı Levent Bıçakcı'nın da hazır bulunduğu toplantıda Hamit Altıntop ile İsviçreli oyuncu Stephane Grichting'i dinledi. Bıçakcı, "Grichting, maçta yer almadığını, soyunma odasına giderken tünelde bir takım itişmelerin yaşandığını, orada da bir şey olmadığını, fakat tünel bittikten sonra koridora çıktığında arkadan bir tekme yediğini belirtti. İsviçreli Disiplin Kurulu Sekreteri'nin 'Maçta korku yaşadınız mı, olay oldu mu ' şeklindeki ısrarlı sorularına ise 'Hayır olmadı, son derece normal bir maçtı' yanıtını verdi" diye konuştu. Yönetim Kurulu üyesi Şekip Mosturoğlu da, "Hem Grichting, hem de Hamit'in anlattıklarından lehimize çıkacak birçok sonuç var. Şubat'ın sonu veya Mart'ın başında bu ceza belli olur" dedi. 


</TEXT>
</DOC>
