<DOC>
<DOCNO> 401992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sondun29.html </URL>
<DATE> 2005/12/09/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
CIA, Almanları ikiye böldü 
</HEADLINE>
<TEXT>

     Almanya'da yapılan bir araştırma, halkın Amerikan Merkezi Haberalma Teşkilatı'nın CIA terör zanlılarıyla Avrupa ülkelerinde yaptığı gizli uçuşların önemi hakkında ikiye bölündüğünü ortaya koydu. 
     Alman 2. televizyon kanalı ZDF tarafından yapılan araştırmaya göre, halkın yüzde 51'i söz konusu uçuşların önemli bir konu olduğuna inanıyor, yüzde 47'si önemli olmadığı görüşünde. 
     ABD-Almanya ilişkilerinin iyi olduğuna inananların oranı yüzde 57 olarak belirlenirken, ilişkileri olumsuz bulunların oranı yüzde 39 oldu. Halkın yüzde 42'si ilişkilerin olduğu gibi kalmasını, yüzde 36'sı derinleştirilmesini ve yüzde 19'u gevşetilmesini savunuyor. 
     Başbakan Angela Merkel'in yönetiminde ikili ilişkilerin daha da gelişeceğine inananların oranı yüzde 47, bir şey değişmeyeceğini düşünenlerin oranı yüzde 45 ve kötüleşeceğine inananların oranı yüzde 4 olarak ortaya çıktı. 
     
</TEXT>
</DOC>
