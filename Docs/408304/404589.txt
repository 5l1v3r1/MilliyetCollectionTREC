<DOC>
<DOCNO> 404589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/magazin/yazdud.html </URL>
<DATE> 2005/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Podyumda nostalji 
</HEADLINE>
<TEXT>



Levent'teki Metrocity Alışveriş Merkezi'nde bu akşam saat 20.00'de organizasyonunu Proc Medya, Sanat Yönetmenliğini Banu Noyan'ın üstlendiği muhteşem bir defile var. Türk Kalp Vakfı yararına düzenlenen defilede Beyoğlu Olgunlaşma Enstitüsü'nün kıyafetleri sunulacak. Katılacak mankenler Ceylan Saner, Didem Uzel, Aylin Arasıl, Esin Moralıoğlu, Deniz Pulaş, Murat Parasayar, İsmet Özhan, Murat Mısırlı gibi eski ünlüler. Sunucular ise sanat ve sosyete dünyasından Fulya Eyilik, Selin Boronkay, İstanbul Devlet Opera ve Balesi'nin büyük dansçıları Hülya Aksular ve Oktay Keresteciler, Savaş Ay, Burçin Terzioğlu, Bedri Baykam. Efendim, bugünlük de bu kadar. Sevinçleriniz okyanuslar, üzüntüleriniz kum tanesi kadar olsun. Hoş kalın. 

Woks Ziyade Fasıl 

Kafa arkadaşım, genç kızların en çok sevdiği yakışıklı şarkıcı Gökhan Özen, kız arkadaşı Amanda, Gökhan'ın basın danışmanı, benim de sevgili Özgür'üm Aras , alımlı sosyetik Sedef Bozok, eğlence yaşamına yine patron olarak dönen Ali Kılıç'la güzel bir fasıl dinlemek istedik. Uzun süredir methini duyduğum 4. Levent'teki bir mekana gittik Eski adıyla Woks, yeni adıyla Ziyade Fasıl. Çok da iyi etmişiz. Çünkü saat 03.00'a kadar eğlendik. Burası haftanın 6 günü açık. Saat 00.30'a kadar fasıl, ondan sonra DJ eşliğinde müzik var. Fasıl yapan dörtlü grup udda Kemal Çip, kanunda Sedat, ritmde Yaşar, klarnette Şahin'den oluşuyor. Gerçekten çok keyifli. Üstelik mikrofon da olmadığı için kulak zarınız patlamadan eğleniyorsunuz. Gelelim yediklerimize Yaprak ciğer müthiş, mutlaka tadın. Ayrıca özel börek, güveçte mevsim balığı, et sote ya da kavurma, fırında ızgara levrek var. Finalde de irmik helvası geliyor. Tabii her çeşit meze olduğunu da hatırlatmalıyım. Ama biz o gece balığa ağırlık verdik. Özlem Mekik ve Rıza Akkaş liderliğindeki deneyimli ekip çok başarılı. Kişi başı 60 YTL'ye çıkarsınız. Telefon numarası 0212 269 56 86. 

'Mey' çabuk bitti 

Bodrum-Göltürkbükü'ne gittiğimde Mey'e uğramadan yapamam. Patron sevgili Ufuk ile sohbet etmeyi ya da balık yemeyi çok severim. Çünkü Mey, Bodrum için bir klasiktir, Ufuk da hoşsohbet bir işletmecidir. O nedenle Ufuk'un ikinci şansını İstanbul-Emirgan'da denemeye karar verdiğini duyunca keyiflendim. İki sene önce Kuruçeşme'deki Mey'i açmış, bir de fasıl koymuş, yine de olmamıştı. Emirgan'da çok beğendiğim Konak Balık'ın yerine açıldı. Konak Balık tutunamadı, çünkü çok söylediğim halde, fiyatları bir türlü oturtamadılar. Neyse, Bodrum'da mezeleri, taze deniz ürünleri ve zengin balık çeşitleriyle dikkat çeken Mey, Emirgan'da güzel de bir açılış yaptı. Gerçi açılışta bir skandal yaşandı ama... Arte Tahir eski eşi Mehmet Çelik ile birlikte Mey'de doğum gününü kutlarken Arte'nin eski aşkı Erol Eyin gelip olay çıkarmıştı. Mey, Boğaz'ın en eski köşklerinden biridir. Dolayısıyla manzara çok görkemlidir. Sakıp Sabancı Müzesi'nin SSM de yanındadır. Ama ne yazık ki Mey dün tabelasını indirdi, Ufuk eşyalarını topladı. Özetle Mey, ikinci kez İstanbul'da yürümedi. Ama bu kez gerçekten şanssızlık oldu. Dedikodulara göre Ufuk'un ortağının çok borcu varmış. Dükkanın sadece kirası 20 milyar liraymış. Gerçi yapılan iş iyi kazandırıyormuş ama mekanın aylık gideri 40 milyarı geçiyormuş. Ödenmeyen kira borçları nedeniyle ev sahibi kasaya haciz koydurunca Mey'in sahibi ve dükkanda yüzde40 hissesi olan Ufuk Gökgöz ortağıyla yolunu ayırdı. Şimdilerde yeni Mey için mekan arıyor. Yazık oldu. Çünkü bir kaç kez önünden geçtiğimde mekan çok doluydu. 

Gelin adayı iş buldu 

'Size Anne Diyebilir miyim ' evinin okullu ve aklı başında gelin adaylarından Meltem Vardar'dan mektup var. Meltem, Antalya'da halkla ilişkiler yapıyor. Beach Park bünyesindeki 6 numarada Hyde Beach Club'ı çalıştırıyor. 5 yıllık tesisin işletmecisi Kenan Doğancık. Yönetici kadrosu Tanju Aktan, Murat Durgay'dan oluşuyor. Toplam 20 kişilik ekip yazın 2 bin kişiye hizmet veriyor. Mekan, 2 şöminesi ve yeni dekorasyonuyla bundan böyle kış aylarında da Antalya'nın hizmetinde. Telefon numarası 0242 238 44 61. 

Dost Ajans Hizmette 

Bir zamanlar sahnelerin en başarılı oryantallerinden olan ama rahmetli Hakan Balkaner ile evlendikten sonra dansı bırakan Sibel Barış iş kadınlığına soyundu. Medyanın sevilen isimlerinden sevgili Dursun Karadağ, Alper Alp, Bendegül Karadağ, Okan Sarıkaya ve Kemal Ak ile birlikte Dost Ajans'ı kurdu. Sahne, davet, organizasyon ve menajerlik işlerine el atan grup iddialı. İlgilenenler için telefon numarası 0212 351 41 81. 

Fatih Kokosh'da Akrep Coco'da 

Uzun zamandır İstanbul sahnelerinde görünmeyen Fatih Ürek de Tepebaşı'ndaki Kokosh'u seçti. Fatih Ürek, yarın, yemekleri ve atmosferiyle kısa sürede çok farklı bir kaliteyi yakalayan Kokosh'da. Telefon numarası 0212 243 76 79. Salı günleri Maçka'daki Shu Bar'da sahneye çıkan Akrep Nalan perşembe geceleri de Levent'te yemekli coco a'gogo'da. Telefon numarası 0212 324 26 26. 

Catering 2005 

Son yıllarda gelişerek neredeyse tüm dünyaya yemek sunabilecek güce ulaşan catering hazır yemek sektörü 7 milyar dolarlık iş hacmi ile ülkemizin en iddialı çalışma alanları arasına girdi. Sektöre daha büyük bir ivme kazandırmak için bir fuar düzenleniyor. Uzmanlık fuarlarında başarısını kanıtlamış olan Ares Fuarcılık veİstanbul Yemek Sanayicileri Derneği İYSAD işbirliğiyle yarın başlıyor fuar. İstanbul Dünya Ticaret Merkezi'nde düzenlenen fuarın adı Catering 2005. Ares'in Genel Müdürü Selin Kök 11 Aralık'a kadar sürecek fuarın, sektörün uluslararası pazarlama ve tanıtım zirvesine çıkmasında önemli bir kapı olacağını söylüyor. 



</TEXT>
</DOC>
