<DOC>
<DOCNO> 400187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/spor/ygokberk.html </URL>
<DATE> 2005/12/03/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Planlar alt üst 
</HEADLINE>
<TEXT>



Galatasaraylılar o yıllarda rakiplerine takılıyorlardı. Bilhassa da Fenerbahçeliler'e "Annenizin liginde mi oynuyorsunuz " 
Şimdi de babasının liginde oynuyor Fenerbahçe. Bir takım ancak lig babasınınsa bu kadar rahat oynar doğrusu. 
Bazen oynamıyorlar bile.O kadar rahatlar ki. İşte ilk kırk beş... 
Mesela Fenerbahçe, Fenerbahçeliliğini 22. dakikada ilk defa gösterdi. İlk pozisyonlarıydı. Ama üç saniye içinde üç gol pozisyonu olan bir gol pozisyonuydu. Anelka'lı, Alex'li, Aurelio'lu... 
Trabzon'un kaybedecek bir şeyi yoktu. Öyle maçlar kaybetmişlerdi ki, 12 maçtır hiç yenilmeyen Fenerbahçe'ye yenilseler kim ne diyebilirdiki Onlar da çok rahattı. Sanki beraberlik istiyorlardı. Onların istediğini Fenerbahçeli olmayan herkes de istiyordu. 
Lig bitti gibiydi. 
İlk kırk beşte sanki Fenerbahçe de beraberliği istiyordu. 
Milan sonrası galibiyeti ilaç gibi gelmişti. Milan sonrası iki zorlu maçtan dört puana razı mıydı yoksa Daum 
On iki maçta 12 defa kazanmaları baskı da yaratmıştı takımın üzerinde. 
Bir beraberlik rahatlatırdı Fenerbahçe'yi belki de. 

Fener risk aldı 
Planlar 30'da bozuldu. Yattara, Fatih Tekke, Szymkowiak hareketli, ne yapacağı kestirilmeyen, nereden gideceği, nereye gidebileceği belli olmayan bir üçlüydü. Hele üçü beraberken her takımı rahatsız ediyorlardı. Tabii Fenerbahçe'yi de. İşte Yattara ortaladı. Fener defansı Fatih'e, Polonyalı'ya yoğunlaşmışken Koreli geldi, golü attı. 
İkinci devre Fener klasiğiyle başladı. Serkan çıktı, Yozgatlı girdi. Anelka'sı, Alex'i, Tuncay'ıyla, ortadan Appiah'ı, Aurelio'suyla, soldan Özat'ı, sağdan Yozgatlı'sıyla hep beraber saldıracaklardı. 
Duran toplar da cabası. 
Halilhodziç'i ve Trabzon'u zor bir kırk beş bekliyordu doğrusu. 
Bir cümle de Ufuk için. 19 yaşında Cafu lakaplı Trabzonlu ilk defa böyle bir maç oynuyordu ve iyi oynuyordu doğrusu. Sonra Fener risk almaya başladı. Trabzon da boş alanlar bulmaya... 
Sonra her sonuca açık bir maç oldu. 60 gibi de Nobre ile 1 - 1 oldu. Bakalım daha neler olacaktı. Beş - altı dakika sonra Fatih Tekke ile 2 - 1 oldu. Maç biterken de yine Nobre ile 2 - 2... 



</TEXT>
</DOC>
