<DOC>
<DOCNO> 404930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/yasam/axyas02.html </URL>
<DATE> 2005/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Agatha okuyucularını 'hipnotize' ediyordu 
</HEADLINE>
<TEXT>


Bilim adamları, İngiliz polisiye yazarı Agatha Christie'nin çok okunmasının formülünü buldu Christie, psikolog ve hipnotizma uzmanları gibi bir teknik uyguladı, bu da okuyucuda psikokimyasal tepkilere yol açtı 

LONDRA Milliyet 

Çok okunan kitap yazmanın formülü 
BİLİM ADAMLARI, İngiliz ünlü polisiye roman yazarı Agatha Christie gibi çok okunan kitap yazmanın formülünü keşfettiklerini ileri sürdüler. Daily Telegraph'ın haberine göre, Warwick ve Londra Üniversitesi'nden dil konusunda uzman araştırmacılar, yaptıkları kapsamlı incelemede, Christie'nin tıpkı psikolog ve hipnotizma uzmanları gibi bir teknik uyguladığı ve bunun da okuyucuda psikokimyasal tepkilere yol açtığı sonucuna vardılar. 

Diğer yazarları da inceleyecekler 
BU edebi tekniğe göre Christie, anlattığı hik yenin hızını düğümün çözümüne doğru artırıyor, kısa ve anlaşılır cümlelerle okuyucuda merak ve öğrenme duygusunu kamçılıyor. Usta yazar, ayrıca "çok vahim hata" ve "esef ettim" gibi cinayetin yarattığı atmosferi yansıtan belirli kalıpları sık sık kullanıyor. Araştırma ekibinden Dr. Roland Kapferer, öteki çok okunan yazarların da inceleneceğini ve bulunan kriterlerin test edileceğini söyledi. 


</TEXT>
</DOC>
