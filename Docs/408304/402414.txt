<DOC>
<DOCNO> 402414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/guncel/gun03.html </URL>
<DATE> 2005/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
H kime töre tepkisi 
</HEADLINE>
<TEXT>


H kim Güneş, töre kurbanı Güldünya davasında sanık kardeşler için 'Durduk yere öldürmediler. Örf- det indirimi şart' dedi. TBMM Töre Cinayetlerini Araştırma Komisyonu Başkanı Şahin ise, bu talebe çok sert tepki gösterdi 

Bülent Sarıoğlu - Ankara 

Güldünya Tören'i gayrimeşru çocuk doğurduğu gerekçesiyle öldüren kardeşlerin cezasına "örf- det indirimi" isteyen h kim, TBMM Kadına Karşı Şiddet ve Töre Cinayetlerini Araştırma Komisyonu'nun tepkisiyle karşılaştı. Komisyon Başkanı Fatma Şahin, polis ve yargıdaki bu erkek bakış açısına karşı aile mahkemelerinin kurulduğunu belirterek, bu tür davalarda artık mümkün olduğunca kadın h kimlerin görev alacağını vurguladı. 

Tartışma çıktı 
Bakırköy 5. Ağır Ceza Mahkemesi'ndeki karara, karşı oy yazan H kim Ahmet Vedat Güneş'in, "Hiçbir fert umursamazlık gösteremez" diyerek Güldünya cinayetinde indirim istemesi, tartışmaya neden oldu. Şahin, Türk Ceza Yasası'nın TCK yeni şeklinde düzenlenen "nitelikli adam öldürme" kapsamında bu tür indirimlerin artık mahkemelerde konu bile edilemeyeceğini belirtti. 
"Bu görüş artık hiçbir şekilde hükme dönüştürülemez" diyen Şahin, şunları söyledi 

'Töre cinayeti var' 
"Aile mahkemelerinin çok da isabetli olduğunu görüyoruz. Çünkü herkes kendi taşıdığı mesleğiyle, kültürüyle geliyor. Törenin ne olduğu çok belli. Burada açık şekilde töre cinayeti var. Aile işin içinde, kardeşler işin içinde. H kim, çok dar bir yorum yapmış. Şehirden şehire, mahalleden mahalleye bile değişen töre kavramları var. Yeni TCK ile artık bu tür yorumlara zemin kalmadı. Zaten indirimler 'toplumsal baskı' yorumundan yapılıyordu. Bunlarla ilgili kesin hüküm belirlenmiş durumda." 

İşte karşı oy yazısı 
H kim Güneş'in karşı oy yazısından bölümler şöyle 
Sanıkların kardeşlerini hiçbir sebep yokken durduk yere öldürmedikleri açık. Güldünya'nın kardeşleri, Türkiye'nin hiçbir bölgesinde kabul edilmesi ve umursamazlık gösterilmesi mümkün olmayan, gayri meşru ilişki sonucu hamile kalıp gayrimeşru bir çocuğu dünyaya getirmesi gibi önemli bir olayla karşı karşıya kaldı.Olay töre cinayeti değil. İlişkinin Her bölgede, her mahalli örf- dete göre, her ferde göre gayri meşru olduğu tartışmasız. Yöresel olarak nasıl bir baskı altında yaşadıkları herkes tarafından tahmin edilebilir.Avrupa'nın birçok toplumunda bile bu olaydan insanların etkilenmeyeceğini iddia etmek mümkün değildir. 

Güldünya'ya mektup 

ANKARA ANKA 
Uğradığı tecavüzün ardından hamile kalan ve kardeşleri tarafından "aile namusunu temizlemek" adına öldürülen Güldünya Tören, kadına yönelik şiddet karşıtları için simge oldu. Uluslararası Af Örgütü Türkiye Şubesi, "Güldünya'ya Sesleniş" başlıklı bir mektup yarışması düzenliyor. Mektuplar 5 Şubat'a kadar gönderilebilecek. 



</TEXT>
</DOC>
