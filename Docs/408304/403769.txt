<DOC>
<DOCNO> 403769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sontur07.html </URL>
<DATE> 2005/12/15/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Keserle öldürdüğü eşinin, cesedini battaniyeye sarıp memleketine götürdü 
</HEADLINE>
<TEXT>

     ERZURUM, DHA 

İSTANBUL'da geçen ay 20 yaşındaki Zeynep Tozgül'ü kaçırıp evlenen 23 yaşındaki Mehmet Tozgül'ün babası 3 hafta önce öldürüldü. Cinayetten eşinin ailesini sorumlu tutan Tozgül'ün eşi Zeynep Tozgül'ün başına keserle vurarak öldürdüğü öne sürüldü. Mehmet Tozgül, cesedin ayaklarını dizlerinden kesip yanına koyarak battaniyeye sardı. Tozgül, cesedi taşıdığı evinin eşyaları arasında kamyona yükleyip memleketi Erzurum'un Tekman ilçesi'ne bağlı Hacıömer Köyü'ne götürdü. 
     Eşyaları indirirken battaniyedeki cesedi ve kesik ayakları farkeden köylülerin ihbarıyla gözaltına alınan Tozgül tutuklandı. 
     Geçen kasım ayında İstanbul'a gelen Tekman'ın Tozkumu mezrasında oturan Mehmet Tozgül, Zeynep Kürdün'ü kaçırarak evlendi, Bahçelievler semtinde bir ev kiralayarak yerleşti. Geçen 21 Kasım'da öldürülen babasının katil zanlıları belirlenemeyen Mehmet Tozgül, cinayetten eşinin ailesini sorumlu tuttu. 
     Tartırtığı eşini Tozgül'ün başına keserle vurup öldürdüğü öne sürülen Mehmet Tozgül, cesedin ayaklarını dizlerinden kesti. Tozgül, cesetle birlikte kestiği ayaklarını bir battaniyeye sardı. Evdeki tüm eşyasını bir kamyona yükleyen Tozgül, battanineye sarılı cesedi de kamyona koydu. 
     Tozgül, köye döndüğünde eşyaların indirilmesine yardım eden köylüler battaniyenin arasındaki cesedi farkedince jandarmaya ihbarda bulundu. Harekete geçen jandarma ekipleri tarafından yakalanarak gözaltına alınan Tozgül, suçlamaları kabul etmedi. Sevdiğim kıza nasıl kıyarım '' diyen Mehmet Tozgül, tutuklanark cezaevine gönderildi. 
     Talihsiz kadının cesedi ise otopsi yapılmak üzere İstanbul Adli Tıp Kurumu'na gönderildi. 
     
</TEXT>
</DOC>
