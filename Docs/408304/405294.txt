<DOC>
<DOCNO> 405294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sondun33.html </URL>
<DATE> 2005/12/21/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
''İzmir Büyücüleri''ne dava, suyun öte yanında da yankılandı 
</HEADLINE>
<TEXT>

     Yunanistan'da ve Türkiye'de çok satanlar listesine giren İzmir Büyücüleri kitabına, "Türklüğü aşağılamak" suçundan 301'inci madde uyarınca dava açılması "suyun öte yanında" da geniş yankı buldu. 
     Mara Meimaridi tarafından yazılan, Türkiye ve Yunanistan'da haftalarca, çok satanlar listesine giren "İzmir Büyücüleri" kitabına "Türklüğü aşağılamak" suçundan 301'inci madde uyarınca dava açılması Yunanistan'da da tepkilere neden oldu. 
     Yunanistan'daki "Makedonya Basın Ajansı"nın ANKA'yı kaynak göstererek yaptığı haberin ardından Yunanistan'da yayın yapan Kanal 9 da konu ile ilgili ayrıntıyı bilgi istedi ve acılan dava ile suçlanan kitabı tanıtan bir haber yayınladı. 
     Yunan basını, Türkiye ve Yunanistan'da binlerce kişinin okuduğu, Türkiye'de 25 baskı ve 50 binlik bir satış grafiği yakalayan böyle bir kitaba dava açılmasını şaşkınlıkla karşıladı. 
     
</TEXT>
</DOC>
