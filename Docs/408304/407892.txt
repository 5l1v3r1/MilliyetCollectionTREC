<DOC>
<DOCNO> 407892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sondun16.html </URL>
<DATE> 2005/12/30/ </DATE>
<TIME> 08.05 </TIME>
<AUTHOR>  </AUTHOR>
<HEADLINE>
Pakistan'da çığ düştü En az 25 ölü 
</HEADLINE>
<TEXT>

     Pakistan’ın kuzeybatısında çığ düşmesi sonucu en az 25 kişinin öldüğü bildirildi. 
     Polis yetkilileri, olayın Pakistan’ın Peşaver kentinin 350 kilometre kuzeydoğusunda yer alan dağlık Kuhistan bölgesinde meydana geldiğini belirttiler. Yetkililer polis görevlilerinin çığ altında kalmış yakınlarının cesetlerini çıkarmaya çalışan köylülere yardım ettiğini kaydettiler. 
     Son haftalarda yoğun kar yağışının yaşandığı bölge, değerli taşlar açısından zenginliğiyle biliniyor. 
     
     TACİKİSTAN'DA DA ÇIĞ 

     Tacikistan'da bir otoyola çığ düşmesi sonucu, 7 kişinin öldüğü bildirildi. 
     Acil Durumlar Bakanlığı sözcüsü, dün akşam başkent Duşanbe ile Kudzand'ı bağlayan otoyola meydana gelen olayda, çığ altında kalan iki araçtaki 7 kişinin öldüğünü açıkladı. 
     Tacikistan'da bu yıl çığ düşmesinden 18 kişinin yaşamını yitirdiği belirtildi. 
     
</TEXT>
</DOC>
