<DOC>
<DOCNO> 407457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sonyas09.html </URL>
<DATE> 2005/12/28/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Dünya yeni yıla bir saniye geç giriyor 
</HEADLINE>
<TEXT>

     BBC TÜRKÇE 

      Dünya 2006'ya bir saniye gecikmeli olarak girecek. Bu durum, yedi yıl aradan sonra "artık saniyenin" 2005'e eklenmesinden kaynaklanıyor. 
     Artık saniyeler, saatlerimizin gökbilimcilerin kullandığı güneş saatiyle uyumu açısından gerekli. 
     Dünyada saat ayarından Paris Rasathanesi sorumlu. 
     Rasathane her altı ayda bir saniyelerin eklenmesi ya da çıkarılması konusunda görüş bildiriyor. 
     Artık saniyeler, dünyanın kendi etrafında dönüşüne bağlı olarak güneş saatiyle uyum için Eşgüdümlü Evrensel Saat'e UTC ekleniyor. 
     Ayın çekim gücü, dünyanın dönüşünü yavaşlatıyor. Bu da güneş saatinin atom saatiyle eşgüdümünü bozuyor. 
     Greenwich saatinin GMT yerini alan UTC'nin güneş saatiyle eşgüdümünün bozulması halinde biryıl içinde birkaç saniyeye varan farklılıklar oluşabiliyor. 
     Bu da gökbilimcilerin kullandığı cihaz ve yazılımları işlevsiz hale getiriyor. 
     Artık saniyelerin zamana eklenmesi uygulaması 30 Haziran 1972'de başladı. Bu tarihten beri saatlere 21 kez artık saniye eklendi. 
     
</TEXT>
</DOC>
