<DOC>
<DOCNO> 400142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/guncel/gun04.html </URL>
<DATE> 2005/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
50 yılda 35 bin köyü ışığa kavuşturduk 
</HEADLINE>
<TEXT>


Ülkeyi karanlıktan, toprakları ve insanları susuzluktan kurtarmak için 50 senede Büyük Su İşleri programları ile 212 baraj ve santral, Küçük Su İşleri programlarından 350 baraj yapıldı. 87 baraj ve santral inşa halinde 

BİR ÖMÜR SUYUN PEŞİNDE SÜLEYMAN DEMİREL - 4 
DERLEYEN HUL Sİ TURGUT 

Enerji meselesini geçen 50 sene zarfında çok konuştum bakalım, 50 sene önce konuştuğuma göre, bu mesele 50 sene sonra ileride mi, geride mi 
Türkiye'nin hizmetine girdiğim, yani İstanbul Teknik Üniversitesi'nden mezun olup ülkenin hizmetine girdiğim yıllar, savaş sonrası yıllardır. Savaş sonrası yıllar, aslında şu slogan üzerine oturur "Peace and welfare." "Barış ve refah, beraber giden bir şeydir." Yani, refah yoksa, barış olmaz barış yoksa refah olmaz. 
Benim ülkemde 1949 yılı savaş sonrasıdır ve çeşitli çabaların sürdürüldüğü bir yıldır. Türkiye savaşa girmemiştir, ama Türkiye çok fukara kalmıştır. Hatta biraz, savaşa girmediği için itilip kakılma gibi bir siyasi tavırla da karşı karşıya kalınmıştır. Türkiye'nin, 1925'te Sovyetler'le 20 sene süreyle imzaladığı Saldırmazlık Paktı sona ermiştir. Bu paktın yenilenmeyeceği ifade edilmiştir Sovyetler Birliği tarafından ve Türkiye'ye talepler yağdırılmıştır. 
Burada bizim hatırladığımız, yıkılmış Avrupa'nın yapılması için gayretler vardır Marshall Planı, Truman Doktrini konuşulmaktadır. Bunların hepsi, kalkınmış ülkeleri, savaşta tahrip olmuş ülkeleri yeniden kalkındırmaya dönük işlerdir. Kalkınmamış ülkeler ne olacaktır, kalkınmakta olan ülkeler ne olacaktır 

1949'da Türkiye'nin pek çok şeyi yoktu 
Biz, 27 Nisan 1949'da Elektrik İşleri Etüt İdaresi'nde göreve başladığımız zaman, kendi ülkemizin durumunu acaba nasıl geliştirebiliriz heyecanı içinde olan insanlardık nasıl kalkındırırız Başka ülkelerde olan işler, niye bizim ülkelerimizde olmasın 
O günkü Türkiye'ye baktığımız vakit, gerçekten hiç unutulmaması lazım gelen bir başlangıçtır o. "Türkiye'nin nesi var " dediğiniz zaman, Türkiye'nin hemen hemen hiçbir şeyi yok bugünkü ölçüler içinde. 
Hiç kimse sanmasın ki, Türkiye Cumhuriyeti'nin kuruluşundan 1949'a kadar Türkiye'de bir şey yapılmamıştır. Hayır, öyle değil. Yani yapılmaya gayret edilmiştir fakat, 1923'te adam başına 50 dolar olan gayri safi milli hasılayla ne yapılabilir ki 
Biz ne yapmak istiyoruz 
Biz diyoruz ki, -o gün Türkiye'de konuşulan şeyleri söylüyorum- Türkiye kalkınmalıdır. Türkiye'nin sanayii yoktur. Türkiye henüz yarısına gelememiştir okullaşmanın. 
Bir güzel memleket... Nesi var bu memleketin derseniz, pek çok şeyi yok. 

Akşam olunca Türkiye karanlıkta idi 
Şimdi bizim genç zihinlerimizde kalkınmışlığın ölçüsü olarak neyi alalım Bir ülke, adam başına ne kadar elektrik tüketiyorsa, kalkınmışlığın ölçüsü odur. 1950 Türkiye'sinin 789 milyon kilovat saat elektriği var, adam başına 38 kilovat saat elektrik düşüyor. Bunda şaşılacak hiçbir şey yoktur. Çünkü, sadece şehirlerde elektrik var, şehir merkezlerinde, belki büyük kaza merkezlerinde de var. Bunların çoğu, dizelle çalışan elektrik, gecenin yarısından sonra, çoğunda saat 23.00'ten sonra yok. 
1950 Türkiye'sinin, İstanbul'daki Silahtarağa'dan başka, İzmir'deki 20-30 bin kilovatlık bir santraldan başka, Adana'da büyükçe sayılabilecek 3-4 bin kilovattan başka büyük sayılabilecek santralı yok. 1949 Türkiye'sinde 1 kilometre yüksek gerilim hava hattı yok. 
40 bin köyün sadece 13'ünde elektrik var. Bunlar da daha çok, birtakım un fabrikalarının yanında falan olan köyler. Bunlardan bir tanesi Burdur'un Kurna köyüdür. Orada sudan elektrik üretebilen bir değirmen yapılmıştır Kurna köyüne de öylece elektrik verilmiş. 
Akşam olunca Türkiye karanlıktır. 
Bundan da uzun boylu şik yet yoktur. Çünkü, henüz aydınlığın özlemi yoktur. 
Türkiye'nin 1949'da nesi var 400 bin ton çimentosu, 100 bin ton demiri, 300-400 bin ton şekeri var, birkaç tekstil fabrikası var daha çok İstanbul'da, Adana'da, İzmir'de. Yani sanayi yok. Sanayi olmayınca, enerji talebi yok. 
"Türkiye'ye elektrik enerjisi lazımdır" diyenler, "Ne yapacaksınız enerjiyi, toprağa mı vereceksiniz " gibi bir iddiayla karşı karşıya kalıyorlar. Bu iddiayla karşı karşıya kalmak, benim 20 sene, yani gerek mühendisliğimde, gerekse siyasette 20 sene uğraştığım konudur. 
Neticede, "Elektrik lazım, ne kadar lazım, bunu nereden bulalım " meselesini ortaya çıkarma gibi bir durum, daha çok o günün bir avuç entelektüelinin işidir. 

1950-1960, Türkiye'de barajlar dönemidir 
1950-1960 yılları arasında, nehirler üzerine barajlar yaptık bu dönem, barajlar dönemidir. Sonra önümüze havzadan havzaya su aktarma projesi geldi. Bu proje, Fırat Havzası'ndan derinden akan suyu alıp Urfa ve Mardin ovalarına aktarma olayıdır, ki bu bize evvela Keban Barajı'nı, ardından Atatürk Barajı'nı, Urfa Tünellerini, Harran Ovası Sulamasını getirmiştir. Yani GAP dediğimiz projeler. 
Bu projenin birinci ünitesi, 12 Haziran 1966'da temeli atılan Keban Barajı'dır. Çok tartışılmış bir barajdır daha çok elektrik üretme maksatlıdır, ama her şeyi tanzim eden de odur. Arkasında 30 milyar metreküp su vardır. İkincisi Karakaya Barajı'dır, 1976'da temelini attık. Üçüncüsü Urfa Tünelleri'dir, temelini 1977'de attık. 
Daha sonra 12 Eylül gelmeseydi Atatürk Barajı'nın Derivasyon Tünelleri'nin temelini atacaktık. Hatta türbin ve jeneratörleri de ihaleye bağlanmıştı... 
DSİ denildiği zaman gurur verici işler akla gelir. Şunları söyleyeceğim 
Türkiye'nin 1950 yılında üç tane barajı vardı Çubuk Barajı, Porsuk Barajı -yarımdı- ve Niğde Gebere Barajı çok küçüktü . 
2004 sonu itibariyle, yani DSİ'nin 50 yıllık döneminde 212 baraj yapılmıştır ve 109 barajın inşaatı da devam etmektedir. Bunun yanında 1000 tane irili ufaklı gölet inşa edilmiştir. 

DSİ'nin 50 yıllık parlak bir tarihi var 
DSİ'nin yaptığı elektrik tesislerinin ürettiği enerjiye gelince 44 milyar kWh elektrik üretir hale gelmiş, 33 tane de inşa halinde tesis var. 44 milyar kWh'ye 11 milyar kWh daha eklenecek. DSİ'nin çıkardığı envantere göre, 125 milyar kWh elektrik enerjisi üretilebilir. Bu 125'in 44'ünü almış, 10'unu da almak üzere, neredeyse yarıya yakını. 389 tesis daha inşa edilecek. 
Şimdi bundan çıkan netice şudur gerçekten DSİ tarihi çok parlaktır. 
Şimdi ne yapmalı 389 tane proje var. Türkiye'nin sulanabilir arazisi 8.5 milyon hektar. Şimdiye kadar sulanan arazi ise 4.8 milyon hektar. 44 milyar kWh elektrik üretmiş, 211 baraj ve 1000 gölet yapmış ve bu 48 milyon toprağa kanal yapmış, 48 tane şehre, binlerce köye su götürmüş, yüzlerce başka iş yapmış. Bundan aziz hizmet olmaz. Onun için DSİ'nin kapısına "Halkımızın ihtiyacı olan suyu bulacağız" sözünü ben yazdım. O inanç ile DSİ'ye geldim. 
Ben, 30 sene DSİ Genel Müdürlüğü görevinde bulunmadım, 5 sene görev yaptım. Daha sonra 20 sene devletin tepesinde bulunan biri olarak DSİ'ye fiilen el uzattım, her toplantısına katıldım. Her şeyiyle ilgilendim, başa getirdiğimiz arkadaşlara destek oldum. 

31 milyar dolarlık yatırım yapıldı 
Bir ömür peşinden koştuğumuz bu konuda neticede ne olmuş, özetle söylememiz l zım. 
5 sene DSİ Genel Müdürü,10 sene Mühendis,12 sene Başbakan,7 sene Cumhurbaşkanı,21 sene Milletvekili olarak, hizmet gördüğüm yıllar esnasında uğraş verdiğim bu konuda, yani, 1950-2005 yılları arasında, Türkiye ne kazanmıştır, nereden nereye gelmiştir 
Bakalım 
1950'de Türkiye'nin nesi var 
1- Kaynakları bilinmiyor. Ölçülüp değerlendirilmemiş. 
2- Su havzalarının potansiyeli bilinmiyor. 
3- Türkiye hidroelektrik enerji potansiyeli bilinmiyor. 
4- Topraklar susuz. 
5- İnsanlar susuz. 
6- Ülke karanlık. 
7- Birçok bataklık var. Sıtma kaynağı.. 
8- Seller ovalara, şehir, kasaba ve köylere zarar veriyor. 
DSİ'nin kuruluşunun 50. yıldönümü kutlanırken, 14 Mayıs 2004'te DSİ Genel Müdürü Sayın Prof. Dr. Veysel Eroğlu ne diyor 
"50 yılda 578 baraj ve gölet inşa edilmiştir. Bugün, DSİ'nin ürettiği elektrik, ülkemizde yanan 3 ampulden birini aydınlatmaktadır. Yine her 5 dönüm araziden 3 dönümü DSİ tarafından sulanmaktadır. Ülkemizde yine her 3 kişiden birine DSİ'nin suyu temin edilmektedir. DSİ'nin 50 senelik toplam yatırım tutarı 31 milyar dolar olup ülkesine kazandırdığı ise 79 milyar dolardır. Yani DSİ, aldığının takriben 3 katını geri ödeyen bir kurumdur." 

562 baraj, 1000'e yakın gölet yapıldı 
2005'te Türkiye'nin nesi var 
260 milyon dönüm tarım arazisi,186 milyar metreküp denize akan suyu,13 milyar metreküp yeraltından kullanılabilir suyu. 
85 milyon dönüm arazinin sulanabileceği ve bu sulardan 678 tesis yapılarak, 127 milyar kw h elektrik üretilebileceği tespit edilmiştir. 
1950-2005 yılları arasında 135 elektrik santralı yapılarak, 45 milyar kw h elektrik, sulardan üretilebilir hale gelmiştir. 
212'si büyük, 350'si küçük olmak üzere, 562 baraj ve 1000'e yakın gölet yapılmıştır. 
Ülkenin çeşitli yerlerinde ve büyük ovalarda yapılan sulama tesislerinde 48 milyon dönüm arazi sulanabilir hale gelmiştir. 
87 baraj ve elektrik santralının yapımına devam edilmektedir. 
Pek çok kasaba, ilçe ve il merkezine içme ve kullanma suyu tedarik edilmiştir. 
25 bin köye içme suyu tedarik edilmiştir. 
35 bin köye elektrik götürülmüştür köylerin tümü . 
İşte biz, buradaki özlemi gerçekleştirdik. Şimdi ben, sizlere başlangıçta bir tablo anlattım. Cumhuriyetin başında Türkiye neydi Türkiye bu idi. Bugün nedir Türkiye sulanabilir toprakların yarısını en fenni şekilde suluyor hale gelmiştir. Dünyanın neresinde bir modern su işletmesi varsa, bizde de var. DSİ'ye geçen emeklerim, benim gururumdur. Çok güzel şeyler bu zamana kadar başarılmıştır. 
Hizmeti geçen herkese "Su gibi aziz olun" diyorum. 

Anadolu'yu su ile barıştırdık 

Bütün canlıların özüdür, vazgeçilmezidir, hayattır .. Çatlamış dudakların, yarık toprakların, sararmış ekinlerin ümididir .. Yokluğu kuraklıktır .. Tabii... fetlerin en kötüsüdür. İnsanlar, yağmur için duaya çıkarlar, Tanrı'ya avuç açarlar... Damladır, pınardır, ırmaktır, göldür, denizdir, okyanustur. Yerkürenin süsüdür, canıdır h kimi ve efendisidir .. Yağmurdur, kardır, çığdır, doludur, çiğdir, nemdir, buhardır, dalgadır, tufandır, seldir. Süpürür götürür öfkesi, gazabı müthiştir .. Köpüktür, şel ledir. Uysaldır, hırçındır, sıcaktır, soğuktur, faydalıdır, şifalıdır, zararlıdır. Işıktır, yeşildir, ekmektir. Sevincin ve ıstırabın ifadesi gözyaşıdır .. Alın teridir, çalışanın mük fatıdır. Velhasıl her şeydir .. Evrenin mucizesidir .. Tanrı'nın şahididir .. Bu, "su"dur .. 
Bir ömür, peşinden koştum. Türk insanının ve Türk vatanının o'na olan hasretini gidermek istedim. 
Yeşilin bozkırla,Aydınlığın karanlıkla,Zenginliğin yoksullukla,Çarenin çaresizlikle kavgasında, yani "uygarlık yarışı"nda başarıya ulaşmak istemiştik. 
Medeniyetin beşiği, destanlar, efsaneler ülkesi Anadolu ile o'nu barıştırmak istedik, barıştırdık .. 

Astronotlar, uydularda önce suyu araştırıyor 

"Su" mucizesine bakıyoruz... Bu, renksiz, kokusuz bir meta. Pek çok meta var yerküre üzerinde. Yalnız, yerküreye adını veren başka bir meta yok. Bakın, insanoğlunun zek sı, dünya dışındaki uyduları araştırıyor. Bu araştırmalarda ilk aradığı şey "su." 
Ay'a gidiyor, Ay'da "su" var mı İlk aradığı şey bu. Mars'a gidiyor Mars'ta "su" var mı Başka yerlere ulaşmaya çalışıyor. 500 milyon kilometre mesafedeki en yakın uydular bunlar. Bunların hepsinde, insanoğlu, "su"yu arıyor. Niye "su"yu arıyor 
Asıl, "su"yu aramıyor, hayatı arıyor. Yani insanoğlu, acaba şu bizim yaşadığımız yerküreden başka bir yerde hayat var mı Yani başka yaratıklar var mı Bizim gibi yaratıklar var mı .. Onu arıyor. Eğer suyu bulursa, arkasından bu yaratıkları bulacağına inanıyor. 

Enteresan bir seyri var 
Kuran-ı Kerim'de Cenab-ı Allah, "Hayat olan her şeyi sudan yarattım" buyuruyor. Bu "su" dediğimiz nesnenin, -böyle diyelim- bir seyri var. Bu seyir, enteresan bir seyir. Bu yerküre, yukarıdan bakıldığı zaman, mavi görünüyor. Maviliği de, "su"dan dolayıdır. Yani, üzerinde bulunduğumuz yerküreye her şeyi kazandıran, "su"dur. 
Şu bardaktaki su okyanusları, ırmakları, gölleri, dereleri, pınarları meydana getiren nesnedir. Su, sel olur köyleri, kasabaları, tarlaları basar, insanları, her şeyi alır götürür. Toprakların üstünü, taşla, çakılla doldurur, örter, onları kullanılamaz hale getirir. Kar olur, çığ olur, yine önüne gelen her şeyi tahrip eder, alır götürür. Denizlerde dalga olur, gemileri, sahilleri tahrip eder. Hep, şu bardakta duran su'dur o... 

BİTTİ 



</TEXT>
</DOC>
