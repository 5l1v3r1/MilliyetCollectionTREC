<DOC>
<DOCNO> 405893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/yasam/yas00.html </URL>
<DATE> 2005/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslanlar zor koşulları başarıya dönüştürecek 
</HEADLINE>
<TEXT>


2006'da burcunuzda ilerlemekte olan Satürn ayaklarınızı yere daha sağlam basacağınızı ve kişisel konularda daha ciddi davranacağınızı gösteriyor. Eve ait koşullar olumlu yönde seyrederken, hayatınızda kritik kararlar alacağınız bir döneme giriyorsunuz 

2006'da burcunuz ne vaat ediyor - 5 
Hakan Kırkoğlu 

Satürn bu yıl burcunuza damgasını vuruyor. Disiplin, kısıtlama ve hayatın gerçeklerini anlatan bu gezegen sayesinde daha fazla sorumluluk alabilirsiniz. Kuşkusuz süregelen koşulları pek beğenmeyebilirsiniz ancak bu sayede daha gerçekçi adımlar atacak ve eksik yönlerinizi görmeye başlayacaksınız. Dolayısıyla bu dönemde sadece kendinizle ilgili değil, ikili ilişkilerde de önemli değişikler ve kararlar gündeme gelecek. 
İş hayatında yeni başlangıçlar yapabilirsiniz. Belki ilk koşulları zorlayıcı bulabilirsiniz. Hayatı boş vermek yerine sağlam temeller atmalısınız. 

İkili ilişkiler hassas 
Neptün ise uzun yıllardır karşıt burcunuz Kova'da ilerlemekte. Neptün karşıt burcunuzda kalarak sizi ikili ilişkilerde daha hassas ve kararsız kılıyor. Pek çok Aslan, Neptün Kova burcundayken evliliklerde ve genel olarak ortaklıklarda dağılma ya da aldanma ile karşı karşıya kalıyorlar. Özellikle 8-12 Ağustos doğumlu Aslanların dikkat etmeleri gerekiyor. 
Pluto burcunuzla çok uyumlu açısını bu yıl da sürdürüyor. Kendinizi yenilemeyi, büyük güçleri, değişimi ve etkileyiciliği açıklayan Pluto size ufuklarınızı geniş tutabileceğiniz, yurtdışı ile ilgili konulardan destek alabileceğiniz, belki de eğitim hayatında daha etkin olabileceğiniz akıcı fırsatlar sunuyor. Pluto özellikle 16-18 Ağustos doğumlu Aslanlara güçlü kişilerden destek alabilecekleri, büyük projelere girebilecekleri olanaklar getiriyor. 

ŞANSLI ALANLAR Bu yılın en şanslı zamanları kasımdan sonra gelecek. Sabırlı olmanız gerek. Belki her şey oldukça yavaş ilerleyecek ancak bu zorlanma 24 Kasım'dan sonra yerini çok daha büyük bir iyimserlik ve hayattan zevk almaya bırakacak. Bu yıl özellikle ev ve ailevi konularda şans sizden yana. Yeni bir yere yerleşmek, aileden ya da yakınlardan destek almak, gayrimenkule ait yatırımlar bu yıl daha kazançlı sonuçlar getirecek. 3 Haziran - 22 Temmuz aralığında ise Mars ve Satürn burcunuzla birleşecekler. Mars yeni girişimlerde bulunacağınızı gösteriyor ve sizi zorluyor. Özellikle bu dönemde ikili ilişkilere daha fazla özen göstermelisiniz. 
MÜCADELE ALANLARI Satürn'ün burcunuzda olması zaten sizi fazlasıyla meşgul eden ve yorucu bir yılda olacağınızı gösteriyor. 18 Şubat'a kadar olan koşullar da çok parlak değil. Özellikle bu dönemde iş hayatına odaklanmak ve daha fazla rekabet etmek gerekiyor. Haziran-temmuz geçişinde ise çok daha kararlısınız ancak sert çıkışlar yüzünden ikili ilişkilerinizde önemli engellerle karşılaşabilirsiniz. Mars'ın yine zorlayıcı bir açıda kalacağı 23 Ekim - 6 Aralık döneminde de elinizdeki kaynakları daha iyi kullanmalı, sabırlı davranmalısınız. 
ASLAN KADINI İÇİN AŞK Venüs ve Mars'ın burcunuzla uyumlu olduğu dönemlerde aşkta daha kolay mutlu olabilir, hayattan daha çok zevk alabilirsiniz. 2006 yılında 3 - 29 Mayıs, 12 Ağustos - 6 Eylül ve 17 Kasım sonrası böyle dönemler. Mars ise 8 Eylül - 23 Ekim döneminde yine burcunuzla son derece olumlu açıda kalırken aşkta sizi oldukça maceracı kılabilir. Sert Mars açılarında ise ilişkilerde daha fazla gerginlik ve anlaşmazlıkla karşılaşabilirsiniz. Bu nedenle 3 Haziran - 22 Temmuz arasında Mars'ın taşıdığı fazla enerjiyi daha yapıcı yönde kullanmaya bakmalısınız. 
ASLAN ERKEĞİ İÇİN AŞK Mars'ın olumlu açıda olduğu 18 Şubat- 14 Nisan ve 8 Eylül - 23 Ekim dönemlerinde aşkta kendinizi ifade etmeniz kolay olabilir. Ancak 5 Mart - 6 Nisan, 29 Mayıs - 24 Haziran, 24 Ekim - 17 Kasım tarihleri arasında aşk hayatında değerler yargılarınız çatışabilir, uzlaşı sağlamak pek kolay olmayabilir. 
İŞ VE PARA Mesleki açıdan oldukça kritik bir dönemden geçeceksiniz. Satürn sizi daha fazla içe döndürecek ve kendinizi daha fazla eleştireceksiniz. Ancak aşırı kötümserlikle de savaşmalısınız. 18 Şubat'a kadar iş koşulları daha çetin olabilir. Haziran-temmuz geçişinde hızlı kararlar almak gerekebilir. Parasal alanda özellikle aileden ya da yakınlardan gelebilecek destekler söz konusu. Yatırımlarınızı eve ait konular üzerine odaklayabilirsiniz. 
SAĞLIK Bu yıl sağlığınıza daha fazla özen göstermeniz gerekebilir. Aşırı sorumluluklar, kötümserlik nedeniyle kendinize gereken önemi gösteremeyebilirsiniz. Mars'ın zorlayıcı olacağı 3 Haziran - 22 Temmuz, 23 Ekim - 6 Aralık dönemlerinde sağlığınızı daha yakından kollamalı ve fiziksel gerginliklerden uzak kalmaya bakmalısınız. 

Yükselen burçlarına göre Aslan ve 2006 

Yükselen Koç Ortaklaşa kazançlar, yatırımlar açısından çok daha fazla fırsat yakalayacaksınız. 2006 kendinizi geliştirmeniz ve yeteneklerinize ciddi biçimde eğilebilmeniz açısından da olumlu geçecektir. Çocuklarla ilgili sorunlarla daha yakından ilgilenebilirsiniz. Yükselen Boğa İkili ilişkiler ve kariyer konularında bazı kritik kararlar alabilirsiniz. Kariyer alanında daha sabırlı olmalı ve uzun vadeli düşünmelisiniz. Bekarlar için evlenme düşüncesi gündeme ciddi biçimde gelebilir. Yükselen İkizler Daha sağduyulu kararlar alabileceksiniz. Bu arada yakın çevrenizle ilgili sorumluluklar, kardeşlerle ilgilenmek ya da iş gereği daha fazla kısa yolculuk mümkün. Şubat-mart geçişi hızlı başlangıçlar getirecek.Yükselen Yengeç Keyif alabileceğiniz, sevgi ilişkilerinizi güçlendirebileceğiniz pozitif titreşimler olacak. Çocuklarla ilgili olumlu gelişmeler de bekleyebilirsiniz. Nisan-mayıs geçişinde önemli başlangıçlar ve inisiyatifler gündeme gelecek. Yükselen Aslan 2006 son derece şekillendirici ve sorumluluk yükleyici olacak. Kötümserliğe kapılmayın. Bu arada yakın beraberliklerinizi daha ciddi biçimde düşünebilir ve önemli sorumluluklar alabilirsiniz.Yükselen Başak Eğitim hayatında başarı görünüyor. Kardeşlerden destek alabilirsiniz. İşinizin bir bölümü yolculuklarla da ilgili olabilir. Temmuz-ağustosta önemli başlangıçlar mümkün. Yıl sonunda yerleşim ve evle ilgili konularda şansınız açılacak. Yükselen Terazi Grup çalışmaları ve ortaklıklardan yana önemli sorumluluklar alacaksınız. Maddi konularda daha elverişli şartlar ortaya çıkacak. Eylül- ekim yeni başlangıçlar açısından son derece hareketli geçebilir. Yükselen Akrep Kendinize daha çok güvenecek ve duygusal alanda kendinizi sağlam tutabileceksiniz. İş ve ev hayatına ait yeni projeler ve fırsatlar size iyimserlik getirecek.Yükselen Yay İş hayatında daha kalıcı sonuçlar elde edebilirsiniz. Yayıncılık, yabancılarla ilgili uğraşlar, eğitim - kariyer hayatınıza değişiklikler getirebilir. Temmuz-ağustos iş açısından yoğun ve rekabet dolu geçebilir. Yıl sonunda şansınız açılıyor. Yükselen Oğlak Maddi konularda daha dikkatli olmalısınız. Yatırımlarınızı çok daha fazla gözden geçirmelisiniz. Başkalarına ait maddi sorumluluklar alabilirsiniz. Ağustos ve eylül iş açısından daha yoğun ve hızlı geçebilir. Yükselen Kova 2006 size ikili ilişkiler, evlilik ve anlaşmalar yönünde daha fazla sorumluluk getirebilir. İş hayatında önünüz açık. Ancak haziran-temmuz geçişinde pek çok kararınızı gözden geçirmelisiniz.Yükselen Balık 2006 size yeni ufuklar katabilecek pek çok fırsat sunacak. İşiniz ya da özel hedeflerinizin gereği olarak yabancılarla daha fazla temas halinde olabilirsiniz. Temmuz-ağustosta ikili ilişkilere önem vermelisiniz. Yıl sonunda önemli bir kariyer fırsatı var. 

ASLAN 23 Temmuz - 23 Ağustos 

Kendine güvenen ve enerjik, ilham veren, yaratıcı, güçlü bir etkileme gücü, artistik, güvenilir ve koruyucu. 
- Sert ve fazla despot, pohpohlanmaya dayanamayan, sürekli ilgi merkezi olmak isteyen, küstah, diktatör gibi, abartılı ve egoist. 
Yönetici gezegeni Gündüzün ışığı olarak Güneş bu burcun yöneticisidir. 
Elementi Ateş 
Niteliği Sabit 
Klasik özellikleri Gündüz burcu, hayvani, dört ayaklı ve vahşi ve kısır. 
Yıllık geçişinde ortaya çıkan temalar Aslan burcu kuzey yarımkürede yazın olgunlaştığı ve sıcakların sürekli bir yükseklik kazandığı döneme denk gelir. Bu dönem meyvelerin olgunlaştığı zamandır. Hasat mevsimi gelmiştir. Aslan bu bakımdan insanın çalışma hayatında kararlılık da ifade eder. 
Vücutta karşı geldiği bölge Kalp, omurga. 
Rengi Güneş renkleri, turuncu. 
Metali Altın 
Taşı Rubi 
2006'da en iyi ilişkiler Aslan - Yay 
2006'da en zor ilişkiler Aslan - Kova 

Yükselen burcunuzu nasıl bulacaksınız 

Aşağıdaki tabloda doğum saatinizi, doğduğunuz döneme ilişkin satırla birleştirin. 

23 Temmuz 2 Ağustos 3 Ağustos 12 Ağustos 13 Ağustos 23 Ağustos 00.00 Boğa İkizler İkizler 00.30 İkizler İkizler Yengeç 01.00 İkizler İkizler Yengeç 01.30 İkizler Yengeç Yengeç 02.00 Yengeç Yengeç Yengeç 02.30 Yengeç Yengeç Yengeç 03.00 Yengeç Yengeç Aslan 03.30 Yengeç Yengeç Aslan 04.00 Yengeç Aslan Aslan 04.30 Aslan Aslan Aslan 05.00 Aslan Aslan Aslan 05.30 Aslan Aslan Başak 06.00 Aslan Aslan Başak 06.30 Aslan Başak Başak 07.00 Başak Başak Başak 07.30 Başak Başak Başak 08.00 Başak Başak Başak 08.30 Başak Başak Terazi 09.00 Başak Başak Terazi 09.30 Başak Terazi Terazi 10.00 Terazi Terazi Terazi 10.30 Terazi Terazi Terazi 11.00 Terazi Terazi Akrep 11.30 Terazi Terazi Akrep 12.00 Terazi Akrep Akrep 12.30 Akrep Akrep Akrep 13.00 Akrep Akrep Akrep 13.30 Akrep Akrep Akrep 14.00 Akrep Akrep Yay 14.30 Akrep Akrep Yay 15.00 Akrep Yay Yay 15.30 Yay Yay Yay 16.00 Yay Yay Yay 16.30 Yay Yay Oğlak 17.00 Yay Yay Oğlak 17.30 Yay Oğlak Oğlak 18.00 Oğlak Oğlak Oğlak 18.30 Oğlak Oğlak Kova 19.00 Oğlak Oğlak Kova 19.30 Oğlak Kova Balık 20.00 Kova Kova Balık 20.30 Kova Balık Koç 21.00 Balık Balık Koç 21.30 Balık Koç Boğa 22.00 Koç Koç Boğa 22.30 Koç Boğa İkizler 23.00 Boğa Boğa İkizler 23.30 Boğa İkizler İkizler 

Aylık durumlar Zor Vasat İyi Ocak Şubat Mart Nisan Mayıs Haziran Aşk İş Sağlık Temmuz Ağustos Eylül Ekim Kasım Aralık Aşk İş Sağlık 

YARIN Başak 


</TEXT>
</DOC>
