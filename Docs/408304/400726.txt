<DOC>
<DOCNO> 400726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sonsiy06.html </URL>
<DATE> 2005/12/05/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
AKP Kırıkkale Milletvekili Yılmazer, Başbakan'a övgüde sınır tanımadı 
</HEADLINE>
<TEXT>

     Erhan GÖGEM KIRIKKALE, DHA 

AKP Kırıkkale Milletvekili Murat Yılmazer, Başbakan Erdoğan'ın sıradan bir Başbakan ve lider olmadığını öne sürerek, Sayın Erdoğan Allah'ın Türk milletinin önüne çıkardığı bir liderdir. Onu Allah başımızdan eksik etmesin'' dedi. 
     Kırıkkale Belediyesi, Özürlüler Haftası nedeniyle Özürlüler Yasası Bilgi Yarışması’ düzenlendi. Milli Eğitim Müdürlüğü salonunda düzenlenen yarışmayı AKP Milletvekili Murat Yılmazer, Belediye Başkanı Veli Korkmaz, İl Genel Meclisi Başkanı Avukat Orhan Aytekin, özürlüler ve çok sayıda Kırıkkaleli katıldı. 
     Yarışma sonunda özürlü yarışmacılara Başbakan Recep Tayip Erdoğan’ın imzasını taşıyan teşekkür belgeleri dağıtıldı. 
     Bu sırada söz alan AKP Kırıkkale Milletvekili Murat Yılmazer Başbakan Erdoğan'a övgülerde bulundu. Yılmazer, Recep Tayip Erdoğan sıradan bir Başbakan değil, sıradan bir Genel Başkan değil. Erdoğan, Allah’ın Türk milletinin önüne çıkardığı bir lider. Belediyecilik döneminde de destanlar yazan ve yine sizlerle ilgili yasalar çıkartıp, çalışan bir lider. Allah başımızdan eksik etmesin. Bu milletin önünden eksik etmesin. Bu söylediklerim politik değil. 30- 40 yıldır kendisini tanırım, çizgisini iyi bilirim. Hiçbir zaman için çizgisinden çıkmadı. Bu milletin sorunlarını dertlerini iyi biliyor. Benim sizden ricam, ona dua edin. Kendinize, ona ve milletinize dua edin. Sizin dualarınız kabul olan dualardır. Ben bu duygularla bu imzayı görünce kendimce mesaj vermek istedim'' dedi. 
     Yılmazer'in bu konuşması salondakiler tarafından ayaktan alkışlandı. 
     
</TEXT>
</DOC>
