<DOC>
<DOCNO> 402160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sontur39.html </URL>
<DATE> 2005/12/09/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Pazardan gelen vatandaşları taşıyan minibüs kaza yaptı 2 ölü, 9 yaralı 
</HEADLINE>
<TEXT>

     Manisa’nın Sarıgöl İlçesi’nde, pazardan dönen vatandaşları taşıyan yolcu minibüsünün kamyonla çarpışması sonucu 2 kişi öldü, 9 kişi yaralandı. 
     AA muhabirinin aldığı bilgiye göre, İbrahim D’nin kullandığı 45 H 5906 plakalı yolcu minibüsü, Sarıgöl-Buldan karayolunun Bindarlı 
     girişinde, Mustafa K. yönetimindeki 07 L 7098 plakalı kamyonla çarpıştı. Kazada, minibüste bulunan İbrahim Varol 75 ile Mehmet Kaya 74 olay yerinde hayatını kaybetti. Yolculardan Hatice Varol, Adile Kaya, Fadime Karataş, Hüseyin Yavuz, Muammer Karaduman, Erdal Ersin, Fatı Gündüz ile kamyonda bulunan Elif Güler ve Mehmet Beyakkor yaralandı. Yaralılar, Sarıgöl Devlet Hastanesi’nde tedavi altına alınırken, durumu ağır olan Mehmet Beyakkor ile Fatı Gündüz, Manisa’ya bağlı Alaşehir İlçe Devlet Hastanesi’ne sevk edildi. Her iki aracın sürücülerinin gözaltına alındığı kazayla ilgili soruşturmanın sürdürüldüğü bildirildi. 
     
</TEXT>
</DOC>
