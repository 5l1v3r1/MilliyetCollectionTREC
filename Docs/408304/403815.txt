<DOC>
<DOCNO> 403815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sonyas03.html </URL>
<DATE> 2005/12/15/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
İki aylık yatak keyfi 
</HEADLINE>
<TEXT>

     BBC TÜRKÇE 

      Hemen kime sorsanız sabah sabah işe gitmek yerine yatakta bir kaç saatini daha geçirmeyi tercih edeceğini söyleyecektir size. Peki ama, tam iki ay yataktan çıkmadan durmak mümkün mü 
     12 kadın bunu yapmayı başardı. Elbette her şey bilim için 
     İsviçre, İskoçya, Finlandiya ve Fransa'da gelen bu kadınlar, Fransa'daki Avrupa Uzay Ajansı'nın ağırlıksız ortamın kadın vücudundaki etkilerini ölçen deneyinin parçası oldu. 
     Denekler, iki ay boyunca ayakları başlarından yüksek tutulan bir yatakta, sırtları altı derecelik bir açıyla yattı. 
     Deneklere 30 Kasım'da yataktan çıkmalarına izin verilene dek 180 ayrı test uygulandı. 
     Üç denek grubundan birine özel bir diyet uygulandı, diğerine özel kas egzersizleri yaptırıldı, diğeri ise kontrol grubu olarak kullanıldı. 
     Denekler, kadın astronotların geleceği için bu projede yer almaktan mutlu olduklarını söylüyor. 
     Avrupa Uzay Ajansı, çalışmanın sonuçlarının ileride yapılacak uzun süreli uzay uçuşlarında çıkabilecek sorunların anlaşılmasına yardımcı olmasını umuyor. 
     60 günlük nekahat döneminde kitap okuyup televizyon izlemelerine, müzik dinlemelerine ve internete girmelerine izin verilen denekler, bu süre zarfında sadece sağlık ekibiyle yüz yüze temas kurabildi. 
     Doktorlar, deneye katılan kadınların yüz şişikliği, burun tıkanıklığı, kas ağrısı gibi sorunlar yaşamasını beklediklerini belirtti. 
     Yaşları 2 ile 40 arasında değişen kadınlara, deneye katılımları karşılığı 15200 euro ödendi. 
     
</TEXT>
</DOC>
