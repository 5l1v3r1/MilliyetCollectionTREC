<DOC>
<DOCNO> 405213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/siyaset/axsiy02.html </URL>
<DATE> 2005/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'İğrenç iftira' 
</HEADLINE>
<TEXT>


Erdoğan'ın 'g vur İzmir' nitelemesini ima ettiği yolundaki görüşlere katılan CHP Genel Başkanı, 'İğrenç iftira. Başbakan'ın üslubu bozuk, zihniyeti bozuk. Çizmeden yukarı çıkmaya başladı' dedi 

ANKARA Milliyet 


CHP Genel Başkanı Deniz Baykal, Başbakan Recep Tayyip Erdoğan'ın "İzmir, üzerine yakıştırılan ifadeleri ilk seçimde silip atacak" sözüyle "g vur İzmir" nitelemesini ima ettiği iddiasına katılarak, "İğrenç iftira. Başbakan'ın üslubu bozuk, üslubunun ötesinde zihniyeti bozuk. Erdoğan, çizmeden yukarı çıkmaya başladı" dedi. 
Baykal, "Başbakanlık düzeyinde ülke sorumluluğu üstlenmiş bir insan nasıl oluyor da böyle iğrenç iftira ortaya atıyor. Başbakan, milletinin tarihini öğrensin. G vur tanımı yapmak Erdoğan'ın haddi değil, derhal İzmirlilerden özür dilemeli. Başbakan ya kendini değiştirecek ya Türkiye Başbakan'ı" dedi. 
Erdoğan'ın sözleri Meclis Genel Kurulu'nda da tartışıldı. CHP İzmir Milletvekili Bülent Baratalı, AKP'lilere, "Eğer İzmirliler, eğer Mustafa Kemal olmasaydı, camilerde namaz kılınmayacaktı. İzmir'in çağdaşlığından mı, aydınlık yüzünden mi, demokratlığından mı, laikliğinden mi, Müslümanlığından mı rahatsız olunuyor " diye sordu. 

AKP Bir İzmir kaldı 
AKP'liler Baratalı'ya, "Gecekondu mahallelerine git. Niyet okumalar başladı. Bir tek İzmir kaldı. Bir dahaki sefere alamayacaksınız" diye bağırdı. 
"Ağzınızdaki baklayı çıkarın" diyen Baratalı ise şunları söyledi "Nutuk'u okumaya başlamışsınız, sizi İzmir'in kurtuluş tarihini de okumaya davet ediyorum. Başbakan'ın İzmir'de söylediği laflar İzmir'e yakışmıyor. 'Üzerinizde g vur İzmir kimliği var, bunu biz kaldıracağız' demek istiyor. İzmir'in yanından geçemeyeceksiniz." 
ANAP'lı Hüseyin Özcan da, "Şehirleri artık gözünüze aldınız, şehirleri bölüyorsunuz. Müslümanlıkta ayrım olur mu " dedi. 
CHP İzmir Milletvekili Türkan Miçooğulları, Başbakan'ın yanıtlaması istemiyle verdiği soru önergesinde "İzmir'in üzerine yakıştırılan ifadelerin" neler olduğunu sordu Miçooğulları, şu sorularına da yanıt istedi "Kubilay'ın katledilme nedeni 'g vur' olarak görülmesiydi. Siz de İzmir'i ve İzmirliler'i 'g vur' olarak mı görüyorsunuz " 

'Başbakan'a yakışmıyor' 
DYP lideri Mehmet Ağar da yaptığı yazılı açıklamada, "Bu sözler bir Başbakan'a yakışmıyor" ifadesini kullandı. 


</TEXT>
</DOC>
