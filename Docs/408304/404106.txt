<DOC>
<DOCNO> 404106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sontur17.html </URL>
<DATE> 2005/12/16/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
PKK'lı teröristler, yangın tüpünü bomba haline getirmiş 
</HEADLINE>
<TEXT>

     Şeyhmus ÇAKAN DHA 

      DİYARBAKIR'ın kırsal kesiminde bomba eğitimi gören PKK'lı 2 teröristin plastik patlayıcı ile hazırladığı, cep telefonu gözenekli yangın tüpü bulundu. Teröristlerin resmi kurum ve kuruluşlardan birine eylem yapmayı planladığı belirtildi. 
     Emniyet Müdürlüğü Terörle Mücadele Şubesi ekipleri alınan istihbarat bilgileri doğrultusunda Bağlar semtinde bir eve operasyon yaptı. Yapılan operasyonda kırsal alanda bomba eğitimi alan 2 terörist yakalandı. Evde yapılan aramada plastik patlayıcı içerisine yerleştirilen ve cep telefonu gözeneği bulunan yangın tüpü bulundu. Örgüt üyelerinin yapılan sorgulamasında bomba haline getirilmiş yangın tüpünün herhangi bir kamu kurum ve kuruluşuna bırakıldıktan sonra cep telefonu ile patlatmayı planladıklarını itiraf ettikleri öne sürüldü. 
     Emniyet Müdürlüğü’ndeki sorgulamalarının ardından dün akşam saatlerinde adli mercilere sevkedilen, kimlikleri hakkında bilgi verilmeyen 2 örgüt üyesi tutuklandı. hazırlanan patlayıcının oldukça güçlü olduğu belirtildi. 
     
</TEXT>
</DOC>
