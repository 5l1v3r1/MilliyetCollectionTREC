<DOC>
<DOCNO> 404826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sontur33.html </URL>
<DATE> 2005/12/19/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
"Öeğretmen öğrenciyi yaraladı" iddiası... 
</HEADLINE>
<TEXT>

     Manisa’nın Ahmetli İlçesi’nde nöbetçi öğretmenin, izinsiz okul dışına çıkan öğrenciyi uyarırken, yanlışlıkla yaralanmasına yol açtığı iddia edildi. 
     Alınan bilgiye göre, Ahmetli’deki bir ilköğretim okulunun 7. sınıf öğrencisi M.Ö, teneffüs saatinde okul idaresince dışarı çıkılması yasaklanmasına rağmen, bahçe dışındaki bakkaldan alışveriş yapmaya gitti. 
     Dersin başlamasından sonra okula dönen M.Ö’yü, nöbetçi öğretmen H.O, izinsiz davranışı nedeniyle uyardı. Bu sırada yaşanan tartışma sırasında M.Ö, elindeki pet şişenin yüzüne çarpması sonucu yaralandı. 
     Çocuğun velisi tarafından Turgutlu Cumhuriyet Savcılığı’na suç duyurusunda bulunuldu. Öğretmen H.O’nun, davranışının kasti olmadığını, şişenin yanlışlıkla öğrencinin yüzüne çarptığını söylediği belirtildi. 
     Olayla ilgili soruşturma sürdürülüyor. 
     
</TEXT>
</DOC>
