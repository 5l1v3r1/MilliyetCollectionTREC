<DOC>
<DOCNO> 405097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sonspo23.html </URL>
<DATE> 2005/12/20/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Cavcav'dan FB yönetimine 'PKK' benzetmesi 
</HEADLINE>
<TEXT>

     Ercan ATA ANKARA,20 DHA 

FENERBAHÇE’nin Kulüpler Birliği’nden ayrılmasını eleştiren Gençlerbirliği Kulübü Başkanı İlhan Cavcav, Türk siyasetinde PKK nasıl bölücülük yapıyorsa, Fenerbahçe'de Türk sporunda bölücülük yapıyor iddiasında bulundu. 
     Süper Lig'de 18 takımın bulunduğunu hatırlatan Başkan İlhan Cavcav, bunların arasında yer alan Fenerbahçe'nin de büyük bir camia olduğunu belirtti. Başkan Cavcav, iddialarını şöyle sürdürdü 
     Üzülerek ifade ediyorum, Fenerbahçe yönetimini Türkiye’de, Türkiye Cumhuriyeti varken PKK gibi, başka kuruluşlar gibi, Türkiye’de hükümet kurmak isteyen, cumhuriyet içerisinde cumhuriyet kurmak isteyen bir örgüte benzetiyorum. Biz, vatan olarak biriz. Bütün Türkiye Cumhuriyeti, Türk’ü de olsa Kürt’ü de olsa Türkiye Cumhuriyeti’nin vatandaşıdır. Bir bütünleşme içinde olmamız lazım. Ama sporumuzda büyük, güzide kulübümüz Fenerbahçe’nin başkanı tutum, davranış ve beyanlarıyla sanki Fenerbahçe Cumhuriyeti’ni kurma gibi bir gayret ve çaba içerisinde. Fenerbahçe Kulübü'de tutum ve davranışlarıyla böyle bir cumhuriyet kurma arzusunu ortaya koyuyor. Türk siyasetinde PKK nasıl bölücülük yapıyorsa, Fenerbahçe'de Türk sporunda bölücülük yapıyor. Bu benim için şahıs olarak önemli değil. Fenerbahçe eğer böyle bir cumhuriyet kurmak arzusu içerisindeyse, Kulüpler Birliği’nden ayrıldığını nasıl açıkladıysa, Türkiye Liglerinden de çekildiğini ilan etsin. Fenerbahçe Kulübü’ne İstanbul’da bulunan Kartalspor, Pendikspor, Beylerbeyi, Beykoz gibi takımlarla bir lig kurmasını da öneren Başkan İlhan Cavcav, sözlerini şöyle tamamladı 
     Fenerbahçe’nin de içinde olduğu bu takımlar, kendi aralarında oynayabilir. O zaman herkes rahat eder. Fenerbahçe de rahat eder, diğer kulüplerimiz de rahat eder. Fenerbahçe kulübümüzün tutum ve davranışı şahsen benim için pek önemli bir olay değil. Olay olarak da görmek istemiyorum. 

     
</TEXT>
</DOC>
