<DOC>
<DOCNO> 407352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sonsiy21.html </URL>
<DATE> 2005/12/28/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Erdoğan'dan üniversitelere eleştiri 
</HEADLINE>
<TEXT>

     Başbakan Erdoğan, Avrupa Birliği Eğitim ve Gençlik Programları Merkezi Başkanlığı’nın Dedeman Oteli’nde düzenlediği "Leonardo da Vinci Programı Çerçevesinde Avrupa ve Hareketlilik Bilinci" toplantısında konuştu. 
     Erdoğan, sadece ekonomik teşebbüsün önünü açmanın ülkenin zenginleşmesinde tek başına anlam ifade etmediğini söylerken, bilgi ve entellektüel teşebbüsün önemine değindi. 
     Erdoğan, "Nasıl ki devlet eliyle ekonomik faaliyetler tek merkezden yürütülemiyorsa fikri faaliyetler içinde aynısı geçerli olmalıdır. Üniversitelerden ilkokullara, meslek örgütlerinden dernek ve vakıflara kadar artık bilgiyi bireyler olarak kendimiz üretmek zorundayız" dedi. 
     Erdoğan, şöyle devam etti 
     "Kendimize inancımızın olması gerekiyor. Bakın üniversitelerimiz araştırma yapmak için yeterli ödenek bulamadığından yakınmaktadır. 6. Çerçeve’yi bilen vardır aranızda. AB programlarından biri olan bu program kapsamında Türkiye’deki bilimsel araştırmalar için ayrılan para 200 milyon Avro’nun üzerindeydi. Bizim araştırmacılarımız bunun ne kadarını kullanabildi Sadece yüzde 6’sını. Kalan ödenek nereye gitti Avrupa bütçesine geri döndü. Para her şey değil. Önemli olan o girişimçi ruhun her alanda yaygınlaşmasıdır. Biz bunu önemsiyoruz." 
     
</TEXT>
</DOC>
