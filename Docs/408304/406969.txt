<DOC>
<DOCNO> 406969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sondun40.html </URL>
<DATE> 2005/12/27/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Amerikalılar, 2006'da 'Barış' geleceğine inanıyor... 
</HEADLINE>
<TEXT>

     Amerikalıların çoğu, dünya barışının 2006 yılında gerileyeceğini düşünüyor. 
     Quinnipiac Üniversitesi'nce yapılan kamuoyu araştırması, Amerikan halkının yüzde 52'sinin, dünyadaki barış ortamının 2006'da 2005 yılından daha kötü hale geleceğine inandığını gösterdi. Durumun dünyada iyileşeceğine inananların oranı ise yüzde 36 çıktı. 
     Araştırmaya göre, gençler daha karamsar düşünüyor. 30 yaşın altındaki Amerikalıların yüzde 56'sı, 2006 yılının barış açısından 2005'ten daha kötü olacağına inanıyor. 65 yaşın üzerindeki insanların ise yüzde 41'i böyle düşünüyor. 
     Aynı araştırma, Demokratların sadece yüzde 30'unun 2006'nın barış açısından daha iyi, yüzde 55'i ise daha kötü olacağına inandığını ortaya çıkardı. Başkan Bush'un Cumhuriyetçi Partisinin yandaşlarının yüzde 42'si barış konusunda iyimser, yüzde 45'i ise kötümser düşünüyor. 
     Ancak, Amerikalıların yüzde 79'u 2006'nın kendileri açısından daha iyi olacağına inanıyor. 
     
</TEXT>
</DOC>
