<DOC>
<DOCNO> 404397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/ekonomi/eko02.html </URL>
<DATE> 2005/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
2005 yılında hedef 800 bin üye 
</HEADLINE>
<TEXT>


Bu yılı 305 bin üye ile tamamlayan bireysel emeklilik sektöründe, 2005'te grup katılımlarının da artmasıyla 800 bin üyeye ulaşılması hedefleniyor . 10 yılda ise sisteme 4 milyon kişinin üye olması öngörülüyor 


Emeklilik Gözetim Merkezi'nin 27 Aralık verilerine göre, sektördeki katılımcı sayısı 305 bin 233, fon büyüklüğü ise 260 trilyon 620 milyar lira. 
Sektör uzmanları, 2005 sonunda 800 bin üyeye ulaşmayı beklediklerini dile getiriyor. Sisteme önümüzdeki 10 yılda 8 milyon potansiyel katılımcının 4 milyonunun üye olması, 15 - 20 milyar dolarlık bir fon büyüklüğünün oluşması öngörülüyor. Şu anda, sisteme üye olanların yüzde 75'ini bireysel, yüzde 25'ini ise grup katılımları oluşturuyor. Bu arada, birikimli hayat poliçesi bulunanlarda yavaş yavaş bireysel emeklilik sistemine aktarım yapıyorlar. Şu ana kadar 12 bin kişi birikimli hayat poliçesini bireysele geçirdi. Hayat sigortasından, bireysel emekliliğe 47.1 trilyon da fon aktarıldı. 
2005'te sektörün gündemini işverene, çalışanı adına ödediği primler üzerinde söz hakkı sağlayan vesting düzenleme, vergi avantajı, personel vakıf ve sandıklarının bireysel emeklilik sistemine geçişi konusu oluşturacak. Sistemin birinci yılını tamamlamasıyla rekabetin daha yoğun yaşanması bekleniyor. Çünkü, şirketinden memnun olmayan üyelerin yılda bir kez şirket değiştirme hakkı bulunuyor. Bu nedenle, mevcut müşterilerini tutma ve yeni müşteri kazanmak için rekabet artacak. 

Fon büyüklüğü 260 trilyon oldu Şirket adı Katkı payı tutarları YTL Yatırıma yön. fon büy. YTL Katılımcı sayısı Sözleşme sayısı Ak Emeklilik 39.331.452 37.733.088 41.587 46.656 Anadolu Hayat Emeklilik 40.049.453 39.458.942 32.673 33.098 Ankara Emeklilik 6.362.272 6.177.043 17.176 18.923 Aviva Hayat ve Emeklilik 38.579.336 37.034.617 18.922 19.061 Başak Emeklilik 7.324.959 7.118.396 6.660 6.782 Doğan Emeklilik 12.267.770 11.862.476 16.591 16.606 Garanti Emeklilik 28.980.647 27.994.230 35.162 35.970 Koç Allianz Hayat ve Emek. 16.593.455 15.844.221 16.943 17.508 Oyak Emeklilik 17.590.825 16.884.158 33.655 34.998 Vakıf Emeklilik 15.779.024 15.211.574 25.399 25.817 Yapı Kredi Emeklilik 48.891.889 45.301.508 60.465 62.986 Toplam 271.751.083 260.620.252 305.233 318.405 


</TEXT>
</DOC>
