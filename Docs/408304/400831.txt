<DOC>
<DOCNO> 400831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sonyas08.html </URL>
<DATE> 2005/12/05/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
En aykırı takvim 
</HEADLINE>
<TEXT>

     Alman bir protestan grup, yaptıkları 2006 takvimi ile gündeme oturdu. Takvimde İncil'den bazı sahneler erotik fotoğraflarla betimlendi. En çok tartışılan fotoğrafların başında, Havva'nın çıplak olarak "elma verdiği" sahne ile, Delilah'ın Samson'un saçını kestiği sahne yer aldı. 
     Takvime poz veren modellerden biri olan 21 yaşındaki Anne Rohmer, İncil'i daha farklı bir şekilde tasvir edip, gençlerin ilgisini çekmeyi planladıklarını belirtti ve ekledi "İncil'in hiçbiryerinde kendinizi çıplak olarak göstermenin yasak olduğu söylenmiyor" 
     
     PEYNİR İÇİN DE SOYUNDULAR 

     Sınırın öbür yanında ise bir grup Fransız kadın bir peynirin tanıtımını yapmak için iç çamaşırlarıyla poz verdi. 
     "Peynir Kızları Takvimi" adıyla piyasaya çıkacak olan takvimde yaşları 20-40 olan kadınlar objektifin karşısına geçti. 
     İlk çekimlerde heyecanlı olan kadınlar, biraz şarap ve peynirin ardından profesyonel modellere taş çıkarttı. 
     
</TEXT>
</DOC>
