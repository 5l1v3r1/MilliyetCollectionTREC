<DOC>
<DOCNO> 402070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sonsiy01.html </URL>
<DATE> 2005/12/09/ </DATE>
<TIME> 02.55 </TIME>
<AUTHOR>  </AUTHOR>
<HEADLINE>
CHP'li vekiller, 'Babam ve Oğlum'u izledi 
</HEADLINE>
<TEXT>

     CHP'li milletvekilleri, son günlerde adından söz ettiren, ''Babam ve Oğlum'' isimli filmi izlediler. 
     CHP Kırklareli Milletvekili Mehmet Kesimoğlu'nun organize ettiği etkinliğe, çok sayıda milletvekili aileleri ile katıldı. 
     Kesimoğlu, kısa süre önce CHP Kırşehir Milletvekili Hüseyin Bayındır'ın oğlu Deniz Bayındır'ın 16 hayatını kaybetmesinin kendisini de çok üzdüğünü belirterek, ''Düşmanımın başına gelmesini istemediğimiz bir olay oldu. Deniz'in anısına böyle bir etkinlik düzenledik. Onun anısını korumak için'' dedi. 
     Filmi izlerken yeniden 12 Eylül'ü yaşadıklarını ifade eden Kesimoğlu, bu filmle arkadaşlarına o zamanları da hatırlatmak istediklerini söyledi. 
     Eşini 1980 darbesinde bebeğini doğururken kaybeden bir baba ile oğlunun öyküsünü anlatan, yönetmenliğini Çağan Irmak'ın yaptığı, duygusal filmi izleyen milletvekilleri, zaman zaman gözyaşlarını tutamadılar. 
     Filmi, CHP Grup Başkanvekili Haluk Koç da izledi. 
     
</TEXT>
</DOC>
