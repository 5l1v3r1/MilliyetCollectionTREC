<DOC>
<DOCNO> 405044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/soneko46.html </URL>
<DATE> 2005/12/20/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
ABD üretici fiyat endeksi Kasım'da beklenenden fazla geriledi 
</HEADLINE>
<TEXT>

     ABD'de Üretici Fiyatları toptan eşya Endeksi Kasım ayında yüzde 0.7 ile, beklenenden fazla bir düşüş gösterdi. 
     Çalışma bakanlığının açıklamasında, endekste Kasım ayında kaydedilen düşüşün aylık bazda son ikibuçuk yılın 2003 Nisan ayından beri en yüksek düşüşü olduğu belirtildi. 
     Birçok etmene bağlı olarak kısa vadede büyük dalgalanmalar gösterebilen enerji ve gıda maddelerini dışarıda bırakarak hesaplanan ''çekirdek endeks'' ise Kasım ayında yüzde 1'lik yükseliş gösterdi. 
     Üretici fiyatlarında genel ve çekirdek endekslerin Kasım ayı performansı piyasa beklentilerinden iyi oldu. Piyasalarda genel endeksin yüzde 0.5 düşeceği, çekirdek endeksin ise yüzde 0.2 artacağı bekleniyordu. 
     Daha önce, Tüketici Fiyatları Endeksi'nin de Kasım ayında yüzde 0.6 ile son 56 yılın en büyük düşüşünü gösterdiği açıklanmıştı. 
     Endekslerin piyasa beklentisinden iyi çıkması, ABD'de enflasyonun kontrol altında olduğunun işareti olarak değerlendiriliyor. 
     
</TEXT>
</DOC>
