<DOC>
<DOCNO> 401129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sontur20.html </URL>
<DATE> 2005/12/06/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Başkentte trafik kazası 2 ölü, 1 yaralı 
</HEADLINE>
<TEXT>

     Kuzey Çevre Yolu’nda meydana gelen trafik kazasında, 2 kişi öldü, 1 kişi yaralandı. 
     A.A muhabirinin aldığı bilgiye göre, Kuzey Çevre Yolu Çubuk-1 Köprüsü’nden Esenboğa yönüne gitmekte olan Kemalettin Ballı yönetimindeki 06 PM 901 plakalı kamyon, aynı şeritteki Mustafa Çekici idaresindeki 06 YL 809 plakalı otomobille çarpıştı. 
     Kaza sonucu, kamyon sürücüsü Ballı ile otomobil sürücüsü Çekici hayatını kaybetti. 
     Öte yandan Bölge Trafik Şube Müdürlüğü ekiplerinin, kazanın meydana geldiği Çubuk-1 Köprüsü üzerinde önlem aldığı sırada, aynı istikamette seyreden Atilla Kaya yönetimindeki 06 HPT 86 plakalı bir başka kamyon da kaza yapan araçlara çarpmamaya çalışırken devrildi. 
     Kazada hafif yaralanan Kaya, Ankara Hastanesi’nde tedavi altına alındı. 
     Kaza sırasında 06 PM 901 plakalı kamyonun altında kalan sürücü Ballı’nın parçalanan cesedi, yoldan geçen kamyon sürücülerinin de yardımıyla güçlükle çıkarıldı. 
     Kazaya karışan her iki kamyonun da asfaltlama çalışmalarında kullanılan dolgu malzemesi taşıdığı öğrenildi. 
     
</TEXT>
</DOC>
