<DOC>
<DOCNO> 401750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sonspo04.html </URL>
<DATE> 2005/12/08/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Okan derbide sahada 
</HEADLINE>
<TEXT>

     Vestel Manisa maçında sakatlanarak oyundan çıkan tecrübeli futbolcu Okan Buruk'un düzeldiği ve G.Saray maçında forma giyeceği öğrenildi. 
     
     Tigana seri’ dedi 
     Beşiktaş’ta derbi hazırlıklarına dün yapılan iki antrenmanla devam edildi. Tigana, yaklaşık 2 saat süren sabah idmanında takımı ikiye böldü. Pas çalışması esnasında, Bir futbolcu en az 4 pas almalı, takımı ise arka arkaya 20 pas yapmalı. Hepiniz seri olmalısınız'' diyen Fransız hoca, oyuncularını kontratağa dönük hamleler konusunda da uyardı. İdman bitiminde Tigana’nın alt sahaya gönderdiği Toraman, Akın, Üzülmez, Çağdaş, Tandoğan, Ahmed Hassan, Adem ve Mustafa, kondisyoner Jean Charles Troubal’ın temposu sonrasında tesislere yürümekte bile zorlanıyordu. 
     
     Sadece 2 eksik var 
     Ahmet Dursun ve Tayfur’un katılmadığı idmanda Okan Buruk da düzkoşuyla yetindi. Vestel Manisa maçının 68. dakikasında sakatlanarak oyundan çıkan Okan dün fizyoterapist eşliğinde çalışırken, kulüp doktoru Yalçın Yavuzer, Okan’ın sakatlık problemi kalmadı. Hafta sonu rahatlıkla oynar. Sadece Tayfur ve Ahmet’in sorunları sürüyor. Başka eksiğimiz yok.'' Geldiği günden bu yana tam kadro çalışamamaktan yakınan teknik direktör Jean Tigana, doktordan gelen bu haberlerle büyük moral buldu. 
     
</TEXT>
</DOC>
