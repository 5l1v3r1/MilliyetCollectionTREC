<DOC>
<DOCNO> 407227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/yasam/axyas01.html </URL>
<DATE> 2005/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Barajlar 83 kuş türünü bitiriyor 
</HEADLINE>
<TEXT>


Doğa Derneği'nin araştırmasına göre, Türkiye'de üreyen 309 kuş türünün 83'ü barajların 'yan etkileri' nedeniyle yok oluyor 

Serhat Oğuz 

Doğa Derneği, Türkiye'deki toplam 309 kuş türünün 83'ünün barajlar nedeniyle yok olma sürecine girdiğini açıkladı. Arıştırmalara göre sulak alanlarda yaşayan kuşlar barajlardan daha da kötü etkileniyor. 
Kanunla koruma altına alınan fakat Devlet Su İşleri'nin DSİ yaptığı barajlar nedeniyle sayısı en çok azalan 10 kuş türünden dördü Güneydoğu Anadolu Bölgesi'nde yaşıyor. Ve bu kuş türlerinin nesilleri GAP kapsamında yapılan barajlar nedeniyle tükeniyor. 

Yalıçapkını zorda 
Türkiye'de yoğun olarak Fırat ve Dicle nehirlerinde üreyen alaca yalıçapkınlarının yüzde 80'inden fazlasının, geçen 10 yılda barajlar nedeniyle yok olduğu belirtiliyor. 
Akarsu kenarlarında yaşayan kuşlar için sazlıklar, kum adacıkları, nehir kenarındaki ağaçlar ve dik kayalıklar hayati öneme sahip. alaca yalıçapkını nehir kenarlarındaki ağaçlıkları üremek için kullanıyor. Barajların büyük miktarda su tutulmasıyla bu oluşumlar su altında kalıyor ve kuşlar 'evlerini' kaybediyor. 

Mesafe fark etmiyor 
Akarsulardaki su barajlarda toplandığında bu akarsuların beslediği sulak alanlar kurumaya başlıyor. Bu nedenle baraj alanının çok uzağındaki kuşlar da olumsuz etkilenebiliyor. Küçük karabatak, barajların akarsu rejimi üzerindeki dolaylı etkileri sonucunda azalan kuşlardan biri. 

En çok zarar gören kuşlar 

Kanunla koruma altına alınan fakat Devlet Su İşleri'nin DSİ yaptığı barajlar nedeniyle sayısı en çok azalan 10 kuş türü ise şöyle açıklanıyor 
alaca yalıçapkını kılkuyruk bağırtlak yeşil arıkuşu balık baykuşu telli turnaküçük karabatak çöl toygarı çizgili ishakkuşu küçük serçe kum kırlangıcı. 


</TEXT>
</DOC>
