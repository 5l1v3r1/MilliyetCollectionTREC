<DOC>
<DOCNO> 406526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sontur39.html </URL>
<DATE> 2005/12/25/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Tüketici Web-Tv yayına başladı 
</HEADLINE>
<TEXT>

     e-Tüketici ve e-dilekçe projelerinden sonra ''tüketici web-tv'' de hizmete girdi. 
     Tüketici Hakları Merkezi TÜ-MER Genel Başkanı Ömer Keskin yaptığı yazılı açıklamada, yapımcılığından-sunuculuğuna, çekimlerinden-montajına kadar derneğin üye ve gönüllüleri tarafından hazırlanan ''tüketici web-tv'''nin www.tumer.org sitesinde yayın hayatına başladığını duyurdu. 
     TÜ-MER Genel Başkanı KESER, mağdur olan tüketicilerin haklarını öğrenerek sorunlarının çözümünde yardımcı olmak, tüketicilerden gelen soru ve şikayetleri hızlı, pratik ve ücretsiz bir şekilde çözümlemek amacıyla başlatılan ''e-tüketici'' ve ''e-dilekçe'' Projeleri ile, on binlerce tüketiciye sorunlarını daha çabuk giderme hususunda yardımcı olunduğunu kaydetti. 
     Keser'in verdiği bilgiye göre, yapımcılığını ve sunuculuğunu TÜ-MER Genel Sekreteri Emel ÖZTÜRK'ün yaptığı ''tüketici web-tv'' haftada bir güncellenerek 7 gün 24 saat boyunca internet kullanıcıları tarafından izlenebilecek. 
     Tüketicilerin hak arama yolları, başvuru yerleri ve süreleri, örnek şikayetler gibi bireysel hak arama yollarının işleneceği ''tüketici web-tv'' de ayrıca Türkiye ve dünyada yaşanan tüketicileri ilgilendiren konu ve gelişmeler de ele alınacak. 
     
</TEXT>
</DOC>
