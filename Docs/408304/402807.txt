<DOC>
<DOCNO> 402807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sonspo32.html </URL>
<DATE> 2005/12/12/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Schalke 04, Rangnick ile yollarını ayırdı... 
</HEADLINE>
<TEXT>

     Almanya Birinci Futbol Ligi Bundesliga takımlarından Schalke 04'de, teknik direktör Ralf Rangnick'in işine son verildiği belirtildi. 
     Kulüp yönetimi, 3 gün önce, ''Sezon sonunda sözleşmem bitiyor, gideceğim'' açıklamasından sonra yönetimle arası açılan ve tartışan Rangnick'in işine son vermekte geç kalmadı. 
     Öte yandan Rangnick, daha önce sözleşmesini uzatmayacağını açıklayarak taraftarlarını şaşırtırken, bunun sorumlusu olarak, yönetimin basında kendisine karşı olumsuz bir tutum içeren açıklamalarını gösterdi. 
     Rangnick'in 2004 yılında göreve geldiği Schalke 04, geçen sezonu Bayern Münih'in ardından 2. sırada bitirmiş ve yine Almanya Kupası'nda Bayern Münih'e yenilmişti. 
     Avrupa Şampiyonlar Ligi 2. tur ön eleme maçlarında, Alman Kevin Kuranyi gibi yeni oyuncu takviyelerine rağmen elenen Schalke 04, Bundesliga'da 10 puanla 4. sırada yer alıyor. 
     
</TEXT>
</DOC>
