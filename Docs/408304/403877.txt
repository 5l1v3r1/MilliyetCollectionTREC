<DOC>
<DOCNO> 403877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/siyaset/siy02.html </URL>
<DATE> 2005/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Wilson, mesaj verip önceliklerini sıraladı 
</HEADLINE>
<TEXT>


ABD Büyükelçisi, 'Stratejik ortağız' mesajı verdiği Erdoğan ve Gül görüşmelerinde işbirliği önceliklerini de sıraladı Irak, Suriye, İran, Kıbrıs, Kafkaslar ve Orta Asya... 

UTKU ÇAKIRÖZER, ELÇİN ERGÜN Ankara 


Ankara'daki 5. gününde Cumhurbaşkanı Ahmet Necdet Sezer'e güven mektubunu sunan ABD Büyükelçisi Ross Wilson, Başbakan Recep Tayyip Erdoğan ve Dışişleri Bakanı Abdullah Gül tarafından da bekletilmeden kabul edildi. Erdoğan ve Gül'ün PKK konusunda Türk halkının beklentilerini vurguladığı Wilson, "Türkiye bizim için önemli stratejik ortak" mesajını iletti. 
3 Aralık'ta geldiği Ankara'da 8 Aralık'ta kabul edildiği Çankaya'da güven mektubunu Sezer'e sunan Wilson, ilk tanışma ziyareti için randevu talebinde bulunduğu Erdoğan ve Gül tarafından da dün kabul edildi. Eski büyükelçi Eric Edelman'ın görüşme talebine 5 hafta yanıt vermeyerek krize neden olan Erdoğan, Wilson'ın görüşme davetini hemen kabul etti. 
Gül'e, "Türkiye bizim için önemli bir stratejik ortak" mesajı veren Wilson, Türkiye ile ABD arasında işbirliğini artırmak istediği öncelikleri "Irak, Suriye, İran, Kıbrıs, Kafkaslar ve Orta Asya" olarak sıraladı. Wilson, "Türk toplumunun modernleşme, liberalleşme ve dekmokratikleşme yönünde daha da açılımını sağlayacak çabaları da destekleyeceğiz" dedi. Gül'ün ise Türkiye'nin PKK konusunda ABD'den beklentisini dile getirdiği ve Kerkük'teki seçimlerde usulsüzlük iddialarına dikkat çektiği öğrenildi. 

50 dakika bekletti 
Erdoğan'ın şehit yakınlarıyla yaptığı görüşme nedeniyle 50 dakika geç başlayan görüşmenin ağırlıklı konusunu PKK oluşturdu. "PKK konusunda hükümet olarak izlenmesi gereken stratejiyi değerlendirdik. Gayretlerimizden söz ettik" diyen Wilson, Erdoğan'a "Kendisi ve hükümetiyle çalışmayı çok arzu ettiğini" aktardığını belirtti. 


</TEXT>
</DOC>
