<DOC>
<DOCNO> 401841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sonyas07.html </URL>
<DATE> 2005/12/08/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Genelevden işsizlere özel indirim 
</HEADLINE>
<TEXT>

     Almanya'nın başkenti Berlin'de bulunan bir genelev, işsizlere özel indirim tarifeleri uygulamaya başladı. 
     Berlin'deki 'Schulz Co' genelevi, ülkede sayıları her geçen gün artan işsiz müşterileri için 15 euro'luk özel indirim uygulamaya başladı. 
     İşsiz müşterilerden 48 yaşındaki Bernd Gramm, "daha önce iki ayda bir geneleve gidebiliyordum... 
     "Ama artık ayda iki kere gidebileceğim. Ve indirime rağmen hizmet kalitesi hala aynı" diyor. 
     
     Herkes memnun 
     Genelevde çalışan hayat kadınlarından Gina ise eskiden pazartesi günleri en fazla üç müşterileri olduğunu belirterek, indirimin uygulanmaya başladığı bu pazartesi günü ise 20 müşteriye hizmet verdiğini söylüyor. 
     Gina, "iş ve işçi bulma kurumu hemen yan binamızda. Kuruma gelen insanların sayısı her geçen gün artıyor. Müşteriyle yaptığımız uzun sohbetler dışında eskisiyle aynı hizmeti veriyoruz" diyor. 
     
</TEXT>
</DOC>
