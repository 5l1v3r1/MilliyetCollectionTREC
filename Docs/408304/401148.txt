<DOC>
<DOCNO> 401148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sontur39.html </URL>
<DATE> 2005/12/06/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Polise rüşvet teklif eden otoparkçı tutuklandı 
</HEADLINE>
<TEXT>

     Şişli’de korsan otoparkçı olduğu gerekçesiyle hakkında işlem yapılmak istenen bir kişi, polise rüşvet teklif ettiği gerekçesiyle tutuklandı. 
     Alınan bilgiye göre, dün akşam saat 20.00 sıralarında Harbiye Gümüş Caddesi üzerinde devriye görevi yapan bir trafik ekibi, bir kişinin bazı otomobilleri park ettirmeye çalıştığını gördü. A.Y 58 
     adlı bu kişiyi kontrol eden polisler, korsan otoparkçı olduğunu belirledikleri bu kişiyi hakkında işlem yapmak üzere polis merkezine götürmek için otomobile bindirdi. Bu sırada görevli polislere 20 milyon lira rüşvet teklif ettiği ve parayı katlanmış halde aracın içine bıraktığı ileri sürülen A.Y hakkında bu suçtan işlem yapıldı. İfadesinde "polise rüşvet teklif etmediğini, içkili olduğu için parayı düşürmüş olabileceğini" söylediği öğrenilen A.Y, sevk edildiği Şişli Adliyesi’nde bu suçtan dolayı tutuklanarak cezaevine gönderildi. A.Y hakkında, korsan otoparkçılık yaptığı gerekçesiyle daha önce de 6 kez para cezası uygulandığı ifade edildi. 
     
</TEXT>
</DOC>
