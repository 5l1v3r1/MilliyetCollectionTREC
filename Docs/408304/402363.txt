<DOC>
<DOCNO> 402363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/son/sontur11.html </URL>
<DATE> 2005/12/10/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Sol böbreğinden 1.5 kilogramlık tümör alındı... 
</HEADLINE>
<TEXT>

     Siirt'te yaşlı bir kadının sol böbreğindeki 1.5 kilogram ağırlığındaki tümör, başarılı bir ameliyatla alındı. 
     Alınan bilgiye göre, 1 hafta önce böbreklerindeki sancı nedeniyle Siirt Devlet Hastanesi'ne başvuran Emine Tunca'nın 75 yapılan muayene ve tetkiklerin ardından, sol böbreğinde büyük bir tümör olduğu tespit edildi. 
     Bunun üzerine Opt. Dr. Necip Pirinçi tarafından ameliyata alınan Tunca'nın böbreğini kaplayan 1.5 kilogram ağırlığında ve 15 santimetre büyüklüğündeki tümör, yaklaşık 2 saat süren başarılı bir ameliyatla çıkarıldı. 
     Pirinçi, AA muhabirine yaptığı açıklamada, tıpta ''Radikal Nefrektomi'' adı verilen ameliyatın başarıyla geçtiğini ifade ederek, hastasının durumunun iyi olduğunu söyledi. 
     Emine Tunca ise daha önce nedenini bilemediği ağrılarla kıvrandığını belirterek, sağlığına kavuştuğu için mutlu olduğunu kaydetti. 
     
</TEXT>
</DOC>
