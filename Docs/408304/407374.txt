<DOC>
<DOCNO> 407374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sonspo18.html </URL>
<DATE> 2005/12/28/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Galatasaraylı Cihan Can, Sakaryaspor'da... 
</HEADLINE>
<TEXT>

     İkinci Futbol Ligi A Kategorisi takımlarından Sakaryaspor'un, Galatasaraylı Cihan Can'ı kiraladığı belirtildi. 
     Sakaryaspor Basın Sözcüzü Tacettin Koç, AA muhabirine yaptığı açıklamada, teknik direktör Metin Yıldız'ın verdiği rapor doğrultusunda transfer çalışmalarının sürdürüldüğünü kaydetti. 
     Yönetime verilen raporda yer alan sporcuların kendilerini kanıtlamış başarılı futbolcular olduğunu belirten Koç, şunları söyledi 
     ''İyi ve güçlü bir takım oluşturmak istiyoruz. Hocanın verdiği rapor doğrultusunda çalışmaları sürdürüyoruz. Bugüne kadar yaklaşık 10 sporcuyla görüşme yaptık. Fakat fiyatları çok pahalı. Kimilerinin ise bonservis sorunları var. Fakat her sporcu için alternatiflerimiz bulunuyor. Mutlaka en az 3 sporcu transfer edeceğiz. Diğer taraftan Galatasaray'ın alt yapısından yetişen Cihan Can, kiralık olarak yıl sonuna kadar bizde oynayacak. Cihan bugün Antalya'daki kampa katılacak.'' 
     
</TEXT>
</DOC>
