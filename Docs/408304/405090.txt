<DOC>
<DOCNO> 405090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sonspo16.html </URL>
<DATE> 2005/12/20/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Galatasaray'ın istikrar sembolü Mondragon... 
</HEADLINE>
<TEXT>

     Galatasaray'da, 2005-2006 sezonunun geride kalan ilk yarısında en istikrarlı futbolcu, Turkcell Süper Ligi'nde ilk yarıda oynanan 17 maçın hepsinde 90 dakika oynayarak sahada 10 dakika kalan kaleci Mondragon oldu. 
     Sarı-kırmızılı ekipte Mondagon, istikrar simgesi olurken, Kolombiyalı kaleciyi 1518 dakika forma giyen Song ile 1440 dakika forma giyen Saidou izlerken, ilk yarıda Tomas 1336, Necati 1172, Orhan 1166, Ümit 1117, İliç 10, Cihan 1029 ve Hakan da 1015 dakika ile takip etti. 
     Galatasaray'daki futbol yaşantısında sürekli olarak en çok forma giyenler sıralamasında ilk sıralarda yer alan Hakan Şükür'ün, ilk yarıda 10. durumda yer alması dikkat çekti. 
     
     90 DAKİKA SAHADA KALANLAR 
     Sarı-kırmızılılarda bütün maçlarda 90 dakika oynayan Mondragon'u, 16'şar kez sahada 90 dakika kalan Saidou ve Song takip etti. 
     Galatasaray'da 14 maç 90 dakika oynayan Tomas ve 12 maçı tamamlayan Orhan, Gerets'in bankoları arasında yer alırken, Ümit 17 maçın 16'sında, Iliç ve Necati de 15'inde forma giydi. 
     
     HEINZ DÜŞ KIRIKLIĞI 
     Sarı-kırmızılı ekipte büyük umutlarla transfer edilen Heinz, sadece 1 maçta 90 dakika sahada kalırken, 9 maçta toplam 572 dakika oynadı. 
     Galatasaray'da, yeni transferlerden Altan 3 maçta 90 dakika oynayıp, 560 dakika forma giyerken, Yalçın 3 maçta toplam 192 dakika sahada kaldı. 
     ''Aslan''da ilk yarıda alt yapıdan sadece Özgürcan 13 dakika forma giyerken, Zafer ise 2 maçta toplam 8 dakika sahada yer aldı. 
     Sarı-kırmızılılarda, ligde ilk yarıda, yedek kaleci Aykut ile Suat forma şansı bulamadı. 
     
</TEXT>
</DOC>
