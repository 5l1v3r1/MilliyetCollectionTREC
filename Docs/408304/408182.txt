<DOC>
<DOCNO> 408182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/yazar/civaoglu.html </URL>
<DATE> 2005/12/31/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Gönüldeki aslan 
</HEADLINE>
<TEXT>


Matematikte çok bilinmeyenli denklem "kademeli" çözülür. 
Yani... Önce bir "bilinmeyenle" başlanır. O çözüldüğünde sıra tek tek diğerlerine gelir. Yakın gelecek için siyasetin çok bilinmeyenli denkleminde "ilk çözüm" gerçekleşmiş sayılır. Ali Kırca'nın Siyaset Meydanı'nda Başbakan Erdoğan, "gönlünde yatan aslanın, Çankaya" olduğunu ortaya koydu. 
Böylece... "Bir dönem daha başbakanlık yapıp Çankaya Köşkü'ne eşleri örtülü olmayan Devlet Bakanı Mehmet Aydın ya da Milli Savunma Bakanı Vecdi Gönül'ü gönderme" formülleri geçerliliğini yitirmiştir. 
Siyasetin gerçekleri de zaten böyle fantezilerle örtüşmez. Şöyle ki... 
..................... 
- Öncelikle, Erdoğan'ın psikolojisini iyi okumak gerek. Erdoğan, yazgıları iki dudağının arasında olan bakanlarından birini cumhurbaşkanı seçtirecek ve onun arkasında yürüyecek. Randevu rica edecek, istemi -lütfen- kabul edilirse, görüşebilecek. 
Gönderdiği kararnameler, yasalar bazen geri gönderilecek... 
Erdoğan'ın doğası, bunu mümkünü yok kabullenemez. 
Ayrıca... Bu sadece Erdoğan'ın değil, her siyasetçinin doğasına aykırı. 
Özal ve Demirel, cumhurbaşkanı seçilirken başka bir adayı akıllarından geçirdiler mi 
"Anavatan'ı Özal'ın, DYP'yi de Demirel'in yarı yolda bırakmayacağı, o nedenle cumhurbaşkanı olmayacakları" gibi naif yorumlar yapılmıştı. 
Özal ve Demirel, Çankaya'ya çıkarken arkalarına baktılar mı 
Erdoğan da AKP'ye bakmaz. 
Sadece Ecevit, kendisi başbakanken Demirel'in yerine cumhurbaşkanı seçilmemiştir. 
O da istemediğinden değil, yüksek eğitim diploması yoktu. Cumhurbaşkanı seçilmesi mümkün değildi. Anayasa Mahkemesi Başkanı Sezer'i o nedenle seçtirtti. 
Kısacası, Çankaya, "istemem, koy yan cebime" konumundadır. 
- Siyasetin matematiği de Erdoğan'ın bir dönem başkasını aday göstermesine ve sonra cumhurbaşkanı seçilmesine aykırıdır. 
7 yıl sonra AKP'nin cumhurbaşkanı seçecek ve "5 5" formülünü Anayasa'ya koydurtacak çoğunluğa sahip olacağının güvencesi ne 
................. 
Zaten... Birkaç ay sonrasından başlayarak AKP örgütünden baskılar yoğunlaşır. 
Ankara'ya "Genel başkanımız başbakanımızın cumhurbaşkanı olmasını taban istiyor. Cumhurbaşkanı olmazsa, bunu nasıl anlatırız AKP, kendi başbakanını, parti kurucusunu cumhurbaşkanı yapmaktan aciz mi " mesajları bastırır. 
Biz bu filmi daha önce 2 kez gördük. 
Genel başkan başbakan olarak Özal ve Demirel, grubu topladılar, cumhurbaşkanlığına adaylığını koymak için çok düşündüklerini ve sonunda bir dizi nedene, partilerinden ve vatandaştan yoğun baskı altında oldukları gerekçesini de ekleyerek bu şerefli görevi kabul etmeye karar verdiklerini açıkladılar. 
"Bu son grup toplantımızdır. Artık kalbim sizlerle olsa da, Anayasa gereği tarafsız cumhurbaşkanı olarak hizmet vereceğim" diyerek bir de veda cümlesiyle, gözlerin dolduğu, alkıştan avuç içlerinin acıdığı dramatik toplantıyı noktaladılar. Çankaya'ya yürüdüler. 
Erdoğan bunları iyi bilir. 
.................. 
Denklemin ikinci bilinmeyeni, Türkiye'nin cumhurbaşkanı seçimini bu Meclis'le mi, yoksa 2006'da erken seçime giderek yeni Meclis'le mi yapacağıdır 
Erdoğan için güvencesi olan seçenek, bu Meclis tarafından seçilmektir. 
Ama... Başta Kıbrıs Rum Kesimi'ne limanların açılması olmak üzere, AB ile ilişkiler, AKP'yi sıkıştırıyor. 
Başörtüyle eğitimden tutunuz, seçim öncesi vaatler tutulmadığı için AKP tabanı rahatsız. 
Genel ekonomideki iyi işaretler halka yansıyamadı. AKP kan kaybediyor. 
Seçim uzarsa, AKP Meclis'te net bir çoğunluk bulamayabilir. 
Bu Meclis tarafından seçilen ama başka bir iktidarla çalışmak zorunda kalacak cumhurbaşkanı olmak da var hesapta... 
Sonuç... 
Erdoğan, kendi iradesine bağlı olan bilinmeyeni çözdü ama kendi iradesi dışındaki bilinmeyenler h l çözümsüz. 
Ve... Cumhurbaşkanlığı hesaplarının "netameli" olduğunu da unutmayalım. 



</TEXT>
</DOC>
