<DOC>
<DOCNO> 403499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sonyas03.html </URL>
<DATE> 2005/12/14/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Paris Hilton, köpeğine en kötü bakan ünlü seçildi 
</HEADLINE>
<TEXT>

     ABD'de köpekseverlerce yapılan online oylamada, Paris Hilton, köpeğine en kötü bakan ünlü seçildi. 
     New York Dog ve Hollywood Dog adlı dergilerin internet ortamında yaptıkları oylamada, Meksika Körfezi'ni vuran Katrina ve Wilma kasırgaları sonrasında, başıboş kalan evcil hayvanlara yardım için büyük çaba gösteren İngiliz şarkıcı Joss Stone, en iyi köpek sahibi ünlü gösterildi. 
     İngiliz şarkıcı Stone'un Dusty Springfield adında ''poodle'' cinsi bir köpeği bulunuyor. 
     Hilton otellerinin varisi 24 yaşındaki Paris Hilton'ın ise önce köpeği Tinkerbell'in yerine başka bir köpekle ortaya çıkması, ardından köpek yerine gelinciğe benzer bir hayvanla ortada görünmesi, sonra bir maymun ve bir keçi ile fotoğraflarının magazin dergilerinde çıkmasının köpekseverlerin büyük tepkisini çektiği belirtildi. Paris Hilton, magazin dergilerine son verdiği pozlarda yeniden eski köpeği Tinkerbell ile görünmüştü. 
     
</TEXT>
</DOC>
