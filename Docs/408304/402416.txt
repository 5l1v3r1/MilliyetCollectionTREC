<DOC>
<DOCNO> 402416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/guncel/gun05.html </URL>
<DATE> 2005/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'da Osmanlı'nın izleri 
</HEADLINE>
<TEXT>


'Avrupa Avrupa' ana temalı 8. Uluslararası Sinema Tarih Buluşması önceki gün başladı. Etkinlikte TÜRSAK'ın Osmanlı dönemine ilişkin belgeselleri ilk kez bir arada gösteriliyor 

Alin Taşçıyan 

TÜRSAK tarafından düzenlenen Uluslararası Sinema Tarih Buluşması'nın sekizincisi önceki gün başladı. Ana teması 'Avrupa Avrupa' olarak belirlenen buluşmada bu yıl, sinema alanında Türk n Şoray'a, "Işık Saçan Apollon" tarih alanında ise sümerolog Muazzez İlmiye Çığ'a Onur Ödülü verildi. 
Sinema Tarih Buluşması'nın ana temasını destekleyen en belirgin bölüm, Fransız-Alman ortak sermayeli, kültür-sanat yayını yapan Arte televizyonunun konuyla ilgili üç belgeseli "Avrupa Kasabası La Citadelle Europe", "Avrupalılar Les Europeens" ve "Hoşça kal Yalta Good Bye Yalta"dan oluşan Arte'nin Avrupası. 
Belgesellerin toplandığı bir bölüm de Sinema Tarih Buluşması'nın alt başlığı olan 'Avrupa Medeniyetinde Osmanlı İzleri'. 
TÜRSAK'ın yıllar içinde çeşitli vesilelerle gerçekleştirdiği, Rıza Baloğlu'nun yönettiği belgeseller 'Osmanlı Sanatının Hazineleri', 'Osmanlı'dan Sinemamıza Yansıyanlar', 'Savaş ve Barış', 'Topkapı'dan Versailles'a' ilk kez bir arada gösteriliyor. Bu kapsamda Prof. Dr. İlber Ortaylı 14 Aralık günü saat 17.00'de Topkapı Sarayı'nda "Avrupa'daki Osmanlılar" adlı bir konferans verecek. 

Ustaya saygı 
Toplam 12 başlık altında toplanan filmlerde Polonya sineması odak noktası. Bir Ülke Sineması Polonya ve Ustaya Saygı Andrzej Wajda bölümlerinde bu sağlam sinema geleneğini ve özgün biçemli filmleri topluca izlemek 8. Sinema Tarih Buluşması'nın sinemaseverlere öncelikli armağanı. Aralarında özellikle Krzysztof Zanussi'nin meslektaşı Nikita Mikhalkov'a rol verdiği yeni filmi "Persona Non Grata İstenmeyen Kişi" ve Krzysztof Krauze'nin "My Nikifor Nikifor"u dikkat çekici. 
Avrupa Avrupa bölümünde ise Polonya gibi Doğu Avrupa'nın en önemli sinemalarından biri olan Macarlar ağırlıkta. Lajos Koltai'nin Nobelli yazar Imre Kertesz'den uyarladığı 'Fateless Kadersiz' Marta Meszaros'un 'Gömülmeyen Adam The Unburied Man'i ve Peter Gardos'un 'Porselen Bebek'i ödüllü yapımlar. Filmler Atlas ve Alkazar Sinemaları'nda 5 YTL, Fransız Kültür Merkezi'nde ücretsiz olarak izlenebilecek. 

'Işık saçan' Türk n Şoray 

FOTOĞRAF YurttaŞ Tümer 
8'inci Uluslararası Sinema Tarih Buluşması'nın açılışı, İstanbul Lütfi Kırdar Kongre Merkezi'nde son derece Avrupai bir törenle yapıldı. Burhan Öçal'ın III. Selim'in hiç bilinmeyen bir bestesini İstanbul Oriental Ensemble ile birlikte yorumladığı mistik konserine İlhan Erşahin'in saksofonu katıldı. Gece, Halit Ergenç ve Şebnem Dönmez'in dinamik sunumlarıyla su gibi aktı. Gecenin doruk noktaları "Işık Saçan Apollon" ödülünün Polonya'daki film setinde alan Andrzej Wajda'nın videodan teşekkürü ve aynı ödülü Türkiye'den alan Türkan Şoray'ın sözlerini unutacak kadar heyecanlanmasıydı. Türkiye'nin ilk sümeroloğu Muazzez İlmiye Çığ da tarih alanındaki Onur Ödülü'nü aldı. 



</TEXT>
</DOC>
