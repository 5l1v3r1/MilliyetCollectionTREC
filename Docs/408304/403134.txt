<DOC>
<DOCNO> 403134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sonspo29.html </URL>
<DATE> 2005/12/13/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Nobre Bir an önce takımdaki yerimi almak istiyorum... 
</HEADLINE>
<TEXT>

     Fenerbahçe'nin Brezilyalı futbolcusu Marcio Nobre, ''Bir an önce tedavimi tamamlayıp, vakit kaybetmeden takımdaki yerimi almak istiyorum'' dedi. 
     Sakatlığı nedeniyle ilk yarıyı kapatan ve ülkesine giden Fenerbahçeli futbolcu, sarı-lacivertli kulübün resmi internet sitesine yaptığı açıklamada, ''Bir an önce tedavimi tamamlayıp, vakit kaybetmeden takımdaki yerimi almak istiyorum. Tedavimi Fenerbahçe ve Corinthians kulüpleri ortak olarak yürütecek. Eminim ki çok çabuk bir şekilde toparlanacağım. Takımımın yanında olamadığım için çok üzgünüm'' dedi. 
     Öte yandan, Nobre ile ailesinin yanı sıra, Alex'in eşi de Brezilya'ya gitti. 
     
</TEXT>
</DOC>
