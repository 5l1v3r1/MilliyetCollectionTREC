<DOC>
<DOCNO> 401459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sontur15.html </URL>
<DATE> 2005/12/07/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Bayram ziyareti için Suriye'ye gidecek olanlar 48 saat konaklayabilecek 
</HEADLINE>
<TEXT>

     Türkiye ile Suriye arasında yapılan protokol çerçevesinde, Türkiye’den gidecek ziyaretçilerin Kurban Bayramı’nda akrabalarında 48 saat konaklayabilecekleri bildirildi. 
     Hatay Valiliği Basın ve Halkla İlişkiler Müdürlüğü’nden yapılan yazılı açıklamada, protokol gereğince dini bayramlarda idari mektup ile Suriye’nin İdlip ili ve ilçelerindeki akrabalarına gideceklerin Cilvegözü ve Bab-ul Hava Sınır Kapısı’ndan işlemlerini yaptıracakları belirtildi. 
     Açıklamada, bayramlaşmaya gidecek Türk vatandaşların yanlarında, kimlik, bayramlaşmacı kartı, ayrıca özel hazırlanmış "dönüş kartını" mutlaka üzerlerinde bulundurmaları gerektiği kaydedildi. 
     Bayramlaşmaya katılacakların başvurularının alınmaya başlandığı belirtilen açıklamada, gümrük kapılarındaki ziyaret alanlarında da gerekli önlemlerin alınacağı ifade edildi. 
     Açıklamada, bayram nedeniyle Suriye’ye gideceklerin akrabalarında 48 saat konaklayabilecekleri de ifade edildi. 
     
</TEXT>
</DOC>
