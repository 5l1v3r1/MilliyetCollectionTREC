<DOC>
<DOCNO> 402234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/siyaset/siy02.html </URL>
<DATE> 2005/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP beş konuda 'başarısız' 
</HEADLINE>
<TEXT>


AKP anketinde, hükümet beş başlıkta başarısız bulundu. Yolsuzlukla mücadelede yüzde 34.9 hükümeti başarılı bulurken, yüzde 57.6 ise başarısız buluyor. Yoksullukla mücadelede başarısızlık oranı yüzde 71.5 

ANKARA Milliyet 


AKP Afyon Milletvekili Mahmut Koçak'ın başkanlığını yaptığı Politika Merkezi'nin düzenlediği ve "hükümete destek azalıyor" sonucunun çıktığı anketin ardından, AKP yönetimi de ilk kez yaptırdığı bir araştırmanın sonucunu açıkladı. Hükümetin sekiz ekonomik başlıktan beşinde başarısız bulunduğu ankette, Erdoğan'ın, "Yolsuzluk damarlarına girdik. Hortumları kestik" söylemine rağmen, "yolsuzlukla mücadelede" konusunda da başarısız çıkması dikkat çekti. 
AKP Genel Başkan Yardımcısı Bülent Gedikli'nin açıkladığı 30 Kasım - 4 Aralık tarihleri arasında İstanbul, Tekirdağ, İzmir, Bursa, Adana, Ankara, Konya, Samsun, Trabzon, Erzurum, Malatya ve Gaziantep'te 2 bin 992 kişinin katıldığı anket çalışmasında hükümet, vergi politikası, maliye ve bütçe disiplini, yolsuzlukla mücadele, fakirlikle mücadele ve işsizlikle mücadelede başarısız bulundu. 
Pollmark'ın yaptığı ankete göre, ekonomi ile ilgili politikalarda hükümetin performansı ile ilgili yanıtlar şöyle 
Vergi Politikası - Başarılı Yüzde 39, Başarısız Yüzde 45.3 Maliye ve Bütçe disiplini - Başarılı Yüzde 36.8, Başarısız Yüzde 40.9 Yolsuzlukla mücadele - Başarılı Yüzde 34.9 Başarısız Yüzde 57.6 Fakirlikle mücadele - Başarılı Yüzde 23.2, Başarısız Yüzde 71.5 İşsizlikle mücadele - Başarılı Yüzde 17.9, Başarısız Yüzde 77.1 Enflasyonla mücadele - Başarılı Yüzde 57.8, Başarısız Yüzde 36.1 Banka Faizleri - Başarılı Yüzde 57.4, Başarısız Yüzde 30.1 Özelleştirme - Başarılı Yüzde 51.8, Başarısız Yüzde 37.1 

İyi yönetiyor mu 
AKP hükümeti Türkiye'yi iyi yönetebiliyor mu Evet Yüzde 49.1, Hayır Yüzde 44.4, Fikir belirtmeyen Yüzde 6.5 
Bugün milletvekili seçimi olsa hangi partiye oy verirdiniz 
AKP Yüzde 44.4, CHP Yüzde 16.9, MHP Yüzde 10.9, DYP Yüzde 8.8, DEHAP Yüzde 5.9, ANAP Yüzde 4.6, SP Yüzde 2.4, GP Yüzde 1.3, Diğer Yüzde 4.9 

Üst kimlik desteği 
Erdoğan'ın Türkiye Cumhuriyeti vatandaşlığını bir üst kimlik olarak tanımlamasını nasıl karşılıyorsunuz 
Olumlu Yüzde 55.5, Olumsuz Yüzde 26.9, Fikir belirtmeyen Yüzde 17.7AB üyeliğine taraftar olan Yüzde 66.7AB üyeliğine karşı olan Yüzde 25.3Fikir belirtmeyen Yüzde 8 


</TEXT>
</DOC>
