<DOC>
<DOCNO> 404241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sondun05.html </URL>
<DATE> 2005/12/17/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Almanya, Ahmedinejad’ın açıklamalarını kınadı 
</HEADLINE>
<TEXT>

     Alman Federal Meclisi’nde Bundestag temsil edilen siyasi partiler, hazırladıkları ortak bir önerge ile İran Cumhurbaşkanı Mahmud Ahmedinejad’ın İsrail karşıtı açıklamalarını kınadı. 
     Mecliste oy birliği ile kabul edilen önergede, Ahmedinejad’ın, İsrail’in mevcudiyet hakkını inkar eden açıklamalarının kabul edilemeyeceğinin altı çizildi ve Alman hükümetinden, gelecekte de İran yönetimine karşı gerekli tepkiyi göstermesi istendi. 
     Dışişleri Bakanlığı Müsteşarı Gernot Erler, İsrail’in mevcudiyet hakkının, Alman dış politikasının temel sütunlarından birini oluşturduğunu belirterek, Alman hükümetinin bu nedenle Ahmedinejad’ın açıklamalarını sert bir şekilde kınadığını söyledi. 
     Erler, İran’ın Ortadoğu’da İsrail ile birlikte bir Filistin devletinin kurulması yönündeki 2 devletli çözümü benimsemesi çağrısında bulundu. 
     Hıristiyan Demokrat Birlik Partili CDU milletvekili Erika Steinbach, Ahmedinejad’ın açıklamalarının insanları aşağılayıcı nitelikte olduğunu ifade ederken, Birlik 90 Yeşiller Partili milletvekili Volker Beck de, İran’a baskı yapılması için ekonomik ve diplomatik ilişkilerin gözden geçirilmesini talep etti. 
     
</TEXT>
</DOC>
