<DOC>
<DOCNO> 406728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sonspo05.html </URL>
<DATE> 2005/12/26/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Terim'den Beşiktaş'a Gökhan'ı sakın göndermeyin... 
</HEADLINE>
<TEXT>

     Fatih Terim, kendisinden görüş alan Tigana'ya, Gökhan Zan'ın Beşiktaş’ta kalması gerektiğini düşünüyorum dediği öğrenildi. 
     Teknik direktör Tigana’nın bazı Süper Lig kulüplerinin transfer listesinde yer alan Gökhan Zan ile ilgili olarak A Milli Takım’ın patronu Fatih Terim ile görüştüğü ortaya çıktı. Genç oyuncu hakkında meslektaşına danışan Fransız hocanın, Beşiktaş’ta kalması gerektiğini düşünüyorum. Savunma yönü kuvvetli olmakla beraber, hava toplarında da etkili. Eğer sakatlık problemi olmasaydı milli takıma da almayı düşünüyordum'' cevabını aldığı öğrenildi. Bu gelişme üzerine Tigana’nın Gökhan Zan’ı kamp süresince yakından takip edeceği bildirildi. 
     
     Mehmet Topuz el yaktı 

     Beşiktaş, Mehmet Topuz’u resmen istedi. Ancak Kayserispor'un bildirdiği bonservis bedeli bir hayli yüksek 4 milyon Euro. 
     
     Yine, yeni, yeniden 

     Bir yandan mevcut kadrodaki yoğunluğu azaltmak amacıyla büyük çaba harcayan Beşiktaş Yönetimi, diğer taraftan ise genç ve yetenekli yıldızları ekibe katmak için görüşmelerini sürdürüyor. Sezon başında olduğu gibi devre arasında da Siyah-Beyazlılar’ın gündeminde aynı isim var Mehmet Topuz... Kayserispor forması altında sergilediği performansla Ümit Milli Takım’ın da vazgeçilmezleri arasına giren genç oyuncu konusunda iki kulüp arasında dev bir zirve gerçekleşti. 
     
     Formül Takas para 

     Fenerbahçe ve Galatasaray’ın da Mehmet’i istediğini bilen Siyah-Beyazlılar’da bu transfer için bizzat Başkan Yıldırım Demirören devreye girdi. Kayserispor Başkanı Recep Mamur’u arayan Demirören, milli yıldızı resmen istedi. Ancak Mamur’un belirlediği bonservis bedeli hayli yüksekti 4 milyon Euro... Rakamı çok bulan Demirören’in, takas artı para önerdiği bildirildi. Mamur sıcak bakarsa, geniş bir takas listesi Kayserispor’a iletilecek. 

     
</TEXT>
</DOC>
