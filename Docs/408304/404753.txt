<DOC>
<DOCNO> 404753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sonspo09.html </URL>
<DATE> 2005/12/19/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Cimbom'da para alarmı... 
</HEADLINE>
<TEXT>

     Futbolcular, Ergun Gürsoy’un Kayserispor maçı öncesi verdiği paralar tatile çıkmadan önce ödenecek sözünün yerine getirilmesini bekliyor. 
     
     4 aydır bekliyorlar 
     Son yıllarda iyice artan borç miktarı nedeniyle her konuda eli kolu bağlanan Galatasaray Yönetimi, bir yandan Riva gibi projelerle çıkış ararken, diğer yandan günü geçen ödemeleri yapmak için kaynak bulmaya çalışıyor. Ödenmesi gereken en acil kalemi ise, 4 aydır verilmeyen futbolcuların alacakları oluşturuyor. Maddi sıkıntı çektiklerini her fırsatta yönetime ileten Sarı-Kırmızılı oyuncular, geçen cuma günü Ergun Gürsoy’un açıklaması ile biraz olsun rahatlamıştı. 
     
     Kafalardaki sorular 
     Galatasaray 2. Başkanı, Kayserispor ile oynanan lig maçından önce yaptığı açıklamada, Başkan Özhan Canaydın’la görüştüm, söz verdi. Tatile çıkarken hepiniz paralarınızı alacaksınız'' demişti. Gecikmeli de olsa paralarını alacak olmanın sevincini yaşayan futbolcular, şimdi vaadedilen sürenin biteceği son gün olan çarşambayı iple çekiyor. Tabii kafalarında hep bir soru işareti var Acaba toplam 5 milyon doları aşan alacakların ne kadarı yatırılacak. Bu beklentinin boş çıkması durumunda takımda büyük huzursuzluk yaşanacağı da bir gerçek. 
     
</TEXT>
</DOC>
