<DOC>
<DOCNO> 403133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sonspo28.html </URL>
<DATE> 2005/12/13/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Federasyon Başkanı'ndan, NTV'de gündeme bomba gibi düşecek sözler... 
</HEADLINE>
<TEXT>

     Seçim kararı alan Levent Bıçakçı NTV'de dün akşam Vatan Gazetesi yazarı Sanem Altan'a samimi ancak şaşırtıcı itiraflarda bulundu "Evet, hakem hatalarının hep F.Bahçe lehine olması, Futbol Federasyonu olarak seçime gitme nedenlerimizden biri, bunu kabul ediyorum." İşte NTV'de yayınlanan söyleşinin Türk futbolunda büyük tartışmanın fitilini ateşleyecek satır başladı 
S.A 'Hakem hataları hep F.Bahçe lehine oluyor...' Hasan Doğan'a bunu söyletecek kadar F.Bahce lehine hata olmasını siz nasıl açıklıyorsunuz 
L.B "Biz Futbol Federasyonu'nda demokratik bir duruş sergiliyoruz, değerleri olan etik bir kuruluşuz. Ve tüm kurullarımıza saygılıyız. Kurullarımızın en doğru kararları alarak çalıştıklarına inanıyoruz. Tabii ki zaman zaman hatalar oluyor. Bunların hiç olmamasını istiyoruz. Yoksa Fenerbahçe ile ilgili özel bir durum yok. Tamamen tesadüf bence. Ortada bir kötü niyet olduğunu düşünmüyorum. Biz sadece fair-play, objektiflik ve dürüstlük istiyoruz." 
S.A Art niyet düşünmüyorsunuz ama sizi seçime götüren nedenlerden biri hakem hatalarının hep F.Bahçe lehine olması... 
L.B "Evet, seçime gitme nedenlerimizden biri, bunu kabul ediyorum." 
S.A Peki, Hasan Doğan size 'Seçime gidelim' dediğinde kendi gerekçeleri arasında 'Hakem hataları hep Fenerbahçe lehine oluyor, Merkez Hakem Kurulu 'na sahip değiliz, Tahkim Kurulu, çıkan her karan bozuyor' gibi şikayetler var. Sizin de bu teklifi kabul etmenizde aynı gerekçeler geçerli mi 
L.B "Sözkonusu gerekçelere aynen katılıyorum. Sayın Hasan Doğanla zaten son bir hafta boyunca sürekli bu konuları konuşuyorduk. En son cuma sabahı görüştük ve yönetim kurulumuzda da olağanüstü kongre kararı aldık." 

     
</TEXT>
</DOC>
