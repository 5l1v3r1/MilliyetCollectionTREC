<DOC>
<DOCNO> 405602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sondun01.html </URL>
<DATE> 2005/12/22/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
İspanya'nın BASK Bölgesi'nde patlama... 
</HEADLINE>
<TEXT>

     İspanya'nın kuzeyindeki Bask bölgesinde, bir gece kulübünün yanında patlama olduğu bildirildi. 
     İspanyol televizyonları, Santesteban köyünde meydana gelen patlamada yaralanan olmadığını duyurdular. 
     Patlamanın kentin merkezindeki gece kulübünün arka tarafında meydana geldiği kaydedildi. 
     ETA terör örgütü adına bir kişinin bir Bask gazetesini telefonla arayarak, patlamanın olacağını önceden haber verdiği belirtildi. 
     İhbar üzerine polisin bölgeyi boşalttığı bildirildi. 
     Bask bölgesinde geçen cumartesi meydana gelen küçük çaplı patlamada yaralanan olmamıştı. ETA terör örgütü her seferinde olduğu gibi patlamadan önce uyarıda bulunmuştu. 
     ETA'nın 1960'lı yılların sonlarından bu yana Bask bölgesinin bağımsızlığı için yürüttüğü şiddet kampanyasında 800'den fazla kişi hayatını kaybetti. 
     
</TEXT>
</DOC>
