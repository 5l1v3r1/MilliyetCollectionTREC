<DOC>
<DOCNO> 403433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sonspo20.html </URL>
<DATE> 2005/12/14/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Beşiktaş'a bu gece UEFA'da mucize gerekli... İşte Tigana'nın taktiği 
</HEADLINE>
<TEXT>

     Beşiktaş’a bu gece mucize gerekli. Kara Kartal, öncelikle Guimaraes’i yenmeli, sonrasında da Ada’dan gelecek Sevilla zaferini beklemeli... 
     Sevilla yenilgisi, Bolton ve Zenit beraberlikleri... Beşiktaş, 3 maçta topladığı 2 puanla grubun 4. sırasına demirledi. Ancak hani derler ya Çıkmadık candan ümit kesilmez...'' İşte Kartal için de son umut, Portekiz’de. Siyah-Beyazlılar, bu gece Vitoria Guimaraes’in konuğu olacak. Evsahibi için prestij dışında hiç bir anlam taşımayan bu maç, Siyah-Beyazlılar açısından ise bir mucizeyle sonuçlanabilir. Çünkü çok düşük de olsa gruptan çıkma şansı süren Beşiktaş, son düdüğe kadar mücadele edecektir. 
     Tigana’nın planı hazır 
     UEFA’daki ilk sınavında Sevilla’ya mağlup olan, ikincisinde ise Zenit ile berabere kalan Jean Tigana, Guimaraes önünde zafere ulaşmakta kararlı. 4.5 saatlik Porto yolculuğu boyunca yardımcılarıyla birlikte kağıt üzerinde taktik çalışmalar yapan Fransız hoca, Portekiz ekibinin zayıf noktalarını belirledi. Gol atmakta zorlanan Guimaraes’e karşı savunmada ekstra bir önlem almayacak olan Tigana, sahaya hücum gücü yüksek oyuncularla çıkacak. Orta alanda görev vereceği isimleri de daha çok ofansif yönde oynatacak. 
     
     Yıldızlardan garanti 

     Futbolcular da Portekiz’den galibiyetle dönmeye yeminli. Derbinin kahramanı Toraman, Biz üzerimize düşeni yapacak ve galip geleceğiz. Umarım Sevilla da Bolton’u yener'' dedi. Sergen, İngiltere’den ne sonuç çıkar, bilinmez. Ancak Portekiz’de biz güleriz'' derken, Ali Tandoğan, İşi, mucizelere bıraktık. Fakat futbolda mucizeler de var. Kazanacağız'' yorumunu yaptı. En ilginç açıklama ise Üzülmez’den geldi Hep kazanacağız’ diyoruz, olmuyor. Bu yüzden artık maç konuşmak istemiyorum. Belki böyle uğur getirir.'' 

GUİMARAES Paiva, Mario Sergio, Cleber, Attila Draguner, Rogerio, Moreno, Sebastian Svard, Benachour, Neca, Targino, Saganowski. 
BEŞİKTAŞ Cordoba, A.Tandoğan, İ.Toraman, Adem, İ.Üzülmez, A.Güneş Veysel , Çağdaş, Kleberson, Tümer, Sergen, A.Hassan. 
Stat Alfonso Henriques. 
Saat 21.45. 
Yayın Kanal D. 
Hakemler Pavel Cristian Balaj, Zoltan Szekely, Ionel Popa Romanya . 

     
     Nasıl tur atlarız 

     Peki nasıl tur atlarız Bu sorunun yanıtı şu Beşiktaş son maça -3 , Bolton ise 1 averajla çıkıyor. Bu nedenle Kartal, iki maçın sonucunda 4 averaj elde etmeli. Bir başka deyişle Beşiktaş, Guimaraes’i 1 farklı yenerse Bolton’un Sevilla’ya 3 farklı yenilmesi şart. Beşiktaş iki farklı kazanırsa Bolton 2 farklı yenilmeli vb... Kartal için bir avantaj ise şu... Ada’daki maça grup ikincisi olarak çıkan Sevilla, Bolton’u devirmesi halinde liderliğe yükselecek ve böylece bir sonraki turda, diğer grup 3.’lerinden biriyle eşleşecek. 
     Guimaraes’in onur maçı 
     UEFA'da hiçbir iddiası kalmayan ve 3 maçta 2 mağlubiyet, 1 beraberlik alan Guimaraes, Beşiktaş maçına onur’ mücadelesi gözüyle bakıyor. 
     
     Eskilere emanet 

     Hafta sonunda Penafiel’i deplasmanda 1-0 yenerek, moral bulan Siyah-Beyazlılar, şimdi de gözünü bugünkü karşılaşmaya dikti. Jaime Pacheco’nun görevine son verdikten sonra takımı geçici olarak iki eski futbolcusu Neno ve Basilio’ya emanet eden kulüp yönetimi de prestij açısından Beşiktaş mücadelesinden galibiyet bekliyor... 
     
     Zor gol atıyorlar 

     Portekiz Ligi’nde kümede kalma mücadelesi veren Vitoria’nın kadrosunda 12 yabancı bulunuyor. Sezon başından bu yana oynadığı 19 resmi maçta 15 gol Maç başına 0.78 ortalama atan Guimaraes skor üretmekte zorlanan bir takım görünümünde. Beşer kez fileleri havalandıran Polonyalı forvet Saganowski ile Tunuslu orta saha oyuncusu Benachour, rakibin en etkili isimleri. PSG’nin eski yıldızı Benachour, Sonuna kadar mücadele edeceğiz, Beşiktaş maçı bizimi için çok önemli'' dedi. 
     
     H GRUBU PUAN DURUMU 

     

O G B M A Y P 1.Zenit 4 2 1 1 5 4 7 2.Sevilla 3 2 0 1 7 3 6 3.Bolton 3 1 2 0 3 2 5 4.Beşiktaş 3 0 2 1 2 5 2 5.Guimaraes 3 0 1 2 3 6 1      
     Zenit Petersburg yandı 

     Guimaraes-Beşiktaş ve Bolton-Sevilla maçları nasıl biterse bitsin Zenit Petersburg, H Grubu’nu ikinci sırada tamamlayacak. Statü gereği Şampiyonlar Ligi’nden gelecek grup üçüncüleri ile eşleşecek Rus ekibini birbirinden zorlu rakipler bekliyor. İşte Zenit’in eşleşeceği muhtemel rakipleri şöyle C.Brugge, Thun, Udinese, Lille, Schalke, Rosenborg, Real Betis, Artmedia Bratislava. 
     Sevilla'da hedef galibiyet 
     İspanyol ekibi Sevilla, grup liderliğini istiyor. Bunun için onlara beraberlik yetiyor, ancak Bolton karşısına zafer parolasıyla çıkıyor. 
     
     Garantilemişti 

     Gruptan çıkıp, UEFA’da üçüncü tura kalması sadece Beşiktaş’ın elinde olan bir durum değil... Siyah-Beyazlılar’ın galibiyetinin yanısıra Sevilla’nın da Bolton’u deplasmanda devirmesi gerekiyor. Üçüncü tura yükselmeyi daha önce garantileyen İspanyol ekibi, İngiltere’ye liderlik parolasıyla gitti. Kırmızı-Beyazlılar’a zirve için 1 puan yetiyor ama teknik direktör Juande Ramos sahaya 3 puan için çıkacaklarını açıkladı. 21.45’de Reebok Stadı’nda başlayacak karşılaşmaya Sevilla’nın sakatlar dışındaki ideal kadrosuyla çıkacağı bildirildi. 
     
     Alves ve Maresca sakat 

     Teknik direktör Ramos, iki sakatı savunmacı Daniel Alves ve İtalyan orta saha oyuncusu Maresca’yı İngiltere’ye götürmedi. Alves’in yerine defansta genç oyuncu Crespo görev alacak. Bu futbolcunun Avrupa deneyimsizliği Sevilla açısından dezavantaj yaşatabilir. Ramos’un forvette de Luis Fabiano-Kanoute ikilisine görev verip, Arjantinli yıldız Javier Saviola’yı yedek oturtacağı belirtildi. İngiliz ekibinde Pedersen ile uzun süreli sakatlığı bulunan Campo yer almıyor. Mücadeleyi Kanaltürk 21.45’ten itibaren naklen ekrana getirecek BOLTON Jaaiskelainen, O’Brien, Ben Haim, N’Gotty, Gardner, Faye, Nolan, Speed, Diouf, Giannakopoulos, Davies. 
SEVILLA Notario, Crespo, Pablo Ruiz, Dragutinovic, Puerta, Jesus Navas, Mart , Jordi Lopez, Adriano, Kanoute, Luis Fabiano. 
Stat Reebok. 
Saat 21.45. 
Yayın Kanal Türk. 
Hakem Michael Weiner Almanya . 

     ROMA İÇİN KADER GÜNÜ 
     İtalya Ligi’nde zor günler geçiren Roma’nın UEFA Kupası’ndaki kaderi bugün çizilecek. TSİ 21.45’te İsviçre’nin Basel takımıyla karşılaşacak olan İtalyan temsilcisi olası bir puan kaybında Avrupa Kupaları’na havlu atabilir. 
     
     UEFA Kupası’nda günün programı şöyle 

     Strasbourg-Kızılyıldız. 
     Marsilya-Dinamo Bükreş. 
     Heerenveen-Levski. 
     Stuttgart-Rapid Bükreş. 
     PAOK-Rennes. 

     
</TEXT>
</DOC>
