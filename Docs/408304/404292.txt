<DOC>
<DOCNO> 404292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/soneko20.html </URL>
<DATE> 2005/12/17/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Cemil İpekçi markalaşıyor... 
</HEADLINE>
<TEXT>

     Modacı Cemil İpekçi'nin, başta tekstil olmak üzere çeşitli sektörlerde marklaşma atağına kalktığı bildirildi. 
     Destek Patent A.Ş'den yapılan yazılı açıklamada, yıllarını mesleğine adayan ve farklı sektörlerdeki birbirinden ilginç tasarımlarıyla, sanat dünyasının hayranlığını kazanan İpekçi'nin, markalaşma konusundaki hassasiyetini Destek Patent ailesi ile çalışarak gösterdiği belirtildi. 
     Osmanlı çizgilerini yansıtan tasarımlarıyla farklı sektörlerde marka olmayı hedefleyen İpekçi'nin, kendi adıyla birlikte ''Sahire'' ve ''Gitane'' adlı markalarını güvence altına almak için başvurduğuna işaret edilen açıklamada, Destek Patent'in, İpekçi'yi, biri adı olmak üzere kreasyon ve kozmetik ürünleriyle beraber 3 ayrı alanda tescillediği kaydedildi. 
     Destek Patent Yönetim Kurulu Başkanı Kemal Yamankaradeniz de, markalaşma sürecinde sanat ve moda camiasının kendi isim haklarını korumak için tescil kavramına önem verdiklerini, İpekçi'nin de bu konuda öncü kişilerden biri olduğunu söyledi. 
     
</TEXT>
</DOC>
