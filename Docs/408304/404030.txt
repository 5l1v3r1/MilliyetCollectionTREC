<DOC>
<DOCNO> 404030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sonsiy06.html </URL>
<DATE> 2005/12/16/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Diyanet Sendikası Başkanı İçki yasağına karşıyım 
</HEADLINE>
<TEXT>

     Bahadır ÖKTEM DHA 

      TÜRKİYE Diyanet ve Vakıf Görevlileri Sendikası Başkanı Ahmet Yıldız, her türlü yasağa olduğu gibi, son günlerde kamuoyunda sıkça tartışılan içki yasağına da karşı olduğunu söyledi. 
     Trabzon’daki sendika binasına gelen Ahmet Yıldız, gazetecilerin sorularını yanıtladı. Yıldız, gazetecilerin içki yasağı konusundaki soruları üzerine, Din görevlisi olarak tüm yasaklara karşıyım. Bu tip yasaklamaları doğru bulmuyorum. İnsanların kılık-kıyafetlerine, ne yiyip içtiklerine karışılmamalı. Toplumun sağlık ve güvenliği için bir takım düzenlemeler yapılır. Buna karşı çıkmıyoruz. Ama gereksiz tartışmaları bırakmalıyız. Bunlar ülkeye zarar veriyor. Bir zamanlar ülkemizde ezan da, Kuran da, Kuran kursları da yasaktı. Bunları şimdi tebessümle hatırlıyoruz. Yasaklar iyi şeyler değil, bunların hepsini ileride tebessümle hatırlayacağız'' dedi. 
     
     CAMİLERDE DUYMUŞ OLABİLİR 
     Başbakan Recep Tayyip Erdoğan’ın, Din toplumu birleştiren çimentodur'' sözlerinin hatırlatılması üzerine konuşan Yıldız, şunları söyledi 
     Din görevlileri olarak bizler, dinimizin önemini anlatırken bu kelimeyi camilerimizde sıkça kullanırız. Başbakanımız da bu sözleri sanırım bir camide duymuş ve söylemiştir. Çok değişik etnik kimliklerle dolu bir toplumuz. Başbakanımız bu ifadeyi kaynaştırıcı olarak söylemiştir. Bu ifadenin benzerlerini daha önceki askeri yönetimler de söylemiştir.'' 
     
</TEXT>
</DOC>
