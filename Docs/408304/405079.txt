<DOC>
<DOCNO> 405079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sonspo05.html </URL>
<DATE> 2005/12/20/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Beşiktaş'ta revizyon başladı 
</HEADLINE>
<TEXT>

     Ailton ve Youla gidiyor. Pancu’nun ayrılması da kesin gibi. Cordoba ve Kleberson kalmak istiyor . 
     
     Kolaylık sağlarız’ 
     Cuma gecesi ani bir kararla tesislere giderek Jean Tigana ile 4 saatlik bir zirve gerçekleştiren Başkan Yıldırım Demirören, aldığı raporu bugün yönetim kurulu üyeleri ile paylaşacak. Fransız hoca, Takımdaki hangi oyuncuya teklif gelirse, değerlendirin. Futbolcu göndermeden kimseyi almayalım, kadroyu 24’e indirelim'' demişti. Bu arada oyunculara da şu teklif götürüldü Taliplisi olan söylesin, kolaylık sağlayacağız.'' 
     
     Hasan Sorun yok 
     1 Ocak’ta başlayacak ara transfer dönemi öncesinde ilk çıkışı Ailton yaptı. Cuma günü havalimanından geri çevrilen Sambacı, dün ülkesine giderken geri dönmek istemediğini söyledi. Trabzonspor maçında ıslıklanan Youla da Beşiktaş defterini kapattığını ifade etti. Pancu, Rusya ve Ukrayna arasında tercih aşamasında. Kleberson ile Cordoba kalmak isterken Ahmed Hassan, Benden yana sıkıntı varsa sorun olmam'' dedi. 
     
     Yerliler suskun... 
     Yerlilerden şu ana kadar ayrılma konusunda talep gelmedi. Yönetim, sakatlıktan kurtulamayan Ahmet Dursun ile Gökhan’ın devre arası iznini iptal ederken, doktorlardan da rapor istedi. Tigana, kontenjan açılması halinde uzun boylu bir savunmacı, 90 dakika oynayabilecek bir 10 numara’, bir de santrfor talep ediyor. Ancak alınacak yabancıların kiralanmasını da şart koşuyor. 
     
</TEXT>
</DOC>
