<DOC>
<DOCNO> 402803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sonspo28.html </URL>
<DATE> 2005/12/12/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Fenerbahçe'de Denizlispor maçının hazırlıkları başladı... 
</HEADLINE>
<TEXT>

     Turkcell Süper Ligi'nde deplasmanda Kayseri Erciyesspor'u farklı mağlup eden lider Fenerbahçe'de, ilk yarının son haftasında 17 Aralık Cumartesi günü Denizlispor ile yapacağı maçın hazırlıklarına ara vermeden başlandı. 
     Samandıra Tesisleri'nde teknik direktör Christoph Daum yönetiminde gerçekleştirilen antrenmanda, dünkü maçta ilk 11'de oynayan futbolcular, kısa bir süre koşu yaparak, tesislere girdi. 
     Luciano, Alex, Appiah ve Aurelio ise sahaya çıkmayarak, tesislerde masaj yaptırdı. 
     Diğer futbolcular, üst sahada istasyon, top sürme ve adam geçip gol atma çalışmaları yaptılar. 
     Tedavileri süren Nobre ve Anelka ile ameliyat olan Selçuk antrenmana katılmadı. 
     Fenerbahçeli futbolcular yarın izin yapacak. Sarı-lacivertliler, 14 Aralık Çarşamba günü akşam yapacakları antrenmanla Denizlispor maçı hazırlıklarını sürdürecek. 
     
</TEXT>
</DOC>
