<DOC>
<DOCNO> 400423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/yazar/uras.html </URL>
<DATE> 2005/12/04/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Mülkiye 146 yaşında 
</HEADLINE>
<TEXT>


Bu yılın temmuz ayında yapılan "Kamu Personeli Seçme Sınavı KPSS " sonuçlarına göre, şimdilerde üst düzey kamu görevlileri üç eğitim kurumundan geliyor Mülkiye SBF , Ortadoğu Teknik Üniversitesi ODTÜ ve Boğaziçi Üniversitesi BÜ . 
Bugün Siyasal Bilgiler Fakültesi'nde kuruluştaki-ve de yaşayan adıyla Mülkiye'de eğitim ve öğretim görenler Mülkiye'nin kuruluşunun 146'ncı yılını kutluyor. 

Mülkiye ruhu 
Mekteb-i Mülkiye, İçişleri, Maliye ve Dışişleri'ne "yüksek seviyede idareci" yetiştirmek amacıyla 1859'da kuruldu. 146 yıldır eğitim ve öğretim yapıyor. 'Mülkiye'de öğrencilere sadece 'kitapta yazılanlar' öğretilmez. Mülkiye 'eğitim' ocağıdır. Öğrencilere önce vatan sevgisi aşılanır. Öğrencilerin devlete sahip çıkma duygusu geliştirilir. 
Bu vatan sevgisini ve devlete sahip çıkma duygusunu Mülkiyeliler Mülkiyeli Cemal Edhen Yeşil'in 1818'de yazdığı dizelerle Mülkiye Marşı'nda şöyle seslendirir "Başka bir aşk istemez, aşkınla çarpar kalbimiz Ey vatan gözyaşların dinsin, yetiştik çünkü biz Gül ki sen, neşenle gülsün ay, güneş, toprak, deniz Ey vatan gözyaşların dinsin, yetiştik çünkü biz..." 
Mülkiye'nin kuruluşundan bu yana devleti ele geçirmeye çabalayanlar, yetim hakkına göz dikenler, devlete sahip çıkmayı ve yetim hakkını korumayı kendilerine misyon biçmiş Mülkiyelileri devletin kadrolarından temizlemeye, Mülkiye'yi kapatmaya çalışırlar... Ama onlar gider, Mülkiye de, Mülkiyeliler de kalır. 
Siyasal Bilgiler Fakültesi'nin daha güçlü, çağdaş bir eğitim ve öğretim kurumu haline getirilmesi için Dekan Celal Göle, 12 yıldır çaba gösteriyor. Fakülte yılda 360 öğrenci kabul ediliyor. Sınıflarda ortalama 60 öğrenci var. Her öğrencinin bir yabancı dili okuyup yazacak, konuşacak düzeyde öğrenmesi için programlar düzenleniyor. Yüksek lisans ve doktora programlarına, araştırmaya önem veriliyor. Öğretim üyesi kadrosu gençleşti. Okulun 4.100'lere kadar çıkan toplam öğrenci sayısı şimdilerde 1.800 dolayında. Derslere devam mecburi. Dersler zil sesiyle başlıyor, zil sesiyle sona eriyor. 
Öğrenci kantinlerinin duvarlarında soldan sağa çok farklı görüşleri yansıtan afişler yan yana asılı. 
Milliyet'in Genel Yayın Müdürü Sedat Ergin, birinci sayfa yazarı Hasan Cemal, orta sayfa yazarı Melih Aşık, Okur Temsilcisi Derya Sazak, Haber Müdürü Doğan Akın, ABD Temsilcisi Yasemin Çongar Mülkiyeli. Önceki Genel Yayın müdürlerimizden Mehmet Y. Yılmaz Mülkiyeli. Karım Mülkiyeli. Ben de Mülkiyeliyim. Bugün mezuniyetimin 50'nci yılını kutlayacağım. 



</TEXT>
</DOC>
