<DOC>
<DOCNO> 406535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sonyas03.html </URL>
<DATE> 2005/12/25/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Kışın elinize yüzünüze kolonya sürmeyin 
</HEADLINE>
<TEXT>

     Oktay ENSARİ DHA 

ERCİYES Üniversitesi Tıp Fakültesi Dermatoloji Anabilim Dalı öğretim üyesi Ekrem Aktaş, kış aylarında soğuk hava nedeniyle el ve yüze sürülen kolonyanın ciltte kuruluğa yol açarak, çatlakları artırdığını söyledi. Aktaş, Kışın ciltte kuruluğa yol açmamak için kesinlikle kolonya kullanmayın'' dedi. 
     Prof. Dr. Ekrem Aktaş, soğukta özellikle el ve dudakların çatladığını, kış aylarında kolonya kullanmanın cildi kuruttuğuna değindi. Aktaş, Kış ev, yüz ve dudaklara vazelin içeriği bol olan veya nemlendirici özellik taşıyan kremler sürülmelidir. Kışın eldeki çatlakları kolonya ve PH’si düşük sabunlar artırmaktadır. Kış aylarında sabun tercihi PH’si 4 veya 4.5 özelliği olmalıdır. Ayrıca, kışın el yüz ve ayaklar ılık suyla yıkanmalıdır'' diye konuştu Prof. Dr. Ekrem Aktaş, kış aylarında dudak çatlaklarında artış ve dudak çevresinde egzama görüldüğünü hatırlatırken, Dudak yalama, zamanla alışkanlık ve tik halini geliyor. Dudak yalamak mukozanın orjinal yapısını bozuyor. Dudağın doğal yağı vardır. Kişi yalayarak bu yağı temizlemiş oluyor. PH dengesi bozulduğu için de çatlak ve zamanla dudak egzamasına yol açıyor. O nedenle kışın dudaklarınızı yalamayın'' dedi. 
     Prof. Dr. Ekrem Aktaş, kış aylarında ellerin çatlamaması ve kurumaması için PH’si 4 veya 4.5 olan sabun veya sıvı sabun ile nemlendirici kullanılmasını önerdi. Aktaş, dudak çatlakları için de nemlendirici kremlerin kullanılmasını istedi. 

     
</TEXT>
</DOC>
