<DOC>
<DOCNO> 404396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/ekonomi/eko01.html </URL>
<DATE> 2005/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Altı sıfırsız maaş, fakire parasız ilaç 
</HEADLINE>
<TEXT>


Türkiye 2005'e pekçok yenilikle girdi. Bunların en önemlisi, kuşkusuz YTL. Gıda, eğitim ve sağlıkta KDV'nin yüzde 8'e inmesi, yeşil kartlıların bedava ilaç alabilmesi de 'Güzel şeyler de oluyor' dedirten yenilikler... 750 milyon lira maaş alan bir işçinin aylığı 750 YTL'ye dönüşecek ama tabii ki alım gücü düşmeyecek. Yeni yılda sünnet tarifesinden taksi ücretlerine, vergilerden pasaport harcına kadar bir dizi de zam var... 


Maaşınıza şaşırmayın 
Maaşınızı almak için ATM'ye gittiğinizde şaşırmayın. Türk Lirası'ndan 6 sıfır atılarak YTL adı verilen yeni parayla tanışacaksınız. Kuruşlandırılmış YTL değerinin TL değerini anlamak için uygulanacak formül ise şöyle 1 milyon TL'nin üstündeki değerler için 6 sıfır, 1 milyondan küçük Yeni Kuruş YKr değerler için 4 sıfır atılacak. 

Örnekler 
100 milyon TL 100 YTL 
5 milyon TL 5 YTL 
1 milyon TL 1 YTL 
250 bin TL 25 YKr 
10 bin TL 1 YKr 
1.250.000 TL 1 YTL 25 YKr 

YTL için acele etmeyin 
"YTL isterim, isterim" diyenlere TL ve YTL'nin bir yıl boyunca birlikte tedavülde kalacağını hatırlatın. Bir yılın sonunda elinizde TL bile kalsa 10 yıl içinde değiştirme imk nınız bulunuyor. 

Var mı 1 YTL 40 YKr'a dolar alan 
Türk Lirası'ndan 6 sıfır atılırken, döviz fiyatları da YTL cinsinden açıklanacak. Merkez Bankası 3 Ocak'ta "örneğin" doların fiyatını 1 YTL 43 YKr olarak açıklayabilir. Ama fiziken göreceğimiz değerler 5 haneli olacak. "Virgülle" ifade edilmiş dolar fiyatı "örneğin" 1,4329 olacak. 

Sünnet fiyatları arttı 
Oğlunuzu bugün ve bugünden sonra sünnet ettirecekseniz katsayısı düşük illerde 300 YTL, katsayısı yüksek illerde 440 YTL ödeyeceksiniz. Bu arada sertifikasız emlakçılara da çalışma yasağı başladı. 

Çevre temizlik vergisi 
Su tüketimine bağlı olarak ödenen çevre temizlik vergisi metreküp başına büyükşehirlerde 15 YKr, diğer yerlerde 12 YKr olarak belirlendi. 

İthal ürünlere yüksek vergi 
İthal ürün ve eşyaların gümrük vergileri yüzde 100 ile yüzde 250 arasında değişen oranlarda arttı. Cam eşya, silah, mobilya, dokuma, iplik, süt ve sütten elde edilen krema, kuş ve kümes hayvanlarının yumurtaları, sığır, domuz, koyun etleri, hindi, ördek, sürüngenler, maymun ve balinaya gelen yüksek oranlı gümrük vergisi perakende fiyatlara da yansıyacak. 

Pasaport harcı 394 YTL 
Pasaport harçları arttı. Süresi 6 aya kadar olan pasaportlar için 80 YTL 80 YKr, 1 yıl için 115 YTL 40 YKr, 2 yıl için 194 YTL 70 YKr, 3 yıl için 278 YTL 30 YKr ve 3 yıl üstü için 394 YTL 40 YKr harç ödeniyor. 

Daha az KDV ödeyeceğiz 
Temel gıda malzemeleri ile eğitim ve sağlık hizmetleri için yüzde 18 değil yüzde 8 oranında KDV ödenecek. KDV'si indirilen ürün listesi şöyle 
Süt tozu, yumurta, reçel, pekmez, pestil, tahin helva, su ve maden suyu.İrmik, erişte, her nevi ekmek buğday unu, ekmekler ve yufka hariç .Simit, poğaça, galeta, kadayıf ile hububat, bakliyat, pirinç ve bulgurdan elde edilen un ve irmikler.Taze meyve sebzeler ile bunların konserve, turşu, salamura ve kurutulmuşları dondurulmuş olanlar hariç .Bütün eğitim ve öğretim hizmetleri, öğrenci taşıma servis hizmetleri ile yurtlarda verilen hizmetler.Kurşun kalem, boya kalemleri, sulu boya ve pastel boyalar, okul defterleri, silgi, kalemtraş, cetvel, pergel, gönye ve iletki.Sağlık Bakanlığı tarafından ruhsatlandırılan veya ithaline izin verilen beşeri tıbbi ürünler.Ambulans hizmetleri, insan veya hayvan sağlığına yönelik koruyucu hekimlik, teşhis, tedavi ve rehabilitasyon hizmetleri. 

İstanbul'da taksiye dikkat 
İstanbul'un taksi şoförleri yüzde 16.5, taksi - dolmuşlar yüzde 15 oranında daha fazla ücret isteyecek. Taksimetre açılış ücreti 1 milyon 300 bin lira, kilometre başı ücret 900 bin lira olarak ödenecek. YTL ödemelerinde küsuratlar en yakın 100 bin liraya 100 yeni kuruşa tamamlanacak. 

Ankara'da otobüs pahalandı 
Ankara Büyükşehir Belediyesi toplu taşıma otobüslerinde tam bilete 1 milyon 200 bin lira 1 YTL 20 YKr , öğrenci biletine 800 bin lira 80 YKr ödenecek. Ankara bu sabah itibariyle toplu ulaşımın en pahalı olduğu il. 

Yeşil kart avantajı 
Ödeme gücü olmayan vatandaşların tedavi giderleri yeşil kart verilerek devlet tarafından karşılanıyor. Uygulama, ayakta muayene, tetkikler, tahlil, pansuman, diş çekimi, protez, gözlük ve ilaç bedellerini kapsıyor. 

Ehliyet harçları 
A sınıfı sürücü belgelerinden A1 ve A2 dahil 50, B sınıfından 150, F ve H sınıfından 50, uluslararası belgelerden 100 ve diğerlerinden 250 YTL harç alınıyor. 

Akaryakıtta fiyatlar serbest 
Akaryakıt ithalatıyla birlikte fiyatlar da serbest bırakıldı. Enerji Piyasası Düzenleme Kurulu, petrol ürünlerinde uygulanacak tavan fiyatları 31 Aralık'ta ilan etti. 

Otomobil vergisinin ilk günü 
Otomobil, kaptı kaçtı ve arazi taşıtları için geçen yıldan daha fazla vergi ödeniyor. 2 taksit halinde ödenecek olan MTV'nin ilk günü bugün. Vergi miktarları ise şöyle 

Silindir Hacmi 1-3 4-6 7-11 12-15 16 ve yukarısı 1300 cm3 ve aşağısı 278 194 111 83 33 1301 1600 cm3 e kadar 444 333 194 139 55 1601 - 1800 cm3 e kadar 778 611 361 222 88 1801 2000 cm3 e kadar 1.223 945 556 333 133 2001 2500 cm3 e kadar 1.834 1.334 834 500 200 2501 3000 cm3 e kadar 2.557 2.224 1.390 750 278 3001 3500 cm3 e kadar 3.892 3.502 2.112 1.056 389 3501 - 4000 cm3 e kadar 6.116 5.282 3.113 1.390 556 4001 cm3 ve yukarısı 10.008 7.506 4.448 2.001 778 

Avukat ücretine zam 
Asgari avukatlık ücretleri yüzde 12.3 oranında zamlandı. Yeni tarifeye göre sulh mahkemelerindeki davalar için avukatlara 175, asliye mahkemelerindeki davalar için asgari 300 YTL ücret ödenecek. 


</TEXT>
</DOC>
