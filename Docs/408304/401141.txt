<DOC>
<DOCNO> 401141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sontur32.html </URL>
<DATE> 2005/12/06/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Torunlarını kendi nüfuslarına kaydettirince.. 
</HEADLINE>
<TEXT>

     Samsun’da oğullarının birlikte yaşadığı kadından olan kızını, kendi çocukları gibi evrak düzenleyip nüfusa kaydettiren karı koca hakkında dava açıldı. 
     Edinilen bilgiye göre, Asarcık İlçesi’nde yaşayan Ali 42 ile eşi Mevlüde Konuşuk’un 39 oğlu Rıza Konuşuk, yaklaşık 4 yıl önce o dönemde 15 yaşında olan A.H. ile imam nikahıyla birlikte yaşamaya başladı. 
     Daha sonra bir kız çocuğu dünyaya getiren A.H, evden ayrıldı. 
     Bunun üzerine Ali ile Mevlüde Konuşuk, Ümran adı verilen torunlarını kendi çocukları gibi nüfusa kaydettirdi. 
     Söz konusu evlilik nedeniyle haklarında kamu davası açılan Konuşuk çiftinin yargılanması sırasında olay ortaya çıkınca, bu kez Ali ve Mevlüde Konuşuk hakkında ’sahte resmi evrak tanzim etme" iddiasıyla dava açıldı. 
     Samsun 2. Ağır Ceza Mahkemesi’ndeki duruşmada, suçlamayı kabul eden Ali Konuşuk, olayı kendisinin gerçekleştirdiğini, eşinin bu durumdan haberi olmadığını iddia ederek, "Bunun suç olduğunu bilmiyordum. Oğlum gayri resmi evlendi. Çocukları oldu. Ancak sonra evlenmediler. Çocuk üzerimizde kaldı. Sağlık sorunları vardı. 
     Cahilliğimizden mecburen üzerime yazdırdım" dedi. 
     Mevlüde Konuşuk ise kendisinin belgeden haberi olmadığını savundu. 
     İfadelerin ardından, dosyadaki eksik evrakın tamamlanabilmesi için duruşma ertelendi. 
     
</TEXT>
</DOC>
