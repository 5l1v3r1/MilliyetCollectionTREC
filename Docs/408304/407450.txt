<DOC>
<DOCNO> 407450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sonyas02.html </URL>
<DATE> 2005/12/28/ </DATE>
<TIME> 07.55 </TIME>
<AUTHOR>  </AUTHOR>
<HEADLINE>
''Duvara Karşı'' Newsweek'in 1 numarası 
</HEADLINE>
<TEXT>

     Fatih Akın'ın "Duvara Karşı" filmi, Amerikan Newsweek dergisinin 2005'in en iyi 10 filmi listesinde birçok filmi geride bırakarak ilk sırada yer aldı. 
     ABD'li sinema eleştirmen David Ansen’in belirlediği listede Duvara Karşı, "Aşk sayesinde değişim yaşayan iki kayıp Türk'ün hikayesini anlatan sert bir Alman başyapıtı" olarak tanımlandı. Duvara Karşı, ABD’de ilk kez eylül ayında, New York’ta Türk Filmleri Festivali’nin açılış filmi olarak gösterilmiş, Türk ve Amerikalı izleyicilerin yanı sıra Amerikan basınından da büyük ilgi görmüştü. Ansen’in listesinde Amerikalı ünlü oyuncu ve yönetmen George Clooney’in bu yılki Altın Küre ödüllerinde "En İyi Film" dalında aday olan "Good Night, Good Luck" 2. sırada yer aldı. Ünlü yönetmen Ang Lee’nin 7 dalda Altın Küre’ye aday gösterilen kovboy filmi "Brokeback Mountain"ın 4. sırada bulunuyor. Ansen’in listesi şöyle 1. Duvara Karşı, 2. Good Night, Good Luck, 3. Kings and Queen, 4. Brokeback Mountain, 5. The Best Of Youth, 6. Capote, 7. Cache, 8. Munich, 9. The Squid and The Whale, 10. A History of Violence. 
     
</TEXT>
</DOC>
