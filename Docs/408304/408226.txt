<DOC>
<DOCNO> 408226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/soneko10.html </URL>
<DATE> 2005/12/31/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
TOKİ Riva Projesi ile ilgilendik ancak teklif vermedik... 
</HEADLINE>
<TEXT>

     Toplu Konut İdaresi TOKİ , Galatasaray Spor Klübü mülkiyetinde olan Riva Köyü'ndeki araziye ilişkin, ''TOKİ anılan arazi ile ilgilenmiş ancak herhangi bir teklif vermemiştir'' açıklamasını yaptı. 
     TOKİ'den yapılan açıklamada, son günlerde bazı basın yayın organlarında, Galatasaray'ın İstanbul Beykoz'daki Riva Köyü'nde bulunan 1 milyon 175 bin metrekare arazinin değerlendirilmesi doğrultusunda, TOKİ tarafından teklif götürüldüğü yönünde haberlerin yer aldığı hatırlatıldı. 
     TOKİ'nin iştiraki olan Emlak Gayrimenkul Yatırım Ortaklığı Şirketi aracılığı ile söz konusu araziyle ilgilendiği, ancak herhangi bir teklif vermediği bildirilen açıklamada, şöyle denildi 
     ''Şu anda gelinen nokta itibarıyla, yapmış olduğumuz fizibilite çalışması neticesine göre, bu arazide uygulama yapmanın TOKİ ve Emlak Gayrimenkul Yatırım Ortaklığı için cazip olmadığı görülmektedir. 
     Esas itibarıyla TOKİ, kamu arazilerini değerlendirerek uygulama yapmakta, ancak uygulama yapılması gereken yerde kamu arazisi bulunmadığı ya da çok cazip ve elzem şartlar oluştuğu takdirde, kamu arazisi dışındaki alanlarda proje gerçekleştirmektedir.'' 
     
</TEXT>
</DOC>
