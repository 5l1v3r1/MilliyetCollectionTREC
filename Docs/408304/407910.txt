<DOC>
<DOCNO> 407910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sondun35.html </URL>
<DATE> 2005/12/30/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Alman TV'si, Yemen'de kaçırılan eski müsteşarla görüştü 
</HEADLINE>
<TEXT>

     Alman ARD televizyonu, Yemen'de eşi ve çocuklarıyla kaçırılan eski Almanya Dışişleri Bakanlığı Müsteşarı Jürgen Chrobog ile telefonda görüştüğünü bildirdi. 
     ARD, Chrobog ile telefon bağlantısını Mısır'ın başkenti Kahire'den kurduğunu belirtti. 
     Telefon görüşmesinde Chrobog, kendisi, eşi ve çocuklarının iyi olduğunu söyledi, ayrıntıya girmedi. 
     Chrobog, müsteşar olduğu dönemde bazı kaçırma olaylarıyla ilgilenmiş ve kaçırılan kişilere, görüşmeleri tehlikeye sokmamak için basın organlarıyla konuşmamalarını önermişti. 
     Jürgen Chrobog ve Mısır kökenli eşi ile 3 oğlu, turistik amaçla gittikleri Yemen'de önceki gün El Abdullah aşireti tarafından kaçırılmıştı. 
     
</TEXT>
</DOC>
