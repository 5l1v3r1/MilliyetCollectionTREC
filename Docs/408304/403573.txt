<DOC>
<DOCNO> 403573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/yasam/ayas.html </URL>
<DATE> 2005/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ambulans lemi karakolda bitti 
</HEADLINE>
<TEXT>


Çalıştığı şirkete ait ambulansta hayat kadınlarıyla içkili lem yapan ambulans şoförü Volkan Karaca ve arkadaşı Mehmet Şentürk yakalandı 

M. Akif Erdem 

Dolapdere'de gece yarısı polis kontrolünden kaçan bir ambulans, takip sonucu Kumkapı'da yakalandı. Yapılan incelemede ambulans şoförü ile bir arkadaşının Rumen uyruklu iki hayat kadınıyla içki lemi yaptığı belirlendi. 
Türkel Ambulans'a ait 34 YJ 9205 plakalı ambulans 03.00 sıralarında Dolapdere'de uygulama noktasından geçerken polisin kurduğu dubalara çarptı. Polisin "dur" ihtarına uymayan ambulans, uygulama noktasından kaçtı. Plakası tüm uygulama noktalarına bildirilen ambulans, 06.00 sıralarında Kumkapı Türkeli Caddesi üzerinde durduruldu. 
Polis ambulanstan indirdiği sürücü Mehmet Şentürk'ü, ambulans şirketinin kadrolu şoförü Volkan Karaca'yı ve Rumen uyruklu Sirku Fiorentina ile Goldini Corina'yı gözaltına aldı. Ambulansta içki şişesine rastlanırken alkol muayenesinde Karaca'da 120 promil alkol tespit edildi. Polis, Şentürk ve Karaca'yı İstanbul Adliyesi'ne sevk etti. Şoförler savcılıkta ifadeleri alındıktan sonra serbest bırakıldı. 

'Annem hasta' dedi 
Konuyla ilgili açıklama yapan Türkel Ambulans şirketi yetkilileri, ambulansın kendilerine ait olduğunu, şoför Karaca'nın daha önce bir kez işten çıkarıldığını belirtti. Şirket yetkilileri, "Volkan'ı depresyon tedavisi gördükten sonra tekrar işe almıştık. İyi çalışıyordu. Dün gece annesinin rahatsız olduğunu söyleyerek ambulansı istedi. Sabaha karşı karakoldan aradıklarında olayı öğrendik" dedi. 


</TEXT>
</DOC>
