<DOC>
<DOCNO> 402144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sontur22.html </URL>
<DATE> 2005/12/09/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
İnegöl'de ilginç kaza... 
</HEADLINE>
<TEXT>

     Bursa’nın İnegöl İlçesi’nde, evinde salata yaparken elini kesen kişi, acı duyunca etrafa savurduğu bıçağın göğsüne saplandığını öne sürdü. 
     Alınan bilgiye göre, bir ihbar üzerine Süleymaniye Mahallesi Terzi Sokak’taki Hüseyin Eroğlu’na 33 ait eve giden güvenlik güçleri, bu kişiyi yaralı halde buldu. 
     İnegöl Devlet Hastanesi’ne kaldırılan Eroğlu’nun, yemek pişiren eşine yardımcı olmak için salata yaparken elini kestiğini, daha sonra duyduğu acı nedeniyle etrafa savurduğu bıçağın göğsüne saplandığını öne sürdüğü öğrenildi. 
     Sağlık durumunun ağır olduğu bildirilen Hüseyin Eroğlu, İnegöl Devlet Hastanesi’nde ilk müdahalenin ardından, Bursa Devlet Hastanesi’ne sevk edildi. 
     
</TEXT>
</DOC>
