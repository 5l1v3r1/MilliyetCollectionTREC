<DOC>
<DOCNO> 402854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sontur40.html </URL>
<DATE> 2005/12/12/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
TÜBİTAK, EUROHORCS üyeliğine kabul edildi 
</HEADLINE>
<TEXT>

     TÜBİTAK, EUROHORCS Avrupa Araştırma Kurumları Başkanları üyeliğine kabul edildi. 
     TÜBİTAK’tan yapılan yazılı açıklamada, EUROHORCS’a yapılan üyelik başvurusunun Genel Kurul toplantısında kabul edildiği ve EUROHORCS Başkanı Peter Nijkamp’ın mektubu ile TÜBİTAK’a bildirildiği kaydedildi. 
     Avrupa’daki araştırmayı finanse eden ulusal kuruluşların başkanlarının birliği olan EUROHORCS, 1992 yılında AB ülkelerinin ulusal araştırma kurumlarının ve benzer üniversite dışı kamu araştırma organlarının gayri resmi birliği olarak kuruldu. 
     Son bir kaç yıl içinde Avrupa araştırma politikaları alanında etkin bir rol oynamaya başlayan EUROHORCS’a, 21 Avrupa ülkesinden ilgili kuruluşlar üye. 
     EUROHORCS, ulusal araştırma ve finans kuruluşlarının Avrupa’daki rolünü arttırmak için Avrupa’da bir tartışma ortamı yaratarak ve ortak faaliyetleri harekete geçirerek Avrupa araştırma politikalarını güçlendirmek üzere çalışmalar yapıyor. 
     
</TEXT>
</DOC>
