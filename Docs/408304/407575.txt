<DOC>
<DOCNO> 407575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sondun24.html </URL>
<DATE> 2005/12/29/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Avusturya, soykırımından kurtulan 3 bin Yahudi tazminat ödeyecek 
</HEADLINE>
<TEXT>

     Avusturya'da Yahudi soykırımından kurtulanlardan 3 bin kadarına tazminat ödenmesinin onaylandığı bildirildi. 
     İkinci Dünya Savaşı'nda Nazilerin yaptığı Yahudi soykırımından kurtulanlara tazminat ödenmesi için kurulan Genel Çözüm Fonu Genel Sekreteri Hannah Lessing, ilk ödemenin cumartesi günü yapılacağını söyledi. 
     Lessing, 3 bin kadar kişiye daha para ödenmesinin de yakında onaylanacağını, gelecek yıl sonuna kadar da tazminat almak için başvuran toplam 19,300 kişinin işlemlerinin tamamlanacağını kaydetti. 
     Lessing başvuranlardan sadece 6 bininin Avusturya'da yaşadıklarını, diğer başvuruların ülke dışından yapıldığını belirtti. 
     Avusturya 3. Reich döneminde işlerine, mallarına, banka hesaplarına ve sigorta poliçelerine el konanlara tazminat ödenmesi için 2001 yılında 210 milyon dolarlık bir fon kurmuştu. 
     İkinci Dünya Savaşı'ndan önce 200 bin kadar Yahudinin yaşadığı Viyana'da şimdi sadece 7 bin kadar Yahudi yaşıyor. 
     
</TEXT>
</DOC>
