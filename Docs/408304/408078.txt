<DOC>
<DOCNO> 408078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sonyas04.html </URL>
<DATE> 2005/12/30/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Tom Cruise gelmiş geçmiş en rahatsız edici sinema yıldızı seçildi 
</HEADLINE>
<TEXT>

     Empire dergisi tarafından yapılan bir anketin sonuçlarına göre, Amerikalı ünlü aktör Tom Cruise bütün zamanların en büyük ve yine bütün zamanların en rahatsız edici film yıldızı seçildi. 
     Empire dergisinin 10 bin sinemaseverin katılımıyla yaptığı ankette Robert De Niro ve Marilyn Monroe'nun yanı sıra pek çok sinema devini geçen Cruise, ilk sıraya oturdu. Aynı ankette Kate Winslet ve Kevin Spacey ise en gözde aktris ve aktör unvanlarını aldılar. 
     Tüm zamanların en büyük film yıldızı seçilen Cruise, tüm zamanların en rahatsız edici film yıldızı kategorisinde ise Jennifer Lopez, Julia Roberts, Adam Sandler ve Jim Carey'i geride bıraktı. 
     Gözde aktris kategorisinde 'Finding Neverland'ın filminin yıldızı Kate Winslet, Nicole Kidman ve Natalie Portman'ı geride bırakırken, ''American Beauty'' filminin yıldızı Spacey de gözde erkek oyuncu kategorisinde Tom Hanks ve Johnny Depp gibi pek çok aktörü geçti. 
     Ankete katılanlar, en iyi yönetmen unvanına Steven Spielberg'i layık görürken, Spielberg'i King Kong filminin yönetmeni Peter Jackson takip etti. 
     Jackson'ın yönettiği 'Yüzüklerin Efendisi' üçlemesi ise en iyi film seçildi. 
     
</TEXT>
</DOC>
