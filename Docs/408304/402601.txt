<DOC>
<DOCNO> 402601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/guncel/gun06.html </URL>
<DATE> 2005/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Resim 'ermiş'inin seçme yapıtları 
</HEADLINE>
<TEXT>


Batı sanatıyla Doğu'yu birleştiren, Türk resminin önemli isimlerinden biri olan Erol Akyavaş'ın bugüne dek sergilenmemiş 16 eseri Galeri Nev'de izlenebilir 

Yasemin Bay 

Başka dünyaların kapılarını açan sanatçılardan biri Erol Akyavaş... Resmi hayatın izdüşümü olarak tanımlayan... Batı sanatıyla Doğu'yu birleştiren, ortak bir zeminde buluşturan... Çok yönlü... Erol Akyavaş'ın 'seçme' eserleri şimdi İstanbul Galeri Nev'in duvarlarında anlatmaya başladılar hik yelerini. 1999 yılında kaybettiğimiz, aynı zamanda mimar olan Erol Akyavaş'ın 16 eserini sunan sergi, yeni bir kapı daha açıyor. Onu bir kez daha anlayabilmek için... 
Galeri Nev'in kurucularından Haldun Dostoğlu, sergi için aile koleksiyonundan, Akyavaş'ın daha önce görülmemiş eserlerinden bir seçki yaptıklarını söylüyor 

Hint k ğıtları 
"Akyavaş'ın sergilenmemiş eserleri var. Biz bunların içinden nasıl bir seçki yaparsak, sergi kompozisyonu oluşturabiliriz diye düşünerek hareket ettik. Sonuçta şöyle bir şey çıktı ortaya Bu sergideki bütün eserler 1992-1993 yıllarında yapılmış. Ve hepsi de aynı teknikle, aynı malzeme üzerine gerçekleştirilmiş. 1990'lı yılların başında Hindistan'a gitmişti Akyavaş. Oradan getirdiği kağıtları kullanmış bu çalışmalarında. Bu k ğıtlar 3-4 milim kalınlığında, el dökümü, prese girmemiş k ğıtlar. Hatta birçoğumuzun bildiği ünlü 'Kerbela', 'Gazali', 'Hallac-ı Mansur' dizilerini de bu k ğıda yapmış Akyavaş. Bu sergideki resimler aslında o dizilerin denemeleri. O dizilere başlarken önce provalar, denemeler yapmış. O denemeler sırasında da bu resimler ortaya çıkmış." 
Sanat hayatı boyunca Batı sanat akımlarının yanı sıra Anadolu geleneğini de göz ardı etmeden, aynı zamanda İslam felsefe bilgisinin, tasavvufun var olduğu resimler üretti Akyavaş. Farklı tekniklerle "Hallac - ı Mansur", "Fihi ma Fih", "İkonoklastlar İçin İkonalar", "Kimya - i Saadet" ve "Kerbela" gibi unutulmaz dizilere imza attı. Sanatçının Hindistan gezisi sırasında çekmiş olduğu fotoğraflar ölümünden sonra Pamukbank Fotoğraf Galerisi'nde sergilenmiş ve birçoğumuzun Akyavaş'a bir kez daha hayran olmasını sağlamıştı. 

Dönüşüm dönemi 
Dostoğlu, sergideki resimlerin Akyavaş'ın kendi tabiriyle "dönüşüm geçirdiği" dönemlere ait olduğunu söylüyor "Akyavaş, 1980'li yıllara kadar geleneksel, İslami sembolleri sadece biçimsel yani bir dekorasyon elemanı olarak kullanıyordu. Fakat 1980'lerin başından itibaren onlara anlam katmaya başladı. Artık o semboller mistik anlamlarıyla yer aldı tuvalde. Bu sergideki eserler için Akyavaş'ın resimdeki geleneksel sembollerini anlam katarak kullandığı ilk eserler diyebiliriz. Bu açıdan da önemli olduğunu düşünüyorum serginin." 
Uzun yıllar New York'ta yaşayan Akyavaş'ı, bir resim 'ermiş'ini hatırlatmayı amaçlıyor sergi. Dostoğlu, önümüzdeki dönemlerde de sanatçının daha önce görülmemiş eserlerini sergilemeye devam edecekleri müjdesini veriyor. "Kasenin boşluğuna bir imadır yaptıklarım" diyen Akyavaş'ın eserleriyle, sınırlı sayıda da olsa, buluşmak için güzel bir fırsat... 
0212 231 67 63 



</TEXT>
</DOC>
