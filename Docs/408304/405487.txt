<DOC>
<DOCNO> 405487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sontur43.html </URL>
<DATE> 2005/12/21/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Felçli kişi evinde boğazı kesilerek öldürüldü 
</HEADLINE>
<TEXT>

     İzmir’de seyyar olarak saat satışı yapan felçli kişi, evinde bıçaklanarak ve boğazı kesilerek öldürülmüş halde bulundu. 
     Alınan bilgiye göre, Halilrıfatpaşa Caddesi’ndeki evinde eşi Ahmet Usluoğlu’nu 36 kanlar içinde gören Nilgün Usluoğlu ile komşuları, durumu polise bildirdi. 
     Olay yerine gelen polis ekipleri, bir süre önce felç geçiren ve tekerlekli sandalyeyle yaşamını sürdürmek zorunda kalan Usluoğlu’nun boğazı kesilerek ve bıçaklanarak öldürüldüğünü belirledi. 
     Nilgün Usluoğlu, 2 gündür evde kalmadığını, sabah eve geldiğinde eşini öldürülmüş bulduğunu söyledi. 
     Polis yetkilileri, seyyar saat satışı yaparak geçimini sağlayan Ahmet Usluoğlu’nun cinayet olayıyla ilgili soruşturmanın sürdürüldüğünü kaydettiler. 
     
</TEXT>
</DOC>
