<DOC>
<DOCNO> 406443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sondun21.html </URL>
<DATE> 2005/12/25/ </DATE>
<TIME> 20.05 </TIME>
<AUTHOR>  </AUTHOR>
<HEADLINE>
Gürcistan İçişleri Bakanı'ndan yeni yılın ilk şakası... 
</HEADLINE>
<TEXT>

     Gürcistan İçişleri Bakanı Vano Merabişvili, ''Mafya Babası mı yoksa Don Buz Dede mi yakalandı '' diyerek basın-yayın camiasına yeni yılın ilk şakasını yaptı. 
     Yeni yılın ilk şakasını yapan İçişleri Bakanı Merabişvili, başkent Tiflis'te tüm basın-yayın kuruluşlarını bugün acil bakanlığa çağırarak ''çok önemli açıklama yapılacağını'' duyurdu. Bunun üzerine yayın kuruluşları, ''herhalde ülkenin en çok aranan mafya babasının yakalandığı açıklanacak'' yorumunu yaptı. 
     İçişleri Bakanı Merabişvili, büyük merakla bekleyenlerin önüne Noel Baba'yı andıran ''Don Dede'' olarak çıkarak gazetecilere şaka yaptı. 
     Kürsüden ''İşte Don Dede'yi başkentimiz Tiflis'in 350 km kuzeybatısında Svaneti yöresinde yakalamış bulunuyoruz'' diyen Merabişvili, şöyle konuştu 
     ''2006'nın gelmeme ihtimali yok gibi görünüyor. Bizler, Cumhurbaşkanı Mihail Saakaşvili ve tüm bakanlar, Don Dede'nin Tiflis'e asayiş berkemal ziyaretini temin edeceğiz ve tüm Gürcü halkının yeni yılı mesut yaşaması temennisini iletmesini sağlayacağız.'' Don Buz Dede'nin Rusça'sı Ded Maroz. 
     
</TEXT>
</DOC>
