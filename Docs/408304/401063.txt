<DOC>
<DOCNO> 401063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonsiy19.html </URL>
<DATE> 2005/12/06/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Anketçi AKP'liden CHP ve Cumhurbaşkanı Sezer yorumu... 
</HEADLINE>
<TEXT>

     Yaptırdığı son anketle gündeme gelen AKP Afyonkarahisar Milletvekili Mahmut Koçak, demokrasinin siyasi partiler içerisinde oturtulamadığında siyaset dışı arayışların başladığını belirttti. Koçak, "Bu da ne yapıyor, kurumları objektifliğinden uzaklaştırıyor, güncel siyasetin içerisine sokuyor bu, kurumları yıpratıyor. 2002-2004 arasında muhalefet kendisiyle uğraştı CHP kurultaylarıyla uğraştı. 
     Meydan hükümetin icraatları ile Cumhurbaşkanı’nı yüz yüze getirdi. Olaylara biraz da böyle bakmak lazım. Mantıkla değerlendirmek lazım" diye konuştu. 
     TBMM’de gazetecilerin sorularını yanıtlayan AKP’li Koçak, yönetim kurulu başkanlığını yaptırdığı kuruluşun anket çalışmasını değerlendirdi. 
     "Ankete göre, AKP’nin oyları düşmüş görünüyor. Bu sonuçlar sizi şaşırttı mı " sorusuna karşılık Koçak, şaşırmadığını, bu sonucun vatandaşların "o haftaki değerlendirmesi" olduğunu söylemekle yetindi. 
     
     BUNA NE KADAR DÜŞÜŞ DİYEBİLİRSENİZ 
     Koçak, anket sonuçlarına göre, AKP’nin oylarının muhafazakar kökenli seçmende yükselerek yüzde 47’ye çıktığını, liberallerde ise düştüğüne işaret ederken, "Ortalamaya vurduğunuzda yüzde 28. Buna, ne kadar düşüş diyebilirseniz" dedi. 
     
     BİZİM PARTİ ANKETTE DE EN DEMOKRATİK PARTİ 
     Ankete ve sonucuna AKP içinden tepki gelip gelmediğinin sorulması üzerine ise Koçak, "Hayır, sanmıyorum. Bizim partimiz ankette de en demokratik parti görünüyor. Bu, demokratik bir veridir. Ankette öyle çapraz çalışmalar yaptık ki üniversite tahsilinin altına doğru indikçe AKP’de oy yükselmesi oluyor. Üniversite mezununun üstüne, master, doktora düzeylerine doğru çıktıkça da azalma oluyor" şeklinde konuştu. 
     
     MEDYA CUMHURBAŞKANI İLE HÜKÜMETİ YÜZYÜZE GETİRDİ 
     Koçak, "Sürpriz yok mu " sorusuna ise CHP ve Cumhurbaşkanlığını da değerlendirdiği şu karşılığı verdi 
     "Çok sürpriz yok, ama kurumların yıprandığı tespiti var. 
     Eğer siyaseti siyasi partiler içerisinde yapamazsanız, siyasi partiler içerisinde demokrasiyi oturtamazsanız, her güçlü insanı barındıramazsanız partileriniz içerisinde... Siyaset nereye kayıyor, siyaset parti dışına kayıyor. Parti dışına kayınca ne oluyor ’Anayasa Mahkemesi Başkanı bu konuda ne konuşacak’, ’Yargıtay Başkanı acaba hükümete bir cevap verecek mi’, ’Ordu sessiz mi kalacak’, ’TOBB ekonomiyi niye eleştirmiyor’ gibi, siyaset dışında siyaset arayışları başlıyor. Bu da ne yapıyor, kurumları objektifliğinden uzaklaştırıyor, güncel siyasetin içerisine sokuyor. Bu, kurumları yıpratıyor. 2002-2004 arasında muhalefet kendisiyle uğraştı CHP kurultaylarıyla uğraştı. Meydan hükümetin icraatları ile Cumhurbaşkanı’nı yüz yüze getirdi. Olaylara biraz da böyle bakmak lazım. Mantıkla değerlendirmek lazım." 
     
</TEXT>
</DOC>
