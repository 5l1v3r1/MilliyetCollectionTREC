<DOC>
<DOCNO> 400034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sonspo12.html </URL>
<DATE> 2005/12/02/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Sergen’e ilk 11 morali... 
</HEADLINE>
<TEXT>

     Sergen Yalçın'la maç öncesinde bir görüşme yapan Tigana, 'Seni istemediğim şeklindeki haberler gerçeği yansıtmıyor. Sana güveniyorum' dedi. 
     
     59 dakika oynadı 
     Uzun süredir sakatlığı nedeniyle takımdan ayrı kalan ve en son Ankaragücü ile 30 Ekim’de yapılan lig müsabakasında forma giyen Sergen, tam 4 resmi maç sonra dün yeniden sahaya çıktı. Karşılaşma öncesinde teknik direktörü Tigana ile bir özel görüşme yapan yıldız oyuncu, durumu hakkında bilgi verirken, Bir devreyi rahatlıkla tamamlayabilirim'' ifadelerini kullandı. Basında çıkan Tigana, Sergen’i gözden çıkardı'' şeklindeki haberlerden oyuncusunun etkilendiği gözlemleyen Fransız hoca, 20 dakika şans vermeyi düşündüğü futbolcusuna güvendiğini göstermek için onu tam 59 dakika sahada tuttu. 
     
     Frikiği direkten döndü 
     Maç öncesindeki birebirde Tigana’nın Sergen Yalçın’a moral verdiği ve Medyada söylenenleri dikkate alma ve hepsine kulaklarını tıka. Senin hakkında olumsuz bir rapor vermedim. Bu maçta da benim en büyük kozlarımdan biri olacaksın ve senin tecrübene gerçekten de çok ihtiyacım olacak'' dediği öğrenildi. 59’da yerini Brezilya’lı Kleberson’a bırakan Sergen Yalçın, oyunda kaldığı süre boyunca oldukça iyi bir performans sergiledi. Sık sık rakip oyuncuların sert müdahaleleriyle yerde kalan Siyah-Beyazlı futbolcunun maçın ilk yarısında kullandığı bir serbest vuruş da üst direkten döndü. 
     
</TEXT>
</DOC>
