<DOC>
<DOCNO> 403327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sondun33.html </URL>
<DATE> 2005/12/14/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Çeçenler başkentin ismini değiştirmek istiyor 
</HEADLINE>
<TEXT>

     Çeçenistan yerel parlamentosunun, başkent Grozni'nin adını, 2004'te bir saldırıda öldürülen Ahmed Kadirov'un anısına, ''Ahmed-Kale'' ya da ''Ahmed'in Şehri'' olarak değiştirmek istedikleri bildirildi. 
     Parlamento Başkanı Dukvara Abdürrahmanov, AFP'ye yaptığı açıklamada, Grozni kent yönetimine, Cumhurbaşkanlığı makamına ve Moskova'ya başvurduklarını belirterek, ''Şu anda yanıt bekliyoruz ve bu yanıtın olumlu olmasını umuyoruz'' dedi. 
     Rus İmparatorluğu'nun sınır bekçileri Kazaklar tarafından 1818'de kurulan Groznaya kenti, 1870'de Grozni adını aldı. 
     1995'te öldürülen Cahar Dudayev'in anısına ayrılıkçı Çeçenler tarafından, ''Cahar-Kale'' olarak anılan Grozni, 2000'den bu yana ülkenin başkenti. 
     Rus yanlısı Çeçen yönetiminin başkanı olan Ahmed Kadirov, 9 Mayıs 2004'te bir bombalı saldırıda öldürülmüştü. Adı, başkentte bir meydan ve bir caddeye verilen Kadirov'un heykelleri de kenti süslüyor. 
     
</TEXT>
</DOC>
