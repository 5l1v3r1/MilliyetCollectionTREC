<DOC>
<DOCNO> 407760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sonyas02.html </URL>
<DATE> 2005/12/29/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Kalçamı büyük mü gösterdi 
</HEADLINE>
<TEXT>

     BBC - LONDRA 

Bilim, şu sorunun cevabını arıyor "Bunun içinde kalçam büyük mü görünüyor " İskoçya'da Heriot-Watt Üniversitesi Tekstil ve Dizayn Fakültesi, kıyafetlerin kalça görünümünü nasıl etkilediğine dair bir araştırmaya başladı. 
     İskoçya’daki Heriot-Watt Üniversitesi uzmanları, bazı giysilerin kadınların poposunu neden büyük gösterdiği konusunda dev bir araştırma başlatıyorlar. Tekstil ve tasarım bölümü araştırmacılarının yapacağı bu çalışmanın bir ilk olduğu ve elde edilecek sonuçların giyim sanayiinde veri olarak kullanılabileceği belirtildi. 
     Kendi alanında dünyada bir ilk olan araştırmada, farklı kalça ölçülerine sahip dört kadın manken, değişik tiplerde kıyafetler giyecek. 
     Bu fotoğraflar, katılımcılara gösterilip hangi resimde poponun daha büyük veya küçük göründüğü sorulacak. 
     Üniversite, araştırmanın perakendeciler için çok temel öneriler sunacağına inanıyor. 
     
</TEXT>
</DOC>
