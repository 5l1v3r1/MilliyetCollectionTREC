<DOC>
<DOCNO> 403660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/soneko09.html </URL>
<DATE> 2005/12/15/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Moody's, Türkiye'nin kredi notunu yükseltti... 
</HEADLINE>
<TEXT>

     Uluslararası kredi derecelendirme kuruluşu Moody's, Türkiye'nin kredi notunu B1'den Ba3'e yükseltti. 
     Moody's, kredi notu artışına paralel olarak banka mevduatlarına getirilen ülke tavan notunu da B2'den B1'e çıkarırken, Türkiye'nin görünümünü de durağan olarak açıkladı. 
     Moody's'ten yapılan açıklamada, not yükseltiminde Türkiye'nin ''son 4 yıl içinde ekonomik, siyasi ve toplumsal bakımdan geçirdiği olumlu dönüşümün göz önünde tutulduğu'' belirtildi. 
     Açıklamada, Türkiye'nin gösterdiği canlı ekonomik büyüme ve yaptığı ilerici yapısal reformların, ekonomisinin dayanıklılığını artırdığı belirtilerek, kamu borçlarının ve borç servis yükünün de hızla 2000 krizi öncesindeki duruma dönmekte olduğu kaydedildi. 
     1997 yılında Türkiye’nin notunu düşüren Moody’s, dün yaptığı artırımla kredi notunu tekrar 8 yıl önceki seviyeye getirdi. 
     Moody's 22 Ekim 2003'te de, Türkiye'nin döviz cinsinden kredi notu görünümünü negatiften durağana yükseltmişti. Moody's, Türkiye'nin döviz cinsi tahvillerinin görünümünü de negatiften durağana çıkartmıştı. 
     geçtiğimiz günlerde de Fitch, Türkiye'nin, BB - olan kredi notuna ilişkin ekonomik görünümünü, "durağan"dan, "pozitif"e yükseltmişti. 
     Hazine verilerine göre, Türkiye'nin döviz cinsi kredi notları ve açıklanma tarihleri şöyle 
     

KURULUŞ KREDİ NOTU TARİH Moody's Ba3 durağan görünüm 14 Aralık 2005 Fitch BB- pozitif görünüm 06 Aralık 2005 JCR BB- pozitif görünüm 10 Mart 2005 Standard Poor's BB- durağan görünüm 17 Ağustos 2004      

     
</TEXT>
</DOC>
