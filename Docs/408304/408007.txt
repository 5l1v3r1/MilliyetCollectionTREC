<DOC>
<DOCNO> 408007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sonspo04.html </URL>
<DATE> 2005/12/30/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Beşiktaş'tan Sevilla'ya Al Ailton’u ver Kanoute’yi... 
</HEADLINE>
<TEXT>

     Sevilla’nın Ailton ısrarı sürüyor. Beşiktaş İspanyollar’a net yanıt verdi 'Ya bonservisiyle birlikte alın ya da Kanoute ile takas edelim' 
     
     8 kulüp peşinde ama... 
     Borussia Dortmund, FC Köln, Kaiserlautern, Eintracht Frankfurt, Hamburg, Sporting Lizbon, Benfica ve Sevilla... Alman, Portekiz ve İspanyol devlerinin listesindeki isim Ailton. Beşiktaş ile yollarını ayırması kesinleşen Brezilyalı golcüyü isteyen çok, ancak henüz anlaşma yok. Sambacı için en istekli kulüplerin başında ise Sevilla geliyor. Daha önce de Siyah-Beyazlılar ile bu konuda temasa geçen İspanyollar, önceki gün yeni bir teklifle kapıyı çaldı Futbolcunuzu sezon sonuna kadar kiralamak istiyoruz...'' 
     
     Tek sorun var UEFA 
     Almanya’da oynamak istiyorum'' diyerek Sevilla’ya daha önce olumsuz yanıt veren Ailton da köşeye sıkıştı... Çünkü günler geçmesine karşın hiç bir Alman Kulübü ile anlaşma sağlayamadı. Ailton’u bir an önce elden çıkarmak isteyen Kara Kartallar ise İspanyollar’ın teklifine şöyle bir kontra yaptı Ailton’u ya bonservisi ile birlikte alın ya da Kanoute ile takas edelim...'' UEFA’da oynayacakları maçlarda Brezilyalı yıldızdan yararlanamayacaklarını ifade eden Sevilla yetkilileri, bu nedenle kiralama fikrinde ısrarcı oldu. 
     
     En uygununa gidecek’ 
     Görüşmelerin sonunda Sevilla’nın son önerisi şu oldu Öncelikle sezon sonuna kadar kiralayalım. Sonrasında, yani sezon bitiminde yeniden masaya oturur ve takas konusunu masaya yatırırız...'' Şu ana kadar anlaşma sağlayamayan iki kulüp arasındaki görüşmeler devam ediyor. Bu konuda kısa bir açıklama yapan Sportif Direktör Erdil Arpacı ise şunları söyledi Tigana, 1 Ocak’ta Türkiye’ye dönecek. Ailton, Youla ve Pancu’ya gelen teklifleri kendisine ileteceğiz. Daha sonra da en uygun olanını kabul edeceğiz.'' 
     
</TEXT>
</DOC>
