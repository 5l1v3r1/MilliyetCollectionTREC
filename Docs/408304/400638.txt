<DOC>
<DOCNO> 400638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sondun23.html </URL>
<DATE> 2005/12/05/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
En çok para kazanan Alman kim İşte ilginç liste... 
</HEADLINE>
<TEXT>

     Dünyada en fazla para kazanan Almanın, Formula-I pilotu Michael Schumacher olduğu bildirildi. 
     Alman Bild gazetesi, en fazla para kazanan Almanlar listesinde, Schumacher'in günlük 136 bin 986 avro kazancıyla 1. sırada yer aldığını, Alman olan Papa 16. Benediktus'un ise hiç para almadığını yazdı. 
     Schumacher'in kardeşi Ralf Schumacher günde 46 bin 575 avro ile 2. sırada yer alırken, basketbolcu Dirk Nowitzki günde 38 bin 356 avro, RWE adlı enerji üretim şirketi Yönetim Kurulu Başkanı Harry Roels 24 bin 932 avro ve Daimler Crysler Yönetim Kurulu Başkanı Jurgen Schrempp 12 bin 329 avro kazanıyor. 
     Buna karşılık Almanya Başbakanı Angela Merkel günde 670 avro, Cumhurbaşkanı Horst Köhler 597 avro, Federal Meclis Bundestag Başkanı Norbert Lammert ve Federal Çalışma Bakanı Franz Müntefering 461'er avro, eski Dışişleri Bakanı Joschka Fischer 548 avro, Hür Demokrat Parti FDP Genel Başkanı Guido Westerwelle de 352 avro gelir elde ediyor. 
     Normal vatandaşların kazançlarının çok daha düşük olduğuna işaret edilen haberde, bir postacının ya da hasta bakıcının günde 77 avro, meslek olarak askerliği seçenlerin de günde 52 avro kazandıkları bildirildi. 
     
</TEXT>
</DOC>
