<DOC>
<DOCNO> 404876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/guncel/axgun01.html </URL>
<DATE> 2005/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Folklorcu kıyafetine suç duyurusu 
</HEADLINE>
<TEXT>


21. Jandarma Sınır Tugay Komutanı Tuğgeneral Akpınar, törende kullanılan folklor kıyafeti için 'Teröristler de giyiyor' dedi. Savcılık ilk ifadeleri aldı 

HAKK Rİ DHA 

Hakk ri'nin Yüksekova ilçesinde bulunan 21. Jandarma Sınır Tugay Komutanı Tuğgeneral Erdal Akpınar, valiliğin tanıtım kitabında da yer alan Cumhuriyet Bayramı törenlerinde folklor ekibinin giydiği kıyafetleri PKK'lı teröristlerin de giydiği gerekçesiyle Gazi İlköğretim Okulu Müdürü Ali Özkan ile eğitmen Abdullah Güngör hakkında suç duyurusunda bulundu. 
Akpınar, bombalama olaylarıyla gündeme gelen Yüksekova'da 29 Ekim Cumhuriyet Bayramı törenlerinde, folklor ekibinde yer alan erkek öğrencilerin giydiği kıyafetlerin, teröristlerin sözde ordulaşma sürecinde giydiği kıyafetlerle aynı olduğunu belirterek, Özkan ve gönüllü folklor eğitmeni Güngör hakkında Cumhuriyet Savcılığı'na suç duyurusunda bulundu. Savcılık da aralık başında yapılan suç duyurusunun ardından geçen hafta Özkan ile Abdullah Güngör'ün ifadelerini aldı. 

Birincilik aldık 
Özkan ifadesinde, üç yıldır aynı okulda görev yaptığını, bu sürede ekiplerinin Türkiye'nin çeşitli bölgelerindeki yarışmalara aynı kıyafetlerle katılıp birincilikler elde ettiğini söyledi. Özkan şöyle devam etti 
"Daha önceki 29 Ekim törenlerinde de aynı kıyafetleri kullandık. Kıyafet seçiminde benim bir yönlendirmem olmamıştır. Kıyafetleri yıllardır ekibin eğitimiyle ilgilenen Güngör seçmiştir. Elbiselerin terör örgütünün sözde ordulaşma kıyafetinin olduğunu bilmiyordum. Bize herhangi bir uyarıda bulunulmadı. Elbiselerin yasak olduğu konusunda herhangi bir belge de yok. Günlük yaşamda ve sokakta aynı elbiselerle karşılaşırız." 
İlçede esnaflık yapan Güngör de, "Erkek çocukların kıyafetlerinin bir kısmını çocuklar kendileri, bir kısmını da ben kendim araştırıp buldum. Son üç yıldır çeşitli ilerindeki yarışmalara bu kıyafetlerle katılmaktayız. Sadece Edirne'deki yarışmaya kıyafetlerin rengini değiştirip katıldık. Bu elbiseler Yüksekova'da günlük hayatta ve özel günlerde giyiliyor. Terör örgütünün ordulaşma kıyafeti olduğunu bilmiyordum" dedi. 
Hakk ri Milli Eğitim Müdürü Hekim Turgut da şik yet üzerine okulda inceleme başlattıklarını belirterek "İncelemede kıyafetlerde aykırı bir durum olmadığını tespit ettik. Töreni Hakk ri Vali Yardımcısı ile kaymakam ve diğer yetkililer de izledi. Aykırı bir durum olsaydı devlet yetkilileri müdahale ederdi" diye konuştu. 

Vali fotoğraf çektirdi 
Yüksekova Belediye Başkanı DTP'li Salih Yıldız da konunun mahkemeye gitmesinden üzüntü duyduğunu söyledi. Yıldız, "Cumhuriyet Bayramı'na hem çağıracaksın, alkışlayacaksın, arkasında hatıra fotoğrafı çektireceksin, sonra da suç duyurusunda bulunacaksın. Daha önceki sayın valimiz Erdoğan Gürbüz, folklorcularımızla halay çekip hatıra fotoğrafı çektirdi. Son dönemde bölgede meydana gelen olaylardan sonra en ufak bir şeyin mahkemeye intikal etmesi üzücüdür" şeklinde konuştu. 

Valiliğin tanıtım kitabında da var 

Tuğgeneral Akpınar'ın suç duyurusunda bulunduğu elbiselere yörede "şelşepik" adı veriliyor. Hakk ri Valiliği'nin bastırdığı tanıtım kitabında da şelşepik, "yöresel giysi" olarak belirtilip şöyle tanımlanıyor "Şelşepik, en iyi cins yünden yapılmış desenli ve renkli elbiselerdir. 'Tiyar işi' ve 'Şırnak işi' diye tanımlanan şelşepikler çevrede dokunmaktadır. Şelşepiklerin üstüne şaldan kuşak kuzu yününden yapılmış 'kerik' denilen kolsuz cepkenler giyilir, iç giysi olarak da renkli kadife veya basma gömlek, hassadan yapılmış uzun külot giyilir. Gömlek kollarında 'levendi' denilen parçalar sarkıtılır. Başlık olarak da bir çeşit sarık bağlanır. 'Cemadani' denilen büyükçe mendil bu sarığa usulca bağlanır. Ayaklarda yün sas denilen çorap gibi püsküllü, desenli tozluklar giyilir." 



</TEXT>
</DOC>
