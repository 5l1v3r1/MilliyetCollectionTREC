<DOC>
<DOCNO> 405170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sonyas17.html </URL>
<DATE> 2005/12/20/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Ünlü romancı Trevanian öldü 
</HEADLINE>
<TEXT>

     ''Trevanian'' takma adlı ünlü Amerikalı romancı Rodney Whitaker'ın öldüğü bildirildi. 
     Edebi temsilcisi Michael V. Carlisle, 14 aralıkta batı İngiltere'de kronik akciğer hastalığı nedeniyle ölen Whitaker'ın ertesi gün defnedildiğini söyledi. 
     Carlisle, ailesinin isteğine uyarak, 74 yaşında ölen ünlü romancının mezarının yerini açıklamadı. 
     Trevanian adıyla yazdığı casusluk ve macera romanlarıyla ünlenen Whitaker, kendi adı, Nicholas Seare ve Benat LeCagot da dahil bir dizi takma adla değişik konularda yayın yaptı. 
     Trevanian'ın Türkçe'ye de çevrilen ''Şibumi'' adlı romanının satış rakamı birkaç milyonu buldu. 
     Edebi temsilcisi Carlisle, Whitaker'ın ölümünden sonra yayınlanabilecek büyük miktarda malzeme bıraktığını belirtti. 
     
</TEXT>
</DOC>
