<DOC>
<DOCNO> 406309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/son/sontur11.html </URL>
<DATE> 2005/12/24/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Başsavcı Yiğit kaza geçirdi Eşi öldü, kendisi ve çocuklar ağır yaralı 
</HEADLINE>
<TEXT>

     Sinop’un Boyabat İlçesi yakınlarındaki trafik kazasında, Kastamonu Cumhuriyet Başsavcısı Ekrem Yiğit’in eşi öldü, kendisi ve 2 çocuğu yaralandı. 
     AA muhabirinin aldığı bilgiye göre, daha önce görev yaptığı Boyabat’taki arkadaşlarını ziyarete giden Cumhuriyet Başsavcısı Ekrem Yiğit’in 46 kullandığı 03 EK 753 plakalı araç, Boyabat’a 6 kilometre kala yolun buzlu oluşu nedeniyle kayarak dereye yuvarlandı. 
     Kazada, araçta bulunan Başsavcı Yiğit’in eşi Oya Yiğit 43 hayatını kaybederken, Başsavcı Yiğit ile çocukları Yavuz ve Sümeyra ağır yaralandı. Boyabat Devlet Hastanesi’ne ait ambulansla Kastamonu Dr. Münif İslamoğlu Devlet Hastanesi’ne getirilen yaralılar, yoğun bakıma alındı. Yiğit’in Kastamonu’da tedavi altına alınan kızı Ankara’ya sevk edildi. 
     Kazayı haber alan Kastamonu Valisi Mustafa Kara da hastaneye gelerek Başsavcı Yiğit ile çocuklarının sağlık durumu hakkında doktorlardan bilgi aldı. 
     
</TEXT>
</DOC>
