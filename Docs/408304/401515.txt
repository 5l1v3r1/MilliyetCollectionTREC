<DOC>
<DOCNO> 401515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/ekonomi/eko01.html </URL>
<DATE> 2005/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Vade, faiz ve güvenlik riski var' 
</HEADLINE>
<TEXT>


Türkiye Bankalar Birliği Başkanı Özince, "Konut kredilerinde vade ve faiz riski ile konut güvenliği açısından açıktayız. Borçluyu ve sistemi koruyacak regülasyona ihtiyaç var" dedi 

EKONOMİ SERVİSİ 

Türkiye Bankalar Birliği Başkanı TBB Ersin Özince, konut kredilerinin dışarıdan fonlandığını ifade ederek, "Dün daha masamda önümdeydi. 5 yıl vadeli TL bazında uluslararası piyasalardan borç alır mıyız diye" dedi. 

Konut spekülasyonu 
Özince, TBB yönetim kurulu üyeleriyle birlikte düzenlediği basınla sohbet toplantısında, iyi standarttaki konut arzının kısıtlı olduğuna dikkat çekerek, bunun konut spekülasyonunu destekler olduğunu belirtti. 
Özince, şöyle dedi "Kaliteli ve alternatifli konut arzı bol olsa hiç değilse konut fiyatlarında bir hızlı gelişme olmaz. Ama gerek finansman imk nının gelişmesinde, gerekse arzın sıklığında, orada da gelişme var. Bu açıdan ciddi kaygılar duyuyorum. Şöyle ki vade uzadıkça başka bir kaynağımız yok. Türkiye'den tahvil ihraç edebilmemiz lazım ki bunu yapamıyoruz, yurtdışından ya doğrudan ya da hedge enstrümanları kullanarak vade dengesini sağlamaya çalışıyoruz. Bu bir kere endişe nedeni. Taşıma suyla değirmen..." 

Deprem riski düşündürüyor 
Gayri ihtiyari pazarı olan konutu veya emlakı kredilendirdiklerini belirten Özince, "Burada özellikle büyükşehirlerde ciddi bir deprem riski beni şahsen çok düşündürüyor" dedi. 
Vade ve faiz riski ile konut güvenliği açısından açıkta olduklarını belirten Özince "Doğru düzgün borçluyu ve sistemi koruyacak bir regülasyona ihtiyacımız var" dedi. 


</TEXT>
</DOC>
