<DOC>
<DOCNO> 406060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sonspo22.html </URL>
<DATE> 2005/12/23/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Trabzonsporlu Jun'un Wolsfburg'a transferi askıda... 
</HEADLINE>
<TEXT>

     Trabzonspor'un Çek Cumhuriyeti'nin Sparta Prag takımından kadrosuna kattığı, ancak bir türlü istediği verimi alamadığı Tomas Jun'un Wolsfburg'a transferinin gerçekleşmediği bildirildi. 
     Futbolcunun menajeri Mithat Halis, geçen hafta içinde Wolsfburg Kulübü ile 4 yıllığına anlaştıklarını ve ön protokol yaptıklarını belirterek, ''Trabzonspor, açısından da iyi bir anlaşmaydı. Ancak Wolsfburg Teknik Direktörü Holger Fach, görevden ayrılınca bu transfer gerçekleşmedi'' dedi. 
     Tomas Jun'un da gelişmeler karşısında imza atmaya Almanya'ya gidemediğini ifade eden Halis, ''Yeni bir teknik direktör gelene kadar bekleyeceğiz. Eğer, yeni teknik direktörleri isterse transfer gerçekleşebilir. Şimdilik transfer askıya alındı'' diye konuştu. 
     Trabzonspor, Tomas Jun'un transferini bonservisine 3 milyon avro, kendisine de 580 bin avro ödeme karşılığında yapmıştı. 
     
</TEXT>
</DOC>
