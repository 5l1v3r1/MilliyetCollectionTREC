<DOC>
<DOCNO> 404582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/guncel/gun04.html </URL>
<DATE> 2005/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Şairin kederi ödünç 
</HEADLINE>
<TEXT>


'Keder Gibi Ödünç' adlı kitabıyla Cemal Süreya Şiir Ödülü'nü kazanan Haydar Ergülen 'Süreya'nın şiiri gurbet duygusu taşır. Süreya erken öldü. Gurbete gittiğini düşünüyorum' 

Sema Aslan 

Veysel Çolak, Refik Durbaş, Enver Ercan, Aydın Hatipoğlu ve Mustafa Öneş'ten oluşan seçici kurul, Haydar Ergülen'in Yasakmeyve Yayınları'ndan çıkan kitabı "Keder Gibi Ödünç"ü Cemal Süreya Şiir Ödülü'ne değer buldu. Ergülen'le, ödülünü konuştuk. 

Adına konan ödülü kazandığınız Cemal Süreya hakkında ne düşünüyorsunuz 
Süreya ile akrabayız bu, hem gönül bağıdır hem de aynı tarafta olduğumuzu hissederim. Onun şiir ve düzyazıda sevgisinin çok cömert olduğunu biliyoruz. Sadece şiire ve yazıya değil, başka şair ve yazarlara da çok cömert davranmıştır. Bu, beni şiiri kadar etkilemiştir. 

"Şairler ölünce gurbete mi giderler " diye sormuşsunuz bir şiirinizde. Ve bu soruyu Cemal Süreya için sormuşsunuz. 
Süreya'nın şiiri gurbet duygusu taşıyan, gurbete çıkmış bir şiirdir. Hep geri dönmek özlemiyle var olan bir şiirdir sanki. Ama şiirde gurbete çıkan şair, asla dönemeyeceğini de bilir. Süreya, erken öldü. Gurbete gittiğini düşünüyorum. 

"Keder Gibi Ödünç", yaşamınızın dökümü gibi. 
Biraz öyle. "Keder Gibi Ödünç", bu anlamda "hayati" ve "hakiki" bir kitap. Bu kitabı, bir kitap olarak yazmadım son 7 - 8 yılda yazdığım şiirleri toplayınca böyle bir döküm çıktı ortaya. Bu da bana kitabın yaptığı bir sürpriz oldu. Bir şiir kitabının ana fikri olur mu, bilemiyorum ama, bu kitap, her şeyin ödünç olduğuna dair bir kitap. Şairin kederi bile ödünç Çünkü şairler hep "keder tüccarı"dır ya... Keder satarlar ama aslında o kadar da kederli insanlar değillerdir. 

Kitapta ithaflar var epey İlhan Berk, Dağlarca, Arif Damar, Gülten Akın... 
Çünkü şairin şaire borcu olduğuna inanırım. Onlar şiir yazmasaydı ben yazamazdım diye düşünürüm. Bir de etkilenmekten korkmam. 

Reklam yazarlığına dönüyor 

Radikal gazetesindeki köşenizde yayımlanan "Elde Var Sıfır" başlıklı yazınızda yazarak para kazanamadığınızı anlattınız. 
Kültür sanat sayfasında yazıyorum. Gazete yazarlarının sayısı arttı. Bunların arasında edebiyatçılar da var ikisi aynı kategoride değil. Edebiyatçılarla yazarların bir tutulduğunu, hatta edebiyatçıların daha az kıymet gördüğünü düşünüyorum. Hele de şiir yazıyorsanız... Edebiyat yazısının para etmediğini söylemeye çalışıyorum. 

Yeniden reklam dünyasına dönmeyi düşünüyor musunuz 
Bir işi yaparsınız, seversiniz ama o sektörün içinde daha fazla olmak istemeyebilirsiniz. Reklamcılık biraz öyle bir şeydi. 22 yıl içinde üç ajans değiştirdim. Ama tekrar reklam yazarlığı yapmak isterim en iyi bildiğim iş bu. Edebiyatta makul bir gelir imk nı olmaması beni hayal kırıklığına uğrattığı için döneceğim. 

Edebiyattan para kazanamayacağınızı bilmiyor muydunuz 
Biliyordum ama kültür endüstrisinin geliştiği söyleniyor ya... Bir miktar ilerlediğimizi sanıyordum. Olmadığını yaşayarak anladım. 

Kişisel algılandı 
Yazınıza tepki aldınız mı 
Tepkilerin bir kısmı vah vah şeklinde oldu. Yakınlarım üzüntülerini bildirdiler. İş teklifi almadım gülüyor . 
Kişisel algılandı. "Hali beyan" gibiydi benim için sonradan biraz pişman oldum çünkü fazla üzüntülü bir yazı olmuş o kadarını amaçlamamıştım. Yine sonuç olarak, elde var sıfır 



</TEXT>
</DOC>
