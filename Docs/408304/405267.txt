<DOC>
<DOCNO> 405267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sondun05.html </URL>
<DATE> 2005/12/21/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
ABD'de dev alış merkezine saldırı, 3 kişi yaralandı... 
</HEADLINE>
<TEXT>

     ABD'nin New Mexico eyaletindeki dev alışveriş merkezi Wal Mart'ta yapılan silahlı saldırıda aralarında 6 yaşında bir kız çocuğunun da bulunduğu 3 kişi yaralandı. 
     Saldırı nedeninin henüz açıklık kazanmadığını belirten polis yetkilileri, konuyla ilgili olarak 2 şüphelinin tutuklandığı kaydettiler. 
     Saldırıda yaralanan kız çocuğu ile bir mağaza çalışanının hastanede tedavi altına alındığını bildiren yetkililer, şüphelilerden biriyle girdiği boğuşma sonucu yaralanan 3. kişinin ise tedavisinin olay yerinde yapıldığını ifade ettiler. Yaralıların durumu hakkında ise henüz bir açıklamada bulunulmadı. 
     Konuya ilişkin açıklamada bulunan Polis Şefi Michael Carillo, saldırı sırasında mağazada bulunan 3 kişiden en az birinin 38 kalibrelik tabancasıyla ateş açtığını belirtti. Saldırı silahının mağaza içinde ele geçirildiğini kaydeden Carillo mağazanın ise belirsiz bir süre için kapatıldığını duyurdu. 
     
</TEXT>
</DOC>
