<DOC>
<DOCNO> 405774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sontur11.html </URL>
<DATE> 2005/12/22/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Buzda kayan genç düşüp öldü 
</HEADLINE>
<TEXT>

     İsmet KARABEY DHA 

      TEKİRDAĞ’ın Hayrabolu ilçesinde yoğun karın ardından meydana gelen buzlanmada ayağının kayması soncu düşüp başını yere çarpan 24 yaşındaki Mesut Korkmaz yaşamını yitirdi. 
     Hayrabolu Pancar Kooperatifi'nde çalışan Mesut Korkmaz, işyerinden çıkıp çarşıya gittiği sırada Sebze Pazarı yakınlarında buzlanan yolda kayıp düştü. Düşerken başı yere çarpan Korkmaz, çevreden yetişenler tarafından baygın halde Devlet Hastanesi’ne kaldırıldı. Korkmaz'ın düşme sırasında geçirdiği beyin kanaması sonucu hayatını kaybettiği anlaşıldı. Hayrabolu Cumhuriyet Başsavcılığı olayla ilgili soruşturma başlattı. 
     Buzda kayıp ölen Mesut Korkmaz’ın nişanlı olduğu ve mayıs ayında yapılacak düğünü için hazırlık yaptığı öğrenildi. 
     
</TEXT>
</DOC>
