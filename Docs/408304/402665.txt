<DOC>
<DOCNO> 402665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sondun08.html </URL>
<DATE> 2005/12/12/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Irak'taki askerin noel kartı ölüm haberinden birkaç saat önce ulaştı 
</HEADLINE>
<TEXT>

     Irak'ta görev yapan Amerikalı çavuş Michael C. Taylor'ın gönderdiği Noel kartı, ölüm haberinden birkaç saat önce ailesine ulaştı. 
     Taylor'ın annesi Stephanie Taylor Tompkins'in, oğlunun Noel kartını almasından birkaç saat sonra eve gelen ordu subayları, Irak'ın Balad kentinde patlayan bombanın 23 yaşındaki oğlunun ölümüne neden olduğunu söyledi. 
     Çavuş Taylor'ın, ''Sizi çok seviyorum ve ocak ayında sizi göreceğim için çok mutluyum. Mutlu Noeller'' şeklinde kart gönderdiği belirtildi. 
     Taylor'ın 24 yaşındaki ağabeyi Justin Lee Taylor, kardeşinin esrarlı ve heyecanlı kitaplar okumayı sevdiğini ve eve döndüğünde 1969 Chevelle marka otomobili onarmak istediğini belirterek, kardeşinin anısına otomobili tek başına onaracağını söyledi. 
     Çavuş Taylor'ın evli ve 3 yaşındaki bir kız çocuğu babası olduğu kaydedildi. Taylor'ın, babası David Lee Taylor'ı iki yıl önce bir trafik kazasında kaybettiği belirtildi. 
     
</TEXT>
</DOC>
