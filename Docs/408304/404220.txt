<DOC>
<DOCNO> 404220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/yazar/akyol.html </URL>
<DATE> 2005/12/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Ayağımıza kurşun sıktık 
</HEADLINE>
<TEXT>


BAŞKA ne diyeyim, bilmiyorum. Orhan Pamuk davasında Türkiye olarak kendi ayağımıza kendi ellerimizle kurşun sıktık 
İstanbul Cumhuriyet Başsavcılığı Orhan Pamuk'u sorguladı, takipsizlik kararı verdi. Olay kapanmıştı. Bir gazete Orhan Pamuk vatanı satıyor diye manşet attı. Bazı vatandaşlar savcılıklara başvurdu, şik yetler Şişli Savcılığı'na intikal etti. İstanbul Başsavcısı'nın takipsizlik kararından habersiz, Şişli Savcısı Orhan Pamuk hakkında dava açtı. 
Aynı konuda bir savcılığın takipsizlik kararı, diğer savcılığın dava açma kararı 
İyi mi 
Şişli Savcısı davayı açmadan önce Adalet Bakanlığı'na sordu, Adalet Bakanlığı 1 Haziran'da yürürlüğe giren yeni kanuna göre bizim davaya izin verme veya vermeme yetkimiz yok diye cevap verdi. 
Bu cevap dosyada iken, dava açıldı, dosya mahkemeye intikal etti... 

Mahkeme işlemleri... 
Yeni Ceza Usul Kanunu'nda 174. madde bir yenilik getirdi. Buna göre, mahkeme, savcının hazırladığı iddianamede önemli bir eksiklik görürse, davayı açmadan dosyayı savcılığa "iade" edebilir. 
Pamuk davasının açıldığı Asliye Ceza Mahkemesi'nin h kimi, madem eski kanuna göre Adalet Bakanlığı'nın iznini gerekli görüyor, daha başta, iddianame eline geldiğinde, bu 174. maddeye göre dosyayı savcılığa iade edebilirdi "Bakanlıktan izin almalısınız" diye. 
Hayır, bunu yapmadı, davayı kabul etti, 16 Aralık'ta duruşma yapılmasına karar verdi. 
Aylar geçti... 16 Aralık gününe 14 gün kala, yani 2 Aralık'ta mahkeme, "bakanlıktan izin alma" yazısı yazmayı kararlaştırdı 7 gün itiraz süresi var, araya cumartesi-pazar girdi duruşmaya üç gün kala dosyanın Ankara'ya ulaşması, bakanlıkta incelenmesi, cevabın yazılıp geri gönderilmesi mümkün müydü 
Değildi tabii 
İyi mi 
Bütün işlemler geçen aylar içinde yapılamaz mıydı 
Dosyada mevcut takipsizlik kararı ve bakanlığın "Bizim yetkimiz kalmadı" şeklindeki yazısı yeterli değil miydi Bakanlık zaten görüş bildirmemiş miydi 
Bütün bu usuli işlemlerdeki yavaşlık, özensizlik, dikkatsizlik sebebiyle "Kendi ayağımıza kurşun sıktık" diyorum. 
Başka ne diyeyim 

Birkaç kurşun 
Hatta birkaç kurşun sıktık 
Usuli işlemlerdeki sakarlıklarımız Kime anlatabilirsiniz Herkes Orhan Pamuk'a sistemli, planlı bir adli baskı olduğunu sanıyor. Kim, hangi makam yapmış bunu Hükümet rahatsız. Asker bu defa işin içinde gözükmüyor. 
Usuli işlemlerdeki sakarlıklar... 
Kendi ayağımıza kurşun sıkmak değil mi 
Ya dışarıdaki olaylar, kaba ve ürkütücü gösteriler 
Dünya medyası Türkiye'yi bu görüntülerle verdi Bazı Avrupalıların "Türkiye yargılanıyor" sloganıyla 
Ayağımıza kurşun sıktık 
Madem en başta suç görülmeyerek takipsizlik kararı verilmişti Orhan Pamuk dosyası sessiz, basit bir adli işlemle kapanır biterdi. Bu kadar gürültüye, bu kadar sansasyona sebebiyet vermeden, Türkiye için bu kadar ağır imaj zedelenmesine sebep olmadan "olaysız" geçecek basit bir adli işlemi, bu hale getirdik 
Ayağımıza kurşun sıktık, kurşunlar sıktık 
Orhan Pamuk, dün tanınmış bir yazardı şimdi bu sakarlıklar ve sokak gösterileri onu dünya medyasında bir de "özgürlük savaşçısı" payesiyle ödüllendirdi 
Aferin... 



</TEXT>
</DOC>
