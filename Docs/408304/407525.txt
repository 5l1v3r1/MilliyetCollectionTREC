<DOC>
<DOCNO> 407525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/spor/yguven.html </URL>
<DATE> 2005/12/29/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Bu da seçim mi 
</HEADLINE>
<TEXT>



Şayet biri çıkıp da, "Federasyon başkanlığını şu kazanır" diyorsa, sakın inanmayın. Ya sizin ağzınızı arıyor, ya da kamuoyu yaratmaya çalışıyor. 
Kimbilir, belki meczup bile olabilir. 
O kadar akıl dışıdır muhtemel başkanı tahmin etmek. 
Kimin şansı yok, kimin seçilme ihtimali fazla adayların kendisi bile bilmiyor şu anda. 
Bilinemez ki... 
Hatta tahmin bile edilemez. 
Mesela şu Swiss Otel'deki toplantıya bakın 

Ayhan Bermek'i desteklemeye niyetli Yıldırım Demirören, ev sahipliği yaptığı toplantıya Haluk Ulusoy ve Hasan Doğan'ı da davet ediyor. Özhan Canaydın, nabız tutan Kulüpler Birliği Başkanı olarak bulunuyor. 
Aynı Demirören, geçen seçimde son anda Beşiktaş delegesi yaptığı Doğan'ı yine son anda delege listesinden çıkararak ortada bırakıyor bir yandan... "Bastıran"ın, Murat Aksu olduğu söyleniyor. Aksu'nun babası İçişleri Bakanı. Yani kabinenin üyesi. Başbakan'ın Futbol Federasyonu'ndaki "dostu", küçük Aksu'nun itirazıyla ortada... 
Bir başka varsayım ise "Hasan Doğan'ın Beşiktaş'a faydalı olmadığı için listeden çıkarıldığı" yolunda Neresinden tutsanız elinizde kalıyor. 
Haluk bey, geçen seçimde kendisini "aforoz" eden siyasetin federasyondaki gölgesi Hasan Doğan'a "Aday ol seni destekleyeyim" diyor. Çünkü bir zamanlar Ayhan Bermek karşısına rakip olarak çıkmış onu affetmiyor. 
Aslında Haluk Ulusoy'un "aday ol" dediği Hasan Doğan, aynı akşam Ayhan Bermek'in listesinde yer almaya karar veriyor. Oysa 20 gün önce "Seçime ancak Bıçakcı ile girerim" demişti. 

Nedir bu seçim mi bulvar komedisi mi 
Bu seçimin millet, memleket menfaatine olduğunu iddia edebilir miyiz 
Bu seçim için tasarlanan yönetimlere, "başkanın dava arkadaşları" diyebilir miyiz 
Geçiniz... 
Demokrasi, seçim, mücadele, hepsi güzel laflar ama "prensip sahibi" insanların yaşadığı ortamlarda. 
O bakımdan, biri çıkıp da müstakbel federasyon başkanının adını fıslarsa sakın inanmayın. 
Adını ve adayını söyleyin size niyetini anlatayım. 

Büyük takım olmak 

Kuzey Irak Kürtleri, yaşadıkları ülkeyi işgal eden güçlerle "işbirliği" yapmalarının bir ödülünü de futbolda aldılar 
Real Madrid, Kuzey Irak'ta futbol okulu kuracakmış... 
Aslında Real Madrid'in sınır ötesi futbol okullarının çoğu, dilini bildiği, futbol yetenekleri belli Güney Amerika'da yoğunlaşmış. Peki Kürt çocuklarında böyle bir futbol yeteneği olduğu sonucuna nereden varmışlar acaba 
Irak'ın işgalinde görev alan İspanyol askerleri gözlemlemiş olabilir mi 
Değil tabi... Bu bir "küresel" strateji. İçinde misyonerlik unsurları da var. Bir papazın girişimleri sonucu gerçekleşmiş bu "kutsal" olay. 
Başkan Perez'in Irak'ın imarından ihale bekleyen inşaat şirketi de cabası. 
Ne diyelim kutlu olsun... 
Ve bizim "büyük" kulüplerimize yazıklar olsun. 
Bugüne kadar doğuya, güneydoğuya sadece forma satmaya çalışan büyük takımlarımız, kendi ülkelerindeki gençlere yetenek taraması yapamazken, nasıl oluyor da "büyüklük" yarışına giriyorlar acaba 
Bir futbol okulu kurdular Şırnak'da, kuran yönetici Şırnak'a giremez hale geldi. O kadar kopuklar yani... Gürpınar'a, Cizre'ye bir TIR, iki ünlü futbolcu gidemez mi 
Tüm ülkenin takımı olmak, "büyük"lere sorumluluk getirmez mi 
Hafta sonları pişpirik oynamaktan başka pek sportif faaliyeti olmayan, sadece uzaklardaki taraftarlarını televizyon başında tutmayı amaçlayan dernek açılışları ile olmuyor bu işler. 
Eloğlu aldı başını gidiyor. 

Biz mi soktuk siyaseti 

Biz, spor yazarlarını Büyük Millet Meclisi muhabiri haline getiren "futbol siyaseti" o kadar genleşti ve insanları daralttı ki, sayın bakanımız Mehmet Ali Şahin "Siyaset spordan elini çekmeli" dedi. 
Peki... Başüstüne .. 
Yarından tezi yok, yaparız. 
Sanki biz, siyaseti sporun içine sokan insanlarız 
Gerçi var bu işe meraklı meslektaşlarımız... Her bunalımda siyaseti göreve çağıra çağıra, müdahalenin alt yapısını hazırladılar, ama söylemlerine bakılırsa onlar bile fikir değiştirmişler son zamanlarda. 
Sayın bakanımız gibi "siyaset spordan elini çeksin" fetvaları veriyorlar balık hafızalılarımıza güvenip. 
Evet çeksin. 
Dikkat edin bunu söyleyen Türk büyükleri başında, Başbakan yardımcısı geliyor. 
Aynı zamanda Spordan sorumlu bakan. 
Artık her kim ise şu siyaseti sporun içine sokan vaz geçer her halde planlarından 

Yahu ne komik insanlarız biz. 
Siyasetin spordan el çekmesinin bayraktarları bile, ya siyasetçilerimiz ya da bir zamanlar onları göreve davet eden gazetecilerimiz. 
Futbol gibi global organizasyonun milli ölçeğinde, siyasetin olaya tamamen Fransız kalması düşünülemez elbette. 
Lakin durum o kadar karmaşık olmaya başladı ki, hükümet futbolun içine soktuğu sempatizanlarının kontrolünü kaybetti belki de... 
"Görevliler" kendilerine çalışmaya başlamış olabilirler mi 
Muhatapları, "eylemlerini" h l siyasetin verdiği görev sanıyorlar ve Hükümet bundan mı endişeleniyor acaba 
Belki de "Bizimle bir ilişkisi yoktur" manasında medya yoluyla uyarıyor o insanları siyasetçilerimiz... Hani bazı şirketler gazete ilan verir ya 
" ..... isimli şahsın şirketimizle hiçbir ilişkisi kalmamıştır. Konuyla ilgili üçüncü şahısların bay .... ile temas kurması rica olunur. " 
Ben öyle anladım. Sayın bakanımızın demecinden, başka mana çıkaran varsa anlatsın. 

Hakan çok Şükür 

Hakan Şükür, Serhat Ulueren kardeşimizle Star TV'de yaptığı uzun röportaj sırasında hayli tedirgindi ve "Şimdi bu söylediklerimden de kim bilir ne manalar çıkartacaklar" dedi. 
Doğru... Ben çıkardım 
Sevgili Hakan Şükür, olgunlaşmış, aklını başına toplamış, toplumun büyük kısmını rahatsız edecek mesajlarını bir yana bırakmış... Aile, ülke, Mustafa Kemal sevgisinden bahsederek milyonlarca gence örnek olacak düzgün ve doğru ipuçları verdi Pazartesi gecesi. 
Hiçbir golünde bu kadar duygulanmadım ben. 
"Kaybettik" sandığım aile yadig rını bulmuş kadar sevindim. 
Stüdyoda olsam tebrik ederdim. 
Bir zamanlar Hakan'a en ağır eleştirileri yazmış biri olarak şunu da söyleyeyim 
Kimsenin seninle kan davası yok sevgili Şükür. Sözlerin ve mesajların, futbolun kadar yapıcı, birleştirici, ülke ve insan sevgisiyle dolu olduğunda sana niye saralım. 
Tam tersine alkışlarız. Böyle bir Hakan Şükür'le gurur duyarız. 
Kutlarım. 



</TEXT>
</DOC>
