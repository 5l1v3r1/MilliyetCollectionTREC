<DOC>
<DOCNO> 405443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonspo42.html </URL>
<DATE> 2005/12/21/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Fener, 9 ay sonra Gaziantep'e mağlup oldu 0-2 maç sonucu 
</HEADLINE>
<TEXT>

     Fenerbahçe ve Gaziantepspor arasında oynanan Fortis Türkiye Kupası maçı Gaziantepspor'un 2-0'lık üstünlüğüyle sona erdi. 
     
     İLK YARI 

     8. dakikada Alex'in ceza yayı üzerinden kullandığı serbest vuruşta, ceza alanı içinde Luciano'nun kafa vuruşunda, kaleci Kaya yatarak direğin dibinde topa iki hamlede sahip oldu. 
     10. dakikada ceza alanı dışında sol çaprazdan Sedat'ın sert şutunda, kaleci Rüştü üzerine gelen topu iki hamlede kontrol etti. 
     19. dakikada Kirita'nın ceza alanı dışından sert şutunda, kaleci Rüştü topu kornere çeldi. 
     20. dakikada Ekrem'in soldan ortasında ön direkte boş kalan Gökhan, sağ ayağının dışıyla şık bir vuruş yaparak, meşin yuvarlağı kaleci Rüştü'nün üzerinden filelere gönderdi 0-1 
     26. dakikada Özgür'ün ceza alanı dışından sert şutunda, meşin yuvarlak yandan auta gitti. 
     28. dakikada sol çaprazdan El Taib'in şutunda, kaleci Rüştü topu yumruklayarak kornere attı. 
     33. dakikada Serkan'ın ceza alanına gönderdiği topu, Luciano kafayla penaltı noktası üzerindeki Önder'e indirdi. Bu futbolcu topu kontrol edemeyince, Bekir topu uzaklaştırdı. 
     34. dakikada Kirita'nın ceza alanı dışından sert şutunda, top az farkla yandan auta çıktı. 
     35. dakikada Serkan'ın sağdan ceza alanına gönderdiği topu arka direkte Luciano kafayla Semih'e indirdi. Genç futbolcunun vuruşunda, meşin yuvarlak üstten auta gitti. 
     45. dakikada ceza alanı içinde kaleci Rüştü ile karşı karşıya kalan Gökhan'ın vuruşunda, kaleci Rüştü'nün eline çarpan top, üst direğe de çarparak, altı pasta bomboş pozisyondaki İlhan'a geldi. Bu oyuncunun kafa vuruşunda, meşin yuvarlak üstten auta giderken, hakem Bülent Yıldırım, İlhan'ın pozisyonunu için ofsayt kararı verdi. 
     Karşılaşmanın ilk yarısı 1-0 konuk ekibin üstünlüğüyle sona erdi. 
     
     İKİNCİ YARI 

     51. dakikada ceza alanı içinde oluşan karambolde Olcan, meşin yuvarlağı Alex'e gönderdi. Brezilyalı futbolcunun sert şutunda top yandan auta gitti. 
     61. dakikada Alex'in sağdan ortasında, ceza alanı içinde Tuncay kafayı vurdu, yan direğe çarpan top altı pastaki Luciano'nun önünde kaldı. Yerde bulunan Brezilyalı futbolcunun yavaş vuruşunda, kaleci Kaya meşin yuvarlağı kontrol etti. 
     63. Tuncay'ın ceza alanı dışından şutunda, top yandan auta çıktı. 
     68. dakikada Serkan'ın ceza alanına gönderdiği topu Semih kafayla Tuncay'a indirdi. Bu futbolcunun röveşatasında, top kaleci Kaya'da kaldı. 
     71. dakikada Alex'in soldan kullandığı serbest vuruşta, kalecinin uzaklaştırmak istediği top altıpasta Tuncay'ın önünde kaldı. Bu futbolcunun yerden vuruşunda, meşin yuvarlak yandan auta gitti. 
     74. dakikada Ümit'in pasıyla savunmanın arkasına sarkan Luciano, kaleciyle karşı karşıya kaldığı pozisyonda topa iyi vuramayınca, kaleci Kaya meşin yuvarlağı kontrol etti. 
     76. dakikada sağdan ceza alanına giren İlhan, Önder'in engellemesiyle yerde kalınca hakem Bülent Yıldırım penaltı noktasını gösterdi. 77. dakikada penaltı atışını kullanan İlhan, topu ve kaleciyi ayrı köşelere göndererek, takımını 2-0 öne geçirdi. 
     80. dakikada ceza alanı dışında sol çaprazdan Alex'in kullandığı serbest vuruşta, Zafer ön direkte kafayı vurdu, meşin yuvarlak yandan auta gitti. 
     83. dakikada Appiah'ın ara pasıyla ceza alanı içinde kaleciyle karşı karşıya kalan Zafer'in yatarak vuruşunda, top kaleci Kaya'da kaldı. 
     87. dakikada sol çaprazdan ceza alanına giren Ivanov'un vuruşunda, top kaleci Serdar'da kaldı. 
     89. dakikada Alex'in soldan kullandığı serbest vuruşta, ceza alanı içinde kafalardan seken topa en son Semih vurdu, meşin yuvarlak üstten auta çıktı. 
     90. dakikada altıpasta Erman'nın kafayla kalecisine gönderdiği topa, araya giren Zafer ayak koydu, meşin yuvarlak kaleci Kaya'da kaldı. 
     Gaziantepspor karşılaşmayı 2-0 kazandı. 
     
     MAÇTAN NOTLAR 

     Fenerbahçeli taraftarlar, Gaziantepspor ile yapılan Fortis Türkiye Kupası maçında, Fenerbahçeyle ilgili açıklamaları nedeniyle Gençlerbirliği Kulübü Başkanı İlhan Cavcav'a tepki gösterdi. 
     Taraftarlar maç öncesinde tribünlerde açtıkları pankart ve dövizlerdeki ifadelerinde, Fenerbahçe ile ilgili açıklamaları nedeniyle Gençlerbirliği Kulübü Başkanı İlhan Cavcav'a tepkilerini dile getirdi. Maraton üst tribünde ''Cavcav İmralı'ya'' ve ''Ordumuz dağlardan, takımımız sahalardan silecek'' yazılı pankartlar açılırken, bazı tribünlerdeki Türk Bayrakları ve ''Cavcav Fenerbahçe Cumhuriyeti'ni ya sev ya terk et'' yazılı döviz dikkat çekti. 
     Migros kale arkası tribününde de kısa bir süre Cavcav için kötü tezahürat yapıldığı duyuldu. 
     
     KALE RÜŞTÜ'NÜN 

     Fenerbahçe Teknik Direktörü Christoph Daum, ligde hiçbir maçta şans vermediği kaleci Rüştü'ye, kupadaki 2. maçta da görev verdi. 
     Fortis Türkiye Kupası B Grubu'ndaki ilk maçta sarı-lacivertli takımın kalesini koruyan tecrübeli futbolcu, gruptaki ikinci maçta Gaziantepspor'a karşı yine kaleye geçti. 
     Daum, yedek kaleci olarak Serdar'ı görevlendirirken, Volkan maç kadrosuna alınmadı. 
     
     MEHMET'İN YERİNE KEMAL FORMA GİYDİ 

     Fenerbahçe, Gaziantepspor karşısına Turkcell Süper Ligi'nin 17. haftasında Denizlispor ile yaptığı maçın kadrosundan iki değişiklikle çıktı. 
     Kaleci Volkan'ın yanı sıra Denizlispor maçında sakatlanan Mehmet de bu maçta forma giymezken, bu futbolcunun yerine Kemal ilk 11'de yer aldı. 
     Sakatlıkları bulunan Nobre, Anelka, Selçuk ile Mahmut Hanefi ve Can kadroda yer almadı. 
     
     HAMİDOU'YA BAŞSAĞLIĞI MESAJI 

     Taraftarlar, çocuğu vefat etmesine rağmen geçen hafta ligde Fenerbahçe ile yapılan maçta forma giyen Denizlisporlu kaleci Souleymanou Hamidou için ''Ölümden başkası yalan. Başın sağolsun'' yazılı pankart açtı. 
     

Stat Fenerbahçe Şükrü Saracoğlu Hakemler Bülent Yıldırım xx, Süleyman Özay xx, Mustafa Sönmez xx Fenerbahçe Rüştü xx Dk. 57 Serdar x , Serkan xx Dk. 73 Zafer x , Önder xx, Luciano xx, Ümit xx, Tuncay x, Aurelio xx, Appiah xx, Kemal x Dk. 46 Olcan x , Alex xx, Semih x Gaziantepspor Kaya xxx, İlhan xxx, Erman xx, Bekir xxx, Faruk xxx, Özgür xxx, Kirita xxx, Sedat xx, Ekrem xx Dk. 58 Aytek xx , El Taib xx Dk. 66 Hasan xx , Gökhan xxx Dk. 86 Ivanov x Goller Dk. 20 Gökhan, Dk. 77 İlhan Penaltı Gaziantepspor      
</TEXT>
</DOC>
