<DOC>
<DOCNO> 400546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/dunya/axdun02.html </URL>
<DATE> 2005/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazak 'sultanı' Nazarbayev 
</HEADLINE>
<TEXT>


MOSKOVA Milliyet 


Kazakistan'da dün yapılan başkanlık seçimlerini, resmi olmayan ilk sonuçlara göre, ülkeyi 1989 yılından bu yana aralıksız yöneten Nursultan Nazarbayev 65 kazandı. 
Kayıtlı yaklaşık 9 milyon seçmen bulunan ülkede toplam 9.597 sandık kuruldu. Seçim yarışına Nazarbayev dışında Jurmahan Tuyakbay, Mels Eleusizov, Alihan Baymenov, Erasıl Abılkasımov katıldı. Seçimi ilk turda kazanmak için oyların en az yarısını almak gerekiyor. 
Oy kullanan seçmenler arasında yapılan anketler exit - poll Nazarbayev'e desteğin yüzde 78 - 85 arasında olduğunu gösterdi. İkinci sırada yüzde 13'lük oy oranıyla Tuyakbay yer aldı. Seçime katılım oranı ise yüzde 75.5 olarak hesaplandı. 
Resmi olmayan ilk sonuçlara göre de Nazarbayev önde gidiyor. Muhalifleri, ekonomide liberal bir çizgi izleyen Nazarbayev'i siyasi rakiplerini baskı altında tutmakla suçluyor. 


</TEXT>
</DOC>
