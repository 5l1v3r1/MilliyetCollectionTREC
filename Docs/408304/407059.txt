<DOC>
<DOCNO> 407059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sonspo13.html </URL>
<DATE> 2005/12/27/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Mehmet Okur 23 sayı attı, takımın en iyi 2. skoreri oldu... 
</HEADLINE>
<TEXT>

     ABD Profesyonel Basketbol Ligi'ne NBA , TSİ bu sabaha karşı yapılan 10 maçla devam edildi. 
     Mehmet Okur, takımı Utah Jazz'ın sahasında Memphis Grizzlies'ı 105-102 yendiği maçta, ilk 5'de forma giyerek 35 dakika sahada kaldı. Okur, uzatma dakikalarına taşınan maçta double-double yaparak 23 sayı, 3'ü hücum 7'si savunma olmak üzere 10 ribaunt, 2 asist, 1 top çalma ve 2 blokluk oyun çıkardı. Takımının en skorer 2. ismi olan Okur, 2 sayılık atışlarda 10'da 4, 3 sayılık atışlarda 4'de 2 ve serbest atışlarda 9'da 9 isabet buldu. 
     Sezonun 12. galibiyetini alan Jazz'da, 24 sayı ve 14 ribauntla double-double yapan Andrei Kirilenko, takımın en skorer ismi oldu. Ayrıca Keith McLeod 22, Matt Harpring de 20 sayıyla galibiyete katkıda bulundu. 
     Ligde 16 galibiyet ve 10 yenilgisi bulunan Memhis Grizzlies'da ise, Pau Gasol 32 sayı ve 11 ribauntla double-double yaparak maçın yıldızı oldu ancak yenilgiyi engelleyemedi. Eddie Jones, Gasol'u 25 sayıyla takip etti. 
     
     MAGIC, EVİNDE YAPTIĞI SON 6 MAÇTA İLK KEZ GALİP 
     Hidayet Türkoğlu'nun takımı Orlando Magic, sahasında Milwaukee Bucks'ı 108-93 yendi. Maça yedek kulübesinden katılan Türkoğlu, 31 dakikada 14 sayı, 1'i hücum 2'si savunma olmak üzere 3 ribaunt, 4 asist, 1 top çalma ve 1 blokluk oyun çıkardı. Türkoğlu, 2 sayılık atışlarda 8'de 4, 3 sayılık atışlarda 2'de 1 ve serbest atışlarda 5'de 3 isabet buldu. 
     Steve Francis 21 sayı, 6 ribaunt ve 6 asist, Grant Hill 20 sayı, double-double yapan Dwight Howard 19 sayı ve 14 ribauntluk performans sergiledi. 4 maçlık yenilgi serisine son veren ve evinde yaptığı son 6 maçta ilk kez galip gelen Orlando Magic'in, 10 galibiyet ve 15 yenilgisi bulunuyor. 
     Sezonun 10. yenilgisini alan Bucks'da ise, Tj Ford'un 19 sayı ve 9 ribauntu, Michael Redd'in 17 sayısı ile Jamaal Magloire'un 14 sayı ve 9 ribauntu, galibiyet için yeterli olmadı. 
     
     Günün diğer maçlarında alınan sonuçlar şöyle 
     Cleveland Cavaliers-Chicago Bulls 102-91. 
     Washington Wizards-Los Angeles Lakers 94-91. 
     New york Knicks-New Jersey Nets 101-109. 
     Minnesota Timberwolves-Phoenix Suns 89-103. 
     Dallas Mavericks-Indiana Pacers 102-80. 
     Seattle Supersonics-Boston Celtics 118-111. 
     Sacramento Kings-Portland Trail Blazers 92-105. 
     Golden State Warriors-Denver Nuggets 112-118. 
     Lige, TSİ yarın sabaha karşı yapılacak 8 maçla devam edilecek. 
     
</TEXT>
</DOC>
