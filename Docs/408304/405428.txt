<DOC>
<DOCNO> 405428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonspo26.html </URL>
<DATE> 2005/12/21/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Türkiye Kupası'nda bugün gol yağmuru... 
</HEADLINE>
<TEXT>

     Fortis Türkiye Kupası'nda saat 14 00'te başlayan karşılaşmalar sona erdi. 
     İşte alınan sonuçlar 
     

Karagümrük 1 -2 Trabzonspor.      FATİH KARAGÜMRÜK 1 - TRABZONSPOR 2 
     Fortis Türkiye Kupası C Grubu 2. hafta maçında Trabzonspor, İkinci Futbol Ligi B Kategorisi ekiplerinden Fatih Karagümrük'ü 2-1 yendi. 
     8. dakikada Yattara'nın soldan kullandığı serbest vuruşta, Fatih ceza sahası içinde kafayı vurdu, ancak meşin yuvarlak kaleci Volkan'da kaldı. 
     10. dakikada Trabzonspor defansının uzaklaştıramadığı topu bir anda önünde bulan Emre, kaleci ile karşı karşıya kaldı. Bu futbolcunun aşırtma vuruşunda, meşin yuvarlağı Tolga'da kontrol etti. 
     29. dakikada Hüseyin'in ceza sahası dışından vuruşunda top üstten az farkla auta gitti. 
     33. dakikada Mehmet'in, Fatih Karagümrük ceza sahasının hemen üzerinden dönerek sert vuruşunda, top direğin dibinden filelerle buluştu 1-0 
     44. dakikada Yattara'nın sağdan ortasına Fatih'in ceza sahası içinde gelişine topa çok sert vuruşunda meşin yuvarlak auta gitti. 
     45. dakikada Fatih Karagümrük mutlak bir pozisyondan yararlanamadı. Emre'nin sağdan kullandığı korner atışında Kerem altı pasta topa kafayı vurdu, ancak kaleci Volkan iki hamlede meşin yuvarlağa sahip olabildi ve karşılaşmanın ilk yarısı Trabzonspor'un 1-0 üstünlüğü ile tamamlandı. 
     
     İKİNCİ YARI 

     48. dakikada Fatih'in pasıyla ceza sahası içinde topla buluşan Hasan'ın dönerek vuruşunda meşin yuvarlak yandan az farkla auta gitti. 
     53. dakikada ani gelişen Fatih Karagümrük atağında kaleci ile karşı karşıya kaldığı pozisyonda düzgün bir vuruş yapan Haydar, meşin yuvarlağı filelere göndererek skoru eşitledi 1-1 
     58. dakikada Göktuğ'un pasında Haydar ceza sahası içinde müsait pozisyonda topu kalecinin üzerinden aşırtmak isterken, iyi vuruş yapamayınca kaleci Tolga meşin yuvarlağa hakim oldu. 
     61. dakikada Yattara'nın sağdan kullandığı korner atışında topa iyi yükselen Fatih'in kafa vuruşunda kaleci Volkan son anda meşin yuvarlağı köşeden çıkararak mutlak bir golü önledi. 
     63. dakikada Feridun sağ kanattan çizgiye inerek ortaladı, müsait pozisyonda topa sahip ceza sahası içinde sahip olan Mehmet'in şutunda kaleci Volkan ayaklarıyla meşin yuvarlağı uzaklaştırdı. 
     80. dakikada Szymkowiak'ın derinleme pasıyla savunmanın arkasında topla bulaşan Fatih, ileri çıkan kaleci Volkan'ın üzerinden aşırtma bir vuruşla topu filelere gönderdi 1-2 
     82. dakikada sağdan Haydar'ın ortasında ceza sahası içinde yükselen Emre'nin kafa vuruşunda topa üstten az farkla auta çıktı. 
     86. dakikada Fatih'in uzaktan vuruşunda top yan direkten döndü ve Trabzonspor karşılaşmadan 2-1 galip ayrıldı. 
     
     YENİ BAŞKANA SEVGİ SELİ 

     Trabzonsporlu taraftarlar, hafta sonunda yapılan olağanüstü genel kurulda başkanlığa seçilen Nuri Albayrak'a sevgi gösterilerinde bulundular. 
     Kendisini tribünlere çağıran taraftarları kırmayan başkan Albayrak, kapalı tribünün öne kadar giderek seyircileri selamladı. Taraftarlar, "Trabzonspor şampiyon, Albayrak başkan" diye tempo tuttular. 
     Maç öncesinde eski başkan Atay Aktuğ ile Nuri Albayrak Protokol Tribünü'nde biraraya geldi. 
     Karşılaşmayı 2000 kadar Trabzonsporlu, az sayıda da Fatih Karagümrük taraftarı izledi. Taraftarlar, kapalı tribüne "Şampiyonluk önemli değil, senin bu adaletsiz arenada vermiş olduğun asil ve onurlu mücadelen yeter" pankartı astılar. 
     

Stat Ali Sami Yen. Hakemler Hüseyin Göçek xx, Bülent Gökçü xx, Tarık Ongun xx. Fatih Karagumrük Volkan xxx, Kerem xx, Sürkan xx, Zafer xx, Özgür xx, Göktuğ xx Dk. 84 Öner x , Haydar xxx, Erkan xx Dk. 74 Hasan x , Ali xx, Emre xx Dk. 86 Ümit , Sertan xx. Trabzonspor Tolga xxx, Feridun xx Dk. 74 Szymkowiak xx , Tayfun xx, Erdinç xx Dk. 69 Eller x , Lee Yong x Dk. 13 Ufukhan xx , Yattara xx, Hüseyin xxx, Hasan xx, İbrahim x, Mehmet xx, Fatih xxx. Goller Dk. 33 Mehmet, Dk. 80 Fatih Trabzonspor , Dk. 53 Haydar Fatih Karagümrük . Sarı kartlar Dk. 11 Lee Yong, Dk 52 Tayfun, Dk. 55 Fatih, Dk. 64 Hüseyin Trabzonspor , Dk. 55 Zafer Fatih Karagümrük .      

     
</TEXT>
</DOC>
