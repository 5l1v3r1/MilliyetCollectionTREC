<DOC>
<DOCNO> 403449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sonspo37.html </URL>
<DATE> 2005/12/14/ </DATE>
<TIME> 22.35 </TIME>
<AUTHOR>  </AUTHOR>
<HEADLINE>
Efes, üstünlüğünü koruyamadı 71-77 
</HEADLINE>
<TEXT>

     Efes Pilsen Basketbol Takımı, ULEB Erkekler Avrupa Ligi B Grubu'ndaki 7. maçında, Hırvatistan'ın Cibona Zagreb takımına 77-71 yenildi. 
     Karşılıklı basketlerle başlayan maçta Efes Pilsen, dışarıda Penn ve pota altında Davison'u durduramayınca, Cibona Zagreb 6. dakikayı 13-12 önde geçti. Periyodun son dakikası içinde pota altında Kaya ve Prkacin ile basketler üreten Efes Pilsen, skoru lehine çevirdi ve ilk periyodu 21-17 önde kapadı. 
     Efes Pilsen ikinci periyotta hücum ve savunmada organize olamadı. Lacivert-beyazlılar özellikle Penn'i durdurmakta zorlanırken, Cibona Zagreb, Markota ve Kus ile sayılar bularak farkı açtı ve ilk yarıyı 12 sayı farkla 45-33 önde tamamladı. 
     Maçın ikinci yarısına savunmada daha disiplinli başlayan Efes Pilsen, ilk 4 dakikada sayı yemezken, Kaya ile farkı kapatmaya başladı. 6 dakikada 14-3'lük bir seri yakalayan lacivert-beyazlılar, Popovic'in basketiyle 26. dakikada farkı 1 sayıya 48-47 indirdi. Bu dakikadan sonra alan savunması yapan Cibona Zagreb, Penn'le sayılar bularak üstünlüğünü korudu ve 3. periyodu 58- önde kapadı. 
     Karşılaşmanın son periyoduna alan savunmasıyla başlayan Efes Pilsen, rakibini dış şutlarda durduramadı. Hırvat ekibi, Marcelic'in 3 sayılık basketiyle 34. dakikada farkı 11 sayıya 68-57 çıkardı. Maçın son bölümünü 5 faullü Markota ve Davison'suz sürdüren konuk ekip karşısında Efes Pilsen, Kaya ve Prkacin ile pota altını zorlamaya başladı ve bitime 1 dakika 45 saniye kala 68-68 beraberliği yakaladı. Son dakikaya 70-69 Cibona Zagreb üstünlüğünde girilirken, Efes Pilsen üst üste hücumlardan boş döndü. Konuk ekip, Kus ve Marcelic'le basketler bulup üstünlüğünü sürdürdü ve maçı 77-71 kazandı. 
     Efes Pilsen, özellikle 3 sayılık atışlarda 18'de 4 gibi düşük biri yüzdeyle oynadı. 
     Maçta Cibona Zagreb'in yedek oyuncuları 31 sayı yaparken, Efes Pilsen'de sonradan oyuna dahil olan oyuncular skora sadece 7 sayı katkıda bulunabildi. 
     Lacivert-beyazlılar, grubundaki 7. maçında 2. yenilgisini aldı. Daha önce kendi sahasında Litvanya'nın Lietuvos Rytas takımına yenilen Efes Pilsen, bu sonuçla kendi evinde üst üste 2 yenilgi almış oldu. 
     
     
Salon Abdi İpekçi Hakemler Fabio Facchini İtalya xx, Gianluca Mattioli İtalya xx, Matej Boltouzer Slovenya xx Efes Pilsen Popovic xx 6, Domercant xx 9, Granger xx 17, Kaya xx 19, Prkacin xx 13, Ender x 2, Kerem xx 5, Alper x, Barış x Cibona Zagreb Penn xxxx 27, Rancic x, Rozic x, Davison xxx 17, Andric x 2, Kus xxx 12, Markota xx 7, Marcelic xxx 10, Skelin x, Bazdaric xx 2 1. periyot 21-17 İlk yarı 45-33 Cibona Zagreb lehine 3. periyot -58 Beş faulle çıkanlar 34.31 Markota, 36.10 Davison Cibona Zagreb , 39.47 Ender Efes Pilsen 
     
</TEXT>
</DOC>
