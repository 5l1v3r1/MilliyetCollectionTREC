<DOC>
<DOCNO> 401639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sondun32.html </URL>
<DATE> 2005/12/08/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
BM, Kosova'da başarısızlığı itiraf etti 
</HEADLINE>
<TEXT>

     Kosova'daki BM yönetimi, ikiye bölünmüş haldeki Mitroviça kentinin birleştirilmesi konusunda başarılı olamadığını itiraf etti. 
     BM Kosova Geçici Misyonu UNMIK sözcüsü Neeraj Singh, yaptığı açıklamada, 1999 yılından bu yana kentin birleştirilmesi yolundaki girişimlerin sonuçsuz kaldığını belirtti. 
     Singh, bununla birlikte, Mitroviça'nın Kosova'nın bir parçası olduğunu, birleştirilmesi yönündeki çabalarını sürdüreceklerini bildirdi. 
     Kosova Barış Gücü KFOR yetkilileri, Uluslararası topluluğun Mitroviça konusunda başarılı olamadığı açıklamasıyla ilgili yorum yapmazken, KFOR'un UNMIK'e görevini yerine getirebilmesi için tam anlamda destek verdiğini belirtiyor. 
     Kentin ortasından geçen İbre nehri, 1999 Haziran ayından bu yana orta yerdeki sınırı oluşturuyor. Kentin güney kesiminde Arnavut, Türk ve Boşnaklar, kuzeyinde ise Sırplar yaşıyor. 
     Mitroviça'yı ikiye ayıran köprüde güvenliği sağlayan KFOR askerleri ve BM Polis Gücü, olası tedhiş eylemlerini engelliyor. 
     Öte yanadan, UNMIK'in Danimarkalı Başkanı Sören Jessen-Petersen'in yarın Mitroviça'nın kuzey kesimini ziyaret edeceği duyuruldu. 
     
</TEXT>
</DOC>
