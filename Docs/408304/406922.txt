<DOC>
<DOCNO> 406922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/yazar/guclu.html </URL>
<DATE> 2005/12/27/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
En büyük sorun işsizlik 
</HEADLINE>
<TEXT>


Şubatta öğretmen ataması yapılacak mı Şu günlerde bana en çok yöneltilen soru bu. Ama henüz şu ana kadar bu sorunun cevabını verecek birini bulamadım. Çünkü bu konuda alınmış bir karar yok. 
Eğitimin biraz dışına çıkıldığında da durum farklı değil. Medyanın ve hükümetin gündeminde ilk sıralarda yer almasa da Edirne'den Ardahan'a Türkiye'nin en büyük sorunu işsizlik. Bu durum, vasıfsız işçiler için böyle de, okumuşlar için farklı mı Değişen bir şey yok. Hatta okullarda yıllarca dirsek çürütenlerde işsizlik oranı çok daha yüksek. 
Gençler gibi, anne babaları da kaygılandıran konuların başında yine işsizlik geliyor. Peki, ekonomiye yön verenlerin bu konudaki görüşleri nasıl 
İşte size bu yöndeki son tepki, hem de hükümete yakın bir kaynaktan. 
İstanbul Ticaret Odası Başkanı Murat Yalçıntaş, "En büyük sorun işsizlik" diyor ve ekliyor 
"2005'ten 2006'ya taşınan en büyük sorun işsizlik. İşsizlik sorununa çözüm üretilmezse kimse rahat uyuyamaz. Herkes istihdama katkı sağlayacak projelere imk n tanımalıdır." 
İstanbul Ticaret Üniversitesi'nde, son bir kez daha dile getirilen bu görüş, Ankara'da ne kadar yankı buldu bilinmez ama 2006'da çok konuşulacağı kesin. 
Başbakan Erdoğan, devletin bir iş kapısı olmadığını daha önce defalarca açıkladı. Öğretmen ve sağlık personeli dışında diğer meslek mensuplarının bu konuda zaten fazla bir beklentisi yok. Ama öğretmen ve doktorlar için en büyük işveren h l devlet. Devletin ise bu konuda kafası karışık. Örneğin 2006'da, hangi branşta ne kadar öğretmen alınacak, başvuralar ne zaman yapılacak, atamaları ne zaman gerçekleşecek Hiç belli değil. 
Bu takvim ve alınacak personel sayısı, bir an önce açıklanmalı ki, gençler kendilerine ona göre bir yön çizebilsinler. Umutları varsa beklesinler. Atama yapılmayacaksa, bilsinler ki, 2006'yı da, önceki yıllar gibi boş yere geçirmesinler. 
Güya bilgi edinme yasası çıktı. Ama değil bir yasa, bin yasa da çıksa, sanki değişen fazla bir şey olmayacak... 

Yabancı dil... 
İktidarların, daha doğrusu Milli Eğitim bakanlarının üzerinde en çok oynadıkları konulardan biri de yabancı dil. Dershaneci mantığıyla çok kısa sürede, çok yeni yöntemlerle dil öğreteceklerini iddia ederler. Ama onlar unutulup gitse de okulda dil öğreneni bulmak hep hayal olur. 
Talim Terbiye Kurulu Başkanı Ziya Selçuk, daha önce kırk defa dile getirdiği yabancı dil projesini, temcit pilavı gibi bir kez daha ısıtıp usta gazetecilerin hizmetine sunmuş. Proje, komiğin de ötesinde hayal ürünü. 
Yeterince öğretmen yok diye birkaç yüz bin öğrencinin anadolu liselerindeki yabancı dille eğitime son veren Milli Eğitim Bakanlığı, şimdi İlkokul 4. sınıftan itibaren herkese ikinci bir dil öğretecekmiş. Yani en az 10 milyon öğrenciye. Hem de nasıl Bu devrimin nasıl gerçekleşeceğini, Ziya Selçuk anlattı. Uygulamayı, yani yabancı dili, yabancı dil bilmeyen öğretmenler yapacakmış. Öğrenci bilgisayarın karşısına geçip, şıkır şıkır konuşacakmış. Bu mucizevi dil öğretim yöntemi, daha sonra halka da açılacakmış... 
Eğitim sendikalarının konuya tepkisi gecikmedi. Onlar da bakansız Milli Eğitim, başkansız Talim Terbiye ve telepati yöntemiyle öğrenebilen öğrenciler istediler... 
Haksız da sayılmazlar. Hata yapma keyfiyeti sadece Talim Terbiye'nin tekelinde değil. Onlar da isteyebilirler. Üstelik onların icra yetkisi de yok. Söylemleri sadece lafta kalıyor. Zararları sadece kendilerine. 
Özetin özeti Eğitimde yeni arayışları takdirle karşılıyoruz. Başarıyla sonuçlanırsa, gerçekleştirenleri ayakta alkışlarız. Ama eğer bu da fos çıkarsa .. Bu projeye, ne kadar ödendi Daha ne kadar ödenecek 



</TEXT>
</DOC>
