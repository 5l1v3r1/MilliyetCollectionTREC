<DOC>
<DOCNO> 401793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sontur10.html </URL>
<DATE> 2005/12/08/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
3 saat rehin alınan Songül Dayağından kaçıp boşandım 
</HEADLINE>
<TEXT>

     
     İZMİR, DHA 
     
İZMİR Konak İlçesi'nde, boşandığı eşi Selçuk G. tarafından tabanca ve bıçakla tehdit edilerek 3 saat balkonda rehin alınan Songül Y., Beni öldüreceğini zannettim, zaman zaman kısa süreli baygınlıklar geçirdim. Evliliğimiz süresince bana şiddet uyguladı. Ne yaparsam yapayım onun şiddetinden kurtulamayınca da boşandım'' dedi. 
     Dün saat 02.00 sıralarında, Eşrefpaşa Semti, 561 Sokak, 2 numaradaki apartmanın 1'nci katında meydana gelen olayda, boşanma davaları bir hafta önce sonuçlanan 30 yaşındaki Selçuk G., Karabağlar'da bir birahanede garson olarak çalışan eski eşi 26 yaşındaki Songül Y. ile işten döndükten sonra konuşmak istemişti. Red cevabı alınca sinirlenen eski güvenlik görevlisi Selçuk G., belindeki tabancayı çekerek Songül Y.'nin başına dayamış, ardından birlikte çıktıkları evde bakıcı 45 yaşındaki İffet Toker ile kızı 6 yaşındaki İ.A.G.'yi yanına çağıran Selçuk G., cep telefonundan 155 Polis İmdat’ hattını arayarak eşini rehin aldığını söylemişti. Polisin ikna çabaları sonrasına bakıcı ve kızını serbest bırakan Selçuk G., tabanca ve bıçakla tehdit ettiği Songül Y.'yle çıktığı balkonda uzun süre polis ekiplerince ikna edilmeye çalışılmıştı. Yaklaşık 3 saat süren rehin alma olayının ardından eski eşini de bırakan Selçuk G., ruhsatsız tabancasıyla teslim olduğu polis tarafından gözaltına alınmış, sorgusunun ardından sevkedildiği adliyede çıkartıldığı mahkemece tutuklanmıştı. 
     Olaydan sonra Atatürk Devlet Hastanesi'nde bir süre gözlem altında tutulan Songül Y., yaşadığı şokun etkisinden uzun süre çıkamadı. Kontrollerinin ardından taburcu edilen Songül Y., ifade verdiği Gasp Büro Amirliği'nde eşinin dayaklarından kurtulmak için boşanma kararı aldığını söyledi. Eşinin kendisine sürekli şiddet uyguladığını söyleyen Songül Y., Akşam kendisini reddedince birden çıldırdı. Üzerime saldırıp elindeki bıçak ve tabancayla beni rehin aldı. O an beni öldüreciğini zannettim, zaman zaman kısa süreli baygınlıklar geçirdim. İkna çabalarının sonuçsuz kalacağını düşünürken sık sık beni öldüreceğini söyleyen eski kocam birden kararından vazgeçip, teslim oldu. O an kızıma kavuşacağım için mutlu oldum. Evliliğimiz süresince bana şiddet uyguladı. Ne yaparsam yapayım onun şiddetinden kurtulamayınca da boşandım'' dedi. 
     
</TEXT>
</DOC>
