<DOC>
<DOCNO> 405757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sonspo22.html </URL>
<DATE> 2005/12/22/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Trabzonspor, Özgür'ü Ankaraspor'a verdi 
</HEADLINE>
<TEXT>

     Trabzonspor'un yeni yönetim kurulu, kadro dışı bıraktığı oyuncusu Özgür Bayer'in Ankaraspor'a transferine onay verdi. 
     Ankaraspor'un bordo-mavili kulübe yaptığı öneri ve bir önceki yönetim kurulu tarafından imzalanan protokolün yeni yönetim kurulu tarafından kabul edildiği kaydedildi. 
     Sayitoğlu, taraflar arasındaki görüşmelerin sonuca bağlandığını belirterek, Özgür'ün bundan sonra Ankaraspor formasını giyeceğini kaydetti. 
     Geçen sezon devre arasında Denizlispor'dan transfer edilen Özgür, bordo-mavili takım forması altında 7 karşılaşmada görev yapmıştı. 
     Bu arada, bordo-mavili kulübün Malatyaspor'da forma giyen Bilal Kısa'nın transferiyle ilgilendiği ve sarı-kırmızılı kulüple takas yapılabileceği öğrenildi. 
     Öte yandan bordo-mavili takımın Antalya kampında Belçika'nın KRC Genk takımıyla hazırlık karşılaşması yapacağı açıklandı. 
     
</TEXT>
</DOC>
