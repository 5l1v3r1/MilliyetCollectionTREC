<DOC>
<DOCNO> 401567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/spor/spo11.html </URL>
<DATE> 2005/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş göz kamaştırdı 3-0 
</HEADLINE>
<TEXT>


Vakıfbank Güneş Sigorta, Avrupa Bayanlar Şampiyonlar Ligi B Grubu'nda Hırvatistan şampiyonu Mladost'u deplasmanda set vermeden devirdi, çeyrek final iddiasını devam ettirdi 


Avrupa Bayanlar Şampiyonlar Ligi'nde ülkemizi temsil eden Vakıfbank Güneş Sigorta, Mladost Zagreb'i deplasmanda 3-0 mağlup ederek çeyrek final şansını sürdürdü. 
Temsilcimiz Hırvat şampiyonu karşısında coştu, pasör Iryna'nın organizatörlüğünde Necla, Neslihan ve Aysun'un mükemmel oyunuyla galibiyete koştu. Karşılaşmanın ilk setini 25-21 önde kapatan Vakıfbank Güneş Sigorta ikinci seti zor da olsa 25-23 aldı. Son sette üstünlüğünü daha da hissettiren sarı-kırmızılılar bu seti 25-15'lik skorla geçerek 3-0'lık galibiyete ulaştı ve B Grubu'ndaki beşinci maçında üçüncü zaferini kazandı. 

Maçın karnesi 
HAKEMLER Zorica Bjelic Sırbistan , Johan Callens Belçika 
MLADOST ZAGREB Rescic 6 , Popovic 7 , Kastelan 6 , Cutura 6 , Petrovic 7 , Dugandzic 6 , Cigic 6 , Kvanstsya 5 , Zahora 5 
V.GÜNEŞ SİGORTA Dos Santos 6 , Iryana 8 , Deniz 7 , Gözde 7 , Aysun 8 , Neslihan 8 , Necla 8 , Ebru 7 
SETLER 21-25, 23-25, 15-25 

Eczacı son nefeste 3-2 

Turuncu-beyazlılar, Portekiz'in Cat Trofa takımını zor da olsa geçti, A Grubu'ndan bir üst tura çıkma şansını sürdürdü 

Avrupa Bayanlar Voleybol Şampiyonlar Ligi A Grubu'nda Türkiye'yi temsil eden Eczacıbaşı, Portekiz ekibi CAT Trofa'yu 3-2 yendi, beşinci maçında ikinci galibiyetini elde etti. Oldukça çekişmeli geçen mücadeleden zaferle ayrılmayı başaran Eczacı, gruptan çıkma şansını sürdürdü. Ekibimiz, 14 Aralık'ta bu maçın rövanşı için Portekiz'de sahaya çıkacak. 

Maçın karnesi 
HAKEMLER Ritvars Alksnis Letonya , Panagiotis Roussakis Yunanistan 
ECZACIBAŞI Naz 6 , Stacey 7 , Nilay 6 , Neriman 7 , Esra 6 , Milada 6 , Gülden 6 , Merve 6 
CAT TROFA Oliveria 7 , Paulino 6 , Benedito 6 , Roche 6 , Barbosa 6 , Silva 6 , Palmeria 4 , Gonçalves 4 
SETLER 25-23, 22-25, 25-16, 22-25, 15-11 


</TEXT>
</DOC>
