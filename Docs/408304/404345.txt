<DOC>
<DOCNO> 404345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sontur05.html </URL>
<DATE> 2005/12/17/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
İmam Hatip kapısında esrar... 
</HEADLINE>
<TEXT>

     Doğan ÇİZMECİ TURGUTLU Manisa , DHA 

      MANİSA'nın Turgutlu İlçesinde, polisin okul önlerinde yaptığı denetimlerde öğrencilere uyuşturucu madde sattıkları iddiasıyla yakalanan 3 zanlıdan 1'i tutuklandı, 2'si tutuksuz yargılanmak üzere serbest bırakıldı. 
     Turgutlu İlçe Emniyet Müdürlüğü Asayiş Bürosu ekiplerinin, 9 Aralık günü Turgutlu Lisesi dış kapısı önünde beklerken şüphelenerek arama yaptığı 29 yaşındaki S.A.'nın üzerinde 8 esrarlı sigara bulundu. Gözaltına alınan S.A., çıkarıldığı nöbetçi makemece tutuklanarak cezaevine gönderildi. 
     
     İMAM HATİP KAPISINDA ESRAR 
     Uyuşturucu satıcıları ile ilgili ihbarları değerlendiren Asayiş Bürosu ekipleri, dün de Turgutlu İmam Hatip Lisesi'nin bahçe kapısı çevresinde yaptıkları aramada, yere atılı iki kağıt parçası içinde içime hazır esrar maddesi buldu. Polis, lise önünde beklemekte olan çeşitli suçladan sabıkalı 21 yaşındaki N.E. ve 18 yaşındaki S.D.'yi gözaltına aldı. Bugün adliye çıkarılan iki zanlı, nöbetçi mahkemece tutuksuz yargılanmak üzere serbest bırakıldı 
     
</TEXT>
</DOC>
