<DOC>
<DOCNO> 406416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/yazar/pulur.html </URL>
<DATE> 2005/12/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Her fıkra Temel'le başlamaz... 
</HEADLINE>
<TEXT>


BÜTÜN fıkraları Karadenizlilere mal etmek ve her fıkraya "Temel bir gün..." diye başlamak moda oldu. 
Oysa her şehrin, her bölgenin iyi kötü fıkra dağarcığı vardır, o bölge insanının özelliklerini belirtir ya da bazı fıkraları her şehrin insanına yakıştırılır. 

ERZURUM fıkraları, diğer bölgelerin fıkralarından geri kalmaz, hatta çoğunu geçer. 
Mehmet Zeki Kılıç ile Yaşar Atnur "Erzurum Fıkraları"nı toplamışlar, hem de Erzurum ağzıyla yazmışlar... x 

ERZURUMLUNUN biri arife günü kendisine yeni bir çakşır, şalvar almış, akşam hanıma rica etmiş 
"Hanım, bu çakşır uzun, bi garış kes de sabahtan geyim " 
"Ben uşahların ustüni hazırlayacam, edemem " 
Baldıza gitmiş, o da bir bahane bulmuş, kızına gitmiş o da atlatmış... 
Akşam yatmışlar, kadının içine düşmüş 
"Ben herifi kırdım, yarın bayram, kalkim de herifin paçasını içeri alım." 
Baldızın da, kızının da uykuları tutmamış, baldız eniştemi kırdım diye, kızı da babamı kırdım diye kalkmışlar çakşırın paçalarını ayrı ayrı birer karış kesip kısaltmışlar. 
Sabah olmuş Erzurumlu kalkmış, çakşırı ayağına geçirmiş, bakmış ki dizlerine kadar kısalmış, açmış ellerini 
"Hey Allahım Ben bunlara herslenim de, sene ne deyim Bayram günü ayazda goydun beni " 

ERZURUMLUNUN biri camiye gider, acele acele kaza namazını kılar, çıkarken imam başına dikilir, elinde kamçı vardır 
"Bu ne biçim namaz kılmak, hele bir töreli kıl bahim " 
Adam namazı baştan kılar, imam gelir sorar 
"Söyle bahim, evvelki namazın mı oldu, yahsa bu namazın mı " 
"Demin kıldığım namaz " 
"Niye " 
"Çünkü bu namaz kamçı rızası içindi, öbürü Allah rızası için " 

BİRİNCİ Cihan Savaşı sonunda Erzurum'a bir Amerikan heyeti gelmiş, Erzurum'un nüfusunu inceleyecekler, Ermeni mi çok Türk mü çok, diye... 
Belediye Başkanı Zakir Bey'e gelmişler, o da tercümana pencereden dışarıyı göstererek şöyle demiş 
"Bakın, şurada, bütün şehri saran bir taşlık var, onun da ortasında yirmide biri kadar çevrilmiş bir başka yer var... O büyük taşlık Müslüman mezarlığıdır, küçüğü de Ermeni mezarlığı. Bunlar kendi ölülerini yemediler ya " 

ERZURUM çaysız olmaz, çay Erzurum kültürünün simgesidir, hem kıtlama içerler, hem de koyu... 
Erzurumlu bir kadın bir köye gitmiş, çay ikram etmişler, kadın çaya bakmış kadehi pencereye tutmuş 
"Burasi Çan köyi, amburasi Kevahor, ahandır çiftlik, az da açık olsa Erzurum gözükeceh " 

"12 Eylül" öncesi Karslılar ile Erzurumlular birbirlerine giriyor, Kars'a giden yolcu otobüslerini bile durduruyorlar... 
Durdurulan otobüslerden birinde bir delikanlı, Karslı akranını sorguya çekiyor, güya dinle ilgisini soruşturacak... 
"Hele Ayat-ül Kürsi'yi ohu baham gardaş " 
Karslı 
"Ağabey oni bülmürem, istersen gulhü'yü ohiyim " 
"Haydi onu oki " 
Karslı okumaya başlayınca, Erzurumlu dışarıda bekleyen birine seslenir 
"Zeçi ağabey, hele bir dinle, bakah gulhü'yü doğru ohir mi " 

x Erzurum kitaplığı. 



</TEXT>
</DOC>
