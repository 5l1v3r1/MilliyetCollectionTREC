<DOC>
<DOCNO> 403145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sonspo40.html </URL>
<DATE> 2005/12/13/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
BEŞİKTAŞ COLA TURKA 89 - BC FMP BELEZNİK 67 
</HEADLINE>
<TEXT>

     Beşiktaş Cola Turka Erkek Basketbol Takımı, ULEB Kupası C Grubu'ndaki 6. maçında, Sırbistan-Karadağ'ın BC FMP Beleznik takımını 89-67 yendi. Karşılıklı basketlerle başlayan mücadelede Savanovic, Marinovic ve özellikle pota altında Pantic ile etkili olan BC FMP Beleznik karşısında üstünlüğü elinde tutmasını bilen Beşiktaş, Elliot, Wright, Ellis ve Kerem'in skorer oyunuyla ilk periyodu 28-19 önde geçti. 
     İkinci çeyreğe de iyi başlamasına rağmen üst üste top kayıpları yapan BC FMP Beleznik, Barış, Wright ve Nedim'i durduramayınca 16. dakikada Beşiktaş farkı 11 sayıya 37-26 çıkardı. Beşiktaş'ın etkili savunması karşısında konuk ekip sayı üretmekte zorlanınca, siyah-beyazlılar devre sonunda farkı 16 sayıya yükseltti 46-30 
     Karşılaşmanın ikinci yarısında üstünlüğü tamamen elinde tutan Beşiktaş, Tolga'nın basketleriyle son periyoda 71-48 önde girerken, karşılaşmadan da rahat bir oyunla 89-67 galip ayrıldı. 
     Bu sonuçla Beşiktaş gruptaki ikinci galibiyetine imza atarken, BC FMP Beleznik ikinci yenilgisini aldı. 
     
     
Salon Akatlar Hakemler Fabio Facchini İtalya xxx, Roberto Chiari İtalya xxx, Matej Boltauzer Slovenya xxx Beşiktaş Cola Turka Kerem xxx 17, Ellis xx 6, Wright xxxx 26, Tolga xxx 14, Elliot xx 7, Kornegay xx 4, Barış xx 6, Nedim xx 4, Mithat xx 3, Umutcan x, Arin x 2, Erdem x BC FMP Beleznik Cvetkovic x, Marinovic xx 8, Savanovic xxx 22, Jorovic x, Pantic xx 7, İlic xx 13, Vasic xx 7, Popovic xx 8, Rasic x 2, Samardsizki x, Krstovic x, Todorovic x, 1. Periyot 28-19 Devre 46-30 Beşiktaş Cola Turka lehine 3. Periyot 71-48 
     
</TEXT>
</DOC>
