<DOC>
<DOCNO> 402576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/sonyas04.html </URL>
<DATE> 2005/12/11/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Ünlü mankenlerin tartışması podyuma taştı 
</HEADLINE>
<TEXT>

     Göksel YAPAR DHA 

ANTALYA'da, bir mağazanın açılışına katılan top modeller, gergin anlar yaşadı. Nilay Dorsa, ünlü manken Tuğba Özay'ın kendisine hakaret ettiğini, Ece Gürsel ve Vahe Kılıçaslan ile bir olup dışladıklarını söyledi. Dorsa, 3 meslektaşı için Bunlar devrini tamamlamış insanlar'' diye konuştu. Manken Özay ise polemiğe girmeye gerek olmadığını, büyük isimlere laf atarak gündeme gelmeye çalışan çok kişi olduğunu belirtti. 
     Atatürk Caddesi'ndeki İkiz Villalar adlı mağazanın açılışına, duyurulan saatten 2,5 saat geç gelen Tuğba Özay, Ece Gürsel ve Vahe Kılıçaslan, meraklı vatandaş topluluğunun doldurduğu mağazanın önünde, gazetecilere poz vermeye başladı. Ardından 5 dakika sonra da Nilay Dorsa geldi. Birbirlerine sarılarak poz veren 3 manken, Dorsa'yı aralarına almadı. Tek başına kalan Dorsa, elbisesinin eteklerini olabildiğince yukarı doğru sıyırıp gazetecilerin dikkatini çekmeye çalıştı. 
     
     KÜÇÜK ÇAPKIN 

     Bu arada elinde basketbol topuyla Dorsa'yı izleyen 13 yaşındaki Mert Selvi'nin eğilerek seksi mankenin bacaklarını yakından görmeye çalışması objektiflere takıldı. Diğer mankenlerle aralarında bir sorun olup olmadığı sorulan Dorsa, Tuğba Özay ile kavga ettiklerini söyledi. Dorsa, İstanbul Atatürk Havalimanı'nda herkesin içinde ve konakladığı otel odasında, Özay'ın kendisine hakaret ettiğini ve Ece Gürsel ile Vahe Kılıçaslan ile birlik olup kendisini dışladıklarını öne sürdü. 
     
     SEÇME LÜKSÜ TANINMIŞ 

     Özay'ın uzun süredir kendisinin arkasından konuştuğunu belirten Dorsa, Etraftakilerden hakkımda konuştuğunu, ekmeğimle oynadığını duyuyorum. Bir insanın ekmeğiyle oynamak kadar kötü birşey olmaz. Bizim ülkemizde, kadro seçme gibi bir lüks tanımışlar bazı mankenlere. Gruplaşmış durumdalar. Ben kimseye yalakalık yaparak iş kapma durumunda değilim'' diye konuştu. 
     
     ODADA HAKARET 

     Aralarında neler geçtiği şeklindeki bir soruya karşılık Dorsa, İstanbul Atatürk Havalimanı'nda Özay herkesin içinde bana, Eğitin bu kızı’ diye bağırdı. Hakaret boyutunda sözler sarf etti. Konakladığımız Dedeman Resort Hotel Antalya'da da, kuaförüm varken odama geldi. Kendisinin üniversite mezunu olduğunu söyledi. Bu işin bir dönemi var. Bunlar, devrini tamamlamış insanlar'' dedi. 
     
     REKLAM YAPIYOR SUÇLAMASI 

     Bunun üzerine gazeteciler, defileden sonra bir odada dinlenen Tuğba Özay, Ece Gürsel ve Vahe Kılıçaslan'a yöneldi. Özay da Böyle bir durum yok'' diyerek az ileride duran Dorsa'yı yanına çağırdı. Ancak Dorsa odayı terk etti. Dorsa'ya 'Eğitin bu kızı' deyip demediği sorulan Özay, Ece Gürsel'e dönerek, Ooo, herşeyi anlatmış bu kız'' dedi. Dorsa'ya nasihat ettiğini söyleyen Özay, şöyle konuştu Gazetecilerin beni çok aradıklarını söyleyerek etrafa hava attığımı söyledi. Ben de bu tür polemiklere gerek olmadığını söyledim. İnsanların kendisini eğitmesi gerekiyor. Üniversite eğitimi anlamında değil, kültürel anlamda. Biz yıllardır neler yaşadık. Tuğba Özay, büyük bir isimdir. Şenay Akay'a, Çağla Şikel'e de laf atıyorlar. Bizim gibi hit isimlere böyle şeyler söylenir. Hülya Avşar'a da laf atarak, onun ismiyle birçok insan gündeme geliyor'' diye konuştu. 
     
     GAZETECİLER DE NASİBİNİ ALDI 

     Özay, röportajın sonunda kameraların kapatılmasını istedi. Kameraların kapatılmasından sonra da gazetecilere, Buna gerek yoktu. Ona reklam yaptırıyorsunuz'' diye çıkıştı. 
     
</TEXT>
</DOC>
