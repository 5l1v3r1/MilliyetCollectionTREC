<DOC>
<DOCNO> 404406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/guncel/agun.html </URL>
<DATE> 2005/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüya gerçek oldu 
</HEADLINE>
<TEXT>


Çocuk Esirgeme Kurumu'nun bu yıl başlattığı uygulama kapsamında bir çocuk yuvasına başvuran 4 aile, yılbaşı gecesini aileleriyle birlikte geçirmenin hasretini çeken çocukları evlerinde misafir etti 

Elif Korap 

Hemen hepsinin, yeni yıla aileleriyle girme hasreti vardı. Anne babaları, kardeşleri, belki dedeleri ya da nineleriyle eski yılı geride bırakıp yeni yıla hep beraber gireceklerdi. Ancak bu hayalleri hiç gerçekleşmedi. Ta ki, Sosyal Hizmetler ve Çocuk Esirgeme Kurumu'nun yeni uygulamasına kadar... 

Uygulama yeni 
küçük çocuk, yeni aileleriyle ve umutlarla 2005'e "merhaba" dedi. Bu yıl Sosyal Hizmetler Çocuk Esirgeme Kurumu'na pek çok aile kimsesiz çocukları yılbaşı gecesi misafir etmek için başvurdu. Ancak aileler iyice tanınmadan bu talep kabul edilemediği için, bu yıl ancak 4 ailenin talebine olumlu yanıt verildi. Yeni başlayan bu uygulamayla şimdilik Bahçelievler Çocuk Yuvası 4 çocuğunu misafir gönderdi. aileden 2'si görüşmeyi kabul etmedi. Ancak Milliyet diğer 2 ailenin yılbaşı kutlamalarına katıldı. Görüştüğümüz 2 aile de gencecik 2 çiftti. 

İlk kez bir çam ağacı süsledi 

2.5 yaşındaki minik Ahmet ise bir doktor çiftin evine misafir oldu yılbaşı gecesi. Ahmet, 1.5 yıldır Bahçelievler Çocuk Yuvası'nda kalıyor. Annesi bakamadığı için doğumundan kısa süre sonra terk etti küçük Ahmet'i. O günden sonra da hiç gelip görmedi. 
Doktor Özlem Yılmaz Mısırcı 29 ise artık onun gönüllü annesi. Doktor eşi Ercan Mısırcı'yla 30 küçük Ahmet'i bayram, doğum günü gibi özel günlerde evlerinde misafir ediyorlar. Özlem Yılmaz Mısırcı, kararlarını şöyle anlatıyor "Ahmet'i ara sıra evimizde misafir ediyorduk zaten ama bu birlikte geçirdiğimiz ilk yılbaşı. Şartlarımız uygun olsa Ahmet'in koruyucu ailesi de olmak isteriz. Henüz genciz. Çocuk sahibi olabiliriz. Ama Ahmet'i bırakmayız. Her zaman bizim oğlumuz. Zaten bize anne ve baba diyor." 

Annesi ziyarete hiç gelmemiş 

Eda henüz 3 yaşında. 10 aylıkken bakıma muhtaç olduğu için Sosyal Hizmetler küçük kızı ailesinden aldı ve Bahçelievler Çocuk Yuvası'na yerleştirdi. Küçük kızın babası yok. Annesi hayatta fakat bugüne kadar kızının ziyaretine hiç gelmedi. Eda'nın kardeşleri de tıpkı onun gibi çeşitli yuvalarda kalıyor. Ve bugüne kadar birbirlerini hiç görmediler. 
Sağlıksız beslenme yüzünden kemik gelişiminde sorun olan fakat tedavi görerek iyileşen minik kız, ilk defa bir yeni yıla aile ortamında girdi. Birol Güngören ve nişanlısı Işıl Barut, 2005'e girerken küçük kızı misafir etti. Birol Güven, 35 yaşında bir fizyoterapist, Işıl Barut ise 24 yaşında bir eğitimci. Birol Güngören, "Nişanlımla 2005'e Eda'yla girmek istedik. Evlendikten sonra da Eda'yı düzenli olarak alacağız" dedi. 

Evde misafir etmek yetmez 

Bahçelievler Çocuk Yuvası Müdürü Abdulkadir Kılıç, bu uygulamanın yeni başladığını söylüyor ve çok önemli bir konuya dikkat çekiyor 
"Yılbaşından önce pek çok aile arayıp çocukları evlerinde misafir etmek istediler. Fakat ancak 4'ünü kabul edebildik. Ailelerimiz kırılmasın, çok iyi niyetli olabilirler ama tanımadan, güvenmeden, yeni başvurmuş bir aileye bir geceliğine de olsa çocukları emanet edemiyoruz. Bu uygulama çok yeni. Aslında 7 yaş üstü çocuklarda çok daha rahat olabilir. Çünkü onlar kendilerini ifade edebilecektir. Ailelerden isteğimiz şu Eğer yardım etmek istiyorlarsa, sorumluluk almayı da kabullensinler. Bu çocukların sevgiye ihtiyacı var. Bu sorumluluğu alabilecek, düzenli olarak ziyaret yapabilecek ailelere kapımız her zaman açık." 




</TEXT>
</DOC>
