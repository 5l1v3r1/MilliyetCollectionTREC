<DOC>
<DOCNO> 405413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonspo11.html </URL>
<DATE> 2005/12/21/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Galatasaray, maçların ilk yarılarında coşuyor... 
</HEADLINE>
<TEXT>

     Turkcell Süper Ligi'nde ilk yarıda 39 golle, 43 gollü lider Fenerbahçe'den sonra en fazla gol atan takım olan Galatasaray, ilk yarılarda coşuyor. 
     Ligde attığı 39 golün 22'sini ilk yarılarda rakip filelere gönderen sarı-kırmızılı futbolcular, ikinci yarılarda ise toplam 17 gol bulabildi. Genelde karşılaşmalara hızlı başlayan Galatasaray, ilk 15 dakikalarda filelere toplam 8 gol atarken, 16-30 dakikaları arasında 6, 31-45 dakikaları arasında ise yine 8 gol bulabildi. Galatasaray'ın, sezonun ilk yarısında en fazla gol attığı periyotlar 1-15 ve 31-45. dakikalar arası oldu. 
     
     ''CİM BOM'', 61-75. DAKİKALAR ARASINDA DURUYOR 

     İkinci yarılarda hızı biraz olsun düşen Galatasaray, 46-60. ve 76-90. dakikalar arasında 7'şer gol buldu. 
     ''Cim bom'', ikinci yarıların ortalarında ise adeta duruyor. Sarı-kırmızı ekip, 61-75. dakikalar arasında gol atmayı unuturken, bu bölümde filelere sadece 3 gol gönderebildi. 
     
     İLK 15 DAKİKALARDA 5 GOL YEDİ 

     Galatasaray, sezonun ilk yarısında kalesinde 17 gol görürken, bunlardan 5'ini ilk 15 dakikalarda kalesinde gördü. 
     Sarı-kırmızılılar, son 30 dakikada ise kalesini rakiplere kaparken, 61-75 ve 76-90. dakikalarda toplam 2 gol yedi. 

     
</TEXT>
</DOC>
