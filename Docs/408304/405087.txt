<DOC>
<DOCNO> 405087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sonspo13.html </URL>
<DATE> 2005/12/20/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Galatasaray'ın en golcü futbolcusu Ümit Karan... 
</HEADLINE>
<TEXT>

     Galatasaray'ın 2005-2006 sezonunda en büyük gol silahı Ümit Karan oldu. 
     Geçtiğimiz sezonun ilk yarı bitimiyle birlikte teknik direktör Gheorghe Hagi tarafından istenmeyen adam ilan edilen ve Ankaraspor'a kiralanan Ümit Karan'ın dönüşü muhteşem oldu. 
     Ümit Karan, Galatasaray'ın bu sezon ilk yarıda 13 golle en fazla gol atan futbolcusu olurken, ligde de gol krallığı yarışında Kayserisporlu Gökhan ile birlikte en üstte yer alıyor. 
     
     NECATİ TAKİPTE 
     Teknik direktör Eric Gerets'in ligde son maçlarda Ümit ile birlikte forvette birlikte şans tanıdığı Necati, takımda golcülükte 9 golle ikinci sırada yer alıyor. 
     Necati'den sonra takımdaki en golcü futbolcu ise Beşiktaş ve Konyaspor maçlarının kahramanı Iliç 6 gol oldu. 
     
     HAKAN ŞÜKÜR'ÜN DÜŞÜŞÜ 
     ''Gol kralı'' unvanına sahip olan Hakan Şükür, ilerleyen yıllarla birlikte düşüşe geçti. 
     34 yaşındaki futbolcu sezonun ilk yarısının son bölümünde takımdan kesilirken, oynadığı 14 maçta fileleri 3 kez havalandırabildi. 
     
     GOLCÜLER 
     Galatasaray'ın ilk yarıdaki toplam 39 golünü atan futbolcular ve gol sayıları şöyle 
     
     
Futbolcular Gol Sayısı Ümit 13 Necati 9 Iliç 6 Hakan 3 Hasan Kabze 2 Hasan Şaş 2 Cihan 2 Altan 1 Heinz 1 
     
</TEXT>
</DOC>
