<DOC>
<DOCNO> 400382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/siyaset/siy08.html </URL>
<DATE> 2005/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İTÜ'de zoraki tek yanlı sempozyum 
</HEADLINE>
<TEXT>


İSTANBUL Milliyet 


Sivil Toplum Kuruluşları Birliği Platformu'nun düzenlediği "Türk-Ermeni İlişkilerinde Tarihi Gerçekler" konulu sempozyum, 15-16 Aralık arasında İstanbul Teknik Üniversitesi'nin İTÜ Maçka Yerleşkesi'nde yapılacak. Platform adına açıklama yapan Prof. Aysel Ekşi, Sivil Toplum Kuruluşları Birliği Platformu'nu, 37 sivil toplum örgütünün bir araya gelerek oluşturduğunu belirtti. 
Prof. Dr. Ekşi, "Sempozyuma davet edilen bazı Ermeni bilim adamlarının 'önce soykırımı tanıyın' şartını koştuklarını" anlattı. Sempozyuma davet edilen Erivan Devlet Üniversitesi Rektörü Prof. Radik Martirosyan'ın, "Davetinizde soykırım yerine 'savaş trajedisi' demeniz bir gerçeğin ink rıdır. Bu gerçek birçok parlamento tarafından tanınmıştır. Bazı ülkelerde 'soykırım yoktur' demek suçtur" diyerek ret yanıtı gönderdiğini bildiren Ekşi, "Konferans zoraki tek yanlı olacak" dedi. 


</TEXT>
</DOC>
