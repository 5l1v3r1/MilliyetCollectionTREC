<DOC>
<DOCNO> 406476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sonspo06.html </URL>
<DATE> 2005/12/25/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Fenerbahçe'de Servet yolcu... 
</HEADLINE>
<TEXT>

     Sürekli oynayamamaktan ve gözden çıkarıldığı’ dedikodularından rahatsız olan Servet'in, Alman kulüpleriyle temasa geçtiği belirlendi. 
     
     Türkiye’den teklif almamış 
     Büyük umutlarla geldiği Fenerbahçe’deki ilk yılında fazla şans bulamayan, iyi başladığı ikinci sezonunun sonlarında sakatlıklar yüzünden takımdan ayrı kalan, bu sene de formayı unutan Servet Çetin, sezon sonunda yolcu. Uzun sakatlık döneminin ardından görev yaptığı Milan maçındaki kötü performansı nedeniyle bazen 18’e bile alınmayan tecrübeli savunma oyuncusunun, kafayı Avrupa’da oynamaya taktığı belirlendi. Hakkında çıkan, Gönderilecek'' söylentilerine çok sinirlendiğini ifade eden Servet, şu ana dek Türkiye’den hiçbir takımdan teklif almadığını vurguladı. 
     
     Avrupa, özellikle Almanya’ 
     Yöneticiler ve teknik heyetin de, takımdan gönderileceği konusunda kendisine birşey söylemediklerini ifade eden Servet, Fenerbahçe’den ayrılması durumunda, sadece Avrupa’da oynayabileceğini kaydetti. Bu konuda bazı gelişmeler olduğunu söyleyen milli oyuncu, Kısa vadede amacım, Fenerbahçe formasını çıkarmamak üzere giymek. Sezon sonunda transferim gündeme gelirse, tercihim Avrupa olacak. Özellikle Almanya’da forma giymek istiyorum'' diye konuştu. Servet’in bir süredir kendisini transfer etmek isteyen Wolfsburg ile temasta olduğu öğrenildi. 
     
</TEXT>
</DOC>
