<DOC>
<DOCNO> 403348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/soneko02.html </URL>
<DATE> 2005/12/14/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Türkiye İş Bankası en ucuz faizli borçlanmayı gerçekleştirdi 
</HEADLINE>
<TEXT>

     Hilal YILMAZ LONDRA İngiltere , DHA 

TÜRKİYE İş Bankası 13 ülkeden 29 bankanın katıldığı 400 milyon dolar tutarındaki kredi anlaşmasına imza attı. 
     Bir yıl vadeli libor artı yüzde 0.575 maliyetli krediyi alan Türkiye İş Bankası, bugüne kadar bir Türk bankasının kısa vadeli borçlanma işlemlerinde aldığı en düşük fiyata imza atmış oldu. Londra'da düzenlenen imza töreninde konuşan Türkiye İş Bankası Genel Müdürü Ersin Özince, Bu gelişmeler Türkiye'ye duyulan güvenin eseri.'' dedi. Türk Bankalarına verilen kredilerde fiyatların giderek ucuzlayıp, vadelerin uzadığına işaret eden Özince, Bu, uluslararası piyasalarda Türk bankalarına duyulan güvenin arttığını gösteriyor. Artık yabancı yatırımcılar ülkemize daha güverek geliyor. Ekonomide ciddi bir davetkar durum var.'' dedi. Özince, Önümüzdeki yıl yüzde 0.50'lelerin altına inmeyi hedeflediklerini belirterek, bu kredileri Türk ihracatçısına da ciddi rekabet ve düşük fiyatla yansıttıklarının altını çizdi. 
     
     GEREKSİZ BORÇLANMA GAYESİNDE DEĞİLİZ 
     580 milyon dolarlık talebi kabul etmediklerini belirten Özince, Gereksiz borçlanma gayesinde değiliz. Ana kaynağımız olan mevduat güzel büyüyor. Türkiye İş Bankası olarak Türk piyasalarının konsantrasyonundan iyi yararlanıyoruz.'' diye konuştu. 
     Londra'da düzenlenen törende konuşan Tokyo Mitsubishi Bankası Başkanı Francesco Carrobi ise Türkiye'nin ekonomide büyük bir istikrar sağladığını ve siyasi istikararla birlikte bu olumlu gelişmelerin sürmesinin dünyaya önemli katkılar kazandırdığını belirtti. 
     
</TEXT>
</DOC>
