<DOC>
<DOCNO> 404094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sontur05.html </URL>
<DATE> 2005/12/16/ </DATE>
<TIME> 07.40 </TIME>
<AUTHOR>  </AUTHOR>
<HEADLINE>
Tecavüz davasında 20 tutuklu, aralarında şair de var... 
</HEADLINE>
<TEXT>

     MUĞLA, DHA 

MUĞLA'nın Ula İlçesi Gökova Beldesi'nde, 15 yaşındaki kız çocuğu F.A.'yı fuhuşa teşvik ettiği ve cinsel ilişkiye girdiği iddiasıyla sevkedildikleri adliyede tutuklanan 12 kişiyle birlikte aralarında Akyakalı Şair Ö.O.'nunda bulunduğu tutukluların sayısı 20'ye çıktı. 
     Ula ilçesi'nde 15 yaşındaki F.A.'ile fuhuş yaptığı, ve fuhuşa zorladığı iddia edilen 8 kişi, dün jandarma tarafından gözaltına alınarak sevkedildikleri adliyede tutuklanarak cezaevine gönderilmişti. 
     
     OPERASYON GENİŞLETİLİNCE 12 KİŞİ DAHA TUTUKLANDI 

     Ula'nın Gökova beldesinde, 2 yıl önce üvey babası E.B.'nin tecavüzüne uğrayan ve bu ilişkiden 1,5 yaşında bir bebek sahibi olan 15 yaşındaki F.A.'ya para karşılığında fuhuş yaptırdığı iddia edilen anneannesi D.D. ve dayısı N.D. de yakalanarak gözaltına alındı. F.A.'nın akrabaları D.D. ve N.D.'nin ifadeleri ve cep telefonlarının kayıtlarını inceleyerak operasyonu genişleten jandarma ekipleri, aralarında Akyakalı Şair Ö.O.'nun da bulunduğu 10 kişiyi daha yakaladı. Gözaltına alınan ve çoğunluğu baba ve oğullardan oluştuğu bildirilen zanlılar, Gökova Jandarma Karakolu'na götürüldü. 
     
     ANNE VE BEBEK KORUMA ALTINDA 

     Jandarma tarafından ifadeleri alınan 12 kişi, sevkedildikleri adliyede, tutuklanarak cezaevine gönderildi. Cezaevindeki üvey babasından olan 2 yaşındaki çocuğu Eskişehir Cezaevi'nde korumaya alınan F.A.'nın ise talimat üzerine Muğla Çocuk Yuvası'nda koruma altına alındığı öğrenildi. 
     
</TEXT>
</DOC>
