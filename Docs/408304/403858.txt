<DOC>
<DOCNO> 403858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/guncel/gun01.html </URL>
<DATE> 2005/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK, davanın naklini istedi 
</HEADLINE>
<TEXT>


Prof. Teziç, Prof. Aşkın'ın 'çete' davasının ilk duruşmasında tahliye edilmemesini, "Üç h kim tutuklu yargılamaya itiraz etti, ama iki h kimin dediği oldu" diye eleştirdi 

ANKARA Milliyet 

YÖK Başkanı Prof. Dr. Erdoğan Teziç, dün bir basın toplantısı düzenleyerek Prof. Dr. Yücel Aşkın'ın yargılanmasıyla ilgili YÖK Başkanlığı açıklamasını okudu. 
Teziç tarafından okunan açıklamada, "Yurtdışından kendi arzusu ile dönmüş olduğu dikkate alındığında Aşkın'ın bir kaçma şüphesinin bulunmadığı aşik rdır. Delillerin savcılıkça toplanmış olması nedeniyle, karartılması ihtimali de yoktur. Bunların mahkemece dikkate alınacağı ümidini taşımaya devam etmek istiyoruz" denildi. Açıklamada, "yargılama sürecinde yöresel hassasiyetler, gerginlikler, usul ve yetki kurallarında ve de tutuklama şartlarında göz önüne alınmayan hususlar ile ilk duruşma günü meydana gelen olaylar" dikkate alınarak davanın başka yere nakli istendi. 
"Yasal imk n olsaydı, YÖK olarak, Aşkın'ın kaçmayacağına ilişkin teminatı vermek isterdim" diyen Teziç, "Reddi h kim talebini nasıl değerlendiriyorsunuz " sorusu üzerine şunları söyledi 
"Savcı, tahliye kararı öneriyor. Önceki kararda muhalefet şerhi veren yargıç tutukluluk halinin devamına katılmıyor. Yeni gelen yargıç tutukluluk halinin devam etmemesini istiyor. Etti üç. İki yargıcımız uygun görmüyor" dedi. 



</TEXT>
</DOC>
