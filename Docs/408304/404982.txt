<DOC>
<DOCNO> 404982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sondun26.html </URL>
<DATE> 2005/12/20/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Silahlı kişiler belediye binasını işgal etti 
</HEADLINE>
<TEXT>

     El Fetih hareketine bağlı silahlı El Aksa Şehitleri Tugayları'nın 15 kadar silahlı eylemcisi, Batı Şeria'daki Milad Kilisesi karşısındaki Beytüllahim belediye binasını, hiçbir gelirleri olmadığı için işgal etti. 
     Belediye binası önündeki maskeli eylemciler, hiçbir gelir kaynakları olmadığını ve Filistin Yönetimi'nden, El Aksa Şehitleri Tugayları'nın Beytüllahim bölgesindeki 300 kadar üyesine sübvansiyon ödenmesi istedikleri için arkadaşlarının bu eylemi yaptığını açıkladı. 
     Maskeli eylemcilerden biri, Beytüllahim Belediyesi'nin binasının Milad Kilisesi'yle karşı karşıya olduğunu hatırlatarak, "Bu eylemi bugün yapmayı tercih ettiler, çünkü Noel arifesinde dünyanın gözü Beytüllahim'de" dedi. 
     Güvenlik kaynakları ve görgü tanıkları, 15 kadar eylemcinin belediye binasına girip, bütün çalışanlardan binayı terk etmelerini istediklerini ve daha sonra kapıları kapattığını ve bazı silahlı adamların da belediyenin çatısına çıkarak mevzi aldıklarını belirtti. 
     
     Eylem sona erdi 

     Batı Şeria'daki Beytüllahim belediye binasını işgal eden El Aksa Şehitleri Tugayları eylemcilerinin, binayı terk ettiği bildirildi. 
     Görgü tanıkları, Beytüllahim valisinin, eylemcilere taleplerinin yerine getirileceği sözü vermesinin ardından, 20 kadar militanın bir saat süren eylemlerini sona erdirdiğini ve binayı terk ettiklerini aktardı. 
     
</TEXT>
</DOC>
