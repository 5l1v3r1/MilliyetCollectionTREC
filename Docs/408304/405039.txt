<DOC>
<DOCNO> 405039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/soneko41.html </URL>
<DATE> 2005/12/20/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Toyota, dünya birinciliğini hedefliyor... 
</HEADLINE>
<TEXT>

     Japon otomotiv devi Toyota, 2006 yılı küresel üretim hedefini 9.06 milyon araç olarak belirledi. 
     Şirket Başkanı Matsuaki Watanabe, düzenlediği basın toplantısında bu yıl 8.25 milyon adet olan toplam küresel üretimlerini gelecek yıl yüzde 10 artırarak 9 milyon adete çıkaracaklarını söyledi. 
     Otomotiv üretiminde dünya birincisi olan General Motors'un GM resmi bir rakam açıklamamasına rağmen bu yıl 9 milyonun biraz üzerinde araç ürettiğini belirten sektör uzmanları, 2003 yılında Ford'u geçerek dünya ikinciliğine yerleşen Toyota'nın bir kaç yıl içinde GM'yi de geride bırakıp birinciliği alacağını bildiriyorlar. 
     Amerikan otomotiv devlerinin mali güçlüklerle boğuştuğuna dikkat çeken uzmanlar, güvenli ve dayanıklı otomotiv üreticisi imajıyla Toyota'nın Kuzey Amerika pazarında bile GM ile Ford'u zorladığını ifade ediyorlar. 
     
</TEXT>
</DOC>
