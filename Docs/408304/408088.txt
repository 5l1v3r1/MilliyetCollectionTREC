<DOC>
<DOCNO> 408088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sonyas14.html </URL>
<DATE> 2005/12/30/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Orhan Pamuk'un İstanbul'u en iyi 5 kitap arasında... 
</HEADLINE>
<TEXT>

     Orhan Pamuk’un İstanbul kitabı, İngiliz Independent gazetesi tarafından 2005 yılının en iyi 5 kitabı arasına alındı. 
     Türkiye’de son dönemin en çok tartışılan yazarlarından olan Orhan Pamuk’un ulusulararası alındaki başarıları sürüyor. İngiltere’nin önde gelen gazetelerinden Independent, Orhan Pamuk’un İstanbul kitabını, yılın en iyi 5 kitabından biri olarak seçti. 
     Boyd Tonkin imzalı yazıda, Orhan Pamuk’un geçtiğimiz günlerde "1915’teki Ermeni katliamı ile ilgili sözlerinden dolayı ulusal kimliğe hakaretten" yargılandığı hatırlatıldı. 
     Gazete, bu yargılamanın Türkiye’nin Avrupa Birliği üyelik müzakerelerine başladığı bir dönemde yapıldığının altını çizdi. 
     İngiltere’de pek çok yazarın da Pamuk’a destek verdiğini belirten gazete, Orhan Pamuk için "dünyada yaşayan en büyük yazarlardan biri" tanımlaması yaptı. 
     İşte Independent gazetesine göre en iyi 5 kitap 
     1- Julian Barnes Arthur George. 
     2- Rupert Thomson Divided Kingdom. 
     3- Hilary Mantel Beyond Black. 
     4- Simon Schama Rough Crossings. 
     5- Orhan Pamuk İstanbul. 
     
</TEXT>
</DOC>
