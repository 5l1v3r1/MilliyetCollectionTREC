<DOC>
<DOCNO> 405600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/yazar/yilmaz.html </URL>
<DATE> 2005/12/22/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Çimentoda yeni oyuncu Türkerler mi Remzi Gür mü 
</HEADLINE>
<TEXT>


Başbakan Tayyip Erdoğan'ın "yakın dostu" ve Türk - İngiliz Ticaret ve Sanayi Odası Başkanı, Gürmen Grup'un patronu Remzi Gür, TMSF'nin Ladik ihalesinde, Türkerler İnşaat'ın patronu Kazım Türker'in yanında olmasını şöyle açıklıyor 
"İngiltere'deki yatırımcılar Türkiye'deki özelleştirmeler hakkında bilgi istiyorlar. Hatta Telsim'i alan Vodafone'nun İngiltere'deki başkanı bile benden Başbakan ile görüşme sağlamamı istedi, ben kendisini devletin ilgili birimlerine yönlendirdim. İhale sürecini hakkında bilgi edinmek için oradaydım. Türker kazanınca, onun yanında beni görenler ikimizi de tebrik etti. Ben çimento işinden anlamam, alanlara hayırlı olsun." 
Kazım Türker de, Gür'ü onaylayan ifadeler kullanıyor "Remzi Bey, ağabeyim gibidir. Ankara'da 5 tane Ramsey mağazası açacağız. İhale işbirliğimiz veya ortaklığımız yok ve olmayacak." 

Armatör Gür 
Gür'ün kayınbiraderi olan Gürmen Grup Genel Müdürü ve Futbol Federasyonu Başkanvekili Hasan Doğan, "Tekstilin ucuz ülkelere kayması nedeniyle grup olarak kendimize seçtiğimiz yeni iş alanları, deniz nakliyesi ve yabancıya konut satışını hedefleyen inşaat sektörü. Çimento işinde yokuz. Gür'ün o sırada görünme nedeni, Kazım Türker Türkerler İnşaat'ın sahibi ile randevusu falan olabilir... Kazım Bey, 1992 yılından beri bayimiz Gür'ün giyim markası Ramsey , aynı zamanda dostumuz" diyor. 
Doğan bundan bir süre önce 4 gemi alarak gemi taşımacılığı işine girdiklerini belirtiyor. Tam da bu dönemde Erdoğan'ın "aile dostu" kuyumcu Cihan Kamer ile aldıkları büyük tonajlı gemide ortaklık kurduklarını belirtiyor. Doğan, gemi fiyatlarının yüksekliğinden yakınsa da, yeni "armatör" aileler arasına katılacakları sinyalini veriyor. 

Konut işi parlıyor 
Kamer, Telsim ihalesini kaybeden Dubai şirketi Emaar Properties ile Büyükçekmece Gölü çevresinde konut işine soyunmuştu. Son dönemin gözde sektörünün inşaat olduğu belli ki, Gür de tercihini bu alandan yana kullanıyor. Doğan "Londra'da mortgage sistemi çok gelişmiş durumda, orada gayrimenkul işi yapıyorduk. Ucuz kredi imk nı doğuran mortgage sisteminin Türkiye'ye gelmesiyle birlikte, güney sahillerinde yabancıya satışa uygun konut yapıp satmak istiyoruz" diyor. 

Türkerler belediyeci 
Ankara Büyükşehir Belediyesi'nin yaptığı işlerde Türkerler'in adı olmazsa olmaz gibi... Limak ve Güriş gibi büyük inşaat firmalarının yanında da ortak olarak karşımıza çıkan Türkerler'in mazisi, Ankara'da bir giyim mağazası. 1995'ten sonra inşaat işlerinde yoğunlaşan Türkerler, Keçiören Raylı Sistem, Ankara doğalgaz hatları, EGO belediye hizmet binaları, Keçiören Belediye Hastanesi gibi inşaatların üstlenicisi. Kolin İnşaat ile İzmir doğalgaz dağıtımını alan Türkerler aynı zamanda İstanbul Belediyesi'ne Bağcılar-Güneşli kavşağını ve İGDAŞ ve İSKİ'ye altyapı tesislerini yapıyor. Türkerler'in çimento sektörüne girişi, Rekabet Kurumu'nun Ladik Çimento ihalesinde "teknik gerekçelerle" Akçansa'yı elemesiyle dikkat çekiyor. 
Şanlıurfa Çimento ihalesi de onaylanan Türker, her iki fabrikaya 298.5 milyon dolar sayacak. 
Rekabet Kurumu'nu baskılayan çevreler ne diyordu Çimento sektörüne yeni oyuncular girmeli Türkerler bu tanıma çok uygun. 



</TEXT>
</DOC>
