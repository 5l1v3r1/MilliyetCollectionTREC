<DOC>
<DOCNO> 406049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sonspo11.html </URL>
<DATE> 2005/12/23/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Galatasaray'da Riva Projesi ilgili genel kurul yarın yapılacak... 
</HEADLINE>
<TEXT>

     Galatasaray Kulübü'nü ekonomik olarak rahatlatacağı düşünülen Riva Projesi ile ilgili kararın verileceği olağanüstü genel kurul toplantısı yarın yapılacak. 
     Toplantı, Galatasaray Lisesi Tevfik Fikret Salonu'nda saat 10.00'da başlayacak. 
     Yönetim kurulu, toplantıda, Beykoz ilçe sınırları içinde bulunan arazi için genel üyelerinden, arazinin tümünü veya bir bölümünü, parsellerini kurulmuş veya kurulacak şirketlere ayni sermaye olarak koymak ve mezkur şirketin hisseleri üzerinde her türlü hukuki tasarrufta bulunmak için yetki isteyecek. 
     Galatasaray Kulübü, proje için Özkan Olcay, Doğan Hasol, Yavuz Zeytinoğlu, İrfan Aktar, Doğu Özgür, Emre Aykar, Firuz Soyuer, Oğuz İmregün, Engin Akçakoca'dan oluşan bir komisyon kurmuştu. 
     
</TEXT>
</DOC>
