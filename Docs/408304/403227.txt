<DOC>
<DOCNO> 403227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/guncel/gun02.html </URL>
<DATE> 2005/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kırmızı sokaklar' New York Times'ta 
</HEADLINE>
<TEXT>


New York Times'ın haberinde, tartışmalara neden olan içki yasağının laik kesim tarafından 'hükümetin İslami köklerine dönüşü' diye yorumlandığı belirtildi 

NEW YORK ANKA 

Bazı AKP'li belediyelerin uygulamaya çalıştığı ve sert tartışmalara neden olan içki yasağı, ABD'de de haber oldu. Amerikan basını, Türkiye'deki içki kısıtlamasını yakından izliyor. New York Times gazetesi, Türkiye'deki içki yasağının askerin içinde de bulunan laik kesim tarafından, "İktidardaki partinin İslami köklerine dönüş" olarak yorumlandığını belirtti. 
Ankara Barosu'nun konuyla ilgili dava açtığının da belirtildiği haberde, Türkiye'deki laik çevrelerin, son zamanlarda hükümetin sosyal ve siyasi hayatla ilgili yeni muhafazak r adımlar atmasından çekindiği belirtildi. Gazetede yer alan haberde, hükümetin söz konusu olayın büyümesi üzerine medya ve muhalefeti suçladığı aktarıldı. 

Eurlings Kötü sinyal 
Bu arada, Avrupa Parlamentosu Türkiye Raportörü Camiel Eurlgins, içki yasağı tartışmalarının Türkiye için "iyi bir sinyal" olmadığını belirtti. İçki yasağının seküler devlet yapısına aykırı olduğunun altını çizen Eurlings, "Hele bu yasağın arkasında dini gerekçeler var ise bu hiçbir zaman kabul edilemez" dedi. 

AKP'li belediyeden otelde içki yasağı 

DHA 
İzmit'te AKP'li Büyükşehir Belediyesi, devraldığı SEKA arazisi içinde bulunan ve misafirhane olarak kullanılan SEKA Park Otel'de ilk icraat olarak alkol yasağı getirdi. Cumhurbaşkanları, başbakanlar, bakanlar başta olmak üzere önemli konukları ağırlayan eski misafirhane yeni otele, yılbaşından itibaren müşteri kabulü başlayacağı belirtildi. Otelin 49 odası bulunuyor. 



</TEXT>
</DOC>
