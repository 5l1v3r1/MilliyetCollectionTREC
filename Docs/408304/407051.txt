<DOC>
<DOCNO> 407051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sonspo05.html </URL>
<DATE> 2005/12/27/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Yok aslında farkları... 4 kulübün bilançoları mercek altına alındı 
</HEADLINE>
<TEXT>

     FANATİK Cüneyt Karakaya 

      Mali altyapısını oluşturan Fenerbahçe'nin tek bir tapulu malı yok. En büyük malvarlığına sahip Galatasaray ise borçta lider durumda. 
     Hep sahanın içiyle ilgilendik, saha dışını es’ geçtik. Bu ikisinin bağlantısını ancak aldığımız yabancı oyuncular kaçtığı, yerliler paralarını alamadığında isyan çıkarınca veya büyük işadamlarından borçlar alınınca anlamaya başladık. Evet yöneticilerin her birisinin kocaman kocaman şirketleri var ve iyi paralar kazanıyorlar. Kimileri kulübüne prestij, kimi piyasa yapmak, kimi ise gönül bağıyla geliyor. Ama futbolcular gibi neden bu insanların performansına da bakmıyoruz. Her gün televizyon önünde olan adamlar acaba kulüpleri için ne yapıyorlar 
     Politik davrananları en iyi bilançolara bakarak anlayabiliriz. Tüm kulüplerin üyelerini toplasanız bu değerlere bakan da 100 kişiyi bulmaz. Ama o bilançolar çok şey anlatır. İşte bu incelemede, 31 Aralık 2004 tarihi itibariyle Fenerbahçe, Galatasaray, Beşiktaş ve Trabzonspor raporlarının karşılaştırmasını ve analizleri bulacaksınız. 
     Daha sonra da 31 Aralık 2005 tarihinde belirlenecek yeni mali bilançolarla birlikte karşılaştırmayı genişleteceğiz. Yani, kulübünüzü yönetenlerin performansını daha iyi tartmış olacaksınız. Yıl sonuna sayılı günler kalmışken bakalım kim ne açıklayacak 
     
     Borcun mu var derdin var 

     90 dakika ardıyla fazla ilgilenmeyenler ve 90 dakika dışıyla ilgilenenler olarak ikiye ayırsak futbola ilgi duyanları, 31 Aralık 2005'' tarihi çok şey ifade ediyor ikinci kısıma aitler için. 
     Kulüplerin 2005 bilançolarını oluşturduğu bu yılın son günü de yaklaştı. Mali Kongreler’de verilen kitapçıklar çok şey anlatır ama içindeki bilgiler -gazeteciler dahil- sadece anlayanadır. Başta dedim ya, futbol onları sadece 90 dakikasıyla ilgilendirir. Biraz onların da bilgi sahibi olması, ilgilenmesi açısından 4 büyük kulübümüzün 31 Aralık 2004 bilançolarını masaya yatırdım. Böylece 2005 bilançolarını daha kolay değerlendireceğiz. Öncelikle son bilanço tarihi, yani 31 Aralık 2004’ten bu yana Fenerbahçe’nin adımlarındaki ivmenin arttığını göz önüne alırsak 2005 bilançosunu daha merakla beklemeye koyuluyorum. Bir süre önce Galatasaray Kulübü İkinci Başkanı Ergun Gürsoy’un da Fenerbahçe bizi geçti'' şeklindeki gündeme bomba gibi düşen açıklamalarında kendisine anlatılmak istenenleri kavrayabileceğine inanıyorum. 
     Faruk Süren, Serdar Bilgili ve Aziz Yıldırım’ın borçlanma konusunda icraatları çok konuşulurken, veriler her şeyi anlatacak gibi. 
     Arkadaş toplantılarında, derbiler sonrası, derste, iş yerinde birbirini kızdırmak isteyenler bu verilere bakıp gerçekleri görmeli ve esasında topun arkasında bir dünya gizli olduğunu anlamalılar. Eğer önlem alınamazsa, yani altyapı tamamlanmazsa ki mali ve idari altyapısını kısmen oluşturan bir tek Fenerbahçe gözüküyor, durum vahim. Yazıyı iyi inceleyin ki, 31 Aralık 2005’te açıklanacak yeni rakamları iyi analiz edebilesiniz ve kulübünüzün nasıl yönetildiğini daha rahat anlayabilesiniz. 
     
     1- Gider e memek 

     Türk Futbolu değil, Türk Sporu’nun yerinde yeller eserken, güzide'' kulüplerimizin mali ve idari son durumları da doğal olarak pek iç açıcı değil. Artık derbi maçlardaki galibiyetlerle, sınır ötesi ikinci sınıf takımlarla oynanan maçlardaki performanslarla iş yürümüyor. Hayat acı gerçeklerle dolu. 
     31 Aralık 2004 resmi'' mali bilançolara göre 4 büyük kulübün incelenmesinden çıkan sonuçlar oldukça çarpıcı oldu. Bu sonuçlar fasa fiso'' değil, kulüplerimizin açıklamış olduğu somut bilgilerdir. İçlerinde benim en çok ilgimi çeken, altyapı giderleri oldu. 
     31 Aralık 2004 tarihinden bugüne 12 ay geçti ve Fenerbahçe’nin görünen harcaması en azından iki üç kat arttı. Hem futbolcu hem yabancı teknik adam hem de tesis harcaması yaptılar. Beşiktaş’ın rakamları da aynı oranlarda devam ediyor. Ama dikkat çeken Galatasaray altyapısıdır. 
     4 büyüklerin amatör futbola yaptıkları harcamalar tablosu , Türkiye’nin futbol yöneticiliği anlayışını bütün çıplaklığı ile gözler önüne seriyor. Sıradan futbolculara trilyonlar ödeyen kulüplerimizin alt yapıya verdikleri değer net bir şekilde görülmektedir. Alt yapı, amatör futbol büyüklerimiz tarafından maalesef net bir şekilde üvey evlat muamelesine tabi tutulmaktadır. 
     Bütçesinde amatör futbol için 1.546.240-YTL ayıran Galatasaray 2004 yılında yaptığı harcamaya mali raporunda yer vermek gereğini dahi duymamıştır. Bu bilanço özensizliklerini anlamak imkansızdır. Trabzonspor da gider kalemleri içinde de amatör futbol yer almamıştır. Karadeniz kulübünün 31 Aralık 2004 gideri ise 1.087.500 YTL bunun 587.500 YTL’si devam eden Altyapı Kamp Eğitim Merkezi inşaatıdır iken gördüğümüz rakamlar da -0- olarak kayda geçirilmiştir. Kısaca söylemek gerekirse ilgisizlik acı bir tablodur. 
     Yıllardır bu biriminden çıkardığı futbolcularla Türk futboluna damga vurmuş sarı kırmızılılar altyapıya yap a madığı harcamalarla bir anlamda kendisine de Türk futboluna da darbe vuruyor. Fenerbahçe altyapı hocalarının emin kaynaklardan aldığım bilgilere göre 3 antrenörün her birinin 10’ar bin euro civarında maaş aldıklarını öğrendim. Galatasaray’ın aynı değerdeki hocalarına verdiği maaşlar ise ortalama 1,5 milyar civarıymış. Bunun yarısının da yol parasına gittiği iddiası var. Tabi bir yöneticinin bu konudaki rakamlarımızı kesin yalanlamasını da ekleyelim. 
     Hal böyle iken kim kimden ne bekliyor. Yukarıda gördüğüm rakamlar 31 Aralık 2005 bilançolarında oldukça farklı olacak. Büyük ihtimalle Fenerbahçe arayı açmış olarak 1. sırada, Beşiktaş arkasında ve Galatasaray ile Trabzonspor yine sonlarda. Umarım tahmin ettiğim tablodan uzak bir görüntü ortaya çıkar. Galatasaray’ın altyapı futbolcuları birer cevher, düzgün bir çalışmayla çok kaliteli oyuncular çıkartılabilir. Bu işe gönüllü birçok insan da var. Eminim Özhan Canaydın da bir şeyler yapmak istiyordur. Fakat mali durumun çok kötü oluşunu Iliç ve Heinz’e toplam olarak yaklaşık 5 milyon euro bonservis ödeyenler kulüpte altyapıya bütçe ayırmamanın sebebi olarak ileri sürülmesini kabul etmek mümkün değildir. Böylece Fenerbahçe ve Beşiktaş da arayı açmaya başlayacak. Gözlerden uzak Trabzonspor ise altyapıya ciddi anlamda gider yapmaya ne zaman başlayacak, bekleyip göreceğiz. 
     Fatih Terim’in bazı çabaları var. Türkiye’yi tarıyor yeni futbolcular için. Uğraşları bir yana, kulüplerimiz didinmezse eski yeni fark etmez, Türk Lira’cıklarımız Heinz, Appiah, Ailton''lara artarak gitmeye devam edecek. 
     
     2- Ağa Galatasaray 

     4 büyük kulübün 31 ARALIK 2004 tarihi itibariyle mal sahibi olduğu tapulu mallar 
     
     GALATASARAY 

     Riva Arazisi 1,175,000 metrekare Tapulu mal. 
     Florya Metin Oktay Tesisleri 22,627 metrekare Tapulu mal. 
     Kuruçeşme Adası 2,520 metrekare Tapulu mal. 
     Ali Sami Yen Stadı yanında arsa 2,127 metrekare Tapulu mal. 
     Hasnun Galip Sokak Kulüp merkezi 3 katlı bina Tapulu mal. 
     Erenköy’de 3 adet lüks daire 550 metrekare Tapulu mal. 
     Not Ayrıca Kalamış, Ali Sami Yen gibi devletten kiralanmış araziler mevcuttur. 
     
     BEŞİKTAŞ 

     Fulya Arsası 50,340 metrekare Tapulu mal. 
     BJK Plaza Binası A ve B Blok’ta 3 bölüm Tapulu mal. 
     Üsküdar’da daire 2 no’lu bir daire Tapulu mal. 
     Not Ayrıca Ümraniye Tesisleri, İnönü Stadı gibi devletten kiralanmış araziler mevcuttur. 
     
     FENERBAHÇE 

     Fenerbahçe’nin mal sahibi olduğu hiçbir tapulu mülkü yoktur. Saraçoğlu, Faruk Ilgaz, Samandıra, Dereağzı Tesisleri’nin tamamı devletin çeşitli kuruluşlarından kiralanmış araziler üzerinde bulunmaktadır. 
     
     TRABZONSPOR 

     Aynen Fenerbahçe gibi hiçbir tapulu mülkü yoktur. Mevcut tüm tesisleri devletten kiralanmış araziler üzerinde bulunmaktadır. 
     Bu tablo da üzerinde durulması gerekecek kadar ilginç. Galatasaray’ın mal varlığı, bırakın Türkiye’yi dünya kulüpleri içinde gayrimenkul zengini olarak baş sıraları alıyor. Bugün Galatasaray Adası, Riva Arazisi ve Florya’daki arazinin paha biçilmez değeri gözardı edilemez. Tabi zamanında bu değerleri kulübe kazandıran eski’ başkan ve yöneticilerin gösterdikleri çabanın ve ileri görüşün önemi bugünlerde çok daha iyi anlaşılmaktadır. Eski’yi tırnak içine aldım çünkü, bugünküleri baba parasını çarçur eden çocuklara benzetiyorum. 
     O günlerin Galatasaray zihniyetinin ileri görüşünü son yıllarda Beşiktaş’ın hayata geçirmekte olduğunu gözlüyoruz. Almaya başladıkları taşınmazlarla bir anlamda kulübün geleceğini de kurtarıyorlar. 
     Şimdi, Fenerbahçe’nin yanı sıra Türk Futbolu’na yapmış olduğu tesis ve zihniyet yatırımıyla günümüze damgayı vuran Başkan Aziz Yıldırım’ın bu tarz girişimler yapacağını ümit ediyorum. Herhalde yine bir bildiği vardır kendisinin. 
     
     3- Evdeki hesap 

     Galatasaray’ın mali durumunun bozuk olduğunu sağır sultan, hatta transfer çalışmaları nedeniyle Rio Festivali’ndekiler bile duydu. Özhan Canaydın göreve gelişiyle birlikte mali disiplin getirerek borçları azaltacağını her fırsatta tekrar etti. Spor basınımızdaki ve camialardaki parmak kaldırmaktan başka işe yaramayan’ mensuplar da sadece futbol takımı sonuçlarına baktığı için yermekten başka bir şey yapmadılar. Her şey Galatasaray İçin Platformu'' üyelerinin son hazırladıkları raporda dile getirdikleri beklenti şuydu ki Gerekirse 5 yıl şampiyon olmayalım ama mali durumumuzu düzeltelim''. Bu hassaslıktaki bir isteğin altında yatanları iyi incelemek lazım. Galatasaray Yönetimi de elinden geleni yapmaya çalışıyor. Fakat uğraşları doğru yaptıklarını göstermez. İnceleyelim Yani Galatasaray dışındaki büyükler 2004 yılını ciddi gider fazlaları ile kapatmışlardır. Bu dikkatli harcama yapıldığının kanıtı olmasına rağmen sarı kırmızılı yönetimin 2005 rakamları benim dışımda da herkes tarafından merakla beklenmektedir. 
     BJK FUTBOL A.Ş.’nin kurulması ile Profesyonel Futbol, geliri ve gideri ile bu şirkete devredilmiştir.Beşiktaş Kulübü mali raporlarında profesyonel futbola yer verilmemiştir. Bu nedenle yukarıdaki Beşiktaş gelir ve giderleri profesyonel futbolu içermemektedir. Ancak Beşiktaş’ın 2004 yılında yaptığı büyük transfer harcamaları ve ligde aldığı başarısız sonuçlar esas alınırsa profesyonel futbol giderlerinin de, gelirlerinin çok üzerinde olduğu şüphesizdir. 
     Fenerbahçe’nin yukarıdaki 86.491.521-YTL gelirin 31.164.813-YTL’lik kısmı FB Sportif A.Ş. hisselerinin halka arzı sonucu elde edilen faaliyet dışı gelir olması nedeniyle sadece 2004 yılı için tahakkuk etmiş arızi bir gelirdir. Bu nedenle yukarıdaki karşılaştırmanın eşit şartlarda olması için Fenerbahçe’nin 2004 fiili gelirini 55.326.708-YTL kabul etmek gerekmektedir. Son iki sezonun şampiyonu olan, ülkenin en modern ve yüksek kapasiteli stadına sahip olan Fenerbahçe’nin 2004 yılını 39.600.408-YTL gider fazlası ile kapatması 31.164.813-YTL halka arz gelirinin düşülmüş haliyle oldukça düşündürücüdür. Aziz Yıldırım ve yönetiminin de bu konuyla ilgili gelişmeler kaydettiğini ümit ettiğim 2005 yılı rakamlarını dikkatle bekliyorum. 
     
     4- Bankam sağolsun 

     Borç ve taahhütler tablosunda 4 Büyük kulübün borç yükleri hakkında genel ve mali raporlara bağlı bir değerlendirme yapabilmek amacı ile borç alacak mahsubu yapılmadan her kulübün 31.12.2004 tarihi itibariyle toplam borç taahhütleri ile bunların içinde yer alan ve beraberinde sürekli bir finansman gideri getiren banka borçları sıralanmış. 
     Görünen şu ki yıllardır borçları medya gündeminden düşürülmeyen Galatasaray’ın yanında Trabzonspor hariç’ diğer iki Büyük Fenerbahçe ve Beşiktaş da ciddi borç yükü altındadır. Birinci sırada yer alan Galatasaray’ı yalnız bırakmamışlardır. 
     Beşiktaş Futbol A.Ş.’nin profesyonel futboldan doğan borçları yukarıdaki tutarlara dahil değildir. Hesaplar Kulüp BJK Futbol A.Ş. olarak konsolide edilecek olursa Beşiktaş’ın borç yükünün artması kuvvetle muhtemel. 
     Galatasaray’ın borç tutarı içinde GS Sportif A.Ş.’nin AIG’ye ait hisselerinin kulüp adına UNIT firması tarafından geri alınması için ödediği 23.500.000- dahildir. 
     Galatasaray ve Fenerbahçe kulüplerinin 2004 yılı içinde hiçbir finansman geliri yoktur. Buna karşın Beşiktaş’ın 4.619.820-YTL , Trabzonspor’un da 14.367-YTL finansman geliri vardır. 
     Finansman giderleri tablosu , önceki yıllarda banka kredisine hemen hemen hiç başvurmayan Fenerbahçe’nin , ayrıca Beşiktaş’ın da bankalara kredi kullanımı için başvurduğunu göstermektedir. 
     Galatasaray’ın genel kurul ve çeşitli toplantılarında kulübün sportif başarılarla dopdolu son 8-9 yılında, ödemiş olduğu faiz, komisyon ve kur farklarından oluşan FİNANSMAN GİDERLERİ'' nin 90.000.000- ’a ulaştığı, sözlerine itibar edilen bazı üyeler tarafından önemle dile getirilmiş, yönetimler uyarılmış olmasına rağmen, bu uyarılar yönetimler tarafından dikkate alınmamıştır. Yukarıdaki tablolarda görünen o ki Galatasaray’ı çok ciddi mali sıkıntılara sokan banka kredisi kullanma hastalığı diğer iki büyük kulübümüz Fenerbahçe ve Beşiktaş’a da sirayet etmiş durumdadır. Bu tablo özellikle 3 büyüklerin çok büyük ölçüde bankalar tarafından finanse edildiği sonucunu gösteriyor. 
     31 Aralık 2004 itibariyle kulüplerimizin banka kasa mevcutları, nakit para, portföydeki vadeli vadesiz çekler ve kredi kart sliplerinden oluşmaktadır. Ülkenin 100.000.000-USD mertebelerinde bütçelerini yönetmek üzere yola çıkan,adeta mangalda kül bırakmayan özellikle Galatasaray ve Fenerbahçe kulüplerinin yıl sonunu böylesine düşük kasa banka mevcutları ile kapatmaları çok düşündürücüdür. 
     Beşiktaş’ın olumsuzluklarla dolu 2004 yılını diğer büyüklerin çok üzerinde kasa banka mevcudu ile kapatmaları ise oldukça ilginç bir gösterge olarak belirmektedir. 
     Şimdi bekleyelim ve elimizdeki verileri 31 Aralık 2005 bilançolarıyla karşılaştıralım, bakalım kim ne kadar yemiş şişmanlamış, kim yeterli besini alamayıp hastalanmış. 
     
     KISA VE UZUN VADELİ 31.12.2004 BORÇ VE TAAHHUTLER 

     KULÜP NAKDİ VE BANKA TOPLAM BORÇ. 
     Galatarasay 91.542.848 204.155.775. 
     Fenerbahçe 38.337.824 145.083.720. 
     Beşiktaş 6.710.500 92.225.468. 
     Trabzonspor 0 6.122.270. 
     
     2004 yılı finansman giderleri 

     

KULÜP FİNANSMAN TOPLAM Galatarasay 8.998.137 14 Fenerbahçe 5.577.516 9 Beşiktaş 2.695.904 6 Trabzonspor 338.199 1      Not Değerler YTL cinsidir. 
     
</TEXT>
</DOC>
