<DOC>
<DOCNO> 401669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/soneko08.html </URL>
<DATE> 2005/12/08/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Vergi iadesi uyarısı 
</HEADLINE>
<TEXT>

     İstanbul Serbest Muhasebeci Mali Müşavirler Odası'nın İSMMMO hesaplamalarına göre, 2004 yılı için asgari ücretli toplam 349 YTL, ayda ortalama net 1000 YTL ücreti olan çalışan ise 787 YTL vergi iadesi alacak. 
     Özellikle bu dönemde sahte fiş-fatura düzenleyenlerin sayısında artış oluyor. Bu nedenle çalışanların dikkatli olması gerekiyor sahte fiş, fatura düzenlemek kadar bunları kullanmak da suç sayılıyor. 
     
     VERGİ İADESİ UYARISI 

     Kocaeli’nde, geçen yıl 22 bin 687 ücretlinin, 15 milyon 503 bin 384 YTL değerinde 238 bin 659 adet sahte veya geçersiz belge verdiği tespit edildi. 
     Kocaeli Vergi Dairesi Başkanı Bekir Bayrakdar, AA muhabirine yaptığı açıklamada, bazı kamu kurum ve kuruluşları ile özel sektörden ücret gelir elde edenlerin 2004 yılına ait harcama belgeleri üzerinde inceleme yaptıklarını söyledi. 
     Bayrakdar, inceleme sonucunda, harcamaların ücretlinin kendisi, eşi ve çocukları tarafından yapılmaması, ücretlinin ücreti ile eşdeğer olmaması nedeniyle, toplam 22 bin 687 ücretlinin 15 milyon 503 bin 384 YTL tutarında 238 bin 659 adet sahte veya geçersiz belge verdiğini tespit ettiklerini belirtti. Bayrakdar, şöyle konuştu 
     "İnceleme sonunda ücretlilere, 553 bin 590 YTL tutarında haksız vergi iadesinin ödenmesi önlendi. Ancak, yıl sonu geldiği için özellikle bu dönemde sahte fiş-fatura düzenleyenlerin sayısında artış oluyor. Bu nedenle çalışanların dikkatli olması gerekir. Sahte fiş, fatura düzenlemek kadar bunları kullanmak da suçtur. 
     Bu kişilerden öncelikle, vergi iadesini faiziyle birlikte geri alıyoruz. Ayrıca para cezası veriyoruz. Bununla da bitmiyor. Savcılığa suç duyurusunda bulunuyoruz. Bu suçun cezasının 6 aydan 3 yıla kadar hapis olduğu unutulmasın." 
     
     BİR TON PİRİNÇ FATURASI OLMAZ 

     Bayrakdar, vergi iadesine konu olan harcamaların ücretlinin kendisi, eşi ve çocukları tarafından yapılması ve satın alınan mal ve hizmetlerinin bunlar tarafından tüketilmesi gerektiğini bildirdi. 
     Ücretlinin ücreti ile eşdeğer olmayan veya bunlar tarafından tüketilmeyen mal ve hizmetlerin vergi iadesine konu edilemeyeceğini ifade eden Bayrakdar, şunları kaydetti 
     "Bu nedenle, Hal komisyoncularından alınan sebze ve meyve faturaları, düğün, ziyafet ve iftar yemeklerine ait toplu faturalar vergi iadesine konu olamaz. 
     Sözgelişi, 1 ton pirinç, 700 kilo et veya günlük 100 ekmek alımı gibi harcamalar gerçek tüketime yönelik değildir. Bu faturalar gerçek harcamayı yansıtmadığı için geçerli değildir. 
     
     KİRA KONTRATINI VERGİ İADESİ'NDE KULLANIRKEN... 

     Konya Serbest Muhasebeci ve Mali Müşavirler Odası SMMMO Başkanı Ahmet İçyer, kira kontratının tek başına bir belge niteliğinde olduğunu, doğruluğunu kanıtlamak için banka dekontu gibi unsurlara ihtiyaç olmadığını söyledi. 
     İçyer, AA muhabirine yaptığı açıklamada, Aralık ayının gelmesiyle birlikte fiş biriktirme, harcama belgesi tanzim etme ve düzenleme telaşının başladığını belirtti. 
     Katma Değer Vergisi'nin KDV iade avantajından en yüksek düzeyde yararlanmak isteyen kişiler için vergi iade zarfı içine konulan en önemli kalemlerden birini kira kontratlarının oluşturduğunu anlatan İçyer, şunları kaydetti 
     ''Kira kontratının vergi iadesinde kullanılması konusunda vatandaşlara yanlış bir şekilde aktarılan ve pek çok kişinin yanlış bildiği bazı noktalar var. Bunlardan biri vergi iadesinde harcama belgeleri arasında gösterilen kira kontratının tek başına geçerli olmadığıdır. Oysa, kira kontratı tek başına bir belgedir. Doğruluğunu kanıtlamak için banka dekontu gibi unsurlara ihtiyaç yok. Bu nedenle vatandaşlarımızın kontratı vergi iade zarfını koyup, zarfın üzerine de tutarı yazmaları yeterlidir.'' Bu konuda bir başka belgeyle kontratın gerçek olduğunun ispat zorunluluğunun olmamasının temel nedeni olarak üzerindeki çok sıkı vergi denetimini gösteren İçyer, ''Zaten vergi üst limitini aşan kira kontratları sıkı şekilde kontrol edilecek. Çünkü, iade zarflarından çıkan kontratlar, ciddi şekilde çapraz vergi kontrolüne tabi tutuluyor. 2005 yılı için, bir yıllık ev kirası geliri bin 800 YTL, bir yıllık işyeri kirası geliri ise 12 bin YTL'yi geçen kişiler beyanname vermek zorunda kalacak'' diye konuştu. 
     
     VERGİ İNDİRİMİ HESAPLAMA ÖRNEK TABLOSU 

     İSMMMO Vergi İadesi Raporu'nda yer alan, aylık ücretlere göre alınacak vergi iadesi tutarları şöyle 
     

2005 Aylık 
. 
YTL 2005 Kümülatif 
Vergi Matrahı 
YTL Toplanabilecek 
Belge Tutarı 
YTL Vergi İadesi 
Tutarı 
YTL 350 4.984,80 4.984,80 349 500 7.150,58 7.150.58 484 750 10.934,05 10.934.05 635 1.000 14.717,36 14.717.36 787 1.250 18.736,55 18.736.55 948 1.500 22.774,55 22.774.55 1.109 1.750 26.810,15 26.810.15 1.270 2.000 30.911,66 30.911.66 1.434 2.250 35.236,70 35.236.70 1.608 2.500 39.559,57 39.559,57 1.780 3.000 48.205.06 48.205.06 2.126 3.500 56.850.61 56.850.61 2.472 4.000 65.496.13 65.496.13 2.818 5.000 83.158.96 83.158.96 3.524      

     
</TEXT>
</DOC>
