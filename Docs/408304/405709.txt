<DOC>
<DOCNO> 405709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/soneko62.html </URL>
<DATE> 2005/12/22/ </DATE>
<TIME> 20.35 </TIME>
<AUTHOR>  </AUTHOR>
<HEADLINE>
Doğuş Otomotiv, DOD markasını satın alacak 
</HEADLINE>
<TEXT>

     Doğuş Otomotiv Servis ve Ticaret A.Ş, 2. el araçların değerlendirilmesi ve satışına yönelik DOD markasının VDF Otomotiv Servis ve Tic. A.Ş'den 500 bin dolar karşılığında satın alınmasına karar verdi. 
     Doğuş Otomotiv'den Borsa'ya gönderilen açıklamada, sağlanan anlaşmanın DOD markasını ve kullanım hakkını, bilgisayar sistemi donanımını, bilgisayar yazılımları ve bunların kullanım haklarını, internet web sayfasını ve müşteri veri tabanını kapsadığı bildirildi. 
     Doğuş Otomotiv Yönetim Kurulu ayrıca, şirketin mülkiyetinde bulunan Yalova Yolu üzerindeki arsaların üzerinde Garanti Gayrimenkul Yatırım Ortaklığı A.Ş. tarafından bir otel, oto showroom ve alışveriş merkezi projesi geliştirilmesi kararı aldı. 
     İMKB'ye gönderilen açıklamaya göre, yatırımla ilgili tüm giderler Garanti GYO tarafından üstlenilecek. Projenin mülkiyeti yüzde 71 oranında Garanti GYO'ya devredilecek. Bu çerçevede, projeden elde edilecek hasılatın yüzde 29'unu Doğuş Otomotiv alacak. 
     
</TEXT>
</DOC>
