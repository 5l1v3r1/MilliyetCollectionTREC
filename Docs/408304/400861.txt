<DOC>
<DOCNO> 400861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/ekonomi/eko09.html </URL>
<DATE> 2005/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler hafta sonu tembellik yapıyor 
</HEADLINE>
<TEXT>


EKONOMİ SERVİSİ 

MasterCard'ın araştırmasına göre, hafta sonu tatillerinde Türkler dinlenmeyi, Almanlar partiyi, Rumenler ise romantizmi tercih ediyor. 
MasterCard'ın 13 ülkede 5 bin tüketici üzerinde yaptığı araştırmaya göre Almanların yüzde 95'i ve Rumenlerin yüzde 94'ü mükemmel bir hafta sonu için ailenin çok önemli olduğuna inanırken, bu ülkeleri yüzde 93'le Türkler takip ediyor. 
Çeklerin yüzde 71'i, Türklerin yüzde 35'i hafta sonunda kayınvalide ya da kayınpederleriyle birlikte olmak istemiyor. Rumenlerin yüzde 88'i hafta sonu için romantizmin gerekli olduğunu düşünürken, Türklerin ise yüzde 45'i bu görüşü ifade etti. Türklerin yüzde 73'ü tatillerini yurtdışında geçirmeyi hayal ediyor. Almanların yüzde 88'i, Türklerin yüzde 75'i güzel bir hafta sonu için mükemmel bir yemeğin gerekli olduğunu söyledi. 


</TEXT>
</DOC>
