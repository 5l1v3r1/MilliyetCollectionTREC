<DOC>
<DOCNO> 405704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/soneko57.html </URL>
<DATE> 2005/12/22/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
İMKB... Yapı Kredi hisseleri yüzde 7.89 değer kazandı... 
</HEADLINE>
<TEXT>

     Yapı ve Kredi Bankası hisseleri bugün yüzde 7.89 değer kazandı. 
     Koçbank tarafından Yapı ve Kredi Bankası ortaklarına 1 YTL nominal değerli YKB hissesi için önerilecek çağrı fiyatı olarak Sermaye Piyasası Kurulu'na SPK sunulan 5.35 YTL'nin, Koçbank'ın YKB hisselerinin blok alımında doğrudan ve dolaylı yollarla ödediği en yüksek tutarın altında olması nedeniyle kabul edilmemesinin ardından dün 2. Seansta işleme kapatılan Yapı Kredi Bankası hisseleri bugünü yüzde 7.89 oranında artışla tamamladı. 
     Dünkü 1. Seansı 5.70 YTL'den kapatan Yapı Kredi hisseleri, bugünkü 1. Seansta saat 10.00'dan itibaren tekrar işlem görmeye başladı. 1. Seansı yüzde 7.02'lik artışla 6.10 YTL'den tamamlayan YKB hisseleri, 2. Seansta da yüzde 0.82 artarak 6.15 YTL'den günü kapattı. YKB Hisselerindeki günlük artış yüzde 7.89'a ulaştı. 
     YKB hisseleri, bu artış oranıyla günün en çok değer kazanan 6. hisse senedi oldu. 
     
</TEXT>
</DOC>
