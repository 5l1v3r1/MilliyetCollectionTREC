<DOC>
<DOCNO> 400467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/soneko18.html </URL>
<DATE> 2005/12/04/ </DATE>
<TIME> 19.20 </TIME>
<AUTHOR>  </AUTHOR>
<HEADLINE>
KOSGEB genel girşimcilik eğitimi verecek 
</HEADLINE>
<TEXT>

     Küçük ve Orta Ölçekli Sanayi Geliştirme ve Destekleme İdaresi Başkanlığı KOSGEB Denizli İşletme Geliştirme Merkez Müdürlüğü, genel girişimcilik eğitimi verecek. 
     KOSGEB Denizli İşletme Geliştirme Merkez Müdürü Kemal Bildiş, eğitim programıyla kendi işini kurmak isteyenlere girişimcilik kültürü ve iş planlaması hakkında bilgi verileceğini belirtti. 
     Eğitim modüllerinin ''girişimcilik ve iş kurma süreçleri, yapılabilirlik raporu araştırması, iş planı ve pazarlama hazırlama'' konularını içerdiğini bildiren Bildiş, şunları kaydetti 
     ''Eğitim programıyla girişimci adaylarına, kuracakları işletmelerin daha uzun ömürlü ve verimli olması konusunda bilgi verilecek. Aynı zamanda karşılaşabilecekleri sorunları önceden tahmin edip, buna göre çözümler üretmelerini, iş planına dayalı işletme yönetimine geçişlerini de sağlayacaktır.'' Bildiş, ücretsiz olan eğitim programına başvuruların 13 Aralık'ta sona ereceğini, eğitim süresinin 30 saat olduğunu ve 26 Aralık'ta başlayacağını ifade etti. 
     
</TEXT>
</DOC>
