<DOC>
<DOCNO> 404644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sondun10.html </URL>
<DATE> 2005/12/19/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
İşte 2005'in kadınları... 
</HEADLINE>
<TEXT>

     İngiltere'nin prestijli gazetesi The Guardian, 2005'e damgasını vuran başarılı, öncü ve korkusuz kadınların listesini yayınladı. 
     Liste politikadan bilime, sanattan modaya tüm alanları göz önünde bulundurarak hazırlandı. Listede ilk sırayı McCartney kardeşler aldı... 
     İşte 2005'in kadınları 
     Mc Cartney kardeşler Britanya'da yıllardır süren terörün karşısına dikildiler. IRA'nın 3 militanı tarafından öldürülen Paul Mc Cartney'in 5 kız kardeşi, örgüte rağmen verdikleri mücadele ile ülkede özgürlük hareketinin yolunu açtı. 
     Eileen Collins Tarihe geçen kadınlardan... Uzay mekiği kullanan ilk kadın pilot oldu. 
     Kate Moss 2005'in skandallar kraliçesi ünlü manken, uyuşturucu kullanırken çekilen fotoğrafları medyada yayınlanınca büyük bir çöküş yaşadı. Uyuşturucu tedavisi olan Moss, mankenlik hayatına öncekinden hızlı bir dönüş yaptı. 
     Ellen Johnson-Sirleaf Afrika'nın ilk kadın lideri... Liberya'da kasım ayında yapılan seçimleri kazanan Johnson- Sirleaf, Afrika tarihini değiştirdi. 
     Rania El Baz Dünyanın her yerinde görülen aile içi şiddetin, kadınların pek çok haktan yoksun olduğu Suudi Arabistan'da görünür hale gelmesini sağladı. El Baz, kocasından yediği dayağın ardından yaralı halde fotoğraflarının çekilmesine izin verdi. 
     Madonna 50 yaşına merdiven dayayan popun kraliçesi, son çıkardığı albüm ve çektiği kliple yine konuşuldu. 
     Marla Ruzicka Kan ve savaşın ülkesi Irak'ta gönüllü yardım elçisi olarak bulunuyordu, çatışmada hayatını kaybetti. 
     
</TEXT>
</DOC>
