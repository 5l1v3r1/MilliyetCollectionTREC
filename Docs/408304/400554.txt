<DOC>
<DOCNO> 400554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/guncel/agun.html </URL>
<DATE> 2005/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydınlardan Aşkın'a ziyaret 
</HEADLINE>
<TEXT>


30 kişilik Yurttaşlar Heyeti, bombalama olaylarının olduğu Şemdinli'deki temaslarının ardından geçtikleri Van'da, yoğun bakımda bulunan Yüzüncü Yıl Üniversitesi Rektörü Aşkın'ı ziyaret etti 

VAN DHA 

Hakk ri'nin Şemdinli ilçesinde 9 Kasım'da meydana gelen bombalama olayını ve bundan sonraki gelişmeleri incelemek için bölgeye gelen Türk Tabipler Birliği Başkanı Prof. Dr. Gencay Gürsoy başkanlığındaki 30 kişilik Yurttaşlar Heyeti, 3 gün süren çalışmalarını tamamladı. 
Dün Van'a geçen heyet, tutuklandıktan sonra cezaevinde rahatsızlanarak hastaneye kaldırılan Yüzüncü Yıl Üniversitesi Rektörü Prof. Dr. Yücel Aşkın'ı ziyaret etti. 
Aşkın'ın sağlık durumunun ciddiyetini koruduğunu söyleyen Gürsoy, yasal sürecin bir an önce iyi sonuçlanmasını umut ettiklerini belirterek, şöyle konuştu 

'Üzüntü içindeyiz' 
"Hekim olarak rektörü ben ziyaret ettim. Halen yoğun bakımda olduğu için ziyaretim çok kısa oldu. Üzüntü içindeyiz. Göründüğü kadarıyla yoğun bakım koşullarında kalması gerekiyor." 
Şemdinli'de dün sivil toplum örgütleriyle ve esnafla bir toplantı yaptıktan sonra Yüksekova'ya geçen heyet, esnafın sorunlarını dinledi. 

'Fatura esnafa çıktı' 
Yüksekova Esnaf ve Sanatk rlar Odası Başkanı İrfan Sarı, son 3 ayda 17 ayrı bombalama olayının meydana geldiği Hakk ri ve ilçelerinde en büyük faturanın esnafa çıkarıldığını söyledi. Sarı, polis ve askerlerin esnaftan alışveriş yapmadıklarını söyledi. 





</TEXT>
</DOC>
