<DOC>
<DOCNO> 406195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/spor/spo07.html </URL>
<DATE> 2005/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Buldozer Aslan 89-55 
</HEADLINE>
<TEXT>


Galatasaray, evinde ağırladığı Tuborg Pilsener'i ezdi geçti, Dixon, Hüseyin ve Şemsettin'in skorer oyunuyla rakibine 34 sayı fark atarak on birinci maçında altıncı galibiyetini elde etti 


Geçtiğimiz hafta Efes Pilsen mağlubiyeti ile çıkışına ara veren Galatasaray, Tuborg Pilsener karşısında şov yaptı, rakibine tam 34 sayı fark attı 89-55 
Karşılaşmanın ilk periyodunda Hüseyin, Whisby ve Desaan ile pota altından sayılar bulan sarı-kırmızılılar birinci periyodu 21-16 önde geçti. İkinci periyoda hızlı başlayan Cim - Bom, Desaan'ın arka arkaya basketleriyle 11. dakikada farkı 11 sayıya 27-16 çıkardı. Bu dakikadan sonra 4 dakika sayı bulamayan Galatasaray karşısında Tuborg Pilsener skorda dengeyi kurmaya çalışsa da başarılı olamadı. Devrenin sonuna doğru Dixon ve Burak ile etkili olan Aslan ilk yarıyı 43-30 galip kapadı. Galatasaray ikinci yarıda daha rahat bir oyun ortaya koydu. Üçüncü çeyreği 71 - 45'lik skorla geçen sarı-kırmızılılar son periyodda farkı daha da açtı ve 11. maçında 6. zaferine ulaştı. 
Karşılaşmayı yönetici Turgay Kıran'ın yanı sıra futbolculardan Hakan Şükür, eşi ve çocuklarıyla, Ergün de oğlu ile izledi. 

Maçın karnesi 
HAKEMLER Mehmet Keseratar, Yener Yılmaz, Ali Şakacı 
GALATASARAY Dixon 8 23, Şemsettin 7 13, Desaan 7 11, Hüseyin 7 14, Whisby 7 8, Livingston 5 , Umut 6 6, Gökhan 5 3, Fatih 6 5, Burak 6 6, Mehmet 4 , İsmet 4 
TUBORG PİLSENER Hakan 6 10, Erkan 4 5, Wilson 5 8, Rahimic 7 16, Asım 6 12, Mc Wine 4 2, Ömer 4 , Bell 4 , Can 4 , Cemal 4 2, Erhan 4 , Onat 4 
1. PERİYOT 21-16 Galatasaray , DEVRE 43-30 Galatasaray , 3. PERİYOT 71-45 Galatasaray , MAÇ SKORU 89-55 Galatasaray . 

Beşiktaş'ta işlem tamam 78-65 

Basketbol Ligi'nin lideri Kartal, ligin zayıf ekiplerinden Beykoz'u zor da olsa devirdi, 11. maçında 9. galibiyetini alarak liderliğini devam ettirdi. 
Büyük çekişme içinde geçen karşılaşmanın ilk periyodunu Beşiktaş 21-20 önde kapadı. İkinci çeyrekte özellikle Güray ve Dobie ile etkili olan Beykoz skorda üstünlüğü ele geçirdi ve devre 43-34 sarı - siyahlı ekibin oldu. 
Beşiktaş ikinci yarıda toparlanarak oyuna ağırlığını koydu. Üçüncü çeyreği 57-55'lik skorla önde geçen siyah - beyazlılar son periyodda farkı daha da açtı ve 78-65'le galibiyete ulaştı. 

Maçın karnesi 
HAKEMLER Erşan Kartal, Deniz Kıyak, B.Torun 
BEŞİKTAŞ Kerem 7 15, Tolga 4 , Ellis 7 15, Wright 7 19, Elliot 6 10, Erdem 4 , Nedim 7 3, Barış 6 13, Mithat 4 3 
BEYKOZ Dobie 6 18, Güray 6 16, Banev 5 7, Onur 4 2, Smith 4 4, Barış 4 2, Mustafa Kemal 5 4, Hasan 4 , Craven 6 12 
1.PERİYOT 21-20 Beşiktaş , DEVRE 34-43 Beykoz lehine , 3. PERİYOT 57-55 Beşiktaş , MAÇ SKORU 78-65 Beşiktaş 

Darüşşafaka 71 - Mersin B.B. 79 

Maçın karnesi 
HAKEMLER Fatih Dalay, Serkan Emlek, Ersan Ergüler 
DARÜŞŞAFAKA Gilbert 7 22, Lyons 4 4, Caner 5 7, Oktay 4 5, Gibbs 7 23, Mehmet 4 3, Soner 4 4, Cevher 4 , Ceyhun 4 , Umut 4 3 
MERSİN B.B. Logan 8 23, Fırat 5 8, Harun 7 23, Emre 4 3, Richards 4 5, Reha 5 7, Serdar 4 , Phillips 4 2, Murat 4 , Melih 5 8 
1. PERİYOT 18-16 D.Şafaka , İLK YARI 33 - 37 Mersin B.B. , 3. PERİYOT 52 - 55 Mersin B.B. , MAÇ SKORU 71 - 79 Mersin B.B. 

B.Kolej 85 - İTÜ 64 

Maçın karnesi 
HAKEMLER Halil Baldemir, Alper Özgök, Fatih Uslu 
BÜYÜK KOLEJ Caner 4 2, McKnight 5 4, O'Neil 6 7, Murat Kaya 7 15, Benton 7 14 - Özgür 6 10, Arda 7 16, Orçun 5 3, Kerem 5 5, Tunç 6 9 
İTÜ Gökhan Gökçeoğulları 6 6, Göker 7 18, İsmail Çevik 6 7, Enver 7 16, Evren 4 2 - İsmail Tutku 5 3, Gökhan Taşdıvar 6 7, Şafak 5 5, Eyüp 3 
1.PERİYOT 20-7 B.Kolej , 2.PERİYOT. 37-28 B.Kolej , 3.PERİYOT 62-46 B.Kolej , MAÇ SKORU 85-64 B.Kolej 

Lebron James Bulls'u yıktı 

NBA'de Cleveland Cavaliers, deplasmanda Chicago Bulls'u 108-100 yenerken, Lebron James, 37 sayı, 5 ribaunt ve 6 asistle galibiyetteki en önemli oyuncu oldu. Cavaliers'de Ilgauskas 25 sayı ve 11 ribaunt ile "double-double" yaptı. Dallas Mavericks de deplasmanda Sacramento Kings'i 105-95'lik skorla geçmeyi başardı. Mavericks'de Nowitzki 37 sayı ve 10 ribauntla maçın yıldızı oldu. 

Potada bugün 
Karşıyaka 
16.00 P.Karşıyaka - Tekel 
Abdi İpekçi 
16.00 F.Bahçe - T.Telekom 


</TEXT>
</DOC>
