<DOC>
<DOCNO> 402459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/yazar/altan.html </URL>
<DATE> 2005/12/11/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Uçtu uçtu, ne uçtu 
</HEADLINE>
<TEXT>


Adamın biri, bir psikiyatra gitmiş 
- Doktor, demiş ben keman çalmayı çok seviyorum. Ama ne zaman kemanımı elime alıp da ilk yayı çekmeye başlasam, burnuma hemen bir lağım kokusu gelmeye başlıyor eskilerin kenef kokusu, dediği. Acaba ruhsal bir bozukluk mu var bende 
Doktor, kendisini muayenehanesindeki özel şezlonga yatırmış çocukluğunu, annesiyle babası arasındaki ilişkileri, ilk aşkını, uğradığı hayal kırıklıklarını teker teker anlatmasını istemiş. 
Adam uzanmış şezlonga, teker teker anlatmış hepsini... 
Doktor, anlattıklarını ciddiyetle dinliyor 
- Hı... hı... evet, diyormuş. 
Sonunda, yatıştırıcı bir ilaç yazmış, keman çalarken kötü kokular duymaya başladığından yakınan adama 
- Sabah akşam birer tane alınız bu haptan, demiş. 

Aradan 1 hafta-10 gün geçmiş, geçmemiş adam yine gelmiş psikiyatra 
- Verdiğiniz ilacı düzenli olarak aldım ama, demiş keman çalarken duyduğum kenef kokusu büsbütün arttı ne yapacağımı bilemiyorum neredeyse vazgeçeceğim keman çalmaktan... 
Doktor 
- Kendinizi güzel kokular duyduğunuza inandırın gidin bir çiçek bahçesinde çalın kemanınızı, yahut evde bir vazo gül karşısında, demiş ilacı da kesmeyin... 

Bir süre sonra adam yine gelmiş psikiyatra 
- Olmuyor doktor, olmuyor, demiş sade bahçelerde, gül vazoları karşısında değil evin her tarafına parfümler dökerek de çalmaya çalıştım kemanı daha ilk yayı çekerken bir lağım kokusu duymaya başlıyorum, neredeyse deli olacağım... 
Doktor 
- Tamam tamam, demiş bir daha sefere kemanınızla birlikte gelin bana, bir de burada bakalım duruma... 
Ertesi gün erkenden, kemanıyla çıkagelmiş adam doktora yine 
- İşte, demiş kemanı da getirdim... 
- Lütfen bir de burada çalmaya başlar mısınız 
Adam başlamış keman çalmaya... 
Doktor 
- Durun durun, demiş sade siz değil, ben de duymaya başladım kenef kokusunu... 
- Gördünüz mü doktor neden ben keman çalarken, hemen böyle bir koku çıkmaya başlıyor ki 
Doktor 
- Çünkü demiş kemanı bok gibi çalıyorsunuz... 

İçki yasağında inatlaşan belediye başkanlarına da yakıştırabilirsiniz bu fıkrayı, ishal salgınına neden olanlarına da... 

Bekri Mustafa'ya sormuşlar 
- Yahu Bekri, neden mesleklerini sevmek yerine vatanı, milleti, devleti, bayrağı, dinini, imanını herkesten daha çok sevdiğini iddia ederek geçinmeye kalkanlar oldum bittim kızıp duruyorlar yazı adamlarına 
Bekri Mustafa 
- Bakın, demiş dinleyin size bir fıkra anlatayım 
"- Genç bir üniversite öğrencisi, penceresinde 'Kiralık oda' yazılı bir evin kapısını çalmış. Kapıyı, yüzü buruş buruş, iki büklüm ihtiyar, aksimsi bir kadın açmış 
"- Ne istiyorsun, demiş. 
"- Pencerede 'Kiralık oda' ilanına gördüm de... 
"- Tamam tamam, anladım. Ama hemen haber vereyim ki, bu yaşta huzurumun bozulmasını istemiyorum. Şayet odayı tutacaksan, odaya kedi köpek falan getirmek yok televizyon melevizyon, radyo madyo da yok kız arkadaş mız arkadaş da yok asla gürültü patırdı olmayacak. Odada dolaşırken dahi ayaklarının ucuna basa basa dolaşacaksın razıysan gir içeri... 
Delikanlının azıcık boynu bükülmüş 
"- Şey, demiş sizi anlıyorum, hepsi kabul de ancak yazı yazarken kalemimin ucu cızırdıyor azıcık, bilmem ki ne yapsak 
Ve devam etmiş Bekri Mustafa 
- Birtakım gürültülere, patırtılara aldırmasalar da özellikle o kalem cızırtısına, hiç mi hiç tahammül edemiyorlar, bizim "astığı astık, kestiği kestik" geçinenler... 

Birilerini kollamak ve ona iş yaratmak hesabıyla, bir kamu görevi için, sözde bir sınav açılmış. Ne var ki, beklenmedik biri kazanmış sınavı... 
İş çatallaşmış. Sınavı kazananı, devreden çıkarmak için, kendisini bir de sözlü denemeden geçirmeye kalkmışlar ve sormuşlar 
- Sınav k ğıtlarınız çok iyi. Şimdi söyleyin bakalım, miyav miyav diye, kuyruğu havada dolaşan, tüylü ve bıyıklı evcil hayvanın adı nedir 
Genç aday 
- Kedi, demiş... 
- Kedi tamam da, cinsini de söylemek gerekir. İran kedisi mi, Van kedisi mi, Ankara kedisi mi, hangisi Gördünüz mü, bilemediniz. Bir soru daha. Yine tüylü, kuyruklu, hav hav diye dolaşan evcil hayvanın adını söyleyin. 
- Köpek... 
- Tamam köpek de yalnız onun da cinsi var. Cinsini de söylemek gerekir buldog mu, kurt mu, kangal mı, teriye mi, hangisi Gördünüz mü, yine bilemediniz... 
Genç adamın tepesi atmış 
- Buraya bakın, demiş ben de bir soru sorayım size kadınların iki kasağı arasındaki organın adı nedir 
Sınavı sürdürenler, bir refleks halinde hemen söylemişler adını. 
Genç 
- Oldu mu ya, demiş ananızınki var, bacınızın ki var, komşularınki var hangisi Bakın siz de bilemediniz işte... 

İsteyenler, istedikleri gibi kullansınlar bu fıkrayı da... 

Ahmet Haşim'in ünlü bir şiiriyle bitirelim yazıyı 
Karanfil 
Yarin dudağından getirilmiş 
Bir katre alevdir bu karanfil, 
Ruhum acısından bunu bildi. 

Düştükçe vurulmuş gibi yer yer 
Kızgın kokusundan kelebekler, 
Gönlüm ona pervane kesildi. 



</TEXT>
</DOC>
