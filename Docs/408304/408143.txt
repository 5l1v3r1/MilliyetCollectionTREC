<DOC>
<DOCNO> 408143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/siyaset/siy02.html </URL>
<DATE> 2005/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesajlar seçmene 
</HEADLINE>
<TEXT>


Yeni kurulacak üniversitelerin bulunduğu illerin milletvekilleri Meclis'te "seçmene selam" konuşmaları yapınca, oturum sabahın beşine kadar sürdü 

SALİHA ÇOLAK Ankara 


Günlerdir yoğun ve gergin bütçe oturumlarında sabahlayan milletvekilleri, önceki gece de 15 yeni üniversite kurulmasına ilişkin tasarı için sabahladı. Tasarı üzerinde görüş birliği olmasına rağmen her maddede söz alan söz konusu illerin milletvekillerinin, "seçmene selam ve hükümete teşekkür" konuşmaları, Meclis'in saat 04.44'a kadar mesai yapmasına neden oldu. Geceden notlar şöyle 
AKP Amasya Milletvekili Hamza Albayrak, üniversitesine kavuşan Amasya için, "Anadolu'nun Oxford'u" tanımlaması yaptı. Albayrak, saat 01.07'de cep telefonuyla seçmene, "Amasya Üniversitesi hayırlı olsun" diye mesaj geçti. Milletvekilleri geceyi, "en mutlu ve kutlu gece" olarak ilan etti. Üniversite yerine, "üniversite sözünü" alan AKP Sinop Milletvekili Cahit Can, saat 03.30'da Almanya'da kendisini izleyenlere selam gönderirken Sinop'un kumunun güzelliğini anlattı. Üniversite kurduramayan AKP'liler de sitem etti. Gümüşhane Milletvekili Sabri Varan, "Büyüklerimizin talimatlarına uyuyoruz ama Gümüşhane'nin hakkını bu kürsüden söylemek istiyorum" dedi. AKP Ağrı Milletvekili Naci Aslan, "2006'da 10 ilde üniversite kurulacak" dedi. 

Gazi ve KATÜ 3'er üniversite çıkaracak 

Yeni üniversiteler, şu yükseköğretim kurumlarının parantez içindeki bünyesinden çıkacak 
Kırşehir Ahi Evran Üniversitesi Gazi , Kastamonu Üniversitesi Gazi , Çorum Hitit Üniversitesi Gazi , Rize Üniversitesi Karadeniz Teknik Üniversitesi-KATÜ , Giresun Üniversitesi KATÜ , Ordu Üniversitesi KATÜ, 19 Mayıs , Düzce Üniversitesi Abant İzzet Baysal , Burdur Mehmet Akif Ersoy Üniversitesi Akdeniz, Süleyman Demirel , Uşak Üniversitesi Afyon Kocatepe , Tekirdağ Namık Kemal Üniversitesi Trakya , Erzincan Üniversitesi Atatürk , Aksaray Üniversitesi Niğde , Yozgat Bozok Üniversitesi Erciyes , Adıyaman Üniversitesi Harran, Gaziantep , Amasya Üniversitesi 19 Mayıs . 


</TEXT>
</DOC>
