<DOC>
<DOCNO> 407815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/guncel/gun08.html </URL>
<DATE> 2005/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çürük' operasyonunda 4 kişi gözaltına alındı 
</HEADLINE>
<TEXT>



Askerlikten kaçmak isteyenlere çürük raporu aldırdıkları öne sürülen dört kişi gözaltına alındı. Zanlılardan sol gözü kör ve bir ayağı topal A.E.'nin dublörlük yaptığı ve rapor alacak kişinin yerine sağlık kontrolüne girdiği belirlendi. 
Asayiş Şube Müdürlüğü ekipleri bir ihbar üzerine Fatih'te düzenlediği operasyonda A.E. 40 , F.Ç. 30 , E.Ç. 33 ve T.M.'yi 32 gözaltına aldı. Şebeke üyelerinin askere gitmek istemeyenlere askeri hastanelerden çürük raporu aldıkları belirtildi. Zanlılardan A.E.'nin sol gözünün kör ve bir ayağının topal olduğu öğrenildi. İddiaya göre, A.E., tüm kişisel bilgilerini ezberlediği müşterisinin kimliğine kendi fotoğrafını yapıştırarak muayene oldu. 
Çeteden rapor aldığı öne sürülen M.T. de 30 gözaltına alındı. Suçlamaları kabul etmeyen zanlılara, 'teşekkül oluşturmak ve dublör kullanarak askerden çürük raporu almak' suçlarından işlem yapıldı. 



</TEXT>
</DOC>
