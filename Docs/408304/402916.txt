<DOC>
<DOCNO> 402916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/magazin/axmag02.html </URL>
<DATE> 2005/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dergide hoş bir 'Seda' 
</HEADLINE>
<TEXT>


Dergisi olan ünlüler kervanına Seda Sayan da katıldı. Doğan Burda tarafından yayımlanan Seda Magazin'de kadınlar her konuda 'kendini' bulacak 


SEDA Sayan, bugün farklı bir heyecan yaşıyor. Çünkü artık onun da bir dergisi var. Bugün piyasaya çıkan haftalık Seda Magazin'de, sağlık, moda, güzellik, mutfak ve röportaj bölümleri var. İlk röportaj konuğu, Nihat Doğan... Sayan, "İnsanın sevdiği adamla röportaj yapması amma da zormuş" dese de almış karşısına Doğan'ı sormuş da sormuş. 

'Dergimizde yok yok' 
ŞARKICILIK, televizyonculuk, köşe yazarlığı derken, dergiciliğe de soyunan Seda Sayan, editör köşesinde "Dergimizde yok yok vallahi" diyor ve ekliyor "Lütfen dergiyi iyice inceleyin ve her konuda ama her konuda fikirlerinizi ve düşüncelerinizi bana yazın." 


</TEXT>
</DOC>
