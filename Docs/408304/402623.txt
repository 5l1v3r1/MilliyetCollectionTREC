<DOC>
<DOCNO> 402623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/spor/axspo01.html </URL>
<DATE> 2005/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tigana'nın haykırışı 
</HEADLINE>
<TEXT>


BİLAL MEŞE 


'Bu maç son olsun' 
Derbinin devre arasında oyuncularına "Sinirlenmeyin" dedi. Söz dinletemeyince, "Bu son olsun" diyerek dikkatlerini çekti 

'Sen nasıl futbolcusun ' 
Youla'yı herkesin içinde paylayan Fransız hoca, "O golü nasıl atamazsın Sadece yürüyorsun" diyerek rest çekti 

'Neden uyarmadınız ' 
Toraman'a savunmadaki problemi soran Tigana, "Yardım gelmiyor" yanıtını alınca, "Neden uyarmadınız " diye çıkıştı 

Galatasaray maçı, sessizliğiyle tanınan Beşiktaş Teknik Direktörü Jean Tigana'yı, çileden çıkardı. Galip tamamladıkları ilk yarının ardından soyunma odasında oyuncularını uyaran Tigana, "Rakibin, sizleri sinirlendirmek için her türlü girişimi yapacağından kuşkum yok. Siz işinize bakın, tahriklere kapılmayın, paniğe girmeyin, gereksiz kartlar görmeyin" dedi. 
Buna rağmen, sözünü dinlemeyen futbolcularını, dün yaptığı toplantıda uyaran Fransız çalıştırıcı, "Uyarılarıma karşın sinirlendiniz, oyundan düştünüz, gereksiz kartlar gördünüz. Artık bu son olsun. Bundan böyle gereksiz kart göreni affetmem. Herkes akılını başına toplasın. Herkes sahada işini yapsın. Rakiple kapışmak yerine, enerjinizi meşin yuvarlağa yansıtın" diye konuştu. 
Youla'yı fena haşladı 
Savunmadaki sıkıntıları öğrenmek için idmanın ardından İbrahim Toraman ile görüşen Tigana, iki gol atan futbolcusuna hem moral verdi, hem de uyarıda bulundu. Defanstaki oyuncuların orta sahadan yardım alamadıkları yolundaki eleştirilerini dinleyen Beşiktaş Teknik Direktörü, İbrahim'e şunları söyledi "Eğer orta sahadan destek alamıyorsanız, bulunduğunuz konum itibariyle arkadaşlarınızı rahatlıkla uyarabilirsiniz. Fakat zorda olmanıza rağmen bunu yapmadınız." 
Bugüne kadar bireysel olarak futbolcularını eleştirmekten kaçınan Tigana, ilk kez Galatasaray maçından sonra, soyunma odasında Youla'ya büyük tepki gösterdi. Herkesin arasında bağırıp çağıran Fransız çalıştırıcı, oyuncu değişimi sırasında da ağır hareket ettiği için kızdığı futbolcusunu sert bir dille uyardı. Beşiktaş Teknik Direktörü'nün, "Sen nasıl futbolcusun O son dakikadaki golü nasıl atamazsın Oyuna giriyorsun, sahada sadece yürüyorsun" diyerek çileden çıktığı öğrenildi. 

Fedak r Mustafa 

SERDAR SARIDAĞ 

Acıbadem Hastanesi'nde Operatör Doktor Ufuk Nalbantoğlu tarafından dün ameliyat edilen Mustafa Doğan'ın 15 dakika kırık elle oynadığı ortaya çıktı. Hangi pozisyonda elinin kırıldığını bilmediğini ifade eden siyah - beyazlı futbolcunun 10 gün sonra koşulara başlayabileceği belirtildi. Kulüp doktoru Ayhan Optur, Mustafa'nın 1-1.5 ay sonra sahalara dönebileceğini söyledi. Sol arka baldırında geniş çaplı ödem oluşan İbrahim Akın'ın, Guimaraes ve Trabzonspor karşılaşmalarında oynamasının söz konusu olmadığı vurgulandı. 

'Çifte standart' 

Beşiktaş Asbaşkanı Kıvanç Oktay, derbinin hakemi Cüneyt Çakır'a fena yüklendi. Hakemleri çifte standart uygulamakla suçlayan Oktay, kartların adaletsiz dağıtıldığını savundu. 
Oktay şunları söyledi "Koray nasıl küfürden atılıyorsa, Ümit Karan'ın da atılması gerekirdi, atılmadı. İşte bizim isyanımız burada yatıyor." 
Kartlarla ilgili sözlerine devam eden Kıvanç Oktay, "Yalçın'ın topu elle kesmesi sarı kart, İbrahim Akın'a yaptığı kasıtlı faul ikinci sarı, dolayısıyla kırmızı. Çakır bunu da görmedi. Neyi gördü, çok merak ediyoruz " yorumunu yaptı. Siyah - beyazlı yönetici, "Burnunun dibindeki küfürleri duymayan bir hakemin değişim olayının nasıl farkına varır ki Oraya çıkıyorsanız, her şeyi göreceksiniz. MHK Başkanı oyunun durmadığını iddia ediyor. Nasıl durmaz İliç ilk golünü attı oyun durdu. Suskun kalmamızı kimse bizden beklemesin. Bu takımın emeğine yazıktır, günahtır" diye konuştu. 

Kırmızı ışık Kartal'ı yaktı 

Sİyah - beyazlı taşıyan otobüsün kırmızı ışıkta durması, olayları beraberinde getirdi. Galatasaray taraftarının, kafileye eşlik eden polis eskortunun kırmızı lambada beklediği sırada taşlı saldırıda bulunduğu vurgulandı. Beşiktaşlı yöneticiler, "Ümraniye'den Ali Sami Yen Stadı'na nasıl geleceğimizi iyi biliyoruz. Anadolu'da eskort alıyorsak, bunun temel nedeni yolu bilmememiz. Eğer burada eskort veriliyorsa, kırmızı lambada kafileyi bekletmeyeceksiniz" yorumunu yaptılar. 

Beşiktaş'ta sekiz eksik 

Kartal, Galatasaray maçının ardından ara vermeden UEFA Kupası'nda çarşamba günü oynayacağı Guimaraes maçının hazırlıklarına başladı. Siyah - beyazlılarda, önceki gün ilk 11'de oynayanlar düz koşunun ardından soyunma odasına gitti. Diğerleri ise, çift kale maçın ardından salonda çalıştı. 
Antrenmana sakatlıkları bulunan Tayfur, Ahmed Dursun, Gökhan Zan, Mustafa Doğan, İbrahim Akın, Ahmed Hassan, Sergen ve Pancu katılmadı. Kulüp doktoru Ayhan Optur, Sergen, Ahmed Hassan ve Pancu'nun yarın takımla birlikte çalışacaklarını söyledi. 

Toraman Ümit küfür etti 

Cİm - Bom karşısında Beşiktaş'ın en iyisi olarak göze çarpan İbrahim Toraman, Ümit Karan'ın kendisine küfür ettiğini iddia etti. Bunu hakeme de söylediğini ancak inandıramadığını ifade eden siyah - beyazlı oyuncu, "Yakaladığımız pozisyonları değerlendirmemiz lazımdı" dedi. Çağdaş ise, "Oyunu biraz daha önde kursaydık, daha başarılı olurduk. Bu bir taktik değildi. İstem dışı geride kaldık" yorumunu yaptı. 


</TEXT>
</DOC>
