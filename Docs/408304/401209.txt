<DOC>
<DOCNO> 401209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/guncel/gun09.html </URL>
<DATE> 2005/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
MİT Müsteşarı Taner, Öcalan'la görüşmüş 
</HEADLINE>
<TEXT>


ANKARA Milliyet 

Milli İstihbarat Teşkilatı MİT Müsteşarı Emre Taner'in, İmralı'da terörist Abdullah Öcalan'la görüştüğü ortaya çıktı. Hürriyet Gazetesi Genel Yayın Yönetmeni Ertuğrul Özkök dünkü yazısında, Taner'in, Şenkal Atasagun'un MİT Müsteşarlığı döneminde İmralı'ya gittiğini kaydetti. Yazıya göre görüşmede "Bugüne kadar neredeydiniz " diyen Öcalan, Taner'e, örgütüne direkt mesaj gönderme imkanının bulunmadığını söyledi. "Mesajımı dağdaki adama neyle ileteceğim Bir mektup yazmama bile izin verilmiyor" diyen Öcalan, birçok konuda Taner'e bilgi verdi. Özkök, Taner'in görüşme sonrası ilerisi için umut verici izlenimlerle döndüğü, ancak askeri yetkililerin, MİT'in İmralı ile ilişkisini kestiği yorumunu yaptı. Taner'in, kısa süre önce Kürdistan Bölgesel Yönetimi Başkanı Mesud Barzani ile görüşmesi de gündeme gelmişti. 



</TEXT>
</DOC>
