<DOC>
<DOCNO> 406491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sontur03.html </URL>
<DATE> 2005/12/25/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Kahvehanede silahlar konuştu 
</HEADLINE>
<TEXT>

     Kartal’da husumetli oldukları kıraathane sahibi tarafından tabancayla vurulan 2 kardeşten biri öldü, diğeri yaralandı. 
     Pazarcılık yapan Ali Can Günendi 34 ile bir denizcilik şirketinde çalışan kardeşi Ahmet Cem Günendi 33 , gece saatlerinde Dragos Rahmanlar Caddesi’ndeki "Alaçayır Kıraathanesi"ne geldi. 
     Kıraathaneye gelmemeleri konusunda husumetli oldukları işyeri sahibince daha önce uyarıldıkları öne sürülen Günendi kardeşler ile bu sırada temizlik yapan işyeri sahibi Hüseyin Servet K. 42 arasında tartışma yaşandı. 
     Tartışmanın kavgaya dönüşmesi sonucu tabancasıyla ateş açan K, Ali Can Günendi ve Ahmet Cem Günendi’yi vurdu. Kalbinden kurşun yarası alan Ali Can Günendi, olay yerinde hayatını kaybetti. 
     Göğsünden ve bacağından yaralanan Ahmet Cem Günendi ise olay yerine çağırılan ambulansla Koşuyolu Eğitim ve Araştırma Hastanesi’ne kaldırılarak tedavi altına alındı. 
     Olay sonrası teslim olan Hüseyin Servet K, Kartal İlçe Emniyet Müdürlüğü’ne götürüldü. Kıraathanede yapılan incelemelerde, 6 adet boş kovan bulundu. 
     
</TEXT>
</DOC>
