<DOC>
<DOCNO> 402757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sonsiy08.html </URL>
<DATE> 2005/12/12/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Unakıtan Elektrik borçlarının gecikme zamları silinmeyecek 
</HEADLINE>
<TEXT>

     Maliye Bakanı Kemal Unakıtan, abonelerin elektrik borçlarına uygulanan gecikme zammının silinmesinin söz konusu olmadığını bildirdi. 
     Unakıtan, Anavatan Partisi Diyarbakır Milletvekili Muhsin Koçyiğit’in, elektrik borçlarına ilişkin önergesini cevaplandırdı. Abone borçları hakkında, Elektrik Piyasası Müşteri Hizmetleri Yönetmeliği hükümlerinin uygulandığını belirten Unakıtan, "Abone borçlarına uygulanan gecikme zammının silinmesi söz konusu değildir" dedi. 
     Bazı bölgelerde elektrik borçlarının tahsilat işlemlerinin özel şirketlere ihale edildiğini bildiren Bakan Unakıtan, şöyle devam etti 
     "TEDAŞ ile özel şirketler arasında imzalanan ’Taahhütlü Tahakkuku ve Tahsilat Artırma ve Kaçağı Önleme Sözleşmesi’ doğrultusunda işlemler yapılmaktadır. Sözleşmenin ilgili maddeleri gereğince, borcunu zamanında ödemeyen aboneye kesme bildirimi bırakılarak 10 günlük süre verilir ve bu süre içinde borcunu ödemeyen abonenin enerjisi kesilir. Ödeme güçlüğü çeken abonelere, talepleri halinde birikmiş elektrik borçları için taksit yapılmaktadır." 
     
</TEXT>
</DOC>
