<DOC>
<DOCNO> 407030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sonsiy11.html </URL>
<DATE> 2005/12/27/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Vekillere dağıtılan ajandalarda "isim" krizi 
</HEADLINE>
<TEXT>

     CHP İstanbul Milletvekili Berhan Şimşek, Milli Eğitim Bakanlığı MEB tarafından milletvekillerine yılbaşı hediyesi olarak gönderilen ajandalara, sadece AK Parti’lilerin isimlerinin yazılmasının nedenini sordu. 
     Şimşek, Milli Eğitim Bakanı Hüseyin Çelik tarafından yanıtlanması istemiyle TBMM Başkanlığına verdiği önergede, şu soruların yanıtlanmasını istedi 
     "Bakanlığınız tarafından TBMM üyelerine yılbaşı hediyesi olarak gönderilen ajandalarda, partinize mensup milletvekillerinin isimleri yer alırken, diğerlerinin isimlerinin yer almamasının gerekçesi nedir bir kasıt var mıdır 
     Bu durum, bir bakanlık tarafından, o bakanlığı yöneten bakanın mensubu olduğu partinin milletvekillerine yapılan bir ayrımcılık mıdır Hakkında partizan kadrolaşma iddiaları bulunan bir bakanlığın bu yöndeki davranışı, partizan kadrolaşma iddialarının doğruluğunun bir göstergesi midir 
     Ajandaların ilk sayfalarında, Ulusal Kurtuluş Savaşımızın lideri ve çağdaş Türkiye Cumhuriyeti’nin kurucusu Mustafa Kemal Atatürk’ün, Cumhurbaşkanımız Sayın Ahmet Necdet Sezer’in, Sayın Başbakanın ve şahsınızın fotoğrafları yer almaktadır. Şahsınızın ve Sayın Başbakanın fotoğraflarının altında, eğitimin önemine ilişkin sözleri bulunmaktadır. Ancak, eğitim konusunda Türkiye Cumhuriyeti’nin geleceğinin temellerini atan ve hedeflerini gösteren Atatürk’ün hiçbir sözünün olmamasının özel bir gerekçesi var mıdır 
     Ayrıca, Sayın Cumhurbaşkanımızın eğitime ilişkin herhangi bir sözünün bulunmaması, partinizin Sezer’e yönelik izlediği çekişme politikasının uzantısı mıdır 
     Cumhurbaşkanlığı makamına, bu ajandalardan gönderilmiş midir 
     Yılbaşı hediyeleri ve ajandaların maliyeti nedir nerede bastırılmıştır 
     Ajandaların basım, dağıtım işini özel bir firma yaptıysa, firmanın adı ve ödenen para miktarı nedir harcanan para bakanlığınızın hangi gider kaleminde gösterilmiştir 
     Milletvekillerinin bir bölümüne isim yazılarak, bir bölümüne ise yazılmadan gönderilen ajandaların birim maliyetleri arasında fark var mıdır partinize mensup milletvekilleriyle diğerleri arasında, birim maliyetler gözetilerek mi ayrım yapılmıştır 
     Ajandalar, bakanlığınız tarafından devlet envanterine kaydedilmiş midir " 
     
</TEXT>
</DOC>
