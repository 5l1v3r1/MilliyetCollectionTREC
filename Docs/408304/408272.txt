<DOC>
<DOCNO> 408272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sontur11.html </URL>
<DATE> 2005/12/31/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Şırnak'ta rüşvet 8 kişi tutuklandı... 
</HEADLINE>
<TEXT>

     Şırnak'ta düzenlenen operasyonda gözaltına alınan 10 kişiden 8'i tutuklandı. 
     Edinilen bilgiye göre, İl Jandarma Komutanlığı'nca Şırnak merkez ile Silopi ve Cizre ilçelerinde eş zamanlı olarak gerçekleştirilen operasyonda ''teşekkül halinde kaçakçılık, rüşvet alıp vermek ve suç işlemek amacıyla örgüt kurmak'' iddiasıyla 5 gün önce yakalanan astsubaylar Erhan Yıldız ve Oğuzhan Coşkun, uzman çavuş Haydar Yıldız, Oral Tali ve Selami Ersoy, muhtar Çetin Ayan ile M. Emin Ecevit ve Agit Dalmış, sorgulamalarının ardından sevk edildikleri adli mercilerce tutuklandı. 
     İl Jandarma Komutanlığı'ndaki sorgulama sırasında serbest bırakılan uzman çavuş N.B.Y, tutuklanan şahısların ifadeleri doğrultusunda tekrar gözaltına alındı. İfadeleri alınan uzman çavuş N.B.Y ve İ.B serbest bırakıldı. 
     
</TEXT>
</DOC>
