<DOC>
<DOCNO> 401042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/soneko52.html </URL>
<DATE> 2005/12/06/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
GSM operatörlerinin "kayıt" çalışmaları sorunsuz sürüyor... 
</HEADLINE>
<TEXT>

     Turkcell, Avea ve Telsim, kısa mesaj yoluyla abonelerin kayıt altına alınmamış cep telefonlarıyla ilgili çalışmaların sorunsuz devam ettiğini duyurdu. 
     Turkcell, kayıt dışı ve klonlanmış telefonların kayıt altına alınmasıyla ilgili abonelerine bugün de bilgilendirme mesajı göndermeye devam ediyor. 
     Aboneler ağırlıklı olarak hem kısa mesaj göndermeyi hem de Müşteri Hizmetleri'ni aramayı tercih ettiği için bu noktada beklenilen bir yoğunluk yaşandığı belirtilirken, çalışmaların olağan haliyle devam ettiği kaydedildi. 
     Avea'dan yapılan açıklamada da, SMS gönderimi ve uyarılara ilişkin hiçbir sıkıntının yaşanmadığı duyuruldu. 
     Sistemin öngörüldüğü gibi problem yaşanmadan devam ettiği ve abonelerin, seri numaralarının durumuna ilişkin bilgilendirilmesinin sürdüğü kaydedildi. 
     Cihazların kayıt altına alınmaya devam edildiği belirtilirken, çalışmanın sistematik bir şekilde ilerlediği ve sürecin kontrol altında olduğu duyuruldu. 
     Telsim, IMEI bildirim sürecinde abonelerine kolaylık sağlamak amacıyla ücretsiz olarak 7046 servis numarasını arayan veya bu numaraya boş SMS gönderenlere ait cep telefonlarının yasal olarak kayıtlı olup olmadığını tespit etti. 
     Telsim'in çalışmalarında, bu servis dolayısıyla herhangi bir yoğunluk veya aksama yaşanmadığı bildirildi. 
     
</TEXT>
</DOC>
