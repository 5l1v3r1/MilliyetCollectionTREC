<DOC>
<DOCNO> 400074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sontur24.html </URL>
<DATE> 2005/12/02/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Askeri üste kaza... Tutuklanan 2 askerle ilgili görevsizlik kararı... 
</HEADLINE>
<TEXT>

     Kayseri’deki, 12. Hava Ulaştırma Ana Üs Komutanlığı’nda meydana gelen ve 2 askerin şehit olmasıyla sonuçlanan kazayla ilgili Cumhuriyet Savcılığı görevsizlik kararı verdi. 
     AA muhabirinin aldığı bilgiye göre, Kayseri’de askeri mahkeme bulunmadığı için kazayı sivil savcı soruşturmaya başladı. 
     Soruşturma kapsamında, devriye aracında bulunan 3 er ile devriye aracı sürücüsü er K.Y ve araç komutanı çavuş H.S.M’nin ifadelerine başvuran Cumhuriyet Savcısı Kenan Karabeyeser, bu süreçte, askeri mahkeme yetkilileri ile bilgi ve görüş alışverişinde bulundu. 
     Şüpheli durumundaki er K.Y ile çavuş H.S.M’yi ifadelerini aldıktan sonra tutuklanma talebiyle nöbetçi 2. Sulh Ceza Mahkemesi’ne sevkeden Savcı Karabeyeser, davanın esası hakkında mahkemeden talepte bulunmadı. 
     Tutuklanmayla sonuçlanan mahkemenin ardından, savcılık, görevsizlik kararı verdi. Hava Kuvvetleri Komutanlığı Askeri Mahkemesi’ne ulaştırılmak üzere çıkarılan bu karar, postaya verildi. 
     12. Hava Ulaştırma Ana Üs Komutanlığı’nda, çevre güvenlik yolunda, 
     devriye görevini yapan askeri araç, asfaltta yattıkları belirtilen erler Davut Alkaç ile İsmail Bakır’ı ezerek şehit olmalarına neden olmuştu. 
     
</TEXT>
</DOC>
