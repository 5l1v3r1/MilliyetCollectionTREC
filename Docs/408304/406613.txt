<DOC>
<DOCNO> 406613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/yazar/toruner.html </URL>
<DATE> 2005/12/26/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Banka kredisi inşaatı garanti eder mi 
</HEADLINE>
<TEXT>


Bugünlerin en güncel konusu, gayrimenkul kredisi. Her gün binlerce kişi gayrimenkul kredisi için bankalara başvuruyor. Gayrimenkul alımları ve başvuruları o denli arttı ki, telefonla 20 dakikada kredi verilir oldu. Telefonla teyit edilen krediler için bile günde ortalama 20 000 kişi başvuru yapıyor ve bu kredilerin yaklaşık 8 000'i onaylanıyor. Tabii ki, daha sonra bu kişiler en yakın ilgili banka şubesine başvurup gerekli formaliteyi tamamlıyorlar. 
Gayrimenkul kredisi kullananların veya kullanmayı düşünenlerin mutlaka bilmeleri gereken çok önemli hakları var. Bu haklar 23.2.1995 tarih ve 4077 numaralı Tüketicinin Korunması Hakkındaki Kanun'dan geliyor. Bu yasa, daha sonra 6.3.2003 tarih ve 4822 sayılı yasayla değişikliğe uğradı. Daha sonra da, 27.5.2004 tarih 5179 sayılı ve 14.7.2004 tarih 5217 sayılı yasalarla bazı eklemeler yapıldı. Yasada geçerli olacak para cezaları Sanayi ve Ticaret Bakanlığı tarafından her yıl açıklanıyor. 
Şimdi, gayrimenkul kredisi kullananların mutlaka bilmeleri gereken önemli haklarını görelim 
Bankanın verdiği kredinin şartları sözleşme süresi içinde kredi alan aleyhine değiştirilemez.Faizler yükselse bile, kredinin faizi yükseltilemez.Ancak, faizler düşerse kredi alan kredisinin tamamını veya bir bölümünü aldığı daha düşük faizli bir krediyle zamanından önce ödeyebilir.Kredi alanın yazılı izni olmadan Türk lirası krediler, dövizli krediye ve dövizli krediler de Türk lirası krediye dönüştürülemez.Kredi alanın taksitlerden birini ödememesi, kredinin tümünü muaccel kılmaz. Anlaşmada böyle bir madde olsa bile, bu hak ancak, kredi kullananın birbirini izleyen en az iki taksiti ödemede gecikmesi halinde kullanılabilir. Böyle bir durumda bile, bankanın bir muacceliyet uyarısında bulunması ve en az bir hafta süre vermesi gerekir.Bankadan alınan krediye bir şahsi teminat verilmiş olması halinde, kredi veren asıl borçluya başvurmadan, kefilden borcunu isteyemez. Gayrimenkul kredilerinde, bazen müteahhit daha tapuyu vermeden k ğıt üzerinde gayrimenkulü satmakta ve bankalar da böyle satışları çaresiz kredilendirmektedirler. Bu çeşit kredilendirmelerde, müteahhit firmaların kefaleti vardır. Firma kefaleti olduğu için, kredi geri ödenemezse, kredi müşteriden veya müşteriye başvurmadan önce müteahhit firmadan tahsil edilebilir.Müteahhit size tapu vermemişse, bu gayrimenkul alımını mutlaka kredilendirin. Bu durumda, müteahhidin binayı zamanında teslim etmemesi veya eksik teslimi halinde, size krediyi veren banka da müteahhitle birlikte müteselsilen sorumlu olacaktır.Bankanın verdiği kredi karşılığında kıymetli evrak çek-senet, vs. alması veya kıymetli evrak almak suretiyle krediyi teminatlandırması yasaktır. 


</TEXT>
</DOC>
