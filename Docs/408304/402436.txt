<DOC>
<DOCNO> 402436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/spor/axspo02.html </URL>
<DATE> 2005/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Evde tek başına 
</HEADLINE>
<TEXT>


2006 hasarı, Yönetim Kurulu'nun direncini kırınca, güven tazelemek için "erken seçime" giden Levent Bıçakcı, geçmişten geleceğe hayal kırıklıkları ile ümitlerini anlattı derin futbolun muhasebesini yaptı 

Laf aramızda 

Ercan Güven ve Bilgin Gökberk Röportajları 


BAŞLARKEN 

Hani şu röportajı "İlla ki evinde yapalım" diye biz ısrar etmiş olmasak, Levent Bey'in soruları yumuşatmak için ustaca bir plan hazırladığından bile şüphelenebilirdik. Lakin fikir bizimdi. Sadece içerik olarak değil, şekil açısından da farklı bir söyleşi olması için adeta zorla davet ettirmiştik kendimizi. 
Ben ve köyün delisi, Yeniköy Villaları'na girdiğimizde kıskançlıktan delirebilirdik. 
Öylesine müsrif bir malikaneydi 2 milyon dolar . Ve masrafa değerdi. 
Ardından zarif ev sahibemiz Esen Bıçakcı'nın misafirperverliği, mükellef bir kahvaltı, nefis manzara... Tansiyon düşebilirdi. 
Üstelik karşımızda, meslektaşlarımızın sıkıntıdan terlettiği federasyon başkanı değil, sahibi olduğu hukuk bürosunda 25 avukat çalıştıran, zengin, başarılı, medeni bir uluslararası hukuk adamı vardı. 
Bugünlerde evde tek başına da olsa, belli bir karizmadan bahsedebilirdik yani. 
Fakat futbolda öyle cephe sistemleri yaşıyorduk ki, görev aşkı kan basıncımızı yükseltti. Uzun, hatta günlerce süren bir röportaj oldu bu seferki... Genel Kurul kararı alınmadan başladık, seçim tarihi belli olduktan sonra bitirdik. 
Yorulduk, ama espri yeteneğimizi yitirmedik 
"Sayın Bıçakcı, burada röportaj yaptınız mı daha önce" 
"Hayır evime ilk gelen gazeteci sizsiniz" 
"Desenize meşhur olacağız biz de". 
Zaman zaman gerilimler yaşasak da sohbete kahkahalarla girdik. 

EG-40 gün sonra "yeni seçim" mi olacak, "güven oylaması" mı 
LB-Tabi ki güven oylaması olacak, ama en nihayetinde bir seçim. Genel Kurul isterse görevime devam edeceğim. Şu anda aday olduğumu söylüyorum, ama Genel Kurul delegelerinin isteğine bağlı. 
EG-"Siyasete rağmen" bile devam eder misiniz Hükümet ne der 
LB- Ederim. Genel Kurul istiyorsa... Kır zincirlerini Herkesin, tabi siyasetçilerimizin de tercihlerine saygı duymak lazım. Ama son söz Genel Kurul'undur. Koy tavrını Genel Kurul'u oluşturan kulüp delegelerinin oyları dışındaki her türlü tasarruf, "niyet" olarak kalır. İşte özgürlük... Tek sorun siyaset rüzg rına delegeler ne kadar kapılır 
EG-Sayın Bakan'ın röportajını okudunuz herhalde. Uzun aralar var burada. Minik poğaçalar çok lezzetli Laf dönüp dolaşıp size geliyor. "Davut Dişli'yi bilmiyorum" diyor M. Ali Şahin. Yani, Federasyon'a alan siz oluyorsunuz. 
LB-Davut Dişli'ye hepimizin sahip çıkması lazım. Neden Her çevreden dostu var zaten Çok yanlış bir şekilde gösteriliyor. Fenerbahçe alt yapısında senelerce çalışmış futbolun içinden gelen birisi. Bir iş adamı. Dört sene önce yaptığı bir konuşmayı bugün de yayınlıyorlar. Sedat Peker ile Bu konuşmanın içeriğine baktığınız zaman hiçbir şey yok. Amma yok O kişiler üç dört sene önce sizi de arasalar, siz de konuşurdunuz. 
EG-Neden o mecburiyet. Benim yerime karar verilmesinden nefret ederim Zamanında Alattin Çakıcı benimle röportaj yapma talebinde bulunmuştu. Kabul etmedim. Ortak tanıdığımız bir şahıs aracılığıyla 
LB-Ama röportaj başka bir şey. Röportaj bir iş. 
EG-Daha iyi ya. İşi reddetmişim. 
LB-Şimdi her konuştuğun insanla da ortak iş yapıyorsun anlamına gelmez ki. 
BG-Sayın bakan o anlamı çıkarıyor anladığım kadarıyla. Siz ise Dişli'yi koruyor durumdasınız bu söylediklerinizle 
LB- Tabi koruyorum. Sonuna kadar da korurum. 
BG-Bakan Bey'le aynı fikirde değilsiniz. 
LB-Evet. Aynı fikirde değilim. 
EG-Tersi olmalı halbuki. Davut Dişli AKP Genel Başkan Yardımcısı sayın Şaban Dişli'nin yeğeni. Peki, Genel Kurul yapıldığında Dişli listenizde olacak mı 
LB- Benim açımdan mahsuru olmaz. Ancak öyle baskı gördü ki, belki kendisi istemeyecek. 
BG- Neyse epey zor günler bekliyor sizi. Çok aday çıkar mı karşınıza 
LB-Mehmet Ali Yılmaz zaten adaylığını açıklamış durumda. Başka adaylar da çıkacaktır mutlaka. Ulusoy, Ata Aksu Ben yeniden seçileceğime inanıyorum. Kenara çekilip yol açmayacağım mesajı. Hani tek aday olarak seçilme arzusundaki "birileri" varsa. Mesela Şenes Erzik 
BG-İlk seçildiğinizden daha tecrübeli ve donanımlı olduğunuzu mu düşünüyorsunuz şu anda 
LB-Elbette. Bir de yaptığımız işler var koltuğumuzun altında. 
EG-Sizin başkan olmanızda siyaset ne kadar rol oynadı ilk seferinde Çünkü sayın Ulusoy "Benim önüme liste koydular kabul etmedim" dedi. Yani siz kabul ettiniz öyle mi. Bizde tuzak bitmez. Gardını açmaya çalışıyoruz Levent Bey'in 
LB-Hayır... Belirli bir grup vardı Federasyonun içinde, onlarla birleştim. Ulusoy ile çalışacak olup ondan ayrılan grup... Yoksa siyasetten "Şunu alın bunu alın" diye bir empoze olmadı. O gruptan bazı arkadaşlar kendi geldi, bazılarını kendim seçtim. Buna demokrasi derim 
BG-Yeni Genel Kurul'da da sizinle olurlar mı Doğru soru. Başkan kimse, grup orada 
LB-Olmaları gerekir. Ben çizgimden bir santim sapmadım. Başkanı desteklemek moda rüzg rı gibi bir şey değil ki... Yolumuzda yürüyorsak destek devam eder. Acaba 
EG-Şunu anlayamıyorum. Bir buçuk yıl önce Sayın Ulusoy'a isimler empoze etmişlerse, size niye etmemişler "Hükümetin söylediği insanları alsaydım ben başkandım" diyor Haluk Bey. 
LB-İşte söylediğim grup belki o kişilerden oluşuyor. Aslında grup belli, gruba başkan empoze ediliyor sanki 
EG-Sayın Bakan bir sürü açıklama yaptı, bu yok. Sizin üzerinizde soru işareti kaldı. Size zarar verdi. Hatta genel kurul kararı alınmasında en önemli rolü oynadı. 
LB-Evet. Söyledi. Öyle demek istemedi. Öyle demek istemediğini söylemedi. Çıldıracağım şimdi 
EG-Yönetim Kurulu'nda sayın Hasan Doğan'ın Genel Kurul isteyen konuşması sizin için sürpriz olmalı. Çünkü siz yedek üyeleri devreye sokarak devam etmek fikrindeydiniz. 
LB-Aslında sürpriz değil. Buna da hazırlıklıydım. Sayın Doğan'ın fikri tüm yönetimdeki arkadaşlar gibi bana da makul geldi. Zaten bana önceden anlatmıştı. 
BG-Sayın Doğan'ın fikri Hükümet'in ricası mıydı yoksa. 
LB-Samimi söyleyeyim sanmıyorum. Kendisiyle konuşup öğreneceğim. Onun gerekçesi, "Hakem hataları hep Fenerbahçe lehine oluyor, MHK'ye sahip değiliz, Tahkim her kararı bozuyor. Tahkim için zaten genel kurula gideceğiz, o zaman kendimizi yenileyelim. Kulüpler Birliği de bizi destekliyor. Genel Kurul da aynı fikirdeyse tekrar seçsinler bizi" şeklindeydi. Biz de koltuk meraklısı değiliz zaten. 
BG-Yani beraber çalışacaksınız yine. Bilgin'den pokerci olmaz. İnanmadığı bir şeyi sorarken hissediyorum. Mona Lisa sırıtışı yapışıyor yüzüne 
LB-Şu anda öyle. Ama değişir mi bilemem. Kimseye güvenmiyor başkan 
EG-Sayın Ulusoy Türk Futbolunu dibe vurdurduğunuzu söyledi. Gerçi sonunda çok güzel bir önerisi oldu. Ceza belli olana kadar hepimiz arkasında olmalıyız Federasyonun dedi. Hakkını vermek lazım. Bakalım verecek mi 
LB-Tabi epeyce zoraki 
EG-O cümleden önce vizyonları yok, bilmiyorlar dedi. Yanıt vermek ister misiniz. Duraksayınca bastırıyorum Yani buna yanıt vermeyeceksiniz de, neye vereceksiniz. 
LB-Buna cevap vermeme gerek yok. Bizim yaptıklarımız ortada. Yeni Genel Kurul'daki en büyük kozumuz da bu liste. İsterseniz yaptıklarımızı sayayım. Kulağıma "bayan futbolu" çalınıyor 
EG-Bayan futbolunun nesini yaptınız 
LB-Başlatacağız bu yıl. 
EG- Henüz yapmadıklarınızı da yazmışsınız. 
LB-Hazırlıkları iş değil mi Bu sene başlıyor Saymaya devam 
BG-Elbette, ekibinizle yaptınız. Ama bu tamamen benim fikrim ve eserim dediğiniz hangisi 
LB-Havuz dağılımı diyebilirim. 
BG-Seçilmeniz için yeter mi 
LB-Çok bile. Sponsor çabalarımızla aşağı yukarı 50 milyon dolar değer katmışız bu yıl Türk Futboluna. 
BG-Peki başka türlü desteklere ihtiyacınız var mı kazanmak için. 
LB-Elbette, kulüpler bizi desteklemeli. Zaten öyle yapıyorlar. 
BG-Siyasetçilerin desteği 
LB-Onlara her zaman ihtiyaç var. 
BG-Bakan beyin söylediklerine bakarsak bu kez siyaset karşınızda. 
LB-Göreceğiz bakalım. Ne demek istediğini anlamadım. Hele bir adaylar belli olsun, o zaman kıymetim anlaşılır mı demek istedi, yoksa başka bir planı var da söylemedi mi 
EG-Tahkim Kurulu ne olmalı sizce. Kaldırılmalı mı, size uygun insanlardan mı oluşmalı 
LB-Spor hukuku çok özel bir branş. Yetişmiş hukukçusu fazla yok. Tahkim Kurulu'nu oluşturduğunuz zaman herkes bir şekilde ona etki etmeye çalışıyor. Halbuki Tahkim'in objektif ve her türlü baskıdan uzak olması lazım. 
EG-Etki etmeye çalışıyorlar. Edebiliyorlar mı Yanıt alacağımı ummuyordum ama 
LB-Zaman zaman ettikleri görülüyor. Bomba 
EG-Mesela hangi konuda 
LB-Geçen sene alınan bir takım futbolcularının cezalarının kaldırılması konusunda... İsim vermeyeyim. Polemik konusu olmasın. Bunun oturması zaman alıyor. Onu söylemek istiyorum. Ne Disiplin Kurulu'na ne Tahkim'e etki edilmeli. Tahkim'in cezayı bozmasını dünyanın sonu olarak algılıyor medya ve manşetlere çıkarıyor. Oysa oradaki hukukçuların görüşü ayrı, Disiplin Kurulu'ndakilerin ayrı olabilir. Zaten Disiplin Kurulu mevcut belgelere göre karar veriyor. Tahkim Kurulu tarafları dinliyor, delilleri alıyor, dosyanın derinliğine iniyor. Doğal olarak karar değişebiliyor. 
EG-Sizin şu ana kadar söylediklerinizden Tahkim Kurulu'nu koruyan bir anlam çıkarıyorum. 
LB-Tabi koruyorum. 
EG-Ama Federasyon çok rahatsızdı hani Tahkim'den. Mesela Şekip Bey, bir hukukçu olarak Tahkim'in kararlarından utanıyorum demişti bana Urfa'da. 
LB-Maalesef Şekip Bey'in beyanları bu şekilde. 
EG-Fenerbahçeli olduğu için mi 
LB-Bilemem. Asbaşkanımın, Tahkim'deki insanlarla bu kadar uğraşmasını doğru bulmadım ve bulmuyorum. 
EG-Tahkimle sizin ve Federasyonun sorunu yokmuş yani. Biz tam tersini algılıyorduk. Siz Tahkim'i istemiyorsunuz, istifa etsinler baskısı yapıyorsunuz, bu sefer fazla sayıda istifa gelince rica minnet geri çeviriyorsunuz diye biliyoruz. 
LB- O konuşulan olayda Tahkim üyesi Erkan Vardar, İstanbul Erkek Lisesi'nden etüt ağabeyim ve kırk yıllık dostum. Deniz Barış kararı yanlış diye ona söyledim. Beni Fenerbahçe'nin vereceği, Gençlerbirliği'nin alacağı ilgilendirmiyor, futbolcunun oynaması ilgilendiriyor. 
BG-Fener çok bastırdı Deniz için. 
LB-Hiçbir kulübün Federasyon üzerinde tahakküm gücü yoktur. Her kulübe eşit mesafedeyiz. Bundan sonra da aynen devam edeceğiz. Her kulübe, her kulüp başkanına, yöneticisine büyük saygımız var, büyük sevgimiz var. 
EG-Öyle diyorsunuz ama, Federasyon'un içinde kulüplerin hakkını savunan insanlar olunca bu denge kurulamıyor. Bazısı çok iyi çalışır kendi kulübü için... Bazısı daha adil davranır. 
LB-Bizim bütün kulüplerin hakkını savunmamız lazım. Bir kulübe yakın olup onun çıkarları doğrultusunda hareket edemeyiz. Federasyon içinde de bu şekilde bir görevi yok hiç kimsenin. 
EG-Pratikte oluyor mu bu adalet. Fenerbahçe kimlikli Şekip Mosturoğlu'na hesap sorulur Fenerbahçe aleyhine karar çıktığında. 
LB-Olması için bütün gücümüzle çalışıyoruz. 
EG-Başaramadınız ama... Bakın Şekip bey ayrılmaya karar verdi. Ardından Genel Kurul kararı alındı. 
LB-Başarmak yanlış bir kavram. Belki de başardık. 
EG-Nasıl yani açar mısınız 
LB-Bundan rahatsızlık duyup görevini bıraktıysa başardık demektir. 
EG-Sadece o yüzden mi bırakmıştı Şekip bey görevini 
LB-Yaptığı açıklamada, bizim kendisine arka çıkmadığımızı söylüyor ya... 

'Hükümete rağmen' 

BG-Siyasi tercihle sizin federasyonunuzda olanlar kaç kişiydi 
LB-Siyasi tercihli kimse yok federasyonumda. 
EG-Şu cümle doğru mu değil mi "Bu Federasyonu Hükümet kurdurdu". 
LB-Hükümetin kurdurduğu doğru değil. Ama "Hükümet destekledi" daha doğru. Buna da razıyız. Ne zor oldu Bugüne kadar kurulan her federasyonu hükümetler desteklemiştir. Hiç kimse federasyon başkanlığına "Hükümete rağmen" gelmemiştir. Yukarda "hükümete rağmen seçime girerim" demişti 
BG-Sayın Mehmet Ali Şahin'in konuşmalarından anlaşıldı ki destek bitti. 
LB-Sayın Bakanımızla görüştük. Hasan Bey görüştü. Bizi kast etmediği söyledi. Açıkladık. 
EG-Şöyle mi oldu acaba . Bakan bey çıkış yaptı. Başbakan'ın dostu onunla konuştu ve Bakan bey geri adım attı. Ama piyasa bunu kaldırmadı. 
LB-Hayır. Ben de yanındaydım Hasan Bey'in konuşulurken. Zaten Sayın bakanımız böyle bir talepte bulunacak olsa bana açıp söyleyebilir. E ne oldu o zaman 
BG-Peki sizi kastetmediyse neden açıklığa kavuşturmadı. "Ben futbol federasyonunu işaret etmedim" demedi. Bilgin de gerildi 
LB-Onu kendisi açıklamalı. Oldum olası hazzetmedim siyasetten 

'Federasyonun taraftarı yok' 

BG-Neden bu kadar çok eleştirildiniz 
LB-Size açıkça söyleyeyim. Federasyonun taraftarı yok. Arkasında taraftar desteği olmayan bir futbol kurumu olarak gündeme oturtulup vurulmamız kolay. Doğru söze ne denir Dünyanın hiçbir yerinde bu kadar gündemde değildir Federasyon başkanı. Futbolseverler sadece kendi kulüplerine bakar onunla ilgilenirler. 
BG-Eşiniz, kızınız, paranız, pulunuz. Federasyon başkanı oldunuz didikleniyorsunuz. Keşke olmasaydım demediniz mi Ercan Yeniköy savcısı gibi sordukça soruyor. Bu sorulara muhatap oldukça, "Allah kahretsin nereden başkan oldum" demiyor musunuz mesela. Resmen aramı bozmaya çalışıyor başkanla. Açıkça söylüyorum. Epey gülüyoruz 
LB-Ben bunu bir görev olarak kabul ettim. Görevim bitmedi. Sonuna kadar gideceğim. 
BG-Huzurunuz kaçmıyor mu 
LB-Huzurum yok ki... 

Eski dostlar 

EG- En büyük eleştiri yol arkadaşlarınızdan geldi. Mosturoğlu "Beni ortada bıraktı, sahip çıkmadı" dedi. Güzelaydın, "Federasyonda hukukun üstünlüğünü göremediğim için kırıldım" dedi. Bunlar ağır suçlamalar. 
LB-Federasyonumuzda hukuk dışı hiçbir şey olmadı. Olamaz da zaten. 
BG-Herkes bir yıldız. Mosturoğlu istifa etti, "eyvah" dendi. Başka insanımız yok mu Bence Güzelaydın Federasyonda olsa da olur olmasa da mesela. Ama medyanın yıldız yaptığı insanların gidişi de fecaat olarak algılandı. 
LB-Aslında bizde futbol yöneticiliğinin çok gelişmesi ve yayılması lazım. Mesela kulüplerimizde... Televizyonda izliyorum "Kaç para vermiş da yönetici olmuş" diyorlar. Bunu aşmamız lazım. Profesyonel yöneticiye geçmemiz lazım. İşte onun için kurumsallaşmayı ilk hedef yaptık biz. UEFA nasıl yönetiliyorsa öyle olmalı. Profesyoneller çıkmalı sahneye. Kura çekimlerinde bile yöneticiler yok Avrupa'da. Medyada konuşmak için bir yere gelinmez ki. 

Tahkim sorununu Mosturoğlu yarattı 

EG-Şimdi anladım. Federasyonda Tahkim'e karşı olan Şekip Bey'di. Siz değildiniz 
LB-Doğrudur. Tahkim Kurulu'nu bir kararından dolayı eleştirdim. Deniz Barış'ın lisansını askıya almaları bana göre yanlıştı. Oynaması lazımdı. Bir futbolcunun alacak verecek yüzünden oynamasını engelleyemezsiniz. 
EG-Yani şunu anladım. Şekip Bey, Fenerbahçeli olduğu için Tahkim'e zaten karşıydı. Deniz Barış olayında somut bir hata görünce ve siz de katılınca savaş ilan etti Tahkim'e. Yani bu tahkim olayı Şekip Mosturoğlu yüzünden yaşandı. 
LB-Doğru. Biz bir Tahkim olayında veya kararında taraf olamayız. Bütün kulüplere eşit mesafedeyiz. Bir kulübün lehineyse karar öbürünün aleyhine olacak. Nasıl taraf olabiliriz. 
BG-Biraz kısaltma ile "Tahkim problemini Şekip çıkardı" başlığı çıkartılabilir yani. 
LB-Tahkimle bire bir uğraştı. 

YARIN 
"Futbolun 70'i siyaset, gerisi üç büyüklerin taraftarı" 


</TEXT>
</DOC>
