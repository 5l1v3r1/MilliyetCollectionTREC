<DOC>
<DOCNO> 403680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/soneko29.html </URL>
<DATE> 2005/12/15/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Memur, en yoksul yüzte 40'lık dilimde 
</HEADLINE>
<TEXT>

     Türkiye’de kentlerdeki memurların 700 bin YTL olan ortalama maaşla, kentlerin en yoksul yüzde 40’lık dilimi içerisinde yer aldığı bildirildi. 
     Kamu Emekçileri Sendikaları Konfederasyonu KESK 
     tarafından yapılan araştırmada kamu çalışanlarının bütçeden ve milli gelirden aldığı payın giderek düştüğü belirtildi. 1992 yılında yüzde 41.74 olan kamu çalışanlarının bütçeden aldığı payın 2006 yılında yüzde 24.3’e ineceği vurgulanan araştırmada personel giderlerinin bütçe içerisindeki payında 2000 yılından sonra yaşanmaya başlanan artışın ise bütçe harcamalarının küçülmesinden kaynaklandığı vurgulandı. Kamu çalışanlarının 2001 yılında yüzde 8 olan milli gelirden aldığı payın 2006 yılında yüzde 6.56’ya ineceği belirtilen araştırmada, bu oranın 2007-2008 döneminde daha da düşürülmesinin hedeflendiği kaydedildi. Merkez Bankası, Hazine Müsteşarlığı ve Maliye Bakanlığı verileri baz alınarak yapılan diğer bir araştırmada son 4 yılda borç faizi ile rant çevrelerine aktarılan kaynağın 183.1 milyar YTL olduğu vurgulanan açıklamada, aynı dönemde kamu çalışanlarına ayrılan bütçeden kaynağın ise 84 milyar YTL’de kaldığına dikkat çekildi. Memur maaşlarının her yıl iç borçlanma faiz oranları kadar artırılması halinde 2004 yılında 703 YTL olan ortalama memur maaşının 1310 YTL olması gerektiği vurgulandı. 
     
     KAMU ÇALIŞANLARI FAKİR 
     Devlet İstatistik Enstütisü DİE 2004 Hanehalkı tüketim Harcaması Anketi sonuçları üzerinden KESK tarafından yapılan değerlendirmeye göre, orta direk olarak adlandırılan gelir grubunda yer alan kişilerin en az 667 YTL, en çok 965 YTL aldığı belirtilerek, ortalama hanehalkı harcamalarının 889 YTL olmasına karşın kamu çalışanlarının 700 YTL 
     kazandığı vurgulandı. Kamu çalışanlarının bu maaş düzeyiyle Türkiye genelinde en yoksul yüzde 60’lık dilİme girdiği belirtilen açıklamada, en düşük maaş alan memurların ise en yoksul yüzde 40’ın içinde olduğu belirtildi. Kentsel yerlerdeki tüketim harcamalarının Türkiye ortalamasına göre yüzde 15 daha fazla olduğuna dikkat çekilen açıklamada kamu çalışanlarının aylık ortalama 700 YTL gelirle kentlerde en yoksul yüzde olan 40’lık dilimin içinde yer aldığı kaydedildi. 
     
</TEXT>
</DOC>
