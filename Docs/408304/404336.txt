<DOC>
<DOCNO> 404336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sonspo30.html </URL>
<DATE> 2005/12/17/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Ülkerspor 89 - Fenerbahçe 68 
</HEADLINE>
<TEXT>

     Türkiye Basketbol Ligi'nde Ülkerspor, Fenerbahçe'yi 89-68 yendi. 
     Karşılıklı basketlerle geçilen ilk periyotta, Ülkerspor'un Trapagnier ve İbrahim ile bulduğu sayılara, Fenerbahçe pota altında Violette ve dış atışlarda Mrsic ve Stevenson ile karşılık verdi. Mücadelenin üst düzeyde yaşandığı periyotta Fenerbahçe'den Stevenson, bulduğu sayılarla takımının ilk periyodu 24-23 önde kapamasını sağladı. 
     Tarafların birbirlerine üstünlük kuramadığı 2. periyotta da Ülkerspor dış atışlarda Ömer, pota altında da Oğuz ve Haislip ile sayı üretti. Fenerbahçe rakibine Hakan, Erdal ve Rasim ile karşılık verirken, ev sahibi takım son dakikada Ömer ile Haislip'in sayılarıyla ilk yarıyı 45-40 önde kapattı. 
     3. periyoda iyi başlayan Ülkerspor, İbrahim'in üst üste 3 sayılık 3 basketi, Cüneyt ve Haislip'in sayılarıyla 28. dakikada farkı 17 sayıya kadar 67-50 çıkardı. Fenerbahçe, alan savunmasında yetersiz kalıp, sayı üretmekte zorlanınca Ülkerspor, 3. periyottan 67- üstün ayrıldı. 
     Son periyotta da iyi oyununu sürdüren Ülkerspor, pota altında Haislip ve dış atışlarda Trepagnier ile sayı üretirken, Fenerbahçe de Stevenson ve Mrsic'in çabaları yetersiz kaldı ve ev sahibi ekip 21 sayı farkla 89-68 galip ayrıldı. 
     Ülkerspor'da sakatlığı nedeniyle Mirsad forma giymezken, Fenerbahçe'de ise hastalığını henüz atlatamayan Kambala, halsiz olmasına rağmen maçta kısa süre forma giydi. 
     
     
Salon Abdi İpekçi. Hakemeler Mehmet Keseratar xxx, Rüştü Nuran xxx, Kaan Büyükçil xxx. Ülkerspor Stefanov x 4, İbrahim xxx 20, Trepagnier xxx 16, Haislip xxx 20, Oğuz xxx 10, Bekir x 2, Pasalic x 1, Cüneyt xxx 9, Ömer xx 7. Fenerbahçe Mrsic xx 10, Erdal xx 13, Rasim xx 5, Stevenson xxx 17, Violette xxx 15, Hakan x 4, Kambala x 4, Barış x. 1. Periyot 23-24. Devre 45-40 Ülkerspor lehine . 3. Periyot 67-. 
     
</TEXT>
</DOC>
