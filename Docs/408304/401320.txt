<DOC>
<DOCNO> 401320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sondun41.html </URL>
<DATE> 2005/12/07/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
İspanya'da ötenazi artık serbest 
</HEADLINE>
<TEXT>

     İsrail Parlamentosu, ötenaziye onay veren yasa tasarısını kabul etti. 
     Parlamentodan Knesset , 3'e karşı 22 oyla geçen yasa, hastalara, yaşamlarını suni olarak uzatmama hakkı veriyor ancak bunun için hastanın akli melekelerinin yerinde olması ve yaşama ümidinin bulunmaması gerekiyor. 
     Yasa, yaşama şansı bulunmayan ve büyük acılar içindeki hasta veya hastaların, bu konuda fikrini ifade etmeye muktedir olmaması durumunda, önceden doktorlara verilmiş bir talimatın bulunması koşulunu arıyor. Böyle bir durumun söz konusu olmaması halinde ise bunun kararı hastanın yakınlarına bırakılıyor. 
     17 yaşından küçüklerde ise aile bireyleri, aile bireyleri ile doktorlar arasında bir anlaşmazlık olması halinde ise ötenazi ile ilgili kararı ilgili bir komisyonun vermesi öngörülüyor. 
     İsrail Sağlık Bakanı Danny Naveh, yasanın, parlamento tarihinde kabul edilmiş en önemli yasalardan biri olduğunu dile getirdi. 
     Buna rağmen, yasanın önemli ama yetersiz olduğu yönünde görüşler de dile getirildi. Yasanın, sadece sayılı günleri kalan, ölümü kesin hastaları kapsadığı, diğer hasta durumlarını kapsamadığı belirtilirken, buna örnek olarak, bitkisel hayatta olup yıllarca yaşayabilecek durumda olanları kapsamaması gösterildi. 
     Yeni yasa, bir yıl sonra yürürlüğe girecek. 
     
</TEXT>
</DOC>
