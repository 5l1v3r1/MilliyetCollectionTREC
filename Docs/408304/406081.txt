<DOC>
<DOCNO> 406081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sontur14.html </URL>
<DATE> 2005/12/23/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Cinayet sanıkları suçu birbirlerine attı 
</HEADLINE>
<TEXT>

     
     Kemal ATLAN ESKİŞEHİR, DHA 
     
ESKİŞEHİR’de, bir kişiyi öldürüp, biri polis iki kişiyi yaraladıkları iddiasıyla, 4’ü tutuklu yargılanan 5 sanık, duruşmada suçu birbirlerinin üzerine attı. Sanıklardan biri, ifadelerinin zapta yanlış aktarıldığını öne sürerek duruşmanın kameraya kaydedilmesini istedi. 
     Merkeze bağlı Mutallip Beldesi Bozdağ mevkiinde 22 Temmuz 2005 tarihinde meydana gelen olayda, iddaya göre, Eskişehir’de bir barda çalışan Murat Selli 30 ve Mehmet Kılıç 27 , merkeze bağlı Muttalip Beldesi yakınlarındaki Bozdağ mevkiine götürdükleri Murat Kılınç 19 ile Utku Çelik’i 20 tabancayla 3’er el ateş ederek vurdu. Murat Kılınç olay yerinde ölürken, Utku Çelik yaralı olarak kaçtı. Öldürdükleri Murat Kılınç’ın cesedini çalıntı olduğu belirtilen 34 EYP 50 plakalı otomobilin bagajına koyan 2 sanık Çevreyolu Tepebaşı kavşağında kendilerini durduran 2 polis memurunun tabancalarını ve telsizini alıp, polislerden Mevlüt Onar'ı bacağından yaraladı. Olaydan sonra kaçan Selli ve Kılıç 10 gün sonra yakalandı. Olaya karıştıkları iddia edilen, Yasin Köroğlu 27 , Soykan Çiçek 32 ve Ahmet Temel de 43 de gözaltına alındı. Adliyeye sevkedilen sanıklardan Ahmet Temel tutuksuz yargılanmak üzere serbest bırakılırken, diğer 4 zanlı tutuklanarak cezaevine gönderildi. 
     Kasten adam öldürmek’ suçundan müebbet hapis istemiyle yargılanan Murat Selli, Mehmet Kılıç ve Soykan Çiçek ile haklarında yardım ve azmettirmek suçlarından 3 ila 5 yıl hapis istenen Yasin Köroğlu ve Ahmet Temel, bugün Eskişehir Ağır Ceza Mahkemesi’nde ikinci kez hakim karşısına çıktı. Sanıklardan Mehmet Kılıç ile Murat Selli, cinayeti Soykan Çiçek’in işlediğini öne sürdü. Soykan Çiçek ise suçlamaları kabul etmeyerek tabancayla ateş edenin Murat Selli olduğunu ileri sürdü. Diğer sanıklardan Yasin Köroğlu, kendisinin olayla bir ilgisinin bulunmadığını sadece Mehmet Kılıç ile Murat Selli’nin olaydan sonra evine gelerek bir süre kaldıklarını belirtti. Tutuksuz sanık Ahmet Temel de kendisinin cinayeti azmettirmediğini, suçsuz olduğunu söyledi. 
     
     DURUŞMANIN KAMERAYLA KAYDEDİLMESİNİ İSTEDİ 
     Tutuklu sanıklardan Mehmet Kılıç, Ben ilk duruşmada Soykan’ın ateş ederken üzerinde ceket olduğunu, daha sonra ölenin cesedini taşırken, üzerinde ceketinin olmadığını söylemiştim. Ancak bu ifadem mahkeme tutanaklarında sanki Soykan ateş ederken üzerinde ceketi yokmuş da otomobilden sonradan almış gibi yazılmış. Bu hususun düzeltilmesini istiyorum. Ayrıca duruşmalarda böyle yanlışlıkların olmaması için video kamera ile duruşmanın görüntülenmesini talep ediyorum'' dedi. 
     Mahkeme Başkanı Osman Açar, mahkeme salonlarında böyle bir uygulamanın olmadığını belirterek, Kılıç'ın isteğini kabul etmedi. Duruşma, tanıkların dinlenmesi için ertelendi. 
     
     SANIKLARA LANETLER YAĞDIRDI 
     Duruşmaya katılan öldürülen Murat Kılınç’ın annesi Döndü Kılınç, Katiller, hepiniz cezanızı çekeceksiniz, adalete güveniyorum. Gencecik oğluma kıydınız'' diye bağırdı. 
     
</TEXT>
</DOC>
