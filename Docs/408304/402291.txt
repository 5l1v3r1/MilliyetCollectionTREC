<DOC>
<DOCNO> 402291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/son/sondun06.html </URL>
<DATE> 2005/12/10/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Antik Mısır heykellerine 2,8 milyon dolar 
</HEADLINE>
<TEXT>

     New York'ta düzenlenen bir açık artırmada, bir grup antik Mısır heykeli, rekor fiyata alıcı buldu. 
     Christie's müzayede evinde yapılan açık artırmada, eski Mısır hükümdarlarından Ka-nefer ve ailesinin temsil edildiği set halindeki heykeller Teksas'taki Kimbell Sanat Müzesi tarafından 2,81 milyon dolara satın alındı. 
     Müzayede evinin açıklamasında, bir Amerikalının koleksiyonunda bulunan heykellerin, müzayedede 1-1,5 milyon dolara satılmasının beklendiği, ancak heykellerin rekor fiyata alıcı bulduğu belirtildi. 
     Aynı açık artırmada, Ka-nefer ailesinin set halindeki heykellerinin satılmasından birkaç saat önce Mısır Kraliçesi Nefertari'nin temsil edildiği siyah granit heykel de 2,25 milyon dolara satılarak fiyat rekoru kırdı. 
     Dünkü açık artırmadan önce, en yüksek fiyata satılan antik Mısır eseri, 2003'te 1,4 milyon dolara satılan bir sandukaydı. 
     
</TEXT>
</DOC>
