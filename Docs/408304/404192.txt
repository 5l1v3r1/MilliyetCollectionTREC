<DOC>
<DOCNO> 404192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/siyaset/siy04.html </URL>
<DATE> 2005/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Astsubayların itirazına ret 
</HEADLINE>
<TEXT>


GÜLAY ÖZEK Van DHA 


Hakk ri'nin Şemdinli ilçesinde Umut Kitabevi'nin bombalanması olaylarına karıştığı iddiasıyla tutuklanan astsubaylar Ali Kaya ile Özcan İldeniz'in tutukluluk haline yapılan itiraz reddedildi. 
Hakk ri'nin Şemdinli ilçesinde 9 Kasım 2005'te Seferi Yılmaz'a ait Umut Kitabevi'nin bombalanması olayına adları karışan astsubaylar Ali Kaya ve Özcan İldeniz, 28 Kasım'da Van'da çıkarıldıkları nöbetçi mahkeme tarafından tedbiren tutuklanıp cezaevine konulmuştu. 
Tutuklanmanın ardından müvekkillerinin olayın toplumda infiale yol açtığı gerekçesiyle tutuklandığını ve tutukluluğa itirazda bulunacaklarını açıklayan Avukat Vedat Gülşen, Ankara 11. Ağır Ceza Mahkemesi aracılığıyla müvekkilerinin tutukluluk hallerinin kaldırılması için başvurdu. 
Ankara'dan gelen altı sayfalık itiraz dilekçesini inceleyen Van Cumhuriyet Başsavcılığı, dilekçeyi daha sonra Van 4. Ağır Ceza Mahkemesi'ne gönderdi. 
Mahkeme, yaptığı değerlendirme sonucu Ali Kaya ile Özcan İldeniz hakkında yapılan itirazı reddederek, tutukluluk hallerinin devamına karar verdi. Olaylarla ilgili olarak ayrıca itirafçı Veysel Ateş ile uzman çavuş Tanju Çavuş tutuklanmıştı. 


</TEXT>
</DOC>
