<DOC>
<DOCNO> 401096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonspo30.html </URL>
<DATE> 2005/12/06/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Denizlispor bilet fiyatlarında indirim yaptı... 
</HEADLINE>
<TEXT>

     Bu sezon ligde zor günler geçiren Denizlispor, Çaykur Rizespor maçında stada taraftarını çekebilmek için bilet fiyatlarında indirime gitti. 
     Kulüp Basın Sözcüsü Turan Özen, basın toplantısında, ligin ilk yarısında kendi sahalarında oynayacakları son karşılaşma olan Çaykur Rizespor maçında üst kapalı tribün biletlerinin 10, alt kapalı tribün biletlerinin 5, açık tribün biletlerinin 3 ve kale arkası tribün biletlerinin 1 YTL'den satılacağını açıkladı. 
     Transferle ilgili soruları da yanıtlayan Özen, yurtiçi ve yurt dışında görüşmeler yapıldığını, anlaşma sağlanan isimler olduğunu, ancak başka kulüplerin de talip olup fiyat artırmasını önlemek için isimlerini açıklamadıklarını söyledi. 
     Öte yandan, yeşil-siyahlıların Lazarov ve Veysel ile görüştüğü, transfer listesine Fenerbahçe'den Mahmut Hanefi'nin de alındığı bildirildi. 
     
</TEXT>
</DOC>
