<DOC>
<DOCNO> 408026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sonspo23.html </URL>
<DATE> 2005/12/30/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Basketbol liginde Efes Pilsen, Beykoz'u 85-63 ile geçti... 
</HEADLINE>
<TEXT>

     Salon Abdi İpekçi . 
     Hakemler Recep Ankaralı xxx, Çetin Artan xxx, Kaan Büyükçil xxx . 
     Efes Pilsen Popovic xx 10, Mustafa x 4, Granger xx 9, Kaya xxx 19, Prkacin xx 6, Ender xxx 12, Domercant xxx 17, Kerem xx 8, Alper x, Cenk x, Mutlu x . 
     Beykoz Dubie xxx 22, Onur Sonsırma x, Güray xxx 20, Hasan x 2, Smith xx 12, Kemal x 2, Barış x 5, Zeynel x, Erman x . 
     1. Periyot 23-16 . 
     İlk yarı 45-31 Efes Pilsen lehine . 
     3. Periyot 70-48 . 
     5 Faul alan Dk. 37.00 Kaya Efes Pilsen . 
     Türkiye Basketbol Ligi'nde oynanan karşılaşmada Efes Pilsen, Beykoz'u 85-63 yendi. 
     Karşılaşmaya iyi başlayan Beykoz, Dubie ve Güray ile bulduğu sayılarla 2. dakikada 7-0 öne geçti. Efes Pilsen'de 4. dakikada oyuna dahil olan Domercant, üst üste kazandırdığı sayılarla son dakikaya girilirken takımını 18-16 öne geçirdi. 4 üçlük ve 1 iki sayılık basketle periyodu 14 sayıyla tamamlayan Domercant, ilk 10 dakikalık bölümün sonunda takımına 23-16'lık üstünlüğü getiren isim oldu. 
     İkinci periyotta dış atışlarda Popovic, Ender ve Domercant, pota altında da Kaya ile etkili olan Efes Pilsen, sayı üretmekte sıkıntı çeken konuk ekip karşısında 18. dakikada farkı 17 sayıya 43-26 çıkardı. Lacivert-beyazlılar devreyi 45-31 önde kapattı. 
     İkinci yarının ilk bölümünde savunmada yetersiz kalan rakibi karşısında Popovic ve Granger ile etkili olan Efes Pilsen, 3. periyodu da 22 sayı farkla 70-48 önde geçti. 
     Son periyotta da üstünlüğünü sürdüren lacivert-beyazlılar, karşılaşmadan 85-63 galip ayrıldı. 
     
</TEXT>
</DOC>
