<DOC>
<DOCNO> 403678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/soneko27.html </URL>
<DATE> 2005/12/15/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
''Reçetelere yazılabilecek ilaç miktarı'' düşürüldü... 
</HEADLINE>
<TEXT>

     Tedavi yardımına ilişkin 2005 Mali Yılı Bütçe Uygulama Talimatı yeniden düzenlendi. 
     Resmi Gazete'nin bugünkü sayısında yayımlanan tedavi yardımına ilişkin 18 nolu uygulama talimatıyla, geri ödeme kurumları arasında uygulama birliğinin sağlanması ve oluşabilecek tereddütleri gidermek bakımından bedeli ödenecek olan ilaçların reçetelenmesi ve geri ödeme esaslarının yeniden düzenlendi. 
     Yeni düzenleme ile ''reçetelere yazılabilecek ilaç miktarı'' başlıklı maddedeki ''10 günlük doz'' miktarı ''7 günlük doza'' düşürüldü. 
     Buna göre, ayakta yapılan tedvilerde, belirlenen bazı durumlar dışında, reçetelere en fazla 4 kalem ve 7 günlük tedavi dozunu aşmayacak şekilde ilaç yazılacak. İlacın 7 günlük tedavi dozunu belirlemek üzere, reçetede mutlak surette günlük kullanım dozu da belirtilecek. 
     İlacın piyasada bulunan en küçük ambalajı, 7 günlük tedavi dozundan fazla ise, bu ilaç bir kutu olarak verilecek. Antibiyotiklerin 10 gün süreyle kullanımı gerekiyorsa, reçetede kutu adedinin yanında yazıyla, konulan teşhis ve ''10 günlük'' ifadesi yazılacak. 
     
     UZUN SÜRELİ İLAÇ KULLANIMI 
     Hasta Katılım Payından Muaf İlaçlar listesinde yer almakla birlikte, uzun süreli kullanımı sağlık kurulu raporuyla tevsik edilen ilaçlarda, ''menopoz ve disfonksiyonel uterin kanamalarda rapor aranmaksızın, en fazla 3 aylık tedavi dozu yazılabilecek. 
     Yanık tedavilerinde kullanılan ilaçlarda ve yalnız dermatoloji uzmanlarınca reçelenebilecek oral retinoidlerde, ameliyat sonrasında taburcu edilen hastaların idame tedavisi için düzenlenen reçetelerde'' en fazla bir aylık dozda yazılabilecek. 
     Ayaktan yapılacak radyolojik tetkikler için kullanılacak tüm iyonik ve noniyonik radoopak maddelerden katkı payı alınmayacak. Reçeteye ön tanı ve istenilen tetkik, ilgili hekim tarafından yazılıp imzalanacak. 
     
     AŞI UYGULAMASI 
     Düzenlemeye göre, hayati önemi hazi olan botulismus serumu gibi zehirlenmelerde kullanılan antidotlar panzehirler hekim tarafından hastanın reçetesine yazıldığında, sağlık kurulu raporu aranmaksızın, bedellerinin tamamı hastanın kurumunca ödenecek. 
     Grip aşıları için, 65 yaş ve üzerindeki kişiler ile yaşlı bakımevi ve huzurevinde kalan kişilerin durumlarını begelendirmeleri halinde sağlık kurulu raporu aranmaksızın, astım dahil kronik pulmoner ve kardiyovasküler sistem hastalığı olan erişkin ve çocuklar, diabetes mellitus dahil herhangi bir kronik metabolik hastalığı, renal disfonksiyonu, hemoglobinopatisi veya immunosupresif olan erişkin ve çocuklar ile 6 ay 18 yaş arasında olan ve uzun süreli aspirin tedavisi alan çocuk ve adölesanların hastalıklarını belirten heyet raporuna istinaden, tüm hekimlerce reçete edildiğinde aşıların bedelleri kurumlarınca yılda bir defaya mahsus olmak üzere ödeme yapılacak. 
     Pnömokok aşısı 2 yaş üstü çocuklarda ve erişkinlerde astım dahil kronik polmoner ve kardiyovasküler sistem hastalığı olan erişkin ve çocuklar, diabetes mellitus dahil herhangi bir kronik metabolik hastalığı, renal disfonksiyonu, hemoglobinopatisi veya immunosupresif olan erişkin ve çocuklar ile 6 ay-18 yaş arasında olan ve uzun süreli aspirin tedavisi alan çocuk ve adölasanların hastalıklarını belirten heyet raporuna istinaden tüm hekimlerce reçete edildiğinde aşıların bedelleri kurumlarınca 5 yılda bir ödenecek. 
     
     BÜYÜME HORMONU KULLANIM ESASLARI 
     Büyüme hormonu ile tedaviye başlanabilmesi çocuk endokrinoloji endokrinoloji dallarından veya bu dalın uzmanları bulunan hastanelerin ilgili bölümlerinden alınacak sağlık kurulu raporuna bağlı olacak. 
     Bu sağlık kurulu raporu, hastanın-hastalığın adı, ilacın adı ve dozu, uygulama planı ve süresi ile hastayı tedavi eden birimin ve uzman hekimin adını da ayrıca kapsayacak. Sağlık kurulu raporu, en fazla bir yıl süreyle geçerli olacak hastanın yaşı ve fiziki boy uzunluğu rapora yazılacak. 
     İlaçlar ilgili uzman hekim endokrinoloji çocuk endokrinoloji tarafından günlük doz miktarı ve bir kutunun kaç günlük doza tekabül ettiği belirtilmek suretiyle en fazla 3'er aylık dozlar halinde reçeteye yazılacak ve yazılan ilaç miktarı doktorun ismi, diploma numarası ve imzasıyla birlikte sağlık karnesine işlenecek. 
     
     FAKTÖR VE DİĞER KAN ÜRÜNLERİ REÇETELEME İLKELERİ 
     Hastanın tanısı, faktör düzeyi, varsa inhibitör düzeyini belirten hematoloji uzman tabibinin imzasının bulunduğu sağlık kurulu raporuna dayanılarak, akut kanaması olduğu durumlarda ya da cerrahi girişimler öncesi, faktör düzeyi yüzde 1'in altında ve veya 3'ten fazla kanaması olan hastalarda proflaksi endikasyonu konulduktan sonra haftalık faktör kullanım miktarı 4500 üniteyi geçmediği taktirde Sağlık Bakanlığı tarafından verilen hastaya özel Hemofili Takip Karnesine yazılarak verilecek. 
     Yeni düzenleme ile, ''antiseptik ilaçların kullanımı, levosimendan kullanımı, faktör ve diğer kan ürünleri reçeteleme, anti Rh kullanımı, antitrombin 3 kullanımı, viskosuplemantasyon ürünleri kullanımı, kadın cinsiyet hormonları kullanımı'' ilkeleri de belirlendi. 
     
</TEXT>
</DOC>
