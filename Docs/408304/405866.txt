<DOC>
<DOCNO> 405866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/siyaset/siy06.html </URL>
<DATE> 2005/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelik'ten işadamlarına 'eğitime destek' teşekkürü 
</HEADLINE>
<TEXT>


YAVUZ ÖZDEN 


Milli Eğitim Bakanı Hüseyin Çelik, Bilgisayarlı Eğitime Destek Kampanyası kapsamında okulların bilgisayar ihtiyaçlarının işadamlarınca karşılanacağını belirterek, bu yöndeki katkılarından dolayı Doğan Holding Yönetim Kurulu Başkanı Aydın Doğan'ın da aralarında bulunduğu işadamlarına teşekkür etti. 
Çelik, "Her okulda bilgisayar teknoloji sınıfı olabilmesi için 320 bin bilgisayara ihtiyaç var. Aydın Doğan Gümüşhane, Erzincan, Bayburt ve Tunceli'yi üstlendi" dedi. 
Gazetelerin Ankara temsilcileriyle Sincan'da Gelenekten Geleceğe Proje kapsamında modern mimariyle inşa edilen Fevzi Çakmak Mahallesi İlköğretim Okulu'nu gezen Çelik, eskiyen okulların yıkılarak yerlerine yenilerinin inşa edildiğini anlattı. 


</TEXT>
</DOC>
