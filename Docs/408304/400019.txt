<DOC>
<DOCNO> 400019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sonsiy28.html </URL>
<DATE> 2005/12/02/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Bugüne dek 11 kez görevinden alınan hastane müdürü yine açıkta 
</HEADLINE>
<TEXT>

     Elazığ'da çeşitli hastanelerde müdürlük yaptıktan sonra Bingöl ve Malatya'ya gönderilen Sami Çeşme, mahkeme kararıyla döndüğü Sarahatun Kadın Doğum Hastanesi Müdürlüğü görevinden de alındı. 
     AA muhabirinin edindiği bilgiye göre, Çeşme, 1996 yılında Ruh Sağlığı Hastalıkları Hastanesi'ne müdür olarak atandı. Çeşme, burada görev yaptığı 3 yıl içerisinde 8 kez görevinden alındı. Her seferinde mahkeme kararıyla görevine dönen Çeşme, buradan da Bingöl'ün Kığı İlçesi Devlet Hastanesi, ardından da Malatya'nın Yeşilyurt Devlet Hastanesi müdürlüğü görevine atandı. Mahkeme kararıyla Elazığ Sarahatun Kadın Doğum Hastanesi Müdürlüğü'ne atanan Çeşme, yine görevinden alındı. 
     11. kez görevinden alınan Çeşme'nin, Sarahatun Kadın Doğum Hastanesi Müdürlüğü görevine dönmek için mahkemeye başvuruda bulanacağı öğrenildi. 
     
</TEXT>
</DOC>
