<DOC>
<DOCNO> 403552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/siyaset/siy03.html </URL>
<DATE> 2005/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türk askeri icazetini Atatürk'ten almaktadır' 
</HEADLINE>
<TEXT>


Kara Kuvvetleri Komutanı Yaşar Büyükanıt, ABD'den icazet alacağı yönündeki haberleri sert bir dille eleştirdi 

WASHINGTON AA 


ABD Kara Kuvvetleri Komutanı Orgeneral Peter Schoomaker'ın davetlisi olarak ABD'de resmi ziyarette bulunan Kara Kuvvetleri Komutanı Orgeneral Yaşar Büyükanıt, ABD'den icazet alacağı yönündeki haberleri sert bir dille eleştirerek, "Bunları TSK'ya karşı bir ayıp olarak görüyorum" dedi. 
ABD Genelkurmay Başkanı Orgeneral Peter Pace, Kara Kuvvetleri Bakanı Francis Harvey ve Savunma Bakan Yardımcısı Eric Edelman ile bir araya gelen Büyükanıt, görüşmelerinin çok olumlu olduğunu dile getirdi. 

'Her şey olumlu geçiyor' 
Büyükanıt, ABD - Türkiye ilişkilerinin sorulması üzerine şu yanıtı verdi "Herhangi bir sorun yok. Kötü haberleri birileri yaratmaya çalışıyor. Niye kötü ilişkilerimiz olsun ki Her şey olumlu geçiyor. Ben son derece memnunum. Ama buraya geldiğim için maalesef gazetelerde bazı haberler yer alıyor. Türk askeri icazetini Atatürk'ten alır, yasalardan alır. Başka kimseden icazet almaz. Ziyaretim gayet rutin, normal bir ziyaret. Bu, olağanüstü, belli amaçlarla yapılan bir ziyaret değil. Bir şeyler aramamak lazım." 



</TEXT>
</DOC>
