<DOC>
<DOCNO> 402531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/sonspo09.html </URL>
<DATE> 2005/12/11/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
NBA... Hidayet, 7 sayıyla oynadı... 
</HEADLINE>
<TEXT>

     ABD Profesyonel Basketbol Ligi'ne NBA , TSİ bu sabaha karşı yapılan 11 maçla devam edildi. 
     Atlanta Hawks, gecenin en büyük sürprizini yaparak sahasında geçen sezonun şampiyonu San Antonio Spurs'u 94-84 yenmeyi başardı. Maçta Türk asıllı Gürcü oyuncu Zaza Pachulia ''double-double'' yaptı. 
     Karşılaşmaya ilk 5'de başlayan ve 33 dakika forma giyen Pachulia, 19 sayı ve 13 ribauntla ''double-double'' yaparak takımının en skorer ikinci oyuncusu oldu ve galibiyette önemli rol oynadı. Zaza, 2 sayılık atışlarda 16'da 7 isabetle oynarken, 8 kere kullandığı serbest atışların ise 5 tanesini sayıya çevirdi. 
     Hawks'da, 22 sayı ve 4 asistle oynayan Joe Johnson takımının kazanmasına önemli katkıda bulunurken, 13 sayı ve 11 ribauntla ''double-double'' yapan Josh Childress, gecenin dikkati çeken diğer ismi oldu. 
     Spurs'da ise 20 sayı 5 ribauntla maçı tamamlayan Tony Parker, yenilgiye engel olamazken, 17 sayı, 10 ribauntla ''double-double'' yapan Emanuel Ginobili ile 12 sayı, 10 ribauntla yine ''double-double'' yapan Tim Duncan'ın performansları takımlarına galibiyeti getirmeye yetmedi. 
     
     HİDAYET'DEN NUGGETS POTASINA 7 SAYI 

     Hidayet Türkoğlu, Orlando Magic'in Denver Nuggets'ı 94-83 yendiği maçta 7 sayıyla oynadı. 
     Maça ilk 5'de forma giyerek başlayan Türkoğlu, sahada kaldığı 39 dakika içinde 7 sayı, 1 ribaunt ve 2 asistlik bir performans sergiledi. Türkoğlu, 3 kez denediği 3 sayılık atışlarda 1 isabet bulurken, 1 kez kullandığı 2 sayılık atışı da sayıya çevirdi. Türkoğlu, 4 kez kullandığı serbest atışların ise 2 tanesini sayıyla sonuçlandırdı ve rakip potaya 7 sayı bıraktı. 
     Magic'e galibiyeti getiren en önemli isim ise 17 sayı ve 14 ribauntla ''double-double'' yapan Dwight Howard olurken, maçı 18 sayıyla tamamlayan Deshawn Stevenson da galibiyette önemli rol oynadı. 
     Nuggets'de ise Carmelo Anthony'nin 23 sayı ve 4 ribaundu takımına galibiyeti getirmeye yetmezken, Marcus Camby'nin 14 sayı, 12 ribaunt ile ''double-double'' yapması takımının yenilmesini önleyemedi. 
     Günün diğer maçlarında alınan sonuçlar şöyle 

Washington Wizards-Chicago Bulls 111-118 
Charlotte Bobcats-Toronto Raptors 103-111 
New Jersey Nets-Philadelphie 76'ers 95-107 
Minnesota Temberwolves-Los Angeles Lakers 95-82 
Indiana Pacers-Memphis Grizzlies 80-66 
Dallas Mavericks-Boston Celtics 103-94 
Milwaukee Bucks-Cleveland Cavaliers 111-106 
Seattle Supersonics-Sacramento Kings 104-123 
Los Angeles Clippers-Phoenix Suns 101-91 

Lige, TSİ yarın sabaha karşı yapılacak Miami Heat-Washington Wizards maçıyla devam edilecek. 
     
</TEXT>
</DOC>
