<DOC>
<DOCNO> 403005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sondun23.html </URL>
<DATE> 2005/12/13/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
ABD'de protestolar altında zehirli iğne ile idam... 
</HEADLINE>
<TEXT>

     ABD'de 4 kişiyi öldürdüğü belirtilen Crips çetesinin eski lideri ve Nobel edebiyat ödülü adayı Stanley Tookie Williams, binlerce idam karşıtının yoğun çabalarına rağmen dün idam edildi. 
     ABD'de 1979 yılında 4 kişiyi öldürmekten suçlu bulunan ancak son ana kadar suçsuz olduğunu iddia eden 51 yaşındaki Williams'ın cezası, dün sabah saatlerinde California'daki San Quentin Cezaevi'nde zehirli iğneyle infaz edildi. Aynı saatlerde yaklaşık iki bin idam karşıtı cezaevi önünde gösteri düzenledi. Hollywood yıldızları ve önde gelen insan hakları savunucularının da katıldığı gösteride ABD'li folk şarkıcısı Joan Baez şarkı söyledi. 
     Stanley Tookie Williams, idam cezası ve bu cezanın yürürlükten kaldırılması konusunda ülke çapında tartışmalara yol açmıştı. 
     California valisi Arnold Schwarzenegger, Williams'ın af dilekçesini kabul etmemiş, yüksek mahkemelere yapılan temyiz davaları reddedilmişti. 
     Bu arada, Williams'ın idamı protesto eden ve aralarında Amerikalı şarkıcı Joan Baez ve aktör Mike Farrell'in bulunduğu yaklaşık bin kişinin cezaevinin önünde toplandığı belirtildi. 
     Stanley Tookie Williams, 1979 yılında Los Angeles'taki bir motelde düzenlediği soygunda Albert Owens 26 , Yen-I Yang 76 , Tsai-Shai Chen Yang 63 ve çiftin kızı Yu-Chin Yang Lin'yi 43 öldürmekten mahkum olmuştu. 
     Masum olduğunu savunan Williams, California eyaletinde idam cezasının yürürlüğe girdiği 1977 yılından bu yana eyalette idam edilen 12. kişi oldu. 
     
</TEXT>
</DOC>
