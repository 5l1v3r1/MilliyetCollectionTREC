<DOC>
<DOCNO> 404596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/siyaset/siy06.html </URL>
<DATE> 2005/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Wilson Türkiye ABD için önemli 
</HEADLINE>
<TEXT>


İSTANBUL Milliyet 


ABD'nin yeni Ankara Büyükelçisi Ross Wilson, dün Müze Müdürü Prof. İlber Ortaylı eşliğinde Topkapı Sarayı'nı gezdi. Gezi sırasında Türkiye'ye ilişkin izlenimlerini anlatan Wilson, en son 5 yıl önce geldiğim Türkiye'de ekonomik olarak ciddi bir gelişme yaşandığının açıkça görüldüğünü vurguladı. 
Türkiye'de insanların pozitif ve dostça tavırlarını çok sevdiğini anlatan Wilson "Bunu, şimdiye kadar tanıştığım bütün Türklerde gözlemledim. Cumhurbaşkanı, Başbakan da öyle" dedi. Büyükelçi olarak Türkiye'de görevlendirildiğini öğrenince çok sevindiğini belirten Wilson, şöyle devam etti "Açıkçası her prestijli ve önemli ülke gibi burası da zorlu bir ülke. Türkiye ile ilişkiler ABD için gerçekten çok önemli. Bu yüzden, burada görev yapma şansına sahip olduğumu öğrendiğimde memnun oldum." 



</TEXT>
</DOC>
