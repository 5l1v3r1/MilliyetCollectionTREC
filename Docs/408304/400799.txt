<DOC>
<DOCNO> 400799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sontur14.html </URL>
<DATE> 2005/12/05/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Rektör Aşkın'a bu hafta içinde stent takılabilir 
</HEADLINE>
<TEXT>

     Yüzüncü Yıl Üniversitesi YYÜ Tıp Fakültesi Araştırma Hastanesi Başhekimi Doç.Dr. Hüseyin Avni Şahin, uygun görülmesi halinde Rektör Yücel Aşkın’ın kalbine bu hafta içinde stent takılabileceğini söyledi. 
     Şahin, AA muhabirine, Aşkın’ın sağlık durumunda bir değişiklik olmadığını, ilaç tedavisine devam edildiğini kaydetti. 
     Doç. Dr. Hüseyin Avni Şahin, bu hafta içinde İstanbul Koşuyolu Hastanesi Başhekimi Prof. Dr. Cevat Yakut başkanlığında biraraya gelecek doktorların uygun görmeleri halinde, Aşkın’ın kalbine stent takılacağını bildirdi. 
     Tutuklu bulunduğu Van M Tipi Cezaevi’nde aynı koğuşu paylaştığı YYÜ Genel Sekreter Yardımcısı Enver Arpalı’nın intiharının ardından rahatsızlanarak 13 Kasım’da YYÜ Tıp Fakültesi Araştırma Hastanesi Yoğun Bakım Servisi’nde tedavi altına alınan Aşkın’ın bulunduğu odanın kapısında 3-4 güvenlik görevlisi bekliyor. 
     Aşkın’ın tedavi altına alınmasının ardından güvenlik güçlerinin talebi doğrultusunda odasının pencerelerine demir parmaklık takıldı. 
     
</TEXT>
</DOC>
