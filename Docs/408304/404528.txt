<DOC>
<DOCNO> 404528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/son/sonspo09.html </URL>
<DATE> 2005/01/01/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Konyaspor'da Ronaldo konusunda sorun yok... 
</HEADLINE>
<TEXT>

     Konyaspor Kulübü Futbol Şubesi Sorumlusu Mehmet Bezirci, hem Beşiktaş, hem de Ronaldo ile anlaştıklarını belirterek, ''Ortada kayda değer bir sorun yok'' dedi. 
     Mehmet Bezirci, ikinci yarıda ligin üst sıralarını zorlamak amacıyla takımı yeni futbolcularla güçlendirmek için yoğun bir çalışma içinde olduklarını söyledi. 
     Transfer etmek istedikleri oyunculardan birinin de Beşiktaş'ın Brezilyalı futbolcusu Ronaldo olduğunu ifade eden Bezirci, şunları kaydetti 
     ''Bazı medya kuruluşlarında Ronaldo'nun transferinin tehlikeye girdiği yolunda haberler görüyoruz. Hem Beşiktaş, hem de Ronaldo ile anlaştık. Ortada kayda değer bir sorun yok. Halen ülkesinde olan Ronaldo, 3 Ocak'ta İstanbul'a gelecek. Pazartesi günü de takımımız Antalya Belek'teki kampına katılacak. Tranfer komitemiz ise pazartesi günü hem Beşiktaş hem de Ronoldo ile görüşmeler yapmak için İstanbul'a gidecek. Ronaldo'nun takımıyla olan sözleşmesindeki bazı hususlar, hukuk müşavirliğimiz tarafından inceleniyor. Transferi mümkün olmazsa, kiralama yolunu deneyeceğiz.'' Bezirci, karşılaşılabilecek pürüzlerin kolayca aşılarak, Ronaldo'yı yeşil-beyazlı yapacak imzanın kısa süre içinde atılacağına inandıklarını sözlerine ekledi. 
     
</TEXT>
</DOC>
