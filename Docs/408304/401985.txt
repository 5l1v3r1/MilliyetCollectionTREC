<DOC>
<DOCNO> 401985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sondun22.html </URL>
<DATE> 2005/12/09/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Japon borsacı yanlış tuşa bastı 345 trilyon zarar 
</HEADLINE>
<TEXT>

     Japonya'da bir finans kuruluşu, çalışanının yanlış tuşa basarak 600 bin hisse senedini satmasıyla 345 milyon YTL zarara uğradı. 
     Dünyanın önde gelen finans kuruluşlarından Mizuho'nun, adı açıklanmayan borsacısının ''şişman parmak sendromu'' adıyla bilinen yanlış tuşa basma hatası nedeniyle büyük zarara uğradığı belirtiliyor. 
     ''Şişman parmak sendromuna'' neden olan borsacı, J Com adlı yeni bir telekom şirketine ait bir hisseyi 600 bin Japon Yeni'ne yaklaşık 8 bin YTL satmak istedi. Ancak, borsacı talimatını, 1 Japon Yeni karşılığı 600 bin hisse senedi satılması olarak verdi. 
     Mizuho finans kuruluşunun hatayı onarma çabalarına karşın, zararın şirket aleyhine geliştiği ve çalışanların da yılbaşı ikramiyelerinin kesildiği belirtiliyor. 
     Şirketin üst yöneticisi, kayıplarının 27 milyar yen civarında olduğunu, ancak 30 milyar yene kadar yükselebileceğini söyledi. 

     
</TEXT>
</DOC>
