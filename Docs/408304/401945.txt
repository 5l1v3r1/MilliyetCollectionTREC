<DOC>
<DOCNO> 401945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/yasam/yas05.html </URL>
<DATE> 2005/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Namus cinayeti kaçınılmaz 
</HEADLINE>
<TEXT>


İstanbul'da da, Batman'da da namus cinayetlerine destek var 


Türk insanının, "namus" kavramını "kadın, kadın bedeni, kadının cinselliği ve kontrol edilmesi" olarak algıladığı ve namus cinayetlerini kaçınılmaz gördüğü bildirildi. Nüfusbilim Derneği'nce İstanbul, Adana, Şanlıurfa ve Batman'ın farklı mahallelerini kapsayan bir araştırma yapıldı. 

Bek ret ilk şart 
Araştırmaya göre, kadının namusu "bek reti, evlilik dışı cinsel ilişkisi olmaması, düzgün giyinmesi, bir kadından beklenen şekilde davranması, geleneklere uygun görevlerini yerine getirmesi" olarak görülüyor. 
Kadınların çoğu, bek r kadının sevgilisiyle kaçıp evlenmesini namusa aykırı görmüyor. Anneler, kızların okula gitmesini destekliyor ve erken yaşta evlendirilmelerini engellemeye çalışıyor. 
Aile meclisi kararıyla işlenen töre cinayetleri, diğer namus cinayetlerinden ayrı tutuluyor. 
İstanbul'da yaşayanlar, töre cinayetlerini, Doğu ve Güneydoğu'nun toplumsal yapısına, geri kalmışlık ve yoksunluklara bağlıyor. 

Sosyal baskı var 
Namus cinayetleri kaçınılmaz görülüyor. Aldatan karısını kıskançlık sonucu öldüren bir erkeğe, "herkesin başına gelebilecek bir olay" diye yaklaşılıyor. 
Namus cinayetlerine tam destek verenler, namusa aykırı davranışta bulunanların ölümü hak ettiğini ve namus adına öldürmenin kaçınılmaz olduğunu söylüyor, cezanın artırılmasını eleştirıyor. 
Namus cinayetlerine şartlı destek verenler öldürmenin doğru olmadığını ancak kişinin namusa aykırı davranışyla karşılaştığında ne yapacağının önceden belli olmayacağını belirtiyor. 
Bazı katılımcılar, namus cinayetlerinin sosyal baskı nedeniyle kaçınılmaz hale geldiğini söylüyor. Tamamen karşı olanlar, kimsenin Allah'ın verdiği canı almaya hakkı olmadığını vurguluyor. 


</TEXT>
</DOC>
