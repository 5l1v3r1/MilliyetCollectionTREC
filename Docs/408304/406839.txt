<DOC>
<DOCNO> 406839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/ekonomi/eko08.html </URL>
<DATE> 2005/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizlik oranı yüzde 9.7'ye çıktı 
</HEADLINE>
<TEXT>


ANKARA ANKA 

Tarım ve sanayi sektöründeki mevsimlik istihdam daralması nedeniyle çalışan sayısının 242 bin kişi azalıp işsiz sayısının 42 bin kişi arttığı eylülde işsizlik oranı bir önceki aya göre 0.3 puan artarak, son altı ayın en yüksek noktası olan yüzde 9.7'ye yükseldi. 
Türkiye İstatik Kurumu TÜİK , üçer aylık hareketli ortalamalara göre hesapladığı Hanehalkı İşgücü Anketi'nin ağustos - eylül - ekim dönemi sonuçlarına göre, istihdam 22 bin 566 geriledi. Toplam işsiz sayısı ise 2 milyon 423 bin kişiye yükseldi. Eylülde kentlerdeki isizlik oranı yüzde 12.3'ten yüzde 12.4'e, kırsal kesimde ise yüzde 5.5'ten 5.9'a yükseldi. 
İşsizlik oranı erkekler arasında yüzde 9.4, kadınlarda ise yüzde 10.6 olarak hesaplandı. Türkiye genelinde genç nüfus arasındaki işsizlik oranı ise yüzde 18.2'de kaldı. Kentsel yerlerdeki gençlerin yüzde 22.3'ünün, kırsal kesimdekilerin ise yüzde 12'sinin işsiz olduğu belirlendi. 



</TEXT>
</DOC>
