<DOC>
<DOCNO> 402867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sonyas06.html </URL>
<DATE> 2005/12/12/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Süleyman’ı öldüren pitbulların sahibi kedilere işkence yapmış 
</HEADLINE>
<TEXT>

     
     Zafer ATAMER CENEVRE, DHA 

     
İSVİÇRE’de Süleyman Yıldırım adlı Türk çocuğunu parçalayarak öldüren 3 pitbull cinsi köpeğin sahibi Morris Castellarin’in 30 kediyi, acımasızca işkence yaptıktan sonra öldürdüğü ortaya çıktı. 
     Süleyman’ın ölümüne sebep olan saldırının ardından gözaltına alınan İtalyan zanlının komşularının polise verdiği ifadelere göre, pittbull ve kedi ticareti yapan Castellarin, 2 renkle doğan siyam kedilerini büyüttükten sonra satıyor, 3 renkli doğanları ise para etmediği gerekçesiyle işkence yaptıktan sonra öldürüyordu. Bazı kedileri tuvalete atıp boğarak öldüren Castellarin, bazı kedileri de bir kafeste açlıktan ölüme terkediyordu. İtalyan zanlının işkence yaptıktan sonra öldürdüğü kedi sayısının 30’u bulduğu belirtiyor. Komşuları, Castellerin’in zavallı kedileri öldürmesinin hesabını vermesini de istedi. 
     Öte yandan Morris Castellarin ile birlikte olan 28 yaşındaki Tina D, Süleyman’ın ölümüne çok üzüldüğünü belirterek, "Keşke zamanı geri döndürebilseydim, kendimi sanki çocuğum ölmüş gibi hissediyorum" dedi. Tina D. halen Zürih’te bir psikiyatri kiliniğinde tedavi görüyor. 
     
</TEXT>
</DOC>
