<DOC>
<DOCNO> 403471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sontur21.html </URL>
<DATE> 2005/12/14/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Eşine hayat verdi... 
</HEADLINE>
<TEXT>

     Karaciğer yetmezliği nedeniyle bir yıldır tedavi gören Afyonlu Fatma Uysal’a eşi Ali Uysal, karaciğerinin bir bölümünü vererek, sağlığına kavuşmasını sağladı. 
     Dokuz Eylül Üniversitesi’nden yapılan açıklamaya göre, erken doğum yapan Fatma Uysal 29 , bir süre sonra karaciğerinden rahatsızlandı. 
     Bir yıl boyunca karaciğer yetmezliği nedeniyle tedavi gören Uysal’a, eşi Ali Uysal 25 karaciğerinin bir bölümünü verdi. 
     Genel Cerrahi Anabilim Dalı Öğretim Üyesi Prof. Dr. İbrahim Astarcıoğlu, Doç. Dr. Sedat Karademir ve Doç. Dr. Hüseyin Astarcıoğlu’ndan oluşan ekibin yaptığı ameliyat sonrası Fatma Uysal sağlığına kavuştu. 
     Ali Uysal, eşinin acı çekmesine dayanamadığını belirterek, "Doku uyumumuz gerçekleşince çok sevindim. Eşimin sağlığı benim için çok önemli" dedi. 
     
</TEXT>
</DOC>
