<DOC>
<DOCNO> 400061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sontur11.html </URL>
<DATE> 2005/12/02/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Rafet El Roman çocuklarını annelerine getirmezse tutuklanacak 
</HEADLINE>
<TEXT>

     
     Ümit TÜRK İSTANBUL, DHA 
     
EŞİ Rafet El Roman'dan 20 bin dolar alarak, çocuklarının velayetini vermeyi kabul ederek, anlaşmalı ayrılan manken Tuğba Altıntop'un, velayet konusunda fikir değiştirerek çocukların kendisine verilmesini istemiyle Kadıköy 1'inci Aile Mahkemesi’de açtığı davaya devam edildi. 
     Davanın bugünkü duruşmasında Tuğba Altıntop’un yakınları tanık olarak dinlendi. Mahkeme, Rafet El Roman’ın, 22 Aralık gecesinden başlamak üzere en geç 24 Aralık gecesine kadar çocuklarını annesinin görmesi için Türkiye’ye getirmemesi halinde tutuklanmasına ilişkin karar aldı. El Roman en geç 24 Aralık'ta saat 00.30 kadar çocukları anneye getirmezse Almanya ya da Türkiye’de görüldüğü yerde tutuklanacak. Roman, çocuklarını Türkiye’ye getirmesi halinde çocuklar 23 Aralık’tan 5 Ocak tarihine kadar anneleri Altıntop’un yanında kalacak. 
     Tuğba Altıntop, adliyeden avukatı ile birlikte ayrılırken, Çocuklar, 23 Aralık’ta Türkiye’ye geliyor. Karar alındı. Gelmezse yine tutuklama kararı çıktı. 22 Aralık-5 Ocak arası çocukları göreceğim inşallah. 22 ve 24 Aralık’a kadar gelmesi gerekir. 22 Aralık gecesi ve 24 Aralık gecesine kadar beklenecek, gelmediği takdirde Türkiye’de ya da Almanya’da tutuklanacak. Hakim çok güzel kararlar veriyor. Tuğba reklam yapıyor’ dedirtmemek için konuşmak istemiyorum'' dedi. 
     Çevrede toplananlar da Tuğba Altıntop’a destek verdi. Altıntop’un sevenleri Biz yanındayız inşallah çocuklarını alırsın'' diye konuştu. 
     
</TEXT>
</DOC>
