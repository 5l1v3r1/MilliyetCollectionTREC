<DOC>
<DOCNO> 408248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sonspo01.html </URL>
<DATE> 2005/12/31/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Real Madrid Fener Carlos'u istedi... 
</HEADLINE>
<TEXT>

     İspanyol devi Real Madrid, Roberto Carlos için Fenerbahçe’nin resmi teklifte bulunduğunu açıkladı... 
     
     100. Yıl hediyesi 
     Ara transferde hiçbir oyuncu almayacaklarını, ancak 100. Yıl kadrosuna en az iki yıldız daha kazandırmak istediklerini açıklayan Başkan Aziz Yıldırım’ın kastettiği isimlerden birinin Real Madrid’li Roberto Carlos olduğu resmiyet kazandı. İspanyol temsilcisi dün Sarı-Lacivertliler’in Brezilyalı oyuncuyu transfer etmek için kendilerine başvurduğunu duyurdu. Eflatun-Beyazlı ekipten yapılan açıklamada, Carlos’un sözleşmesinin sürdüğü belirtildi, ancak konuyla ilgili son kararı yine yıldız oyuncunun vereceği ve bu karara saygı duyulacağı ifade edildi. 
     
     Sambacılar devrede 
     Real Madrid’in Marca Gazetesi’nde yer alan bu açıklamasının ardından Fenerbahçe’nin atağa kalktığı ve Ocak ayının ilk haftasında transfere nokta koymak için İspanyol ekibinden tekrar görüşme talebinde bulunduğu kaydedildi. Sözleşmesi bittiğinde ülkesine dönmek istediğini açıklayan ve Katar takımlarından da resmi teklifler alan Roberto Carlos’u Sarı-Lacivertli kulübe gelmesi için Fenerbahçe’nin Brezilyalı oyuncuları Alex, Aurelio, Luciano ve Nobre’nin ikna etmeye çalıştıkları öğrenildi. 
     
</TEXT>
</DOC>
