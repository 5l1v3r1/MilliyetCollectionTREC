<DOC>
<DOCNO> 406057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sonspo19.html </URL>
<DATE> 2005/12/23/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Cavaliers, deplasmanda Bulls'u 108-100 yendi... 
</HEADLINE>
<TEXT>

     ABD Profesyonel Basketbol Ligi'ne NBA , TSİ bu sabaha karşı yapılan 2 maçla devam edildi. 
     Cleveland Cavaliers, deplasmanda Chicago Bulls'u 108-100 yenerken, Lebron James, 37 sayı, 5 ribaunt ve 6 asistle galibiyetteki en önemli oyuncu oldu. 
     Cavaliers'de 25 sayı ve 11 ribaunt ile ''double-double'' yapan Zydrunas Ilgauskas gecenin dikkati çeken diğer oyuncusu olurken, 15 sayı, 3 ribauntla oynayan Damon Jones, takımının galibiyetinde önemli rol oynadı. 
     Bulls'da ise 21 sayı ve 10 ribauntla ''double-double'' yapan Andres Nocioni ile 22 sayı ve 3 asistle maçı tamamlayan Ben Gordon'un performansları takımlarının kazanmasına yetmedi. 
     Gecenin diğer maçında ise Dallas Mavericks, deplasmanda Sacramento Kings'i 105-95'lik skorla geçmeyi başardı. 
     Mavericks'de sahanın yıldızı Dirk Nowitzki oldu. Karşılaşmayı 37 sayı ve 10 ribauntla ''double-double'' yaparak tamamlayan Nowiztki, takımına galibiyeti getiren isim oldu. 
     Mavericks'de 14 sayı ve 13 ribauntla ''double-double'' yapan bir diğer oyuncu Josh Howard ile 19 sayı, 4 asistle oynayan Jason Terry, takımlarının kazanmasına önemli katkı yaptılar. 
     Kings'de ise Mike Bibby'nin 22 sayı ve 2 asisti ile Shareef Abdurrahim'in 13 sayı ve 8 ribauntu takımlarını yenilmekten kurtaramadı. 
     Lige, yarın sabaha karşı yapılacak 14 maçla devam edilecek. 
     
</TEXT>
</DOC>
