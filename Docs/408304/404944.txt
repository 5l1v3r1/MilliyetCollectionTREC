<DOC>
<DOCNO> 404944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/yazar/asik.html </URL>
<DATE> 2005/12/20/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Çılgınlık sürüyor 
</HEADLINE>
<TEXT>


'50 yıldır yayıncılık yapıyorum, böyle bir olay görmedim... Şu Çılgın Türkler'in 200 baskıyı rahatlıkla bulabileceğini söyleyebilirim." 
Bilgi Yayınevi sahibi Ahmet Küflü, 2.5 ay önceki sohbetimizde böyle demişti. Yayıncısı olduğu, Turgut Özakman'ın "Şu Çılgın Türkler" adlı kitabı o gün 154. baskıdaydı. Ya bugün Ahmet Küflü'nün oğlu Bilgi Küflü'nün yanıtı 
- Şu anda 264. baskıdayız. Yıl sonuna kadar 10 baskı daha yapacağımızı tahmin ediyorum. Her baskıda 2000 kitap bastığımıza göre toplam satış yarım milyonu geçti demektir. Ayrıca 200 - 300 bin civarında da korsan baskı yapıldığını düşünüyoruz. 
- Toplu alımlar h l devam ediyor mu 
- Evet. Askerler, üniversiteler, belediyeler, şirketler, sendikalar h l toplu alımlar yapıyorlar. Örneğin son olarak Türk Metal Sendikası 5 bin kitap aldı. 
- Kitaba ilişkin tek şik yet 22 milyon liralık fiyatı... 
- 752 sayfalık bir kitabın normal satış fiyatının 26 - 27 milyon lira olması lazım. Biz eğitici yönünü dikkate alarak fiyatı zaten düşük tuttuk. 
- Kitap sizce daha kaç baskı yapar 
- Kitap artık klasikleşti. O yüzden baskısı hiç bitmez. 10 yıl sonra da basmaya devam ederiz. 

Orhan Pamuk bir İngiliz milletvekiline, "Sürgüne gideyim mi " diye sormuş. 
Kendini Vahdettin gibi hissetmeye başladı anlaşılan... 
Haldun Ertem 

Kimlerin ayıbı Washington'da 25 yıldır gazetecilik yapan Yılmaz Polat, basınımızın sevdiği bir başlık modelini eleştiriyor 
- Orhan Pamuk haklı ya da haksız. Onu tartışmıyorum. Ancak, bir gazete ya da televizyon haberi veriken, "Türkiye'nin ayıbı" diye bir başlık kullanıyorsa, bu üzücü olduğu kadar düşündürücü de. Haberin başlığı yorumlu olmaz, olmaması lazım. 25 yıldır Washington'da gazetecilik yapıyorum. Bir tane Amerikan gazetesi ya da televizyonunun bir habere "Amerika'nın ayıbı" diye başlık attığını görmedim. 

Çukurova grubunu ziyaret eden Başbakan Erdoğan'a VIP minibüs hediye edilmiş 
Gerçi bizim geleneklerimizde ziyaret edilen yere eli boş gidilmez ama... 
Bizim Başbakanımız ziyaret ettiği yerden eli boş dönmüyor... 
Arif Ayhan 

Çelik'in açıklaması Üç yıllık AKP iktidarında inşa edilen derslik sayısı konusunda, Maliye ve Milli Eğitim bakanlarıyla Başbakan'ın farklı rakam vermesi konusundaki yazımıza, MEB Hüseyin Çelik açıklama göndermiş. 
Maliye Bakanı'nın verdiği 42 bin rakamının yaz ayları itibarıyla bitirilen ve hizmete sunulan derslik sayısı olduğunu... Kendisinin verdiği 60 bin rakamının çeşitli kampanyaların ürettiği derslik sayısını da içerdiğini.. Başbakan'ın verdiği 70 bin rakamına ise son tamamlanan dersliklerin dahil olduğunu belirtiyor, "Son kesin rakam 70 bin 900'dür" diyor. 

Maya Evans... Maya Evans 25 adlı genç kız, Londra'da Cenotaph adlı anıtın yanı başında duruyor. Bir elinde uzun bir liste var. Diğer elinde bir çıngırak... Uzun listede Irak'ta ölen 97 İngiliz askerinin adları yazılı. Maya Evans isimleri tek tek okuyor... Her isim okuyuşunun ardından çıngırağı çalıyor. Çok geçmiyor... Yanında 2 polis otosu duruyor. Polisler Maya Evans'ı yaka paça gözaltına alıyor. Genç kız hakkında iddianame hazırlanıyor. Mahkemeye çıkarılıyor. Mahkeme Evans'ı önce mahk m ediyor. Peşinden şartlı tahliye ile salıveriyor. Kendisinden 100 sterlin ceza kesiliyor. Genç kızın suçu mu "Ciddi Örgütlü Suç" yasasına muhalefet... Yasanın maddelerinden biri parlamentoya bir kilometreden daha yakın bir mek nda gösteri yapılmasını yasaklıyor. Genç kızın bu maddeyi ihlal ettiğine hükmediyor yargıç... 
İşte İngiltere'deki ifade hürriyetinden bir manzara... Ancak Maya Evans'ın duruşmasına ne AB'den bir yetkili ne Türkiye'den bir parlamenter katılıyor... AB ülkeleri isterlerse ifade hürriyetini bu sınırlara kadar çekebiliyor... 

Rum araştırmacı Tony Angastiniotis'in başına gelenleri dünkü Milliyet'te hep birlikte okuduk. 1974 yılında 126 Kıbrıslı Türk'ün katledilişini anlatan bir kitap yazınca Rum kesimi ayağa kalkmış... Önce istenmeyen adam ilan edilmiş, ardından devlet televizyonundaki işini ve dostlarını kaybetmiş... Sonuçta çareyi KKTC'ye sığınmakta bulmuş. Adam 1 milyon veya 30 bin rakamlarını vermemiş... 
Topu topu 126 Türk'ün öldürüldüğünden söz etmiş. Ve anasından doğduğuna pişman etmişler. 
Gelin de sormayın... Tony Angastiniotis'e bütün bunlar yapılırken Rum kesiminde hiç "aydın" yok muydu AB yetkilileri neden koşa koşa Rum kesimine gidip Tony'yi korumaya almadılar Neden bu yüzden Rumların AB üyeliğini tartışma konusu yapmadılar 
Neden böylesine ikiyüzlüler 

AB yetkilisi Joost Lagendijk, "Ordu provokasyona geçti. PKK da buna silahla cevap verdi" demiş. 
Adamlar meydanı öyle boş buldu ki, PKK'yı bıraktılar Türk ordusunu yargılamaya başladılar. 
Akif Kökçe 



</TEXT>
</DOC>
