<DOC>
<DOCNO> 406398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/spor/spo30.html </URL>
<DATE> 2005/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Vestel Manisaspor Teknik Direktörü Ersun Yanal, Fenerbahçe kalecisi Rüştü'den sonra, Beşiktaş'tan ayrılmak üzere olan Youla'ya el attı. Yanal'ın, eski öğrencisini ikna ettiği öğrenildi. İsviçre'nin önde gelen gazetelerinden Blick, dünkü Noel sayısında dargın olanları barışmaya davet etti. Gazete, ilk sırayı milli oyuncumuz Alpay Özalan ve İsviçreli oyuncu Marco Steller'e verdi. Dünyaca ünlü bayan tenisçilerden Maria Sharapova sakatlandı. 18 yaşındaki Rus raketin, sezonun ilk "Grand Slam" mücadelesi olan Avustralya Açık Tenis Turnuvası'na katılamayabileceği bildirildi. Erkekler Basketbol Ligi'nde yer alan Tuborg Pilsener, Murat Özgül'ün istifasının ardından antrenörlüğe Çetin Yılmaz'ı getirdi. Yılmaz yarın ilk çalışmasını yaptıracak. Erciyesspor, Samsunspor'dan Ali Akdeniz ile anlaştı. Tecrübeli oyuncu, 1.5 yıllık ön anlaşmaya imza attı. Lazio'nun faşist selamı verdiği için eleştirilen kaptanı Haomo Di Canio, 'Faşistim ama ırkçı değilim" dedi. Di Canio, "Bana verilen cezaya itiraz edeceğim" dedi. 


</TEXT>
</DOC>
