<DOC>
<DOCNO> 401949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/yazar/akyol.html </URL>
<DATE> 2005/12/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İçki tartışması 
</HEADLINE>
<TEXT>


GÜNLERDİR tartışılan bu konuyu bugün yazıyorum, konunun aydınlanmasını bekledim. 
Milliyet, haberleri verirken 'terminoloji'ye dikkat etti. Ama konuyu çok yanlış sunan, "Türkiye genelinde uygulamaya konulan ve içkili yerlerin şehir dışına çıkarılmasını öngören 'kırmızı sokak' projesi çerçevesinde belediye tarafından..." diye haber veren gazeteler de oldu. 
Eğer gerçekten "içkili yerler şehir dışına çıkarılacaksa" bu hem totaliter bir uygulama olur hem turizmi batırır Turizm, yani 10 milyar dolar 
Ya hükümet ve belediyeler çıldırmış olmalı veya ortada karmaşık bir durum var ve aydınlatılmalı 
Hayır, "içkili yerlerin şehir dışına çıkarılmasını öngören" bir proje, bir kanun, bir yönetmelik, bir genelge yok 
Üstelik konu içki satışıyla değil, "umuma açık içkili iş ve eğlence yerleri" ile ilgili. 
Dün İçişleri Bakanı Abdülkadir Aksu çok net bir şekilde açıkladı Bırakın "şehir dışına" taşımayı, mevcut içkili yerler aynen devam edecek, yenileri açılabilecek... Bırakın turizmi batırmayı, aksine, turistik bölgelerde içkili yerlerin açılmasına "öncelik" verilecek... 

Belediyelere uyarı 
İçişleri Bakanı Abdülkadir Aksu'yla konuştum, sordum. Mesela mevcut ruhsata dokunulmayacak ama adam içkili işyerini satarsa ruhsat devam edecek mi Ruhsat kişiye mi, işyerine mi verilmiş sayılıyor 
Bakan'ın cevabı 
- Elbette devam edecek. Bir defa ruhsat verilmiş olması orada içkili yer açmanın mümkün olduğunu gösterir. Devralan kişinin şahsi bir engeli yoksa ruhsat işlemi yenilenir. 
Kuşadası, Antalya gibi yerlerde nasıl bir düzenleme olacak 
- Böyle yerlerde de, başka illerimizde de yeni bir kısıtlama hem hukuken imk nsızdır hem yönetmeliğin amacına aykırıdır. Çünkü çıkardığımız yönetmelik tarihi ve turistik yerlere öncelik verilmesini istiyor. Hatta yeni ruhsatlar verilebilir. 
Bir kent, mesela Kuşadası tümüyle umuma açık içkili yer bölgesi sayılabilir mi 
- Hiçbir engel yok. Tabii vatandaşlar evinin hemen yanında gürültülü bir eğlence yerinin açılmasını ister mi Bu konuda sağduyu önemli. Yasakçılık da, kuralsızlık da doğru olmaz. 
Bazı AKP'li belediyeler aşırı kararlar alıyorlar veya laflar ediyorlar 
- Evet var ama bunlar yanlıştır. Böyle hatalar hem yanlış imajlar yaratıyor hem tereddütlere yol açıyor. 
Bir uyarınız olacak mı 
- Elbette, yapıyoruz da zaten. Belediyelerle düzenli toplantılarımızda anlatıyorum. Mevcuda dokunulamaz, şehir dışına çıkarma gibi şeyler olamaz. Açıklamam belediyelere de bir uyarı idi. 

Dünyada nasılsa... 
Gerçekten hiçbir yeni kısıtlama yok. 1934'ten beri nasılsa şimdi de öyle. Sorun sadece yetkinin mahalli idarelere devredilmesinden doğuyor. Merkeziyetçilik ve bürokrasiyi azaltmaya ilişkin genel uygulamanın bir parçası... 
Ancak bazı AKP'li belediyelerin, kanuna ve yönetmeliğe aykırı olarak ruhsat iptallerine kalkması, hatta "taşocağına, eski çöplüğe" taşımaktan bahsetmesi, bu konudaki kaygıları, önyargıları ateşleyen yanlış davranışlardır. 
İçki satışı ve içkili eğlence yerleri dünyanın her tarafında belli kurallara bağlıdır. Konutluk alanlarda böyle eğlence yerlerine izin verilmez, şehrin belli bölgelerinde bulunur bunlar. 
Bu kurala itiraz etmek de yanlıştır, aşırı kısıtlamalar getirmek için bu kuralı istismar etmek de yanlıştır. 
Gelişmiş ülkelerde nasılsa bizde de öyle olmalı. 



</TEXT>
</DOC>
