<DOC>
<DOCNO> 408227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/soneko11.html </URL>
<DATE> 2005/12/31/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta ve 2005 yılı... 
</HEADLINE>
<TEXT>

     Uluslararası piyasalarda geçen hafta, ABD Doları, Kanada Doları dışındaki önde gelen para birimleri karşısında değer kazanırken, altın fiyatları da yükseldi. 
     ABD Doları, 2005 yılında, 1997 yılından buyanaki en iyi yılını yaşadı. 
     ABD ekonomisindeki yüksek kamu finansman ve dış ticaret açığı nedeniyle sürekli değer kaybeden ABD Doları, ABD Merkez Bankası FED'in, düzenli olarak faiz oranlarını artırması nedeniyle değer kazandı. 
     Son üç yılda, dünyanın önde gelen altı para birimi karşısında yüzde 30 oranında değer kaybeden dolar, bu yıl, altı para biriminden oluşan sepet karşısında yüzde 12.4 oranında değer kazanarak, son sekiz yılın en yüksek düzeyine ulaştı. 
     
     FED'İN FAİZ POLİTİKASI... 
     Analistler, Ocak 2006'da 14. toplantısını yapacak olan FED'in, faiz oranlarını yüzde 4.5'e çıkarmasını bekliyor. 
     Analistler, FED'in, faiz oranlarını, Mayıs 2006'ya kadar yüzde 5'e çıkaracağı tahmininde bulunuyorlar. 
     FED'in faiz oranlarını artırmaya devam etmesinin, ABD Doları'nın değer kazanmasında etkili olacağı vurgulanıyor. 
     ABD Doları'nın uluslararası döviz borsalarında önemli para birimleri karşısında hafta başı pazartesi günü noel tatili nedeniyle borsalar kapalıydı ve sonu kapanış değerleri şöyle oldu 
     
     
PARA BİRİMİ SALI CUMA Japon Yeni 116.97 117.87 İsviçre Frangı 1.3126 1.3178 Kanada Doları 1.1669 1.1661 
     Londra döviz piyasasında salı günü 1.1864 dolarda kapanan Avro, cuma kapanışta 1.1792 dolara geriledi. 
     Aynı borsada haftaya 1.7364 dolarda giren İngiliz Sterlini ise cuma kapanışta 1.7204 dolara indi. 
     
     ALTIN FİYATLARI 2005'TE DEĞER KAZANDI 
     2005 yılı, altın için parlak bir yıl oldu. Döviz fiyatlarındaki gerileme, borsalardaki istikrarsızlıklar, petrol fiyatlarındaki yükseliş ve terör saldırılarındaki artış, klasik yatırım aracı olan altına olan talebin artmasına neden oldu. 
     Altın fiyatları, 2005 yılında yüzde 25 oranında değer kazandı. Aralık ayı içinde altının onsu birara 540.90 dolara çıkarak, son 25 yılın en yüksek düzeyine ulaştı. 
     Bazı borsalarda altının ons fiyatının Noel tatili nedeniyle önceki hafta cuma günü ile dünkü kapanış saatlerindeki fiyatları şöyle 
     
     
BORSA CUMA CUMA Londra 503.60 516.30 Zürih 494.83 516.55 Hong Kong 504.10 514.40 
     Londra Borsası'nda çarşamba günü, 8.59 dolarda kapanan gümüşün ons fiyatı cuma kapanışta da değişmedi. 
     
     MENKUL KIYMET PİYASALARI 
     New York Borsası'ndaki endeksler, haftayı düşüşle kapattılar. 
     Dow Jones Endeksi, hafta içinde yüzde 1.52 oranında değer kaybederek, 10,714.54 puandan haftayı ve yılı tamamladı. 
     The S P 500 endeksi yüzde 1.61 oranında 1,248.29 puan , teknoloji şirketlerinin barometresi Nasdaq Endeksi ise yüzde 1.96 oranında değer kaybıyla 2,203.20 puan haftayı ve 2005 yılını tamamladılar. 
     Dow Jones, yıl boyunca ortalama yüzde 0.61 oranında değer kaybederek, 2002 yılından buyanaki ilk yıllık değer kaybını yaşadı. 
     Nasdaq, yıl boyunca ortalama yüzde 1.37 oranında yükseldi. The S P 500 endeksi ise yüzde 3 gibi yüksek bir oranla 2005 yılını kapattı. 
     Avrupa'nın önde gelen borsalarından Londra Borsası'nın temel göstergesi FTSE 100 Endeksi, hafta içinde 23.4 puan değer kazanarak haftayı, 5,618.8 puanda kapattı. FTSE 100 endeksi, 2005 yılında 804.5 puan değer kazandı. 
     Frankfurt borsası'ndaki DAX endeksi, hafta içinde ortalama 10.79 puan değer kazanarak, 5,408.26 puandan haftayı kapattı. DAX Endeksi, yıl boyunca 1,152.18 puan değer kazandı. 
     Paris Menkul Kıymetler Borsası'ndaki CAC-40 endeksi ise 42.51 puanlık ortalama değer kaybıyla, haftayı 4,715.23 puandan kapattı. CAC Endeksi yıllık bazda ise 894.07 puan değer kazandı. 
     Tokyo Borsası'nda Nikkei Endeksi, 2005 yılını kazançlı bitirdi. 
     Tokyo Menkul Kıymetler Borsası, dünkü yılın son işlem gününde 232.77 puan yüzde 1.42 değer kaybederek, 16,111.43 puandan kapandı. 
     2005'in tümünde ise Nikkei Endeksi, 4,622.67 puan yüzde 40.24 değer kazandı. 
     Tokyo Menkul Kıymetler Borsası, 2005 yılında, 4,622.67 puanlık değer kazancıyla, beşinci en kazançlı yılını yaşarken, bu yıl, teknoloji hisselerinin patladığı 1999 yılındaki 5,092.18 puanlık artışın biraz altında bir değerde kapattı. 
     
     PETROL FİYATLARI... 
     Öte yandan, petrol fiyatları 2005 yılında yüzde 40 oranında yükseldi. 
     2005 yılında, ham petrol talebine olan talebin aşırı düzeyde artması, buna karşı petrol üretiminin de artırılmaması nedeniyle fiyatlar rekor düzeyde yükseldi. 
     ABD'deki Katrina Kasırgası, petrol fiyatlarını tetikleyen önemli bir unsur oldu. 
     ABD ham petrolünun varil fiyatı, 2005 yılını 61 dolardan tamamladı. 
     Uzmanlar, gelecek yıl, ham petrol fiyatlarının, 60 doları geçmeyeceğini tahmin ediyorlar. 
     
</TEXT>
</DOC>
