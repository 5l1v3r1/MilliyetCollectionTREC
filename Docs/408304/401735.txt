<DOC>
<DOCNO> 401735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sonsiy26.html </URL>
<DATE> 2005/12/08/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Baykal'ı Şemdinli'de bekçi karşıladı 
</HEADLINE>
<TEXT>

     CHP Başkanı Deniz Baykal, geçen ay iki bombalama ve ardından gelişen olaylarla gündeme gelen Hakkari’nin Şemdinli İlçesi’nde incelemelerde bulundu. Baykal, Şemdinli'de halka yaptığı konuşmada, bir daha böyle üzüntüler ve acılar yaşanmasını istemediklerini belirterek şöyle dedi 
     Bu memlekte hepimizindir. Burada kardeşçe birlik içinde el ele can güvenliği kaygısı olmadan yaşayabilmek istiyoruz. Bunun gerçekleştirilmesini talep etmek herkesin en öncelikli hakkıdır. Hepimiz birbirimize saygı göstereceğiz. Kimliğine saygı göstereceğiz. Ayrımcılık yok, dışlayıcılık yok. Birbirimizi yok saymak, inkar etmek yok. Hepimiz birlikte tüm Türkiye’nin sahibiyiz. Bunu herkes içine sindirmelidir. Birbirimiz inkan ederek, birbirimizin hakkını yok sayarak bir yere varmamız mümkün değildir. Bunun sonu hüsran kargaşa dağılma ve ayrışmadır. Bundan kimseye fayda yok.'' 
     
     KAYMAKAM KARŞILAMADI 

     Şemdinli’de bugün görevine yeni başlayan Kaymakam Altuğ Çağlar, kendisini ziyaret edecek olan Baykal’ı kaymakamlık girişinde karşılamadı. Kaymakamlık binası önüne gelen Baykal’ı burada sadece bir bekçi karşıladı. Bu duruma sinirlenen Baykal, bir süre bekledikten sonra, Benim geleceğimden haberi yok mu '' diyerek serzenişte bulundukten sonra binaya girdi. Baykal, Kaymakam Çağlar ile merdivenlerde karşılaşıp birlikte odasına geçti. Baykal, Çağlar’a yeni görev yerinde başarılar dilerken, Kaymakam Çağlar da Baykal’ın ilçede olmasından memnun olduğunu dile getirdi. Baykal, daha sonra 1 Kasım günü bombalanan ve 67 ev ve işyerinin hasar gördüğü bölge ile 9 Kasım günü bombalanan Umut Kitabevi’ni ziyaret etti. Baykal burada Belediye Başkanı Hurşit Tekin’den olaylar hakkında bilgi aldı. 
     
</TEXT>
</DOC>
