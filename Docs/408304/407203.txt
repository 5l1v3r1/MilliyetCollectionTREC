<DOC>
<DOCNO> 407203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/siyaset/siy04.html </URL>
<DATE> 2005/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Lagendijk'e soruşturma 
</HEADLINE>
<TEXT>


Beyoğlu Cumhuriyet Başsavcılığı, KPK Eşbaşkanı Joost Lagendijk hakkında yapılan suç duyurusunu işleme koydu 

İSTANBUL Milliyet 


Beyoğlu Cumhuriyet Başsavcılığı, Türkiye-AB Karma Parlamento Komisyonu KPK Eşbaşkanı Joost Lagendijk hakkında, yazar Orhan Pamuk'un yargılanması nedeniyle tepki gösterdiği 301. madde ile adil yargılamayı etkilemeye teşebbüs suçunu düzenleyen 288. maddeden soruşturma başlattı. 
Başsavcılık, Hukukçular Birliği Yönetim Kurulu üyesi avukat Kemal Kerinçsiz ile 2 kişinin yaptığı suç duyurusunu işleme koydu. Ardından Lagendijk hakkında "Türklüğü, Cumhuriyeti, devletin kurum ve organlarını aşağılama" suçunu düzenleyen yeni TCK'nın 301. ve "Adil yargılamayı etkilemeye teşebbüs" suçunu düzenleyen yeni TCK'nın 288. maddelerinden soruşturma açtı. Kemal Kerinçsiz ile Ramazan Selçuk ve Recep Akkuş adına hazırlanan suç duyurusu dilekçesinde, Lagendijk'in 17 Aralık'ta Taksim Hill Oteli'nde bir toplantı yaptığı belirtiliyor. 

'Yasaların üzerinde mi ' 
Lagendijk'in bazı beyanlarının aktarıldığı dilekçede, "Şüpheli, adeta bir mütareke komiseri gibi davranarak, kendisini Türk yasalarının üzerinde ve dokunulmazlık kapsamında görerek, Türk ordusuna, Türk yargısına hakarette bulunarak aşağılama cüretini nereden almaktadır " deniliyor. Lagendijk, Pamuk'un bu davasının Türkiye'nin imajına büyük darbe vurduğunu belirterek, "Yeni Ceza Yasası'ndaki kötü şöhretli 301. madde, savcılar tarafından kötü amaçla kullanılıyor" demişti. 



</TEXT>
</DOC>
