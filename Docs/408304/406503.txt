<DOC>
<DOCNO> 406503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sontur16.html </URL>
<DATE> 2005/12/25/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Manisa Selendi'de cinayet 
</HEADLINE>
<TEXT>

     Manisa'nın Selendi İlçesi'nde, meyve ve sebze toptancılığı yapan kişi, yanmış otomobilin içinde silah ve bıçakla öldürülmüş bulundu. 
     Alınan bilgiye göre, İzmir-Ankara karayolu Selendi yol ayırımında, 43 EK 098 plakalı otomobili, içinde bir cesetle yanmış halde gören vatandaşlar, durumu jandarmaya bildirdi. 
     Olay yerine gelen ekipler, cesedin otomobilin sahibi İsmail İzgün'e 31 ait olduğunu ve vücudunda kurşun ile bıçak yaraları bulunduğunu tespit etti. 
     İzgün'ün, Kütahya'nın Simav İlçesi'nde meyve-sebze toptancılığı yaptığı, dün sabah Gediz İlçesi'ndeki pazara mal teslim ederek Simav'a hareket etmesinden sonra kendisinden haber alınamadığı belirlendi. 
     İzgün'ün otomobiline binen kişilerce kaçırılarak Selendi yol ayrımına getirildiği ve öldürüldükten sonra aracının ateşe verildiği ihtimali üzerinde duruluyor. 
     Olayla ilgili soruşturma sürdürülüyor. 
     
</TEXT>
</DOC>
