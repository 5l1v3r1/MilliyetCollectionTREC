<DOC>
<DOCNO> 400487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/sonspo07.html </URL>
<DATE> 2005/12/04/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Diyarbakır Denizli'yi geçti 1-0 
</HEADLINE>
<TEXT>

     Turkcell Süper Ligi'n son sıralarında bulunan iki takımın maçında ev sahibi Diyarbakırspor Denizlispor'u 1-0'la geçerek son haftalardaki yükselişini sürdürdü. Kırmızı-yeşillilerin golünü 2. dakikada Maznov kaydetti. 
     2. dakikada Denizlispor savunma oyuncusu Bülent'in kafa pası geriye düşünce araya giren Maznov, kaleci Souleymanou'yu çalımladıktan sonra sol çaprazdan topu filelere gönderdi 1-0. 
     5. dakikada sol kanattan kazanılan köşe atışını Yusuf kullandı. Topa yükselen Kratochvil'in kafa vuruşunda, top az farkla üstten auta çıktı. 
     8. dakikadaki Diyarbakırspor atağında, Göksel'in sağ kanattan vuruşunda, meşin yuvarlak yandan auta gitti. 
     16. dakikada Yusuf taç atışını kullandı. Ceza alanına düşen top çıkarıldı. Ceza alanı dışında meşin yuvarlakla buluşan Tomas'ın vuruşunda, top az farkla auta çıktı. 
     26. dakikada sol kanattan gelişen Diyarbakırspor atağında, ceza alanında Cumhur'un vuruşunda, top kaleciden döndü. Cumhur'un dönen topa kafa vuruşunda, Souleymanou kalesinde gole izin vermedi. Savunma tehlikeyi uzaklaştırdı. 
     31. dakikada sol kanattan gelişen Diyarbakırspor atağında Cem Yanık topu İlyas'a çıkardı. İlyas'ın ceza alanında sol çaprazdan vuruşunda, top üstten az farkla auta çıktı. 
     Kalan dakikalarda başka gol olmayınca, karşılaşmanın ilk yarısı Diyarbakırspor'un 1-0 üstünlüğüyle sona erdi. 
     
     DİYARBAKIRSPOR 1 - DENİZLİSPOR 0 

     47. dakikada Mustafa'nın ceza alanının sağ köşesinden sert şutunda, meşin yuvarlak sol kale direğine çarpıp dışarıya çıktı. 
     52. dakikadaki Diyarbakırspor atağında Burhan, ceza alanı dışından topu çıkardı. Meşin yuvarlakla buluşan Maznov, topu kaleye gönderdi. Meşin yuvarlak, sol direk dibinden auta gitti. 
     66. dakikada Serdar'ın sol kanattan ceza alanına ortaladığı topa savunma oyuncusunun gerisinden gelerek topa uzanan Burhan'ın vuruşunda, top kalecide kaldı. 
     70. dakikada ceza alanı yayı dışında topla buluşan Serdar, topa uzanan savunma oyuncusunu boşa çıkardı. Bu futbolcunun ayağının dışıyla yaptığı vuruşta, meşin yuvarlak yandan auta çıktı. 
     75. dakikada sağ kanattan serbest vuruşu kullanan Maznov'un ceza alanına yaptığı vuruşta, Cumhur'un kafa şutunda top az farkla dışarıya gitti. 
     79. dakikada Eyüp, orta alandan sol kanattaki Taylan'a top çıkardı. Ceza alanında uygun durumdaki Taylan'ın etkisiz vuruşunda, top kaleci Murat'ta kaldı. 
     Kalan dakikalarda başka gol olmayınca, maç evsahibi takım Diyarbakırspor'un 1-0 üstünlüğüyle sona erdi. 
     

Stat Atatürk. Hakemler Cem Papila xxx, Fatih Gündoğdu xxx, Hakan Attila Gökbilgin xxx. Diyarbakırspor Murat Yiğiter xxx, Stavrevski xxx, Sedlovski xxx, Göksel xxx, Cumhur xxx, Sinan Demircioğlu xx, Redi Jupi xx, İlyas xx Dk. 84 Atilla Birlik , Cem Yanık xx Dk. 45 Serdar xx , Maznov xxx, Burhan xxx Dk. 89 Ahmet . Denizlispor Souleymanou xx, Bülent xx Dk. 66 Taylan x , Kratochvil xx Burak xx, İbrahim Çelik xx Dk. 75 Eyüp x , Fatih xxx Dk. 85 Ender , Mustafa xxx, Serhat xx, Tomas xx, Yusuf xxx, Ömer Rıza x. Gol Dk. 2 Maznov Diyarbakırspor . Sarı Kartlar Dk. 51 Burak, Dk. 89 Mustafa Denizlispor , Dk. 72 Redi Jupi, Dk. 90 Atilla Birlik Diyarbakırspor .      
</TEXT>
</DOC>
