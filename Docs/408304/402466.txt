<DOC>
<DOCNO> 402466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/yazar/pulur.html </URL>
<DATE> 2005/12/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İçki ve sarhoş... 
</HEADLINE>
<TEXT>


BEŞİKTAŞ çarşısında biri çevirdi "İçkiyi yasaklamak istiyorlar, siz tepki göstermiyorsunuz " 
Sanki biz, "Bekri Mustafa"nın son temsilcisiyiz, teselli ettik 
"Merak etmeyin, bir şey yapamazlar " 
"Niye " 
"Çünkü Avrupa'dan, Amerika'dan korkarlar turist gelecek, içki içmeyecek... Ödleri kopar Ellerinden gelse, Müslüman vatandaşlara içki satışını da yasaklarlar, meyhaneye girerken kimlik kontrolü de yaparlar ama, güçleri yetmez." 
Adamcağızın yüzü güldü 
"Yani bunu da mı Avrupa'ya borçluyuz " 
"Ne sandınız ya " 

SONRA aklımıza içkiyle, sarhoşlarla ilgili fıkralar geldi. 
İçki, meyhane, sarhoş, bu toplumun kültüründe var... 

ADAM akşamcıymış, bir iki tek atmadan eve gitmezmiş, lakin o gece fazla içmiş, zilzurna olmuş. Ertesi gün meyhaneciye sormuş 
"Dün gece çok mu fenaydım " 
"Felakettin " 
"Bari, hesabı ödedim mi " 
"Hayır, o kadar sarhoş değildin " 

MEYHANECİ gece yarısı dükk nı kapatmış, eve gelmiş. Saat üçte bir telefon 
"Abi kaçta açacaksın " 
"Dur ulan, yeni yattık " 
Saat başı telefon 
"Abi kaçta açacaksın " 
Sonunda patlamış 
"Yeter ulan yeter, ne istiyorsun benden " 
"Hiç abi, meyhanede sızıp içeride kalmışım da " 

İÇKİ karşıtlarının bir toplantısında konuşmacı sormuş 
"Bir kovaya su, bir kovaya rakı doldurun, bakalım eşek hangisini içecek " 
Adamın maksadı, eşeğin bile rakının zararlı olduğunu bildiğinden su içeceğini anlatmak... 
Arka sıradan biri elini kaldırmış. 
"Bir daha sorar mısınız, anlamadım " 
"Bir kovaya su doldurun, bir kovaya rakı doldurun, göreceksiniz eşek suyu içecek... Neden " 
Adam hemen karşılık vermiş 
"Eşekliğinden " 

BİR otelin barında kafayı çeken adam, dışarı çıkınca sırmalı apoletli birini otelin kapıcısı sanmış 
"Bana bir taksi çağır " 
Meğer adam kaptanmış. "Ben kaptanım " deyince sarhoş, "Memnun oldum " demiş 
"O halde bana bir gemi çağır " 

İKİ arkadaş meyhanede oturmuşlar, memleketi kurtarmaya çalışıyorlarmış. Sırayla memurları, işçileri, esnafı halletmişler, sıra gazetecilere, yazarlara gelmiş... 
Biri 
"Bu yazarların hepsi inbe'dir " demiş. 
Arkadan bir ses 
"Hop hop, kendine gel " 
Dönmüş arkaya 
"Siz gazeteci misiniz, yazar mısınız " 
Adamlar cevap vermiş 
"Hayır, biz inbe'yiz " 

EEEE, çuvaldızı kendine batıracaksın ki, iğneyi yiyenin sesi çıkmasın 



</TEXT>
</DOC>
