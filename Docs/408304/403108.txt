<DOC>
<DOCNO> 403108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sonspo03.html </URL>
<DATE> 2005/12/13/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Fenerbahçe'de Servet gözden çıkarıldı 
</HEADLINE>
<TEXT>

     Erman Özgür’ü istediği Ankaraspor’dan, 'Biz de Servet’i kiralamak istiyoruz' yanıtı alan Daum’un, bu transfere olumlu baktığı belirlendi 
     
     Çalımbay’la konuştu 
     Uzun bir sakatlık döneminden sonra sahalara dönen ancak Şükrü Saracoğlu’ndaki 4-0’lık Milan maçındaki performansı nedeniyle daha sonra kadroya alınmadığı için tepki gösteren Servet yolcu gibi. Teknik direktör Daum’un bu oyuncuyu gözden çıkardığı ve kiralık verilmesine sıcak baktığı öğrenildi. Alman hoca, kendisini arayan Ankaraspor Teknik Direktörü Rıza Çalımbay’la yaptığı konuşmada da bu konuya yeşil ışık yaktı. 
     
     Erman’ı çok istiyor 
     Çalımbay’ın, Ara transferde kimi bırakmayı düşünüyorsunuz'' diyerek fikrini sorduğu Daum’un, yanıt vermeden önce, Sizden Erman Özgür’ü almak istiyoruz'' dediği kaydedildi. Bunun üzerine Rıza Çalımbay, Biz de Servet’i kiralamak istiyoruz. Ne diyorsunuz'' diye sordu. Tecrübeli teknik adamın, bu transfere olumlu yaklaştığı belirtildi. Bu arada Zafer Biryol karşılığında Konya’ya verilecek oyuncuyu da Daum belirleyecek. 
     
</TEXT>
</DOC>
