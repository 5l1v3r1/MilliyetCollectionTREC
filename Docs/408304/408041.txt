<DOC>
<DOCNO> 408041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sontur11.html </URL>
<DATE> 2005/12/30/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Küçük hırsızı girdiği evin sahipleri yakaladı 
</HEADLINE>
<TEXT>

     Yakup YILMAZ DHA 

      ADANA’da ilköğretim okulu öğrencisi G.A. adlı 12 yaşındaki kız, hırsızlık yapmak üzere girdiği evin sahipleri tarafından yakalandı. Poliste hırsızlık suçundan çok sayıda suç kaydı bulunan küçük kız, ailesine teslim edildi. 
     Havuzlubahçe Mahallesi'nde 2 katlı bir eve giren G.A., farkedildiğini anlayınca ev sahiplerinden kaçıp saklandığı çatıda yakalandı. Polise teslim edilen G.A.’nın evden herhangi bir şey çalmadığı anlaşılınca ev sahipleri küçük kızdan şikayetçi olmadı. Bunun üzerine polis ekipleri G.A.’ya adli işlem yapmadan Gülbahçe Mahallesi’ndeki evine götürdü. Adını açıklamayan annesine teslim edilen ilköğretim okulu öğrencisi G.A., binaya hırsızlık için değil, gezmek için girdiğini iddia etti. G.A.’nın annesi ise Kızım bir haftadır okula gitmiyordu ve ne yapsak da okula gönderemiyorduk. Evin önünde oyun oynarken ansızın gözlerimizin önünden kaybolup gidiyor. Saatler sonra döndüğünde nereye gittiğini ne yaptığını anlatmıyor'' dedi. 
     Polis ekipleri, anneyi G.A.’ya sahip çıkması konusunda uyardı. 
     
</TEXT>
</DOC>
