<DOC>
<DOCNO> 406072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sontur05.html </URL>
<DATE> 2005/12/23/ </DATE>
<TIME> 06.35 </TIME>
<AUTHOR>  </AUTHOR>
<HEADLINE>
Haliç Köprüsü'nde savrulan otomobildeki genç kız öldü 
</HEADLINE>
<TEXT>

     OSMAN KARA İstanbul 

Haliç Köprüsü üzerinde aşırı sürat yaptığı belirtilen Serhat Feti Dindar'ın 27 kullandığı otomobil bariyerlere çarparak savruldu. Kaza sırasında Dindar'ın yanındaki kız arkadaşı Evrim Ezal 19 hayatını kaybetti. Dindar ile Ezal'ın nişan hazırlığı yaptıkları öğrenildi. 
     Alınan bilgiye göre, Galeria Alışveriş Merkezi'nde bir spor mağazında çalışan Dindar ve Ezal önceki gün saat 23.00 sıraları evlerine dönmek üzere otomobil ile yola çıktılar. Dindar'ın aşırı süratli kullandığı belirtilen otomobil, Haliç Köprüsü üzerinde savruldu. Dindar'ın direksiyon hakimiyetini kaybettiği otomobil bariyerlere çarptı. Kaza sırasında otomobilin kopan motor kısmı ise Ogün Yandı'nın kullandığı arka taraftan gelen otomobile çarptı. 
     Kazayı Dindar, hafif yaralı atlatırken, kız arkadaşı Ezal ise ağır yaralandı. 
     İ.Ü Çapa Tıp Fakültesi Hastanesi'ne kaldırılan Ezal, doktorların müdahalesine rağmen kurtarılamadı. 
     Babasına ait tekstil şirketinde çalışan Ezal'ın haftalık izinde olduğu ve üniversite sınavlarına hazırlandığı öğrenildi. Gözyaşına boğulan Ezal'ın yakınları, "Ocak ayında nişanlanacaklardı" diye konuştular. 
     Kazadan sonra bir süre trafiğe tek tarafla kapanan Haliç Köprüsü araçların kaldırılmasının ardından açıldı. 
     
</TEXT>
</DOC>
