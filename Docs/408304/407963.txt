<DOC>
<DOCNO> 407963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/soneko41.html </URL>
<DATE> 2005/12/30/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Oyak Erdemir'de ilk taksit tutarını karşıladık... 
</HEADLINE>
<TEXT>

     Oyak Genel Müdürlüğü, ATAER aracılığı ile ERDEMİR hisselerinin satın alınmasında ilk taksit için gerekli olan tutarı karşılamak üzere, 1.6 milyar USD'lik bir ''satınalım finansmanı''nın OYAK tarafından sağlandığını açıkladı. 
     Oyak Genel Müdürlüğü'nden yapılan açıklamada, Ereğli Demir ve Çelik Fabrikaları T.A.Ş'nin ERDEMİR yüzde 49.29 oranındaki hissesinin satın alımı için, hisselerin tamamına OYAK'ın sahip olduğu, ATAER Holding A.Ş şirketinin kurulduğu hatırlatıldı. 
     
     ARCELOR'A DEVİR PLANLANIYOR 
     Açıklamada, ATAER'in yüzde 41 hissesinin, Erdemir ihale şartları belgesi çerçevesinde, Lüksemburg'daki Arcelor S.A'ya devredilerek, ATAER'e ortak olarak alınmasının planlandığı da belirtildi. 
     Bu konunun, mevzuat çerçevesinde ilgili kuruluşların değerlendirmelerine sunulduğu bildirilen açıklamada, bu yönde çalışmaların halen sürdürüldüğü ve neticelere ilişkin bilgilerin ileri bir tarihte basın toplantısı yapılarak kamuoyuna açıklanacağı kaydedildi. 
     
</TEXT>
</DOC>
