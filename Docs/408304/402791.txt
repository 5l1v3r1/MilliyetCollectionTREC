<DOC>
<DOCNO> 402791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sonspo16.html </URL>
<DATE> 2005/12/12/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Sociedad'da kötü sonuçların sorumlusu olarak Amorrortu gösteriliyor 
</HEADLINE>
<TEXT>

     İspanyol 1. Futbol Ligi’nin La Liga 15. haftası geride kaldığında 18 puanla 11. sırada yeralan Real Sociedad’ta, teknik direktör Jose Mari Amorrortu’nun geleceği tartışılmaya başlandı. 
     Son 6 maçtır galibiyet alamayan ve sadece 2 beraberlik alabilen Nihat Kahveci’nin forma giydiği Real Sociedad, tarihindeki en kötü ikinci sezonunu yaşıyor. La Liga’da ilk 15 haftanın sonunda 31 gol yiyerek en fazla gol yiyen takım olan Real, sadece 2000-2001 sezonunun aynı döneminde 32 gol yiyerek bu istatistiğin üzerine çıkabilmişti. 
     Bu arada Bask takımının kötü oyunu taraftarlar üzerinde de etki yaparken, geçtiğimiz cumartesi akşamı Villareal’e karşı oynanan maçı Anoeta Stadı’nda sadece 16.100 seyirci izledi. Lig başından bu yana ilk defa Real Sociedadlı taraftarların sayısının 20 binin altına indiği açıklandı. 
     İspanyol basını alınan kötü sonuçlardan sonra teknik direktör Amorrortu’nun geleceğinin ilk defa ciddi olarak tartışılmaya başlandığını savunuyor. 
     Amorrortu, başta kurduğu 4’lü savunmanın rakip takımlara karşı etkisiz olmasıyla eleştirilip, riskli bir taktikle takımı oynattağı belirtiliyor. 
     
</TEXT>
</DOC>
