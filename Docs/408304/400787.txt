<DOC>
<DOCNO> 400787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sontur02.html </URL>
<DATE> 2005/12/05/ </DATE>
<TIME> 06.50 </TIME>
<AUTHOR>  </AUTHOR>
<HEADLINE>
Sevgilisiyle kocasını parçaladı 
</HEADLINE>
<TEXT>

     Vakkas AKSU İSTANBUL, DHA 

KADIKÖY'ün Fikirtepe Semti'nde, Songül Günay ve bir süredir birlikte olduğu Yunisi Şimşek tarafından öldürüldüğü öne sürülen Mehmet Ali Günday'ın cesedi bir apartmanın bodrumuna gömülü halde bulundu. Katil zanlısı Yunisi Şimşek'in, cesedi gömerken 15 yaşındaki kızından yardım aldığı ileri sürüldü. 
     Kadıköy Fikirtepe'deki olay iddiaya göre şöyle gelişti Mehmet Ali Günay işe gittikten sonra eşi Songül Günay, bir süredir birlikte olduğu Yunisi Şimşek'i eve çağırdı. İki sevgili birlikte olduğu sırada Mehmet Ali Günay eve döndü. Gördüğü manzara karşısında çılgına dönen Günay, eşini ve sevgilisine vurmaya başladı. Bunun üzerine Songül Günay ve Yunisi Şimşek, Mehmet Ali Günay'ı önce bıçakladı ardından iple boğarak öldürdü. İki sevgili öldürdükleri Günay'ın cesedini, Sarayardı Caddesi, Bedrettin Sokak üzerinde bulunan Doğan Kardeşler Apartmanı'na getirdi. 
     Ceset önce kömürlüğe atıldı. Bir süre sonra ceset kokmaya başlayınca katil zanlısı Yunisi Şimşek, 15 yaşındaki kızını yanına alarak kömürlüğe indi. Cesedi ortadan kaldırmak için kızından yardım alan Şimşek, cesedi bodrum katta açtığı çukura gömdü. Kimseye söylememesi konusunda kızını uyaran Şimşek ve sevgilisi öldürdükleri Mehmet Ali Günay'ın kaybolduğunu belirterek 29 Eylül 2005 tarihinde Kadıköy Emniyeti'ne başvurdu. Ancak durumu öğrenen katil zanlısı Şimşek'in yakınlarının polise haber vermesi üzerine olay aydınlığa kavuştu. 
     İlçe Asayiş Şube ekipleri bir operasyon yaparak katil zanlısı Yunisi Şimşek, ona yardım eden kızı ve eşinin öldürülmesine karıştığı iddia edilen Songül Günay gözaltına alındı. Zanlıların yer göstermesi sonucu bugün binanın bodrumundaki ceset çıkartılarak Adli Tıp Kurumu'na götürüldü. 
     



     
</TEXT>
</DOC>
