<DOC>
<DOCNO> 406990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/soneko19.html </URL>
<DATE> 2005/12/27/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Pekin Olimpiyatları, 1 milyon 820 bin kişiye iş sağlayacak 
</HEADLINE>
<TEXT>

     2008 Olimpiyat Oyunları'nın, Pekin'de 1 milyon 820 bin kişiye iş sağlayacağı bildirildi. 
     Pekin Sabah Haberleri gazetesinin 2008 Olimpiyat Oyunları ve Pekin'in ekonomik gelişmesi konulu bir araştırma raporuna dayanarak yaptığı habere göre, söz konusu istihdam olanağı 2004 ve 2008 yılları arasında oluşacak. 
     Raporda, Olimpiyat Oyunları'nın Pekin'in gayri safi yurtiçi hasılasına beş yıl süreyle yüzde 0.8 oranında katkı yapacağı da belirtildi. 
     Pekin'de altyapı inşaatları ile Olimpiyat Parkı ve 17 spor salonunun inşasından oluşan yeni bir dönem başladı. 
     Çin hükümetinin 2001-2005 yılları arasında Pekin'deki altyapı projelerine 220 milyar yuan 27 milyar ABD Doları harcadığı, bu rakamın 1996-2000 dönemindeki 138.3 milyar yuana 17.1 milyar ABD Doları göre yüzde 60 artış gösterdiği kaydedildi. 
     Son beş yıl içinde Pekin'de 1100 kilometre uzunluğunda yol inşa edilerek, yolların toplam uzunluğu da 14 bin 700 kilometreye çıktı. 
     2008 yılında olimpiyatlar için yapılacak özel hatla birlikte Pekin'deki metro hatlarının uzunluğunun da 200 kilometreye ulaşması bekleniyor. 
     
</TEXT>
</DOC>
