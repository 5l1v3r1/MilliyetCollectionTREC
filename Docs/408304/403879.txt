<DOC>
<DOCNO> 403879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/siyaset/siy04.html </URL>
<DATE> 2005/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Geldikleri gibi gidecekler 
</HEADLINE>
<TEXT>


CHP Genel Başkanı, Rektör Aşkın'ın tutuklanmasından içki yasağına kadar gerilim yaratan olayları değerlendirdi 

TAHSİN AKSU İstanbul 


CHP Genel Başkanı Deniz Baykal, dün İstanbul Bakırköy'de açılışlar yaptı. İçkili yer sınırlamasından Prof. Yücel Aşkın'ın olayına, erken seçim tartışmalarından Milli Eğitim Bakanlığı'nın imam hatip öğrencileriyle ilgili yönetmeliğe kadar birçok konuda hükümeti topa tutan Baykal, "Sandıkla geldiler, oylarınızla gidecekler, geldikleri gibi giderler" dedi. Baykal, özetle şunları söyledi 
Yönetmelik "İmam hatiplilere çifte diploma yönetmeliğiyle bugüne kadarki uygulamaları köklü şekilde değiştirmek amaçlanıyor. Yönetmelik cumhurbaşkanı onayı olmadan yürürlüğe sokulmak isteniyor. Militan tabanlarına cevap vermeyi amaçlayan bu yaklaşım, yargı tarafından değerlendirilecektir."Van olayı "Van Yüzüncü Yıl Üniversitesi Rektörü Prof. Aşkın'ın tarihi eser kaçakçılığı davasından beraatı, bunun bir iftira olduğunu gösterdi. Ama bir rektörü iki ay hasta yatağında eli kelepçeli tutma konusunda bir dayatmayı bugünkü iktidarın yapmış olması, insanlık ve hukuk karşısındaki tavrının gerçekte ne olduğunu ortaya koymaktadır. Rektöre yapılan tam bir zulümdür." İçki yasağı "İçki yasağı tartışmasıyla iktidarın toplumu ayrıştırma amacı taşıdığı ortaya çıktı. Toplumu bölmek istiyorlar. Türkiye'de bugüne kadar hiç sorun yaşanmamıştır. Sorun kafalardadır. Yanlış olan da o. Bu bir ilke meselesi değil, zihniyet meselesi. Ben içki kullanımından hoşlanmayanların başında geliyorum. Ama bu iş ayrı, o iş ayrı." 


</TEXT>
</DOC>
