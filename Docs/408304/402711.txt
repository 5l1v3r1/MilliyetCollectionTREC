<DOC>
<DOCNO> 402711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/soneko12.html </URL>
<DATE> 2005/12/12/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Üçüncü çeyrekte büyüme hızı yüzde 7.3 
</HEADLINE>
<TEXT>

     Türkiye İstatistik Kurumu TÜİK , bu yılın üçüncü 3 aylık döneminde büyüme hızını yüzde 7.3 olarak açıkladı. 
     TÜİK'den yapılan açıklamaya göre, üçüncü 3 ayda gayri safi yurtiçi hasıla GSYİH artış hızı ise yüzde 7 olarak belirlendi. 
     Üçüncü dönemde gayrısafi milli hasıla GSMH tutarı, cari fiyatlarla 150 milyar 541.3 milyon YTL olarak açıklanırken, GSMH artış hızı cari fiyatlarla yüzde 13, sabit fiyatlarla ise yüzde 7.3 olarak gerçekleşti. 
     Üçüncü çeyrekte oluşan GSMH rakamı, dolar bazında ise cari fiyatlarla 112.2 milyar dolar olarak hesaplandı. 
     Büyüme hızı, 2004 yılının tamamında yüzde 9.9 olarak gerçekleşmişti. 
     
     GSMH TUTARI 

     Buna göre, bu yılın 9 ayında, gayrı safi milli hasıla GSMH tutarı, cari fiyatlarla 352 milyar 879.8 milyon YTL olarak açıklanırken, GSMH artış hızı cari fiyatlarla yüzde 14, sabit fiyatlarla ise yüzde 5.5 olarak gerçekleşti. 
     Dokuz ayda oluşan GSMH rakamı, dolar bazında ise cari fiyatlarla 262.5 milyar dolar olarak hesaplandı. 
     
     ÜÇÜNCÜ ÇEYREKTE SEKTÖREL GELİŞMELER 

     TÜİK'e göre üçüncü çeyrekte, sektörel bazda sabit fiyatlarla en yüksek büyüme, sabit fiyatlarla yüzde 19.7 ile inşaat sektöründe yaşandı. 
     Buna karşılık, mali kuruluşlarda yüzde 0.5, kar amacı olmayan kuruluşlar da yüzde 0.2 oranında daralma oldu. 
     Aynı dönemde tarım yüzde devlet hizmetleri yüzde 0.8, konut sahipliği yüzde 1.8 büyürken, tarım yüzde 6.4, sanayi yüzde 5.6, ticaret 7.1, ulaştırma haberleşme yüzde 7.4, serbest meslek ve hizmetlerde yüzde 7.1, ithalat vergisinde de yüzde 14.1 artış yaşandı. 
     
     HARCAMALAR 

     Bu arada üçüncü çeyrekte sabit fiyatlarla devletin harcamaları yüzde 3.3, özel tüketim harcamaları ise yüzde 11.2 oranında arttı. 
     Gayri safi sabit sermaye oluşumunda artış yüzde 27.9, mal ve hizmet ihracatı artışı yüzde 2.7, mal ve hizmet ithalatı artışı ise yüzde 11.9 oldu. 
     Bu yılın dokuz ayında ise sabit fiyatlarla devletin harcamaları yüzde 3.9, özel tüketim harcamaları ise yüzde 6.9 arttı. Söz konusu dönemde, gayri safi sabit sermaye oluşumu yüzde 18.1, mal ve hizmet ihracatı yüzde 5.8, mal ve hizmet ithalatı ise yüzde 10.1 arttı. 
     
     TARIMDA DURUM 

     Tarım sektörü toplamda sabit fiyatlarla yüzde 6.4, alt sektörlerde, çiftçilik hayvancılık yüzde 6.9 ve balıkçılık yüzde 1.9 büyüdü. 
     Tarımda ormancılık sektörü ise yüzde 13.5 oranında küçüldü. 
     Çiftçilik ve hayvancılık alanında en yüksek daralma yüzde 9.9 ile bakliyatta görülürken, meyveler yüzde 26.8 büyüdü. 
     
     SANAYİDE MADENCİLİK ÖNDE 

     Yılın üçüncü 3 aylık döneminde yüzde 5.6'lık toplam sanayi büyümesine karşılık, alt sektörlerden elektrik, gaz, su sektöründe yüzde 8.3 büyüme yaşandı. 
     Madencilik ve taşocakçılığı sektöründeki büyüme yüzde 3.6, imalat sanayindeki büyüme ise yüzde 5.4 oldu. 
     
     DAYANIKLI TÜKETİM MALLARI HARCAMALARI GAZA BASTI 

     Bu arada, yılın ilk çeyreğinde yüzde 4.0, ikinci çeyreğinde yüzde 4.4 seviyesinde artan özel tüketim harcamaları, üçüncü dönemde yüzde 11.2'lik yükseliş gösterdi. 
     Burada özellikle dayanıklı tüketim malları harcamalarındaki artış hızındaki yükselme dikkati çekiyor. 
     Bu yılın ilk çeyreğinde yüzde 1.5, ikinci çeyreğinde yüzde 2.6 gibi düşük oranda gerçekleşen dayanıklı tüketim mallarına ilişkin harcamalardaki artış, bu yılın üçüncü çeyreğinde yüzde 31 oldu. 
     Gıda ve içki için yapılan harcamalarda bu yıl ilk çeyrekte yüzde 4.6, ikinci çeyrekte yüzde 8.8 olan gelişme hızı, üçüncü dönemde yüzde 10.3'e yükseldi. Yarı dayanıklı ve dayanıksız tüketim malları harcamalarındaki gelişme hızı ise yüzde 5.1 oldu. 
     
     KAMUDA MAAŞ HARCAMASI ARTTI, CARİ HARCAMALAR AZALDI 

     Toplamda devletin nihai tüketim harcamalarındaki artış yüzde 3.3 olarak hesaplanırken, kamunun maaşlar için yaptığı harcamalar yüzde 0.8, diğer cari harcamaları ise azaldı. 
     Bu yılın 1. çeyreğinde maaş ve ücret harcamaları yüzde 0.6 gerileyen, ikinci çeyreğinde yüzde 0.4 oranında artan devletin, üçüncü dönemde harcamaları yüzde 0.8 oranında yükseldi. 
     Buna karşılık üçüncü dönemde diğer cari harcamaları yüzde 6.8 geriledi. 
     
     YATIRIMLARDA KAMU DEVREDE 

     Yatırım harcamalarındaki artış, bu yılın üçüncü 3 ayında, kamuda yüzde 32.8, özel sektörde yüzde 26.7 olarak gerçekleşti. 
     Gayri safi sabit sermaye oluşumundaki büyüme, bu yılın üçüncü çeyreğinde yüzde 27.8 arttı. 
     Kamu yatırım artışı yüzde 32.8'i bulurken, özel sektörün yatırım harcamalarındaki artış yüzde 26.7 oldu. 
     Ayrıca Kamu sektörü makina teçhizat yatırımlarında yüzde 80.2 ile yüksek bir büyümeye yaşandı. 
     Devletin bina inşaat harcamaları ise söz konusu dönemde yüzde 27.2, bina dışı inşaat yatırımları ise yüzde 18.5 oranında arttı. 
     Özel sektörün makine teçhizat yatırımları için yaptığı harcamalardaki artış ise bu dönemde yüzde 27.4 olarak hesaplandı. 

     
</TEXT>
</DOC>
