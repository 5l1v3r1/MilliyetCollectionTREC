<DOC>
<DOCNO> 407159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/astro/index.html </URL>
<DATE> 2005/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük risklere girilmemeli 
</HEADLINE>
<TEXT>


Çok rahat ilerleyebileceğimiz bir günde değiliz. Daha önlemci olmak faydalı olacak. Öğle saatlerinde sosyal konularda daha pozitif ve uyumlu olabiliriz. Ancak gün içinde hızlı karar almamızı engelleyen durumlar devam ediyor. 
Koç'lar pozitif enerjilerini bugüne de taşıyorlar. Ortaklaşa girişimleri devam ediyor fakat, Yurtdışı ile ilgili konularda kendilerine güvenerek hareket etmeleri gerekiyor. Boğa'lar ortaklaşa alanda fırsatları bugün daha kolay değerlendirebilir. Eşin parasal durumuna ait güzel gelişmeler bugün daha çok netlik kazanacak. İkizler tamamlanması gereken konuları rahat biçimde halledecekler. Hemen sonrasında ise ortaklaşa projeler ve evlilik konusu gündeme gelebilir. Yengeç'ler çoktandır ihmal ettikleri işleri toparlamalı. Detaylar konusunda daha fazla özen göstermeli ve iş ortamında yenilikler denemeliler. Aslan'ların başarılı olacakları bir gün. Kendilerini rahat ifade etmek ve çocuklarla ilişkileri onları mutlu ediyor. Başak'lar sıklaşan yolculukların ardından yorucu şartlar altına girecekler. Evlerine ait işler ve sorumluluklar öne çıkabilecek. 
Terazi'ler bugün sözleri ile etkileyici olacaklar. İletişim ve sosyal konular gün ortasında onlara hareket ve yeni sorumluluklar yüklüyor. Akrep'lerin kişisel girişimleri bugün de devam ediyor fakat maddi konular daha önemli olacak. Bununla ilgili fırsatlar değerlendirilmeli ve harcamalar özenli yapılmalı. Yay'lar düşüncelerini rahat bir şekilde ortaya koyuyor. Dikkat çekici girişimler ve kararlılık onlara cesaret verecek. Oğlak'lar birtakım planları üzerinde düşünmeli ve bir süre beklemeyi tercih etmeli. Aksi halde kayıplar yaşamaları olası. Bugün sabırlı olmalılar. Kova'lar iş hayatındaki gelişmelerin ardından, ortaklaşa çalışmalara yönelebilir. Sosyal ilişkilerin yoğun olduğu bir gün geçirecekler. Balık'lar girişkenliklerini bugün iş hayatına taşıyabilir ve yeniliklere açık olarak değişik planlar yapabilirler. 



</TEXT>
</DOC>
