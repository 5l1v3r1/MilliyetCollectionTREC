<DOC>
<DOCNO> 403065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/soneko32.html </URL>
<DATE> 2005/12/13/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Hazine'nin bono ihalesinde faiz yüzde 14.75 oldu... 
</HEADLINE>
<TEXT>

     Hazine'nin bugün düzenlediği 91 günlük bono ihalesinde bileşik faiz yüzde 14.75, 6 ayda bir değişken faizli 4 yıl 8 ay 1708 günlük vadeli tahvil ihalesinde dönemsel faiz yüzde 7.93 oldu. 
     Merkez Bankası'ndan yapılan açıklamaya göre, 14 Aralık 2005 valörlü ve 15 Mart 2006 itfa tarihli, 91 gün vadeli YTL cinsinden iskontolu referans bono ihalesinde, nominal 2 milyar 622.2 milyon YTL'lik teklif gelirken, 1 milyar 451.1 milyon YTL'lik satış yapıldı. Net satış tutarı 1 milyar 402 milyon YTL düzeyinde gerçekleşirken, basit faiz yüzde 14, bileşik faiz yüzde 14.75 oldu. 
     Yine bugün yapılan 14 Aralık 2005 Çarşamba valörlü, 18 Ağustos 2010 itfa tarihli, 6 ayda bir değişken kupon ödemeli YTL cinsinden devlet tahvili ihalesinde de 4 milyar 851.1 milyon YTL'lik nominal teklif gelirken, 875.5 milyon YTL'lik satış yapıldı. Net satış 991.7 milyon YTL düzeyinde gerçekleşirken, dönemsel kupon faizi yüzde 7.93 olarak belirlendi. 
     İhale dışında, piyasa yapıcılar, 18 Ağustos 2010 itfa tarihli, 6 ayda bir değişken kupon ödemeli YTL cinsinden devlet tahvili için rot satışlarda da net 3 milyar 986 milyon YTL'lik teklifte bulundu. Piyasa yapıcılara, net 996.5 milyon YTL'lik rot satışı yapıldı. 
     Verilere göre, bugün yapılan 2 ihaleye, toplam nominal 7 milyar 473.3 milyon YTL teklif gelirken, nominal satış tutarı 2 milyar 326.6 milyon YTL, net satış tutarı da 2 milyar 393.7 milyon YTL düzeyinde gerçekleşti. 
     Rot satışlar da dikkate alınırsa, Hazine'nin bugünkü net satışı 3 milyar 390.2 milyon YTL oldu. 
     Hazine'nin en son 17 Ekim'de yaptığı 91 gün vadeli bono ihalesinde brüt bileşik faiz yüzde 14.52, 18 Ekim'de yaptığı 4 yıl 10 ay vadeli tahvil ihalesinde ise bileşik faiz yüzde 17.62 olmuştu. Hazine'nin, en son 6 Aralık'ta düzenlediği 4.1 yıl vadeli tahvil ihalesinde ise bileşik faiz yüzde 12.14 düzeyinde gerçekleşmişti. 
     Bu arada, Hazine'nin, 14 Aralık Çarşamba günü 2 milyar 347 milyon YTL'si piyasaya, 61 milyon YTL'si de kamu kurumlarına yapılan satışların geri ödemesi olmak üzere 2 milyar 408 milyon YTL iç borç ödemesi yapacak. Yapılacak iç borç ödemesinin 2 milyar 276 milyon YTL'si YTL cinsinden, 133 milyon YTL'si dövize endeksli cinsinden olacak. 
     
</TEXT>
</DOC>
