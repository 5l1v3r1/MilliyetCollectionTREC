<DOC>
<DOCNO> 404786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sonspo43.html </URL>
<DATE> 2005/12/19/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Fenerbahçe'den Galatasaray'a yanıt geldi 
</HEADLINE>
<TEXT>

     Galatasaray'ın 100. Kuruluş yıldönümü etkinliklerinde Genel Sekreter Cengiz Özyaçlın'ın "Fenerbahçe'nin Kalamış tesisleri kaçak. 12 tane yıkım kararı var ve bunun belgesi bulunuyor" demesi Fenerbahçe'yi kızdırdı. 
     Fenerbahçe'nin resmi internet sitesinde bugün Galatasaray'a şu yanıt verildi 
     "Öncelikle meşveret danışma kökenli bir kelime olan ve Danışma Kurulu'' anlamına gelen Ş ra’da, Fenerbahçe’nin söz konusu edilmesini ve dedikodularının yapılmasını anlayamadığımızı belirtmek isteriz. 100. Yıl Şürası’nda o kurumun sorunlarının görüşülmesi ve bilgi alış verişinde bulunulması gerekirdi. 
     Gelelim iddialara, bir kere bahsedilen yer Kalamış’ta olmadığı için adı Kalamış Tesisleri değil Fenerbahçe Burnu’nda olduğu için Fenerbahçe Tesisleri''dir. Kalamış Dereağzı’ndan başlayıp Fenerbahçe’de sona eren ve Kalamış Marina Tesislerini ve Sahil yolunu kapsayan bölgenin adıdır. Tıpkı Taksim’le Galatasaray’ın farklı semtler olması gibi 
     Kaçak olarak nitelenen binamızın Kadıköy Belediyesi’nden alınmış 4 Haziran 1969 tarih ve 3632 sayılı yapı kullanma izin belgesi vardır. Bölgenin imar durumu mevcutken ve binaların ruhsatı varken daha sonra bölge yeşil alan ilan edilmiştir. Bütün kulüplerin spor tesislerinin ve mevcut binaların imar durumları ve mevcudiyeti hukuken kazanılmış haktır." 

     
</TEXT>
</DOC>
