<DOC>
<DOCNO> 408029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sonspo26.html </URL>
<DATE> 2005/12/30/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
Büyük Kolej - Galatasaray 75-80 
</HEADLINE>
<TEXT>

     Türkiye Basketbol Ligi'nde yapılan karşılaşmada Galatasaray, Büyük Kolej'i 85-70 yendi. 
     Karşılaşmaya hücumda çok etkili başlayan Galatasaray, özellikle dış şutlardan bulduğu sayılarla ilk periyotta etkili oldu. Büyük Kolej de Arda'nın sayılarıyla denge kurmaya çalıştı. Birinci periyodu 18-11 önde geçen konuk ekip ikinci periyotta oyunda üstünlüğünü hissettirdi. Ancak Büyük Kolej'den Caner ve Benton'un sayıları sonrasında skora denge geldi ve ilk yarı Galatasaray'ın 2 sayı üstünlüğü ile sona erdi. 
     Karşılaşmanın ikinci yarısına da Galatasaray daha iyi başladı. Özellikle pota altını iyi kullanan konuk ekip, Whisby ile peş peşe sayılar buldu. 3. periyotta çok fazla top kaybı yapan Büyük Kolej ribauntlarda da etkili olamayınca bu periyodu 62-40 geride tamamladı. 
     Karşılaşmanın son periyodunda sarı-kırmızılı ekip dış şutlarla aradaki farkı iyice açtı. Oyun disiplininden kopan Büyük Kolej özellikle hücumda kötü bir oyun ortaya koydu. Galatasaray Whispy ve Dixon ile pota altından sayılar bularak karşılaşmadan 85-70 galip ayrıldı. 
     
     
Salon Atatürk Hakemler Emin Moğolkoç xx, Serkan Emlek xx, Yener Yılmaz xx Büyük Kolej Özgür xx 7, Caner xx 12, Murat x, Arda xx 13, Orçun x 5, Tunç xx 12, Brandon x 1, Rory O'Neil x 3, Kerem x, Benton xxx 17 Galatasaray Livingston xx 4, Dixon xxx 16, İsmet x 2, Şemsettin xxx 10, Hüseyin xx 8, Hadley xxx 11, Sehat x 2, Gökhan xx 3, Mehmet x, Whisby xxx 17, Burak xx 6, Umut xx 6 1. periyot 11-18 Devre 31-33 Galatasaray lehine 3. periyot 40-62 
     
</TEXT>
</DOC>
