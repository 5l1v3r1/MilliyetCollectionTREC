<DOC>
<DOCNO> 401813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sontur30.html </URL>
<DATE> 2005/12/08/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Satat çevresindeki evlerde misafir önlemi 
</HEADLINE>
<TEXT>

     Turkcell Süper Ligi’nde mücadele eden Sivasspor’un maçlarını oynadığı 4 Eylül Stadyumu’nda müsabaka alanını gören evlerde yaşayanların, karşılaşmaları seyrettirmek üzere misafir kabul etmelerini önlemek için apartman yöneticileri veya bina sahipleri, kiracılar ve aile reisleri sorumlu tutuldu. 
     AA muhabirinin aldığı bilgiye göre, İl Spor Güvenlik Kurulu, spor müsabakalarında şiddet ve düzensizliğin önlenmesine dair kanun, yönetmelik ve İçişleri Bakanlığı’nın ilgili genelgeleri gereğince, spor müsabakalarında alınacak genel güvenlik önlemlerini görüşmek üzere toplandı. 
     Özellikle Sivasspor’un karşılaşmalarıyla ilgili tedbirlerin ele alındığı toplantıda, karşılaşmaların oynandığı 4 Eylül Stadyumu’nda alınan güvenlik önlemleri değerlendirildi. 
     Toplantıda, sportif müsabakaların, civarda bulunan ağaç, direk gibi tehlike arz eden yerler ile yapıların teras, çatı, duvar üstü gibi bölümlerinden izlenilmesine izin verilmemesi kararlaştırıldı. 
     Özellikle müsabaka alanını gören çevredeki yapılarda yaşayanların, müsabakayı seyrettirmek amacıyla konutlarına hane halkından olmayanları almaması konusunda tedbir alınmasına karar verildi. 
     
</TEXT>
</DOC>
