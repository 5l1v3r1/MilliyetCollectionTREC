<DOC>
<DOCNO> 404289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/soneko17.html </URL>
<DATE> 2005/12/17/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Hong Kong'da Tüzmen'in de bulunduğu çok sayıda bakan, mahsur kaldı 
</HEADLINE>
<TEXT>

     Gürbüz Akkıran bildiriyor 

Dünya Ticaret Örgütü’nün DTÖ , Hong Kong’da düzenlenen "6. Bakanlar Konferansı"nda küreselleşme karşıtı gösteriler üzerine kentte hayat durdu. 
     Aralarında Kürşad Tüzmen’in de bulunduğu çok sayıda bakan, konferansın yapıldığı kongre merkezinde mahsur kaldı. 
     Bu arada, güvenlik kuvetleri, bakanların kongre merkezinden çıkmasını engelledi. Kongreye katılan delegelerin kaldığı oteller ile Kongre Merkezi güvenlik güçlerince kontrol altına alındı. 
     Öte yandan, yaklaşık 5 bin kişinin katıldığının tahmin edildiği küreselleşme karşıtları, gösterilerinde yer yer barikatlar kurdu. Hong Kong’da olaylar nedeniyle, yollar trafiğe kapatılırken, ulaşımda aksamalar meydana geldi. 
     Halen gösterilerin sürdüğü Hong Kong’da, polis helikopterlerinin sürekli uçtuğu, göstericilerin güvenlik güçlerince etrafının kuşaltıldığı ve olayların kontrol altına alındığı görülüyor. 
     
     ADA, HAVADAN VE KARADAN ABLUKAYA ALTINA ALINDI 

     Dünya Ticaret Örgütü'nün DTÖ , Hong Kong'da düzenlenen "6. Bakanlar Konferansı" küreselleşme karşıtları gösterilerini sürdürürken, toplantının yapıldığı ada emniyet güçleri tarafından karadan ve havadan abluka altına alındı. 
     Aralarında Devlet Bakanı Kürşad Tüzmen'in de bulunduğu çok sayıda bakan, konferansın yapıldığı kongre merkezinde yaklaşık 4 saat mahsur kaldılar. Şu saatlerde konferans merkezinde mahsur kalan bakanlar feribotla tahliye edilmeye başlandı. 
     Güvenlik güçlerinin gaz bombasıyla dağıtmaya çalıştığı göstericiler, zaman zaman polisle çatıştı. Ellerinde ABD bayrakları taşıyan küreselleşme karşıtlarının, Amerikan bayraklarında yer alan yıldızların yerine, kuru kafa figürü işledikleri gözlendi. 
     Öte yandan, Hong Kong'ta 13 Aralık'ta başlayan toplantıların yarın sona ermesi bekleniyordu. 

     
</TEXT>
</DOC>
