<DOC>
<DOCNO> 400081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sontur31.html </URL>
<DATE> 2005/12/02/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Kadın müdür yardımcısı, kadın öğretmeni hastanelik etti 
</HEADLINE>
<TEXT>

     Şeyhmus ÇAKAN DİYARBAKIR, DHA 

DİYARBAKIR’da bir okulun kadın müdür yardımcısı, tartıştığı kadın öğretmeni döverek hastanelik etti. Dövülen öğretmene hastanede 7 gün iş göremez’ raporu verildi. 
     Huzurevleri semtindeki Şehit Öğretmen Elif Livan İlköğretim Okulu Müdür Yardımcısı Nesibe Ekmen Yılmaz, öğrencilerin gözü önünde azarladığı Beden Eğitimi Öğretmeni Songül Demir’i tartaklayarak odasına götürdükten sonra döverek hastanelik etti. Yediği dayağın etkisiyle dudağı patlayan ve kanlar içinde kalan öğretmen Songül Demir arkadaşları tarafından Devlet Hastanesi Acil Servisi'ne kaldırıldı. Songül Demir, hastanede dayak olayını söyle anlattı 
     Ben nöbetçiydim. Bir öğretmen arkadaşımız rahatsızdı. Gel otur’ dedim. Sonra Müdür Yardımcısı Nesibe hanım yanıme gelerek, Nöbetçi öğretmen siz misiniz ’ dedi. Ben de evet’ dedim ve koridora çıktım. Daha sonra öğrencilerin gözü önünde bana karşı kaba bir uslüpla konuştu. Ben de ona Üslübünuzu düzeltin’ dedim. Ne olmuş uslübuma ’ dedikten sonra sağ omzumdan tutup beni itti. Hizmetli Mahmut bey ile öğrenciler de buna şahit oldu. Ardından kolumdan tutup beni odasına götürdü. Benimle konuşacağını sandım. Odada beni itekleyerek, bacaklarıma tekmeler vurdu. Ağzımı yumrukladı. Bağırdım, birileri duysun diye. Dışarı çıktığımda ağzımdan kanlar arıyordu.'' Hastanede tedavisi yapılan Songül Demir’e 7 gün iş göremez’ raporu verildi. Polis olayla ilgili Nasibe Ekmen Yılmaz’ın ifadesine başvurdu. Kadın Müdür Yardımcısı Yılmaz, okula giden gazetecilere olayla ilgili açıklama yapmayacağını söyledi. 
     Bu arada Müdür Yardımcısı Nesibe Ekmen Yılmaz’ın bir süre önce de 5'inci sınıfta okuyan bir öğrenciyi de döverek hastanelik ettiği öne sürüldü. 
     
</TEXT>
</DOC>
