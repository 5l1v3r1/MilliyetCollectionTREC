<DOC>
<DOCNO> 400094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sonyas02.html </URL>
<DATE> 2005/12/02/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Parayla seks, 10 yılda 2'ye katlandı 
</HEADLINE>
<TEXT>

     Boşanmalardaki artış ve seks turizminin gelişmesi gibi nedenlerle, para karşılığında seks yapan erkeklerin sayısı yükseliyor. 
     Britanya'da yapılan yeni bir araştırmaya göre seks için kadınlara para ödeyen erkeklerin sayısı 10 yılda ikiye katlandı. 11 bin Britanyalı erkek arasında yapılan araştırmalarda bu oranın 20'de 1'den, 10'da 1'e çıktığı saptandı. 
     Boşanma oranlarındaki artış, seks turizmi ve ticari sekse erişimin kolaylaşması bu durumun nedenleri arasında gösteriliyor. 
     'Cinsel Yoldan Bulaşan Hastalıklar' adlı yayında yayımlanan araştırmada, çok sayıda partnerle birlikte olan erkeklerin yaşam tarzlarının onları cinsel hastalıklara yakalanma riskini artırdığı buna kar-şın çok az erkeğin kliniklere gidip gerekli kontrolleri yaptırdığı belirtildi. Araştırmaya katılan erkeklerin üçte birinin, geçtiğimiz beş yılda 10 ya da daha fazla cinsel partneri olduğu vurgulandı. 
     
</TEXT>
</DOC>
