<DOC>
<DOCNO> 404409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/guncel/gun01.html </URL>
<DATE> 2005/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni yılda yeni bir hayat 
</HEADLINE>
<TEXT>


Türkiye, Türk Ceza Kanunu, Ceza Muhakemeleri Kanunu ve Ceza İnfaz Kanunu'ndaki değişiklikler nedeniyle 2005'te yeni uygulamalara sahne olacak. Yeni uygulamalar, Nisan 2005'te yürürlükte... 

ANKARA Milliyet 

Hakarete 2 yıl hapis 
Yeni Türk Ceza Kanunu'na göre, trafik kazası gibi nedenlerle yaralananları görmezlikten gelenlere 1 yıla kadar hapis ve para cezası verilecek. 
Kürtaj süresi 10 hafta olacak. Bu süre aşıldıktan sonra kürtaj yapanlara 5 - 10 yıl hapis cezası verilecek. 
Eğitimi ve okul binasına girmeyi engelleyenlere 1 - 3 yıl hapis cezası verilecek. İbadet ve ayinlerin toplu olarak yapılmasının zorla engellenmesine de aynı ceza verilecek. 
Hukuka aykırı biçimde üst araması yapan polis, 3 aydan 1 yıla kadar hapis cezasına çarptırılacak. İzinsiz telefon dinlemenin cezası 1 - 3 yıl olacak. Hakaret suçu 6 aydan 2 yıla kadar hapis getirecek. 
Kapkaç suçu, "nitelikli hırsızlık" kapsamına alınırken, cezası 3 - 7 yıl hapis olacak. Yaşlı, çocuk ya da sakatlara karşı işlenen kapkaç suçunda ceza 9 yıla kadar çıkacak. 

Eşe tecavüz ağır suç 
Yangına, çığ düşmesine neden olanlar, 3 aydan 1 yıla kadar hapis veya adli para cezası alacak. 
Alkol veya uyuşturucu veya başka bir nedenle tehlikeli araç kullanan kişi, 2 yıla kadar hapis cezasına çarptırılacak. 
Gecekondu yapanlara veya yaptıranlara 2 yıldan 5 yıla kadar hapis cezası verilecek. 
Tecavüz girişimine 7-12 yıl ceza isteniyor. Çocuklara tecavüzde bu süre 15 yıla kadar çıktı. Kocanın eşine tecavüzü de aynı kapsamda, ancak şik yete bağlı suç haline geldi. 
Çocuklara pornografik yayın dağıtan, satan veya reklamını yapanlara 6 aydan 2 yıla kadar hapis ve adli para cezası istenecek. 
Çocukları fuhşa teşvik eden, yurtdışına çıkaran veya ülkeye sokanlara 4 yıldan 10 yıla kadar hapis cezası verilecek. 

Hamile eşi terke ceza 
Çocukları dilendirenler, 1 - 3 yıl hapis cezasına çarptırılacak. 
Dini nik hla evlenenlere 6 aydan 2 yıla kadar, bu nik hı kıyanlara da 2 aydan 6 aya kadar hapis cezası verilecek. 
Çocuğunu döven anne babaya 2 aydan 1 yıla kadar hapis cezası uygulanacak. 
Hamile eşini veya evli olmayan bir kadını terk eden kimse, 3 aydan 1 yıla kadar hapis cezası alacak. 
Nisanda yürürlüğe girecek Ceza Muhakemeleri Kanunu ile Cumhurbaşkanı, istemesi halinde tanıklık yapacak. Devlet sırları mahkemeye karşı gizli tutulamayacak. Örgütlü suçlarda, tanığın hayatı tehlikesi söz konusu ise kimlikleri gizli tutulacak. Maske takılarak tanıklık yapılabilecek. 
Her vatandaş suçluları sokakta yakalama yetkisine sahip olacak. "Susma ve avukat isteme" gibi yasal hakları, zanlılara, ABD'de olduğu gibi artık yakalandığı an bildirilecek. 

Özel ajanlar geliyor 
Suçüstü ve gecikmesinde sakınca bulunan haller dışında, geceleri konutta, işyerinde, bar ve genelev gibi diğer kapalı yerlerde arama yapılmayacak. 
Devlet, örgütlü suçlar için özel ajan yetiştirecek. Ajanlar, görevini yerine getirirken suç işleyemeyecek. 
Şüpheli veya sanıkların, kamuya açık yerlerdeki faaliyetleri ve işyeri, filmlerde olduğu gibi sokaktaki bir arabadan teknik araçlarla izlenerek ses ve görüntü kaydı alınabilecek. 
Yurtdışında bulunan kaçak sanıkların duruşmaya gelmesini sağlamak için, Türkiye'de bulunan mallarına, hak ve alacaklarına el konulabilecek. 


</TEXT>
</DOC>
