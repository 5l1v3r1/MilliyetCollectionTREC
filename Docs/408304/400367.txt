<DOC>
<DOCNO> 400367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/guncel/gun08.html </URL>
<DATE> 2005/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kibrit kutusuna 'kayıp' resimleri 
</HEADLINE>
<TEXT>


İSTANBUL Milliyet 

Umut Otobüsü gibi faaliyetlerle, 1994'ten bu yana yakınlarını kaybedenlere yardım etmeye çalışan Yakınlarını Kaybetmiş Aileler Derneği YAKAD , kaybolan yakınlarını, onların fotoğraflarını kibrit kutularına yapıştırarak aramaya başladı. 
Derneğin başkanı Zafer Özbilici, 10 bin adet hazırlanan kibrit kutularının bir yüzüne kayıp 2 kişinin fotoğrafını, diğer yüzüne de "Ateş düştüğü yeri yakar, bu insanlar kayıp" ifadesi ile başvurulacak numaraların yazılı olduğu bilgileri yapıştırdıklarını anlattı. 
Özbilici, "İstanbul'da her yıl 2 bin insan kayboluyor. Bu kutular birilerinin bulunmasına yardımcı olmasa da birilerinin kaybolmasını engelleyecek" dedi. Kibrit kutularından milyonlarca yapıp dağıtmak istediklerini ancak imk n olmadığını belirten Özbilici, "Bize para değil kibrit versinler yeter" diye konuştu. 




</TEXT>
</DOC>
