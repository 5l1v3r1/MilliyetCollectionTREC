<DOC>
<DOCNO> 400130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/ekonomi/eko11.html </URL>
<DATE> 2005/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirmede 'Haberim yoktu' bahanesi olmaz 
</HEADLINE>
<TEXT>


ANKARA Anka 

Başbakanlık Yüksek Denetleme Kurulu YDK , özelleştirme uygulamalarında 'tereddüt yaratacak' şekilde hareket edilmemesini istedi. 
YDK'nın Özelleştirme İdaresi'ne ÖİB ilişkin raporunda Tüpraş'ın yüzde 14.76'sının borsada aralarında Sami Ofer'in şirketlerinin de bulunduğu yabancı fonlara satılmasında yaşanan kamuoyuna açıklama yapma zorunluluğuna uyulmamasına yönelik olarak şu uyarıda bulunuldu "Kamuoyunda özelleştirmeler konusunda en küçük bir tereddüte bile meydan vermeyecek şekilde hareket edilmesi, yetki bildirimleri de dahil olmak üzere sermaye piyasası ve İMKB mevzuatı gereklerinin, tüm şekil şartları yerine getirilerek sonuçlandırılması, ilgili mevzuattaki gelişmelerin titizlikle takip edilerek, uygulamaya ilişkin tereddütlerin, uygulamadan önce ilgili mercilerce yapılacak görüşmelerle giderilmesi hususunda azami özen gösterilmeli." 
ÖİB, Tüpraş'ın yüzde 14.76'sının satışını, 1995'teki yazısı nedeniyle bildirmediğini açıklamıştı. Oysa 2003'te değişen tebliğe göre bildirimin yapılması gerekiyordu. 

'Rant yaratmayın' 
YDK'nın raporunda yapılan özelleştirmelerin hiçbirine ilişkin değer tespitlerinin kamuoyuna açıklanmayarak yasa gereğinin yerine getirilmediği de bildirildi. Raporda, özelleştirme kapsamındaki kuruluşların başta belediyeler olmak üzere diğer kamu kurumlarına yapılan taşınmaz devirleri için de "Rant yaratımının engellenmesi" uyarısı yer aldı. 


</TEXT>
</DOC>
