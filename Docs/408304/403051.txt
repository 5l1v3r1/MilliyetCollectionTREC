<DOC>
<DOCNO> 403051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/soneko18.html </URL>
<DATE> 2005/12/13/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Yılbaşı yaklaşıyor... Kontrolsüz hindi satanlara ceza uygulanacak 
</HEADLINE>
<TEXT>

     Kuş gribinin, ''canlı hayvan'' denetimlerini artırmasından dolayı veteriner kontrolünden geçirilmeyen hindileri satanlara para cezası uygulanacak. 
     Balıkesir'in Manyas İlçesi'ne bağlı Kızıksa Beldesi'nde, kuş gribi vakasına rastlanılmasının ardından yılbaşının yaklaşmasıyla kentlerin birçok yerinde geçmiş yıllarda satılan canlı hindilerin kontrolsüz satışının engellenmesine yönelik denetimler sıklaştırıldı. 
     Zonguldak İl Tarım Müdürü Yusuf Akın, Kurban Bayramı ve yılbaşı gibi özel günlerde canlı hayvan satışlarının sıkı denetime tabi tutulmadığını, ancak kuş gribi vakasından sonra taviz verilmemeye başlandığını söyledi. 
     Canlı hindi yerine, sağlık kontrolünden geçirilmiş ve marketlerde satılanların alınmasında yarar olduğunu anlatan Akın, şöyle dedi 
     ''Belediyelere, pazaryerlerinde ve mahallelerde canlı hayvan satışının önlenmesine yönelik yazılar gönderdik. Özellikle yılbaşı öncesinde üreticilerin kümes ya da çiftliklerinde yetiştirdikleri hindilerin olası sağlık problemlerine yol açmaması için kontrolsüz satışlarına izin verilmeyecek. Hindiler, veteriner hekimlerinin kontrollerinin ardından belediyelerce belirlenen alanlarda satılabilecekler. Yönetmeliklere aykırı davrananlara para cezası uygulacaktır.'' 
     
</TEXT>
</DOC>
