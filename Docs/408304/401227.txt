<DOC>
<DOCNO> 401227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/siyaset/siy06.html </URL>
<DATE> 2005/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'liden hükümete eleştiri 
</HEADLINE>
<TEXT>


ABDULLAH KARAKUŞ Ankara 


AKP Balıkesir Milletvekili Turhan Çömez, partisinin grup toplantısında hükümeti ve bakanları sert biçimde eleştirdi. Bir dönem Erdoğan'ın özel kalem müdürlüğünü yapan Çömez, toplantının basına kapalı bölümünde sözlerine CIA uçakları konusunda AB parlamentolarında kıyamet koptuğunu anımsatarak başladı. Çömez, şöyle devam etti 
Türkiye'den, şu ana kadar iki uçağın geçtiği söylendi. Ama başka seferlerin de olduğu gündeme düşerse şaşmamak gerek. ABD'ye girerken her tarafımdan fotoğrafımı çekenler benim ülkeme, nasıl elini kolunu sallayarak giriyor Bölücübaşı, cezaevinden 'TC vatandaşlığını üst kimlik olarak kabul ediyoruz' diyerek, tartışmalara katılıyor, ben katılamıyorum. Türkiye gündemine oturmuş anayasal vatandaşlık kavramlarını biz neden bu platformlarda konuşamıyoruz Kurşun asker değiliz. Söyleme kanallarını açık tutmazsak, söylenme kanalları devreye girer. 
Maliye Bakanı Kemal Unakıtan'ın, fabrikasına yakın olan bir beldeye para gönderdiğini iddia eden Çömez'in sözleri alkış aldı. Unakıtan'ın ise eleştirilere, "Bana haksızlık yapıyorsun. Benimle en çok görüşen milletvekili sensin" dediği öğrenildi. 


</TEXT>
</DOC>
