<DOC>
<DOCNO> 406618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sondun03.html </URL>
<DATE> 2005/12/26/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Putin'in sırtını yere getirdiler 
</HEADLINE>
<TEXT>

     AP 

Siyasilerin her zaman görmeye alışık olmadığımız hallerine iki örnek Rusya ve Musul'dan geldi. alışık olmadığımız fotoğrafları Rusya lideri Putin ve ABD Savunma Bakanı Rumsfeld, dün siyasi liderler hep kravatlı, takım elbiseli fotoğraf verirler genellemesinin dışına çıktı. 
     Karakuşak sahibi bir judocu ve eskib ir KGB ajanı olan Rusya lideri Vladimir Putin, dün üniversite yılalrınad gittiği judo okulunda bir derse katılıp öğrencilere 'gösteriş yaptı'. 
     Rus televizyonlarından da yayınlanan ders Kremlin'deki günlerin Putin'in judo yeteneğini körelttiğini ortaya koydu. Birçok kez 'sırtı yere gelen' yaşındaki Rusya Devlet Başkanı, "Mindere çıktığım zaman kendimi evimde gibi hissediyorum" diye konuştu. 
     
     Rumsfeld mutfakta 

     ABD Savunma Bakanı Donald Rumsfeld, Musul’da Amerikan askerlerine kendi elleriyle "biftek ve ıstakoz" ziyafeti sundu. 
     Askerlere "Ne arzu ederdiniz " diye sorarak garsonluk yapan Rumsfeld, akşam yemeğinden sonra yaptığı açıklamada, "1 yıla kadar ordu ve polis hizmetlerini Iraklılara bırakacağız" dedi. Halen faal 138 bin Amerikan askerinin bulunduğu Irak’ta kendi birliklerinde de baharda 7 bin indirime gideceklerine değinen Rumsfeld, Irak’ı işgal ettikleri 20 Mart 2003’ten beri 2 bin 163 ABD askerinin ölmesine rağmen, "Askerlerimiz geçmişte olduğu gibi görevlerini en ciddi biçimde yapmaya hazırdır" mesajını verdi. "İnsanlık tarihinin hep özgürlük arayışında olduğunu" anımsatan Rumsfeld, "İşte biz zaten özgürlüğün yanındayız" dedi. Askerlere, "Savaş, özgürlükle zorbalık arasında. Özgürlük eninde sonunda düzeni hakim kılar" diye konuşan Rumsfeld, "Irak savaşının tarihe geçeceğini" de özellikle hatırlattı. Rumsfeld, "Irak, bir zamanlar terörün yandaşıyken kurtarılmış ülke olacak" dedi. "Saddam Hüseyin diktatörlüğünün çökertilmesini yazacak olan tarih, Irak’ın demokrasi yoluna girişini, Ortadoğu’da yeni devrin açılışını kaydedecek" diyen Rumsfeld’in Irak’ı bugün Noel’de ziyaret etmesi, 1005 gündür süren savaşta ikinci kez oluyor. Pakistan ve Afganistan’dan Irak’a iki gün için gelen Rumsfeld, ülkesine dönecek. 
     
</TEXT>
</DOC>
