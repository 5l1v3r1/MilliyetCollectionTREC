<DOC>
<DOCNO> 405371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/soneko48.html </URL>
<DATE> 2005/12/21/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
ATO Başkanı Asgari ücret, geçim rakamına yaklaşmış ama yetersiz 
</HEADLINE>
<TEXT>

     Ankara Ticaret Odası ATO Başkanı Sinan Aygün, 1 Ocak 2006'dan itibaren 16 yaşından büyükler için brüt 1 YTL, net 380 YTL 46 YKr olarak belirlenen asgari ücretin, 4 kişilik bir ailenin geçim rakamına yaklaşmaya başladığını, ancak biraz düşük olduğunu söyledi. 
     Aygün, asgari ücret ile ilgili değerlendirme yaparken, asıl sorunun asgari ücret üzerindeki vergi yükü olduğunu belirterek, dünyada asgari ücretten en çok vergi alınan ülke rekorunun Türkiye'de olduğunu kaydetti. 
     Asıl yapılması gerekenin, asgari ücretteki vergi oranlarının aşağı çekilmesi olduğuna işaret eden Aygün, vergi oranları düşürülmüş olsa işçiye daha fazla maaş verileceğini ve hayat standartlarının yükseleceğini ifade etti. 
     Aygün, ''Nasıl gelir vergisinde, kurumlar vergisinde bu oran 10 puan aşağı indi, asgari ücrette de böyle bir indirim bekliyoruz. Çünkü dünyada en çok asgari ücretten vergi alınan ülke rekoru bizde. Bizden başka yok'' dedi. 
     ''Ne kadarlık bir indirim istiyorsunuz'' şeklindeki soru üzerine de Aygün, şöyle konuştu 
     ''Yüzde 20'lik bir indirimin yapılabilir. Bu para işçimize giderse, işçimiz bu paraya göre harcama yapacak ve para tekrar piyasaya geri dönecek. Maalesef bu para şu anda Hazine'ye gittiği için Hazine'de faizlere verdiği için piyasaya bir şey gelmiyor. İndirim yapıldığında, hem işçimizin rahatlayacağına hem de piyasada bir hareketlilik olacağına inanıyorum.'' 
     
</TEXT>
</DOC>
