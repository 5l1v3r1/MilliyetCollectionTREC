<DOC>
<DOCNO> 403803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sontur41.html </URL>
<DATE> 2005/12/15/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
2 terörist yangın söndürme tüpü içinde sakladıkları bomba ile yakalandı 
</HEADLINE>
<TEXT>

     Diyarbakır’da gerçekleştirilen operasyonda, terör örgütü PKK üyesi 2 kişi, yangın söndürme tüpü içerisine yerleştirdiği bombayla yakalandı. 
     Alınan bilgiye göre, bir ihbarı değerlendiren Emniyet Müdürlüğü Terörle Mücadele Şubesi ekipleri, gerçekleştirilen operasyonda, kamu binalarına yönelik saldırı hazırlığı içerisinde buldukları belirtilen terör örgütü PKK üyesi 2 kişiyi yakaladı. 
     Operasyonda teröristlerin saldırı için içerisine patlayıcı yerleştirdiği ve cep telefonu ile patlatılacak düzeneğe sahip olduğu bildirilen bir yangın tüpü de ele geçirildi. 
     Polisteki sorgulamalarının ardından mahkemeye sevk edilen 2 teröristin tutuklandığı kaydedildi. 
     
</TEXT>
</DOC>
