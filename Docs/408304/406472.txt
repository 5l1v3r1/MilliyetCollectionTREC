<DOC>
<DOCNO> 406472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sonspo02.html </URL>
<DATE> 2005/12/25/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Benfica Kleberson'a da talip oldu... 
</HEADLINE>
<TEXT>

     Benfica, Ailton’dan sonra Kleberson’a da talip oldu. Beşiktaş Yönetimi, Benficalı idarecileri görüşme için İstanbul’a davet etti... 
     
     Köln’e mektup yazdı 
     Teklif gelen her futbolcuyu gönderebilirsiniz...'' Ara transfer öncesinde teknik direktör Jean Tigana’dan bu sözü alan Beşiktaş Yönetimi, harekete geçmişti. Almanya’dan Borussia Dortmund, FC Köln, Eintracht Frankfurt ve Kaiserslautern’in gündeminde yer alan Ailton’a, Portekiz’den de iki talip çıkmıştı. Ancak Benfica ve Sporting Lizbon ile yapılan görüşmeler sonucu anlaşma sağlanamamıştı. Almanya’ya dönmekte kararlı olan Brezilyalı golcü, FC Köln’e gitmek isterim'' diyerek, bu kulübe yeşil ışık yakmıştı. Ancak Benfica pes etmedi ve yeni bir teklifle Kara Kartallar’ın kapısını çaldı. 
     
     Eşi ikna edilirse... 
     Portekiz Kulübü, Ailton ile birlikte Kleserson’u da istediğini Beşiktaş’a resmen bildirdi. Bu beklenmedik öneriyi alan yönetim, tatil nedeniyle Avrupa’da bulunan Tigana’ya telefonda ulaştı. Olaydan haberdar edilen Fransız hoca, Kleberson sistemimde önemli bir isim. Ancak şartlar kulüp lehine ise gönderilebilir'' yorumunu yaptı. Bu gelişme sonrası Portekizliler, İstanbul’a çağrıldı. Son sözü, yönetimlerin yanı sıra Kleberson’un eşi verecek. Çünkü Kleberson, Beşiktaş’a gelmeden önce de eşini İstanbul’a göndermişti. Eşinin, Portekiz’e gitmek istemediği de biliniyor. 
     
</TEXT>
</DOC>
