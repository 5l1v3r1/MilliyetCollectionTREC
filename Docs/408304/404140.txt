<DOC>
<DOCNO> 404140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sonyas06.html </URL>
<DATE> 2005/12/16/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Japonya nüfusu seneye azalmaya başlayacak 
</HEADLINE>
<TEXT>

     Japonya'nın nüfusunun gelecek yıldan itibaren azalmaya başlayacağı, önlem alınmazsa bir asır sonra yarıya ineceği bildirildi. 
     Sağlık Bakanlığı'nın doğurganlık konusundaki raporunda, 2005'in ilk yarısında ülkede ölümlerin doğumları 31,034 doğumdan fazla ölüm geçtiği belirtildi. Raporda, bunun da 2006'da nüfusun azalmaya başlaması olasılığını ortaya çıkardığı belirtildi. 
     Raporda, ''Eğer şimdiki düşük doğum oranı sürerse, muhtemelen 2100'de nüfus bugünkünün yarısına inecek'' denildi. 
     İstatistikler, 2004'te doğurganlık çağındaki kadın başına düşen çocuk sayısının rekor seviyeye düşerek 1.29 olduğunu gösteriyor. 
     Nüfusu giderek yaşlanan Japonya'nın doğum oranın düşüklüğü, dünyanın bu ikinci büyük ekonomisini tehdit ediyor. Yaşlı nüfus ve nüfusun artmaması iş gücünde kıtlık yaratması, emeklilik sistemini zorlaması ve ülkenin vergi temelini zayıflatması gibi sıkıntıları beraberinde getiriyor. 
     Japonya'da doğurganlık oranı 1970 ortalarından itibaren düşmeye başlamıştı. 
     
</TEXT>
</DOC>
