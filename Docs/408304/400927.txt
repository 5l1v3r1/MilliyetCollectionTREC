<DOC>
<DOCNO> 400927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/yasam/yas07.html </URL>
<DATE> 2005/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Müdüre taciz suçlaması 
</HEADLINE>
<TEXT>


TÜRKER KARAPINAR Ankara 

Ankara'nın Etimesgut ilçesinin Milli Eğitim Müdür Yardımcısı Dursun Yılmaz 55 , arkadaşının derslerine yardımcı olduğu 12 yaşındaki kızı E.Ü.'ye elle tacizde bulunduğu iddiasıyla tutuklandı. 
İddialara göre Yılmaz, İlçe Milli Eğitim Müdürlüğü binasının karşısındaki Kadri Suyabakan İlköğretim Okulu'nda öğrenim gören 12 yaşındaki arkadaşının kızını bir süre önce odasına çağırarak, elle tacizde bulundu. Küçük kızın, tacizi kardeşine ve ailesine haber vermesi üzerine, konu polise intikal etti. Harekete geçen polis, Yılmaz'ı 2 Aralık Cuma günü gözaltına aldı. Yılmaz, savcılıktaki ifadesinin ardından çıkarıldığı mahkemece tutuklandı. 

Rant kavgası iddiası 
Ankara Milli Eğitim Müdürlüğü'nün görevlendirdiği müfettişler, 4 kişinin ifadesine başvurdu. Bu arada taciz iddiasının, İlçe Milli Eğitim Müdürlüğü'ndeki rant kavgası nedeniyle ortaya atıldığı da ileri sürüldü. 


</TEXT>
</DOC>
