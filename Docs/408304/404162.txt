<DOC>
<DOCNO> 404162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/ekonomi/eko00.html </URL>
<DATE> 2005/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Mevcut emekli ile emekliliği gelenin aylığı düşmez...' 
</HEADLINE>
<TEXT>


Çalışma Bakanı Başesgioğlu, sosyal güvenlik reformu ile başlayacak yeni dönemde, mevcut emekliler ile emekliliği gelmiş olanlar için aylıkların mevcut yasaya göre hesaplanacağını, aylıklarında düşüş olmayacağını söyledi 


Çalışma ve Sosyal Güvenlik Bakanı Murat Başesgioğlu, Sosyal Güvenlik Reformu'nu "tek ve eşit bir emeklilik sistemi getiren, kazanılmış hakları koruyan bir reform" olarak nitelendirdi. 
Yeni sistemde, şu anda emekli olanlar ile şu anda emekliliği hak etmiş, ama 'biraz daha çalışayım, yaşım, fiziğim uygun' diyerek çalışanlar için bağlanacak aylık miktarının bugünkü kanunun öngördüğü şekilde olacağını, dolayısıyla bir düşme olmayacağını belirtti. 

Gençlik fırsatı 
"Türkiye'nin genç nüfus yapısı reform yapmak için bir fırsat sunuyor. 30 sene sonra böyle bir fırsatımız olmayacak. Bu reformu ertelersek, ileride daha keskin geçişler yapmak zorunda kalırız. Maliyeti daha fazla olur" diyen Başesgioğlu, emeklilik ve sağlık sistemini yeniden yapılandıran Sosyal Güvenlik Reformu'nu Milliyet'e değerlendirdi. Sosyal güvenlik sistemini bugünkü haliyle sürdürmenin mümkün olmadığını vurgulayan Başesgioğlu, tasarıya karşı çıkanların bile reform yapılması gerektiği konusunda birleştiğini söyledi. 

Konuyla ilgili tüm ayrıntılar Milliyet Gazetesi'nde... 

</TEXT>
</DOC>
