<DOC>
<DOCNO> 402497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/soneko03.html </URL>
<DATE> 2005/12/11/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
TEKEL'den 'Türkişi' kutulu sigara... 
</HEADLINE>
<TEXT>

     Sigarada sert kutu pakete hard box kayan talep karşısında pazar kaybeden ve bunu engellemek için aldığı sert kutu paket makinaları yargı engeline takılarak geriye gönderilen TEKEL, bunu aşmak için ''Türkişi'' sert kutu paketli sigara üretimine soyundu. 
     Deneme üretimine başlanan sert kutu paketlerin etrafı ve altı sert kartondan üretilirken, üst kısmı normal soft paket gibi görünüyor. 
     Deneme üretimlerinin başarı ile sonuçlanması halinde piyasaya sürülecek yeni ''Türkişi'' paketlerin dünyada başka bir örneği bulunmuyor. 
     Ancak, deneme üretiminin başarılı olması durumda bile, TEKEL'in söz konusu sert kutu paketler ile hard box talebini karşılayamayacağı ve tüm sigaralarında bu kutuyu kullanamayacağı ifade ediliyor. 
     ''Türkişi'' karton kutuların sadece yeni çıkarılacak ürünlerde ya da Kariyer gibi sigaralarda kullanılabileceği ifade ediliyor. 
     
     24 SAAT MESAİ 
     Bu arada, aylık yaklaşık 1200 ton sert kutu paket üretim kapasitesine sahip olan TEKEL, bunu artırabilmenin yollarını arıyor. 
     Bu amaçla söz konusu makinaların, bakımlar dışında durdurulmaması, bir başka deyişle günde 3 vardiye, 24 saat çalışması hedefleniyor. 
     Bu şekilde, sert kutu pakette yüzde 25 artış, yani aylık 300 tonluk ek kapasite yaratmayı hedefleyen TEKEL'in sert kutu paket kapasitesi de böylelikle 1568 tona çıkmış olacak. 
     
</TEXT>
</DOC>
