<DOC>
<DOCNO> 402686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sondun29.html </URL>
<DATE> 2005/12/12/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Kosovalıların yüzde 88'i bağımsızlık istiyor 
</HEADLINE>
<TEXT>

     ''İndex Kosova'' Araştırma Enstitüsü tarafından yapılan bir kamuoyu yoklamasına göre, Kosovalıların yüzde 88'i Kosova'nın kendi sınırları içinde bağımsız bir ülke olmasını isterken, yüzde 8'i Arnavutluk'la birleşmeden yana. 
     Anketteki soruları yanıtlayan Kosovalıların, en büyük sorun olarak Kosova'nın nihai statüsünü gösterdikleri belirtiliyor. 
     Ankete katılanların çoğu, Kosova'nın nihai statüsü konusunda Sırbistan'la görüşmelerin yapılmasını destekliyor, önemli bir kısmı da Sırbistan'la sadece teknik konuların görüşülmesinden yana. 
     Kamuoyu yoklaması sonuçlarında, Kosova'nın statüsüyle ilgili müzakerelerin başlamasıyla, en büyük sorun olan işsizliğin yerini Kosova'nın geleceğiyle ilgili müzakerelerin aldığı görülüyor. İşsizliği, Kosova'nın ekonomik kalkınmasıyla ilgili sorunlar izliyor. 
     Nüfusunun yüzde 90'ını Arnavutların oluşturduğu 2 milyon nüfuslu Kosova, 1999 yılından bu yana BM tarafından yönetiliyor. 
     
</TEXT>
</DOC>
