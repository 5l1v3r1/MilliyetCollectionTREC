<DOC>
<DOCNO> 405197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/guncel/gun08.html </URL>
<DATE> 2005/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Genel Müdür görevden alındı 
</HEADLINE>
<TEXT>


ANKARA Milliyet 

Devlet Bakanı Kürşad Tüzmen, Gebze'deki 7.5 trilyon liralık akaryakıt kaçakçılığı olayına adı karışan Gümrükler Genel Müdürü Sezai Uçarmak'ı görevden aldı. Uçarmak'ın yerine Gümrükler Konrol Genel Müdürlüğü'ne vek let eden Umman Hamitoğulları getirildi. 
AKP döneminde genel müdürlük görevine getirilen Uçarmak'ın adı geçen yaz Gebze'deki 7.5 trilyonluk akaryakıt kaçakçılığı olayına karışmıştı. Soruşturma kapsamında "toplu kaçakçılık", "çıkar amaçlı suç örgütü oluşturmak", "rüşvet almak - vermek" ve "evrakta sahtecilik" suçlamasıyla Uçarmak'la birlikte, Gümrük Müsteşar Yardımcısı Hüseyin Hüsnü Güler ve 5 memur hakkında fezleke hazırlanmıştı. Tüzmen bu süreçte Uçarmak'ı açığa alırken, soruşturma sonunda takipsizlik kararı verilmişti. Kaynaklar, Tüzmen'in bu olayı unutmadığını, Uçarmak'ın performans düşüklüğünü gerekçe göstererek görevden aldığını kaydetti. 



</TEXT>
</DOC>
