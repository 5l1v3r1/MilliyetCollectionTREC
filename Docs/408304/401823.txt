<DOC>
<DOCNO> 401823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sontur40.html </URL>
<DATE> 2005/12/08/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
PKK sahip çıkmadı, Türkiye'ye döndü 
</HEADLINE>
<TEXT>

     Terör örgütü PKK’ya 1994 yılında üye olan ve katıldığı bir çatışmada yararlanan E.E, örgütün kendisiyle ilgilenmemesi üzerine Irak’tan kaçarak Türkiye’ye geldi. 
     Edinilen bilgiye göre, İzmir’in Karşıyaka İlçesi’nde, terör örgütü PKK üyesi olduğu ve örgüt adına silahlı eylemlere katıldığı iddiasıyla bir kadın gözaltına alındı. 
     İzmir Emniyet Müdürlüğü Terörle Mücadele Şube Müdürlüğü ekipleri, terör örgütü PKK üyesi olduğu iddia edilen bir kadının, ailesiyle birlikte Karşıyaka İlçesi’ne yerleştiğini belirledi. 
     Ekipler, adresi tespit ederek E.E’yi 31 yakaladı. 
     E.E’nin, 1994 yılında Siirt’ten terör örgütüne katıldığı, Irak’taki örgüte ait kamplarda siyasi ve askeri eğitim gördüğü, daha sonra Eruh’ta jandarma karakolu baskınları, taciz atışları, roketli saldırı, pusu kurma gibi çok sayıda silahlı eyleme katıldığı tespit edildi. 
     E.E’nin gözaltında yaptığı açıklamada, 2000 yılında, Eruh’ta bir karakol baskını sırasında çıkan çatışmada kalçasından yaralandığı, İran’ın başkenti Tahran’daki bir hastanede ameliyat olduktan sonra Irak’a gittiğini söylediği ifade edildi. 
     Açıklamasında, yarasının iyileşmemesi nedeniyle tedavisini sürdürmek istemesine rağmen terör örgütü yöneticilerinin kendisiyle ilgilenmediğini ve uzun süre ortada kaldığını belirten E.E, bunun üzerine örgütten ayrılma kararı alarak 2 ay önce Irak’tan kaçıp Türkiye’ye döndüğünü, 1 ay önce de Siirt’teki ailesini alarak İzmir’e yerleştiklerini" söylediği öğrenildi. 
     Halen yürümekte zorlandığı görülen ve hastanede doktor kontrolünden geçirilen E.E, daha sonra İzmir 8. Ağır Ceza Mahkemesi Savcılığı’na sevk edildi. 
     
</TEXT>
</DOC>
