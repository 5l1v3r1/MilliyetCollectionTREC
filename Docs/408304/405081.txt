<DOC>
<DOCNO> 405081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sonspo07.html </URL>
<DATE> 2005/12/20/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Ümit Karan Fener’i geçeceğiz... 
</HEADLINE>
<TEXT>

     Ümit Karan İlk yarıda bazı maçlarda Fenerbahçe kadar şanslı değildik Ama ikinci yarıda onları geride bırakacağız. 
     Ümit Karan geçen sezon ortasında kiralık olarak Ankaraspor’a gittiğinde Florya’ya geri döneceğine çok fazla kişi inanmıyordu. Golcü oyuncunun Başkent günleri de çok parlak geçmedi. Belki de Karan’ın şansını çeviren gelişme Hagi-Gerets görev değişimiydi. Belçikalı hocanın takımda mutlaka kalmasını istediği Ümit, bir anlamda kendi şansını da kendi yarattı. Kimi zaman yedek kalmasına rağmen oyuna dahil olduğunda da hep bildiği işi yaptı, birbirinden güzel goller attı. Maratonun ilk yarısında tam 13 kez ağları sarstı, 7 kez de asist yaptı. Golleriyle zirveye çıkan ve Sarı-Kırmızılı ekibi şampiyonluk yarışında vareden Ümit Karan, devre biter bitmez konuştu... 
     
     Hagi’nin muamelesi yanlıştı 

     Hagi, Ali Kırca ile yaptığı sohbette, Kalsaydım Ümit geri dönecekti'' demiş. Hagi ve bu durumla ilgili ne düşünüyorsun 

- Ben futbolcuyum ve oynamak istiyorum, öncelikle bu çok önemli. Hagi’nin beni geri çağıracağına kim inanır onu bilemem Ama şahsım adına söyleyeyim, Hagi kalsaydı Galatasaray’a döneceğime inanmazdım. Ama futbol bu. Yarın yine Hagi ile birlikte çalışabiliriz. Belli olmaz bu işler. Samimi söylediyse, inanırım ama kendi adıma öyle birşey olacağına inanmıyorum. 

Hagi’ye kırgın mısın 

- Bana yaptığı muamele yanlıştı. Daha düzgün bir şekilde halledebilirdik. Beni takımdan gönderebilir, futbolumu beğenmeyebilir. Ya da Kendine takım bul’ diyebilirdi. Ama hiçbir şey söylemedi. Arkadaşça, dostça olabilirdi. 


     
     İbrahim saygılı olmalı 

     Beşiktaş maçında İbrahim Toraman ile bir tartışmanız oldu. İbrahim maçtan sonra seninle ilgili bazı açıklamalarda bulundu ve sen cevap vermedin... 

- İbrahim genç bir arkadaşımız. Benden yedi yaş küçük. Bana biraz saygılı davranması gerekiyor. Kimin kime küfür ettiğini herkes biliyor. Şunu belirtmek istiyorum. Sahada olan orada kalır. Maç biter, arkadaşlık devam eder. Ertesi gün bu bunu yaptı, şu şunu yaptı’ diye konuşmak yanlış. Maçtan sonra böyle konuşacaklarsa bu işi yapmayacaklar 

Sezon başında Bu takımın en iyi transferi benim'' demiştin. Performansınla da bunu gösterdin. Neler söyleyeceksin 

- Ben bunu söyleyince herkes gülmüştü. Bana göre daha da iyi olmam gerekiyordu. İnşallah ikinci yarıda çok daha iyi olacağım. 


     
     Çirkin gol olmaz 

     Bu sezon gerçekten güzel goller attın. Sence en güzeli hangisiydi 

- En güzel golü ayırmak çok zor olur ama Vestel Manisa’ya attığım ilk gol ve Kayserispor’a attığım gol güzeldi. Zaten çirkin gol olmaz Futbolun amacı goldür ve hepsi güzeldir. Ama bu sezon bayağı şık goller attım diye düşünüyorum ve ayırt etmekte zorlanıyorum. 

İlk yarı boyunca Galatasaray’ın sahaya iki forvetle mi yoksa üç forvetle mi çıkması gerektiği tartışıldı. Sen Necati ile mi Hakan Şükür ile mi oynamak istersin 

- Takımda, Hasan Kabze de dahil, çok kaliteli 4 forvet var. Tabii üçlünün arasında Hasan’a yer bulmak zor oluyor. Ama fırsat buldumu o da iyi değerlendiriyor. Kimin oynayacağı hocanın kararı. Biz üçlü de iyi oynuyorduk. Ben onunla oynarım, bununla oynarım’ diye ayrım yapmam. Diğer arkadaşlarım da aynı şekilde düşünüyordur. Üçlü de, ikili de iyi oynadık. Bu konuda hocanın kararına saygı göstermeliyiz. Zaten çok konuşuluyor, o nedenle fazla birşey söylemek istemiyorum. 

Kamuoyunda Ümit Karan evlendikten sonra düzeldi, evlilik yaradı’ diye düşünülüyor. Evli olmasan aynı performansı gösteremez miydin 

- Öncelikle şunu söyleyeyim, evlendiğim için mutluyum. Mutlu olacağımı bilmesem, evlenmezdim. Mutlu olan insanlar genellikle bunu işine yansıtır. Tabii ki evliliğin de başarımda payı vardır. Şans da getirmiştir. Uğruna inanırım, çok inanırım hem de. Ama herşeyi evliliğe bağlamanın doğru olduğunu düşünmüyorum. Bana ne zaman şans verildi de gol atmadım, iyi oynamaya çalışmadım Hagi zamanında da oynadığım zaman gol atmaya çalışıyordum. Belki o dönem biraz hırsımı yitirmiş olabilirim. Şimdi hırsımı geri kazandım. Tabii ki bunda ailemin de katkısı oluyor. 
     
     Kalsaydım ne olurdu bilemem 

     Sence geçen sezon ikinci yarı kalsaydın Galatasaray’a katkın ne kadar olurdu 

- Çok fazla olurdu’ desem Artiste bak’ derler, hayır’ desem mütevazi davrandığım düşünülür. Burada olmadığım için konuşmanın bir anlamı yok. 
     Milli Takım’a seçildin ama sakatlığın nedeni ile kadrodan çıkarıldın. Milli takıma katkın olur muydu, maçları seyrederken ne düşündün 

- Ben de sahada olmak isterdim. Katkım olurdu diye düşünüyorum. Formda olduğum bir dönemdi. Zaten sezon başından beri formdayım. Kampı siz de izlediniz. Hazırlık maçlarında da gol atıyordum. Oynamayı çok istiyordum, kısmet değilmiş. Avrupa Şampiyonası Elemeleri’nde inşallah... 

İsviçre maçları sonrası Fatih Terim çok eleştirildi. Sen ne düşünüyorsun 

- Burası Türkiye her şey eleştiriliyor. Hocanın bu kadar yıpratılmaması gerektiğini düşünüyorum. Bu konuda o kadar çok konuşuldu ki, ben birşey söylemek istemiyorum. 


     
     Sürekli oynamak istiyorum 

     Galatasaray’da hep bir para sorunu gündemde. Bu sizi etkiliyor mu 

- Öncelikle bütün arkadaşlarımızı kutluyorum. Herkes yüreği ile oynuyor. Arkadaşlarımızın ihtiyaçları oluyor, ev alıyor, araba alıyorlar bunların taksidi, borcu oluyor. Sıkıntılı günler geçirdiğimiz oluyor ama bu konu aile içi bir konu. Zaten başkanımız, yönetimimiz bize bir söz verdi. Sözlerini tutacaklardır. 

Bazı maçlarda yedek kaldın. Bu durum seni etkiledi mi 

- Hangi futbolcu yedek kalmak ister. Ben hırslı bir oyuncuyum. Sürekli oynamak, takıma katkıda bulunmak isteyen biriyim. Hoca oynatmayınca isyan eden birisi de değilim. Oyuna girince gol atmaya çalışıyorum ama her zaman olmuyor. Ben hocalarımın kararına her zaman saygılıyım. 


     
     Fener’e karşı oynamak istiyordum 

     Fenerbahçe maçından hemen sonra yaptığın açıklama çok tartışıldı. 

- Ben o konuşmayı art niyetle yapmadım. Hırsımdan, maçın stresinden, Fenerbahçe’ye yenilmenin verdiği üzüntü ile yaptım. Konuşma yasağı olduğunu bile unuttum. Fenerbahçe maçında oynamayı çok istemiştim. Kendimi çok iyi hissediyordum. Benim hocamıza böyle böyle yap’ demem ya da birşey söylemem veya takım arkadaşlarıma birşey söylemem söz konusu değil. Sadece kendi düşüncemi söyledim. 

Ceza aldın mı 

- Hayır. Herşeyi para cezası ile değerlendirmemek lazım. İsteyerek yapmadığım birşeydi. 

Rakibiniz hakemler tarafından kollanıyor mu 

- Bu durum için ne yapabiliriz ki Böyle şeyler oluyor. Konuşsak ne farkedecek Ben hakemler hakkında konuşmak, onların üstüne gitmek istemiyorum. Maç 90 dakika oynanır ve biter. Ertesi gün hakem hakkında konuşmayı kendime yakıştırmam. 


     
     Transfer hakkında yorum yok 

     Song ve Saidou’nun ikinci yarının başında üç ya da dört maç takımdan ayrı kalacak olması sizi etkiler mi 

- Mutlaka etkiler. Tomas’ın yokluğunu Yalçın aratmadı ama Saidou tarzında oyuncumuz yok. Volkan devre arası kalır mı gider mi bilemiyorum. Yoklukları takımı etkilemez dersem, yalan olur. 

Şampiyonluk şansınızı nasıl değerlendiriyorsun 

- Biz ilk yarıyı iyi bir puanla kapattık ama Fener ligin en iyi ilk yarı puanı ile kapattı. Bizim bunu yapamamamız onların arkasında kalmamıza neden oldu Bazı maçlarda onlar kadar şanslı da değildik. İnşallah ikinci yarı onları geçeceğiz. 

Hakkında sürekli Almanya’ya gidiyor, Tümer ile takas olacak’ gibi transfer haberleri çıkıyor. Yurt dışından teklif var mı Ayrılmayı düşündün mü 

- Gülüyor... Bu konuda konuşmak istemiyorum. 



     
</TEXT>
</DOC>
