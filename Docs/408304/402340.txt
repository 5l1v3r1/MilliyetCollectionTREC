<DOC>
<DOCNO> 402340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/son/sonspo09.html </URL>
<DATE> 2005/12/10/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Çizme karıştı Taraftarlar ortalığı savaş alanına çevirdi... 
</HEADLINE>
<TEXT>

     İtalya’da olay var... Önceki gün oynanan Napoli-Roma karşılaşmasının ardından ev sahibi ekibin taraftarları ortalığı birbirine kattı. 
     
     15 yaralı var 

     İtalya’da tribün şiddeti bitmiyor... Önceki gün oynanan ve Roma’nın 3-0 galibiyeti ile sonlanan Napoli-Roma karşılaşmasının ardından ev sahibi ekibin taraftarları güvenlik görevlileri ile kapıştı. Polise saldıran Napolililer, dükkanlara zarar verdi ve arabaları yaktı. Çıkan olayları yatıştırmakta zorlanan polis havaya ateş açmak zorunda kaldı. Yapılan açıklamada 15 kişinin yaralandığı bildirildi. 
     
     20 kişi tutuklandı 

     Çıkan olaylarla ilgili bir açıklama yapan İtalyan polisi, yaklaşık 20 kişinin tutuklandığı ve bu sayının artabileceğini ifade etti. İtalya’da futbol terörüne karşı başlatılan kampanyalara karşın, bu sezon olaylara engel olunamıyor. Geçen hafta oynanan Fiorentina-Juventus mücadelesi sonrasında da iki takım taraftarları arasında gerginlik yaşanmış ve ev sahibi ekip taraftarları büyük olaylar çıkarmıştı. 
     
</TEXT>
</DOC>
