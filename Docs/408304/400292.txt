<DOC>
<DOCNO> 400292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sonspo23.html </URL>
<DATE> 2005/12/03/ </DATE>
<TIME> 19.55 </TIME>
<AUTHOR>  </AUTHOR>
<HEADLINE>
Ankaraspor - Galatasaray 1-2 maç sonucu 
</HEADLINE>
<TEXT>

     Turkcell Süper Ligi'nde Galatasaray, Ankaraspor'u deplasmanda 2-1 yendi. 
     Karşılaşmanın ikinci yarısında Galatasaray, rakibine oranla topa daha çok sahip olan taraftı. Kanatlara taşıdığı toplarla pozisyon üretmeye çalışan sarı-kırmızılı takım, kendisini rahatlatacak 3. gole bir türlü ulaşamadı. İkinci yarının hemen başında Iliç'in direkten dönen topu, Galatasaray'ın bu devrede gole en çok yaklaştığı pozisyon oldu. Tomas'ın 76. dakikada kırmızı kart görerek atılması sonrasında 10 kişi kalan Galatasaray, mücadeleyi bırakmadı ve 3 puana ulaşan takım oldu. 
     Ankaraspor ise ikinci yarıda çok etkisiz bir futbol sergiledi. Birçok pas hatası yapan Ankaraspor, Tita'nın da oyuna girmesiyle forvette 3 futbolcuyla gol aramasına karşın, istediği golü bulamadı ve karşılaşmadan 2-1 yenik ayrıldı. 
     İkinci yarıdan gol sesi çıkmayınca, lider Fenerbahçe'nin takipçisi Galatasaray aradaki puan farkını 4'e düşürdü. 
     
     İLK YARI 

     18. dakikada Saidou'un sağ taraftan yaptığı ortada, ceza alanı içinde topla buluşan Ayhan kötü bir vuruş yapınca, top kaleci Jevriç'de kaldı. 
     21. dakikada Musa'nın ceza alanı dışından şutunda, kaleci Mondragon meşin yuvarlağı kontrol etti. 
     24. dakikada Musa'nın sol taraftan yaptığı ortada arka direkte toplu buluşan Ersen Martin'in kafa şutunda, meşin yuvarlak auta gitti. 
     27. dakikada Musa'nın pasıyla ceza alanında topla buluşan Jaba, Ergün tarafından düşürülünce, hakem Fırat Aydınus penaltı noktasını gösterdi. 29. dakikada topun başına geçen Jaba'nın vuruşunda, meşin yuvarlak kaleci Mondragon'dan döndü. Dönen topa Murat bekletmeden vurdu ve takımını 1-0 öne geçirdi. 
     37. dakikada Sabri'nin sağ taraftan yaptığı ortada ceza alanı içinde topla buluşan Ayhan, meşin yuvarlağı arkaya aşırdı. Ceza alanı içinde yaşanan karambolde topa en son dokunan Ümit Karan, meşin yuvarlağı kafayla ağlara gönderdi 1-1 
     45. dakikada Sabri'nin pasıyla ceza alanında topla buluşan Necati, ilk yarının uzatma dakikalarında takımını öne geçiren gole imza attı 2-1 
     Karşılaşmanın ilk yarısı Galatasaray'ın 2-1 üstünlüğüyle sona erdi. 
     
     51. dakikada Ayhan'ın sol taraftan yaptığı ortada arka direkte topla buluşan Iliç'in vuruşunda, üst direğe çarpan meşin yuvarlak taça çıktı. 

     58. dakikada sağ taraftan ceza alanına giren Ersen Martin'in aşırtma vuruşunda, meşin yuvarlak üstten auta gitti. 
     64. dakikada Ayhan'ın pasında kaleci Jevriç ile karşı karşıya kalan Ümit Karan, kötü vurunca, meşin yuvarlak üstten auta çıktı. 
     84. dakikada Necati'nin ceza alanına girer girmez attığı şutta, kaleci Jevriç topu ayaklarıyla önledi. 
     90. dakikada Erman'ın sol taraftan yaptığı ortada arka direkte topla buluşan Batak'ın vuruşunda, kaleci Mondragon meşin yuvarlağı kornere çeldi. 
     Karşılaşma, Galatasaray'ın 2-1 üstünlüğüyle sona erdi. 
     

Stat 19 Mayıs Hakemler Fırat Aydınus x, Şahan Yılmaz x, Serkan Gençerler x Ankaraspor Jevriç xx, Ramazan x, Ahmet Yıldırım xx, Savaş xx Dk. 78 Emre x , Batak x, Musa x, Mustafa Sarp x Dk. 55 Tita x , Hürriyet xx, Murat x Dk. 65 Erman xx , Jaba xx, Ersen Martin x Galatasaray Mondragon xx, Uğur xx, Song xx, Tomas xx, Ergün xx, Sabri xx, Saidou xx, İliç x, Ayhan xx Dk. 80 Volkan , Ümit Karan xx Dk. 78 Yalçın x , Necati xx Dk. 85 Hakan Şükür Goller Dk. 29 Murat Ankaraspor , Dk. 35 Ümit Karan, Dk. 45 Necati Galatasaray Sarı Kartlar Dk. 23 Mondragon, Dk. 28 Ümit Karan, Dk. 37 Sabri, Dk. 42 Ayhan, Dk. 74 Uğur Galatasaray , Dk. 44 Hürriyet, Dk. 73 Ramazan Ankaraspor Kırmızı Kartlar Dk. 76 Tomas Galatasaray , Dk. 86 Ramazan Ankaraspor      
</TEXT>
</DOC>
