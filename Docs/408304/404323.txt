<DOC>
<DOCNO> 404323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sonspo17.html </URL>
<DATE> 2005/12/17/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Club Bruges'lü holiganlar, bir daha yargılanacak... 
</HEADLINE>
<TEXT>

     Mehmet Özdemir bildiriyor 

Belçika'nın birinci lig takımlarından Club Bruges'ün 10 holigan taraftarı, ırkçılık ve çete kurmak suçlarından ikinci kez yargılanacak. 
     2002 yılında Şampiyonlar Ligi'ndeki Club Bruges-Galatasaray mücadelesinden önce Türk taraftarlara saldırarak 4 kişinin yaralanmasına neden olan ve Brugge Mahkemesi'nde yargılanarak ağır cezalara çarptırılan 10 holiganın, şimdi de polis tarafından açılan yeni davada ırkçılık, çete kurmak ve sahte belge hazırlamak suçlarından 7 Şubat 2006 tarihinde Brugge Ceza Mahkemesi'nde yargılanacakları açıklandı. 
     Belçika'nın Maaseik kentinde yaşayan ve holigan grubun lideri olarak açıklanan Kevin D. 26 , Belçika polisi tarafından yasaklanan ''Bruges Casual Firm'' BCS adlı internet sitesinin kurucusu ve olayların sorumlusu sıfatıyla yargılanacak. 
     Belçika polis yetkilileri, BCS isimli internet sitesinin, tüm yabancı kulüpler ve oyuncularla, taraftarlara saldırılar düzenlemek ve özellikle Müslüman olan taraftarlara karşı eylemlerde bulunmayı amaç olarak edindiklerini açıkladı. 
     7 Şubat 2006'da başlayacak olan davanın, Nisan ayında savunma tarafının dinlenmesiyle devam edeceği ve yaz aylarına doğru da mahkemenin kararını açıklaması bekleniyor. 
     
</TEXT>
</DOC>
