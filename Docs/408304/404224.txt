<DOC>
<DOCNO> 404224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/yazar/cemal.html </URL>
<DATE> 2005/12/17/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Yeni bir 28 Şubat mı 
</HEADLINE>
<TEXT>


Bahçeşehir Üniversitesi'nde geçen gün bir grup öğretim üyesiyle sohbet ediyorduk. Konu daha çok benim yeni kitabımdı. Ama o günkü gazetelerin birinci sayfaları gündeme geldi, manşetler tartışıldı. 
Milliyet'in manşeti 
"Haber ajansı AP, Türkiye'deki laik kesimin endişesini dünyaya duyurdu İslami hayat tarzı mı geliyor " 
Alt başlık 
"Hükümet, imam hatipliye yolu açtı." 
Vatan'ın manşeti 
"3 yılın en gergin günü... Meclis'teki bütçe görüşmeleri, muhalefet liderlerinin ağır eleştirilerine sahne oldu. Erdoğan aynı sertlikle yanıt verdi." 
Hürriyet'in manşeti 
"İmam hatibe kapı açıldı YÖK dava açıyor." 
Can Dündar'ın yazı başlığı 
"AKP'nin sonbaharı " 
Öğretim üyeleriyle gazete manşetlerinin arkasında yatan gerçeği tartışırken, "Türkiye nereye gidiyor " sorusu ön plana çıktı. 
Genç bir siyaset bilimci sordu 
"Milliyet'in 'İslamı hayat tarzı mı geliyor " manşeti bana biraz geçmişi hatırlattı. Kendi kendime sordum, yoksa yeni bir 28 Şubat mı diye .." 
Ben de kendi kendime sordum 
28 Şubat mı .. 
İhtimal vermediğimi söyledim. 
AKP'nin hükümet olmasından beri askeri siyasete çekme hevesinin bazı odaklarda yaşandığını belirttim. 
Özellikle Kıbrıs'taki yüzde 65 'evet'le biten referandum ve AB'ye uyum yasaları döneminde yeni bir 28 Şubat kışkırtmaları yaşandığını, asker ve sivil bürokrasi içindeki bazı odakların yeni bir müdahale için büyük medyayla iş dünyasında nabız yokladıklarını, ancak yüz bulamadıklarını anlattım. 
Peki, o zaman bu hava neydi 
Bu manşetler ne oluyordu 
Gerçek gündem miydi 
Yapay gündem mi 
Haklı soru ve kaygılardı. 
Bir gerçeğe işaret etmekte yarar var. İktidar, gerçek gündemden bir süredir kayıyor. Hava öyle. Gündemi daha çok muhalefetin belirlediği dikkati çekiyor. 
İktidar da çanak tutuyor. 
Siyaset oyunu gitgide siyah beyazlaşıyor. Uçlara doğru kayıyor. Cepheleşme havası öylesine noktalara gidiyor ki, olandan daha farklı bir Türkiye görüntüsü gözler önüne seriliyor. 
İçki derken, Göztepe'ye cami derken, imam hatipliye çifte diploma derken, bir bakıyorsunuz muhalefetle bazı odaklarda düğmeye basılıyor 
İslami düzene doğru 
Öyle mi 
Bu konularda iktidara yönelik bazı eleştirilerde haklılık payı hiç kuşkusuz var. Ancak, bu eleştirilerden yola çıkarak İslami düzen geliyor demek gerçeği zorlamak değil mi 
Evet, öyle. 
Türkiye'ye ne İslami düzen gelir, ne de bu ülke bölünür. 
Tehlike, şeriat ya da bölünme değil. Tehlike, pireyi deve yaparak Türkiye'yi gerçek gündeminden uzaklaştırmaktır. Tehlike, Türkiye'yi yeniden bir 28 Şubat sürecine itmek isteyenlerin bazı sinsi çabalarıdır. 
Türkiye'nin bu oyuna geleceğini sanmıyorum. 
Ama iktidarın dikkatli olması, gerçek gündeme sahip çıkması, muhalefetin de sorumlu oynaması lazım diye düşünüyorum. 



</TEXT>
</DOC>
