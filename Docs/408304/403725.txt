<DOC>
<DOCNO> 403725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sonsiy16.html </URL>
<DATE> 2005/12/15/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
2 eski CHP YDK üyesinin partiden ihraç kararına iptal 
</HEADLINE>
<TEXT>

     Ankara 8. Asliye Hukuk Mahkemesi, eski CHP Yüksek Disiplin Kurulu YDK üyeleri Cafer Dursun ve Engin Baba’nın partiden ihracına ilişkin kararı iptal etti. 
     Dursun ve Baba’nın, YDK kararına karşı açtıkları iptal davası, bugün sonuçlandı. 
     Duruşmaya, Dursun ve Baba’nın avukatıyla CHP’nin avukatı katıldı. 
     Yargıç Kemalettin Satılmış, CHP YDK’nın, Dursun ve Baba’nın partiden ihracına ilişkin kararının iptal edildiğini açıkladı. 
     Dursun ve Baba, Şişli Belediye Başkanı Mustafa Sarıgül’ün partiden ihracı istemiyle YDK’ya sevk edildiği dönemde, kurul üyesi Ergün Aydoğan’a rüşvet teklif ettikleri iddiasıyla geçen yıl CHP’den ihraç edilmişti. 
     Dursun ve Baba, YDK seçimi kurultayda gerçekleştiği için kararın kesinleşmesi halinde CHP’ye parti üyesi olarak dönecek. 
     
</TEXT>
</DOC>
