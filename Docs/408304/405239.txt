<DOC>
<DOCNO> 405239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/yasam/yas00.html </URL>
<DATE> 2005/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İkizler'in iş hayatı hareketleniyor 
</HEADLINE>
<TEXT>


2006'da olumlu Satürn etkisi altında düşüncelerinizi yaratıcı biçimde uygulama fırsatlarına sahip olabilirsiniz. İş hayatınızda başarı sizinle olacak, ancak biraz sabır göstermeniz şartıyla... 

2006'da burcunuz ne vaat ediyor - 3 
Hakan Kırkoğlu 

Bu yıl size destek veren pek çok güç var. Bu da 2006'nın zorlanmadan başarılı olabileceğiniz, kendinizi daha huzurlu ve iyimser hissedebileceğiniz bir yıl olacağını gösteriyor. Uzun süredir üzerinde düşündüğünüz projeleri elle tutulur hale getirebilir ve geçmiş deneyimlerinizden yararlanabilirsiniz. Olumlu Satürn etkisi altında düşüncelerinizi yaratıcı biçimde uygulama fırsatlarına sahip olabilirsiniz. Bu sayede kendinizi geliştirmeniz, sabırlı davranmanız da zor olmayacak. 

Neptün size ilham verecek 
Bu yıl Neptün de destekleyici açısını sürdürüyor. Neptün yaratıcı ilham sağlayan, olumlu açısı altında sizi ruhsal yönde destekleyen, hayata daha olumlu gözle bakmanızı sağlayabilen bir güçtür. Bu sayede yaptığınız işe renk katabilir ve idealist davranabilirsiniz. 
Uranüs ve Pluto ise burcunuzla zorlayıcı açılar kurmaya devam edecek. Uranüs bu açısını 2003 yılından bu yana sürdürüyor. Uranüs etkisi altında kalan İkizler daha huzursuz, yenilikçi ama tam olarak yönünü doğru biçimde seçemeyen bir durumda olabilir. Özellikle 29 Mayıs -5 Haziran doğumlu İkizler kişileri, üstleri ya da otorite figürleri ile, örneğin babasıyla geçinmekte zor zamanlar yaşayabilir. 
Pluto ise 1995 yılından bu yana karşıt burcunuzdan geçerek, pek çok İkizler'in hayatına ikili ilişkiler, evlilik ve anlaşmalar yoluyla derin dönüşümler getiriyor. Bu zorlayan, baskı kuran ve tamamen yeni şartlar getiren bir güçtür. Ancak karşınızdaki kişinin çok kolay pes etmediğini, hatta sizi tamamen baskı altına alabileceğini görebilirsiniz. Pluto yenileyen bir güçtür. Bu nedenle karşılaştığınız güç ne olursa olsun, bu transit sonrasında hayatınızda pek çok şeyi değiştirmiş ve kendinizi yenilenmiş hissedeceksiniz. 

ŞANSLI ALANLAR Jüpiter bu yıl burcunuzu doğrudan desteklemiyor. Bu bakımdan, geçmiş tecrübelerinize daha fazla sahip çıkmanız gerekiyor. İş ortamında yenilenme, daha fazla kişi ile irtibat içinde olma, daha fazla sayıda görev önümüzdeki yıllarda size çok gerekli olan şeyleri yapma konusunda önemli fırsatlar sunacak. İş ortamında verimliliğinizin artması kazançlarınızı da olumlu yönde etkileyecek. 24 Kasım sonrasında ise bu kez evlilik, ikili ilişkiler hayatınıza çok daha fazla hareket ve şans getirmekte. Yılın son aylarının evlilik açısından sizi harekete geçirebileceğini söyleyebiliriz. 
MÜCADELE ALANLARI Bu yıl Mars belirli dönemlerde burcunuzla sert açı oluşturuyor. Bu dönemlerde daha fazla mücadele ve huzursuzluk ortaya çıkacaktır. Bu yıl, 18 Şubat - 14 Nisan tarihleri arasında burcunuzdan geçerek size fiziksel güç, canlılık ve mücadele arzusu getiriyor. Bu dönemde pek çok alanda kişisel adım ve inisiyatif gündeme gelecek ve başarılı olmak için çok hırslı davranabileceksiniz. Ancak Mars, 22 Temmuz - 8 Eylül arasında daha dikkatli olmanızı gerekli kılıyor. 
İKİZLER KADINI İÇİN AŞK İkizler kadını evlenip çocuk sahibi olmak için yaratılmamıştır. Bağlı olmaktan çok kendi haklarını savunmak ister. Venüs ve Mars'ın burcunuzla uyumlu olduğu dönemlerde aşkta daha kolay mutlu olabilir, hayattan daha çok zevk alabilirsiniz. Bu yıl Venüs 5 Mart - 6 Nisan, 24 Haziran - 19 Temmuz, 30 Eylül - 24 Ekim arasında sizi son derece uyumlu destekliyor. Bununla birlikte, zor açılar altında, 6 Nisan - 3 Mayıs, 6 - 30 Eylül arasında evlilik dahil ilişkiler alanında bazı yanlış anlamalara dikkat etmek gerekiyor. 
İKİZLER ERKEĞİ İÇİN AŞK Sürekli hareket halinde olan bu adam merakı ve hoş sohbeti ile çekicilik kazanır. İkizler erkeğini bağlamak zor olacaktır. Beyinsel temasa öncelik verir. Mars'ın olumlu açıları altında ilişkiler daha canlandırıcı olabilir. 18 Şubat - 14 Nisan, 3 Haziran - 22 Temmuz, 8 Eylül - 23 Ekim arasında yaşanacak beraberlikler daha akıcı ve rahat olabilir. 22 Temmuz - 8 Eylül ve 6 Aralık sonrasında aşk hayatınız daha gergin geçebilir. 
İŞ VE PARA İkizler çok yönlülüğü, renkli kişiliği ve aklıyla iş hayatında yeteneklerini gösteren bir burçtur. Satürn'ün zihninizi açıklayan evde olması, bu dönemde daha derin düşünebileceğinizi, sağduyulu girişimlerinizin ödüllendirileceğini gösteriyor. Jüpiter ise 24 Kasım'a kadar olan dönemde, iş hayatında daha verimli olmak, yeni teknikler öğrenmek ve tecrübe kazanmak açısından fırsatlar sunmakta. 
Bu yıl 18 Şubat - 14 Nisan tarihleri arasında Mars burcunuzdan geçerken iş hayatında daha cesur adımlar atabilir ve başkaları üzerinde etkileyici olabilirsiniz. 14 Nisan- 3 Haziran arasında ise parasal konularda biraz daha tutarlı, dikkatli ve ekonomik hareket etmek gerekiyor. 
SAĞLIK İkizler'in en büyük problemi huzursuzluk ve kolayca gerginleşen sinir sistemidir. Bu nedenle 29 Mayıs - 5 Haziran doğumlu olanların Uranüs'ün sert açısı altında kendilerini gerginliklere karşı korumaları çok yararlı olabilir. 22 Temmuz - 8 Eylül arasında küçük kazalar ve uykusuzluk sağlığınızı zayıf düşürebilir. 

Yükselen burçlarına göre İkizler ve 2006 

Yükselen Koç 2006 yılında ortaklaşa konular, eşinizin ya da ortağınızın maddi durumundaki olumlu gelişmeler sayesinde kazançlı çıkabilirsiniz. Bu yıl çocuklarınızla ilgili daha fazla sorumluluk alabilirsiniz. Yükselen Boğa Bu yıl yorucu olmakla birlikte, hayatınıza önemli kararlar getirebilir. Özellikle iş hayatınızda hızlı ilerleme yerine, kendinize sağlam bir temel hazırlamak durumundasınız. Bu yıl evlilik, ikili ilişkiler, ortaklıklar size yeni kazançlar getirecektir. Yükselen İkizler 2006 yılında kararlı hareket edebilecek ve kendinizi geliştirmek için uygun fırsatlar bulabileceksiniz. Bu yıl iş hayatınız açısından oldukça verimli geçebilir. Yılın son aylarında evlilik, anlaşmalar ve ortaklaşa konularda şans sizden yana olacak. Yükselen Yengeç Bu yıl Jüpiter sayesinde yaratıcılığınızı geliştirebilir, duygusal alanda çok daha iyimser olabilirsiniz. Çocuklarla ilgili uğraşlar, keyif veren konular, hobiler de geliştirebilirsiniz. Yükselen Aslan Yükselen burcunuzdan geçen Satürn hayatınıza daha ciddi bir bakış açısı getirecek. Ancak bu arada ikili ilişkilerinizde kendinizi yeteri kadar ortaya koyamamaktan şik yet edebilirsiniz. Yükselen Başak Bu yıl eğitim hayatınız, kardeşler ve yakınlarla ilişkiler açısından çok daha canlı geçebilir. Zihinsel alanda kendinizi ortaya koyabileceğiniz bir dönemdesiniz. Yeni bir dil öğrenmek, yeni yerler görmek, yolculuklar hayatınıza renk katabilir. Yükselen Terazi Bu yıl size iş hayatında yeni kararlar ve ortaklaşa alanda önemli sorumluluklar getirebilir. Şubat-Mart aylarında yabancılarla ilgili işler hayatınıza yenilik katabilir. Bu yıl maddi kaynaklarınızı çok daha k rlı biçimde kullanabileceksiniz. Yükselen Akrep Burcunuzdan geçen Jüpiter size çok önemli fırsatlar ve kişisel gelişiminiz açısından yeni kapılar açıyor. Ayrıca 2006 kariyer hayatınız ve mesleki koşullar bakımından da son derece dikkat çekici olacak. Ekim ve kasım ayları pek çok bakımdan yeni girişimlere işaret etmekte. Yükselen Yay Bu yıl her zamanki dağınıklığınız yerine, kendinizi daha sebatk r ve kararlı bulabilirsiniz. Özellikle şubat ayından itibaren kişisel alanda yeni kararlar gündeme geliyor. Temmuz-Ağustos döneminde ise iş hayatı son derece yoğun geçecektir. Yükselen Oğlak Bu yıl size ortaklaşa konular, evlilik hayatında daha fazla maddi sorumluluk getirebilir. Borç-alacak konuları, miras ya da genel olarak finansal işlerde daha fazla sorumluluk alabilirsiniz. Yükselen Kova Bu yıl size kariyer hayatınızda önemli fırsatlar ve kendinizi ortaya koyabileceğiniz pozitif ortamlar getirmekte. Özellikle evlilik hayatında, ortaklaşa işlerde kendinizi daha ciddi konularla uğraşır bulabilirsiniz. Yükselen Balık Bu yıl kendinizi geliştirebileceğiniz, özellikle yabancılar, eğitim alanında ufuklarınızı genişletebileceğiniz bir dönemdesiniz. Kendinize güveninizin artması sayesinde iş hayatında daha verimli olabilirsiniz. 

İKİZLER 22 Mayıs - 21 Haziran 
Tanımlayan kelimeler 
Zeki ve kıvrak, bilgi dolu, meraklı, ticarette yetenekli, hızlı ve rahat iletişim kuran 
- Huzursuz ve dağınık, kararsız, maymun iştahlı, aldatmaya yatkın, kurnaz ve duygusal açıdan zayıf 
Yönetici gezegeni Merkür bu burçla gündüz ilişkisindedir. 
Elementi Hava, Niteliği Değişken 
Klasik özellikleri Gündüz burcu, çift burç, zihinsel, kısır, insan şeklinde 
Yıllık geçişinde ortaya çıkan temalar İkizler bahar mevsiminin sonuna denk gelir. Bu dönemde doğada hareketlilik dikkat çeker. Büyümekte olan canlılar daha rahat hareket ederler. Genel olarak hayata açık olduğumuz, tatile çıkmayı arzu ettiğimiz bir dönemdeyizdir. 
Vücutta karşı geldiği bölge Omuzlar, eller, kollar, sinir sistemi 
Rengi Sarı ve turuncu 
Metali Cıva 
Taşı Agat 
En uyumlu olduğu burçlar Terazi ve Kova 
En zorlandığı burçlar Balık ve Başak 

Yükselen burcunuzu nasıl bulacaksınız 

Aşağıdaki tabloda doğum saatinizi, doğduğunuz döneme ilişkin satırla birleştirin. 

22 Mayıs 31 Mayıs 1 Haziran 11 Haziran 12 Haziran 21 Haziran 00.00 Kova Kova Balık 00.30 Kova Balık Balık 01.00 Kova Balık Koç 01.30 Balık Koç Koç 02.00 Balık Koç Boğa 02.30 Koç Boğa Boğa 03.00 Koç Boğa İkizler 03.30 Boğa İkizler İkizler 04.00 Boğa İkizler İkizler 04.30 İkizler İkizler İkizler 05.00 İkizler İkizler Yengeç 05.30 İkizler Yengeç Yengeç 06.00 İkizler Yengeç Yengeç 06.30 Yengeç Yengeç Yengeç 07.00 Yengeç Yengeç Yengeç 07.30 Yengeç Yengeç Aslan 08.00 Yengeç Aslan Aslan 08.30 Yengeç Aslan Aslan 09.00 Aslan Aslan Aslan 09.30 Aslan Aslan Aslan 10.00 Aslan Aslan Başak 10.30 Aslan Başak Başak 11.00 Aslan Başak Başak 11.30 Başak Başak Başak 12.00 Başak Başak Başak 12.30 Başak Başak Başak 13.00 Başak Başak Terazi 13.30 Başak Terazi Terazi 14.00 Başak Terazi Terazi 14.30 Terazi Terazi Terazi 15.00 Terazi Terazi Terazi 15.30 Terazi Terazi Akrep 16.00 Terazi Akrep Akrep 16.30 Terazi Akrep Akrep 17.00 Akrep Akrep Akrep 17.30 Akrep Akrep Akrep 18.00 Akrep Akrep Akrep 18.30 Akrep Akrep Yay 19.00 Akrep Yay Yay 19.30 Akrep Yay Yay 20.00 Yay Yay Yay 20.30 Yay Yay Yay 21.00 Yay Yay Oğlak 21.30 Yay Oğlak Oğlak 22.00 Yay Oğlak Oğlak 22.30 Oğlak Oğlak Oğlak 23.00 Oğlak Oğlak Kova 23.30 Oğlak Kova Kova 

Aylık durumlar Zor Vasat İyi Ocak Şubat Mart Nisan Mayıs Haziran Aşk İş Sağlık Temmuz Ağustos Eylül Ekim Kasım Aralık Aşk İş Sağlık 

YARIN YENGEÇ 


</TEXT>
</DOC>
