<DOC>
<DOCNO> 407469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/dunya/dun02.html </URL>
<DATE> 2005/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman diplomat Yemen'de kaçırıldı 
</HEADLINE>
<TEXT>



Eski Almanya Dışişleri Bakanlığı Müsteşarı ve eski Washington Büyükelçisi Jürgen Chrobog 65 , eşi ve 3 çocuğuyla Yemen'de bir aşiret tarafından kaçırıldı. Aileyi kaçıranlardan biri Reuters'a telefonla yaptığı açıklamada, "Rehineler güvende. Yaşamları tehlikede değil ve onlar aşiretimizin misafiri" dedi. Aynı kişi, hükümetin El Abdullah aşiretinin sorunlarına eğilmesi ve aşiret mensubu 5 mahk mun serbest bırakılması için aileyi kaçırdıklarını söyledi. Turistik bir gezi için 24 Aralık'ta Yemen'e ailesiyle birlikte giden Chrobog, güneydeki liman kenti Aden'den başkent Sana'nın 480 km doğusundaki Şabva'ya giderken yoldaki bir lokantadan aşiret tarafından kaçırıldığı belirtildi. Alman Dışişleri Bakanlığı, Yemen'deki ilgili makamlarla ilişki içinde olunduklarını, ailenin güvenliği için Bakanlığın elinden geleni yapacağını bildirdi. 


</TEXT>
</DOC>
