<DOC>
<DOCNO> 403232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/guncel/gun07.html </URL>
<DATE> 2005/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Edirne'de içkili alan genişletildi 
</HEADLINE>
<TEXT>


AKP'lilerin yasaklarını yanlış bulan CHP'li Belediye Başkanı Sedefçi, kentte içkili alanları iki katına çıkardı 

KEREM KURUL Edirne DHA 

Edirne Belediye Başkanı CHP'li Hamdi Sedefçi, AKP'li belediye başkanların içki yasağını yanlış bulduğunu belirtti, "Belediye olarak içkili servisi yapılan alanı iki katına çıkardık" dedi. 
Sedefçi, kentte içkili alanları kent dışına çıkarmak yerine içkili servis yapılan yerlerin bulunduğu alanın genişletilerek daha fazla alana içki servisi yapma özgürlüğü tanıdıklarını belirtti. Sedefçi, "Biz insanlara karışamayız. Anayasal hak ve özgürlüklere saygılıyız. Ben camiye de gidiyorum, içki de içiyorum. İsteyen zıkkımlansın. Kim ne karışır " diye konuştu. 
Sedefçi, kararın AKP, DYP ve CHP'li üyelerin oylarıyla alındığını belirtti. 



</TEXT>
</DOC>
