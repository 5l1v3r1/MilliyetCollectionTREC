<DOC>
<DOCNO> 404768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sonspo24.html </URL>
<DATE> 2005/12/19/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Sinan Vardar Beşiktaş'ta artık bir takım değişikliklerin zamanı geldi 
</HEADLINE>
<TEXT>

     Beşiktaş Kulübü Yönetim Kurulu Üyesi Sinan Vardar, ''Beşiktaş'ta artık bir takım değişikliklerin zamanı geldi'' dedi. 
     Vardar, teknik direktör Jean Tigana'nın vereceği rapor doğrultusunda takımda bazı değişiklikler olabileceğini belirterek, ''Tigana'nın ikinci yarıda daha çok genç futbolcuyu kadrosunda değerlendireceğini umut ediyorum. Beşiktaş'ın geleceği gençlerdedir. Bu takımı süratle gençleştirmek lazım'' diye konuştu. 
     Trabzonspor maçına da değinen Vardar, saha zemininin özellikle ikinci yarıda futbol oynamalarına izin vermediğinden yakınarak, ''Trabzonspor golü bulunca daha çok savunmaya çekildi. Pozisyonlar bulduk, ama şanssızlık da vardı. Kaybettik üzgünüz'' dedi. 
     Maç sonrası Adem Dursun'un taraftarlarla diyaloga girmesinin doğru olmadığını kaydeden Vardar, Youla'ya gösterilen tepkiler için de ''Youla, her takımın istediği bir futbolcuydu, ama bir türlü istenilen performansı yakalayamadı'' şeklinde konuştu. 

     
</TEXT>
</DOC>
