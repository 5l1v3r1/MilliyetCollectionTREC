<DOC>
<DOCNO> 406208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/yasam/yas00.html </URL>
<DATE> 2005/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Başakların eğitim ve gelişim yılı 
</HEADLINE>
<TEXT>


Kariyerinize ilişkin kendinizi daha fazla sorgulamaya başlayabilirsiniz. Belki ciddi kararlar için daha fazla beklemeniz gerekebilir. Ancak 2006'da eğitim alanında ve kişisel gelişiminizde sizi çok güzel fırsatlar bekliyor 

2006'da burcunuz ne vaat ediyor - 6 
Hakan Kırkoğlu 

Burcunuzu destekleyen gezegenler size yeni gelişme fırsatları sunacak. Jüpiter sayesinde 24 Kasım'a kadar olan dönemde eğitsel çalışmalar, zihinsel konularda kendinizi çok daha iyi gösterebilirsiniz. Yeni bir dil öğrenmek, iş hayatındaki yeteneklerinizi geliştirmek açısından vazgeçilmez bir dönemdesiniz. Olumlu haberler, verimli kısa yolculuklar ve kardeşlerden, yakından gelecek destekler de size keyif getirebilir. Yılın son aylarında ise Jüpiter size ev ve yerleşim konularında destek verecek. Yeni bir yere yerleşmek, yeni yatırımlarda bulunmak çok daha kolay ve keyifli de olabilir. 
Satürn daha fazla düşünme, eskiye ait şeylerden kurtulma ve bu arada elinizde olmayan nedenlerin de devreye girebileceği daha dağınık bir atmosfer getirecek. Bu durum özellikle kariyer hayatınızda sizi daha fazla etkileyebilir. Tam olarak karar vererek, duygusal açıdan kendinizi net hissedememenizden ötürü huzursuzluk çekebilirsiniz. 

Değişime hazır olun 
Uranüs'ün karşıt açısı özellikle beraberlikler, evlilik ve anlaşmalar açısından daha gergin bir dönemde olduğunuzu gösteriyor. Bu dönemde, elinizde olmayan nedenler, ani duygusal tartışmalar yüzünden eşinizin ya da ortağınızın tutumundaki ani değişiklikleri kestirmeniz pek mümkün olmayabilir. İlişkilerinizde, tüm hukuki ortaklıklarınızda ani değişikliklere daha hazırlıklı olmalısınız. Özellikle 31 Ağustos - 8 Eylül arasında doğanlar Uranüs'ün bu huzursuz enerjisini daha fazla hissedecek. 
Pluto ise yüksek enerji, motivasyon, başarma isteği ve şartları zorlama arzusu getiriyor. Şartları zorlamak isteyeceksiniz. Bu enerji altında değişim her zaman yoğun savaşımdan sonra gelir. 

ŞANSLI ALANLAR Jüpiter sizi öğrenmek, kendini ifade etmek ve genel olarak zihinsel konularda destekleyecek. Zihinsel konularda merakınızı yoğun biçimde giderebileceksiniz. Ayrıca Mars'ın destek verdiği dönemlerde hızlı ilerleyebilirsiniz. 18 Şubat'a kadar olan dönemde yabancılarla ilgili konular, hukuki sorunlar ve eğitim hayatınızda daha hızlı ilerleme imkanına sahipsiniz. 14 Nisan-3 Haziran döneminde sosyal hayatınıza çok daha etkin kılabilir ve grup çalışmalarında hareketli olabilirsiniz. 23 Ekim - 6 Aralık aralığında ise düşünsel konularda daha güçlü ve inandırıcı olabileceğiniz bir dönemde olacaksınız. Bu dönemde sözlerinizle başkaları üzerinde etkili olabilirsiniz. 
MÜCADELE ALANLARI 2006'da genel olarak size destek veren güçlerin ağır basması, rahat ilerleyebileceğinizi gösteriyor. Ancak belirli dönemlerde Mars huzursuz açı kurarak daha fazla engel ve mücadele getirebilir. Bu dönemlerdeki başarınız daha fazla dikkat çekecektir ancak çok daha kontrollü olmaya çalışmalısınız. 
Özellikle 18 Şubat - 14 Nisan aralığında iş hayatında çok daha yüksek bir rekabet ve üstlerinizle ilişkilerde sürtüşme gündeme gelebilir. Bu dönemde kariyer hayatınıza daha fazla odaklanabilir ve kritik kararlar alabilirsiniz. 22 Temmuz - 8 Eylül aralığında enerjinizi yapıcı yönde kullanmaya bakmalı ve fiziksel alanda bedenen kendinizi daha iyi korumalısınız. 6 Aralık sonrasında ise eve ve yerleşime ait konulara tezcanlı biçimde yaklaşabilir ve fazlasıyla aceleci hareket edebilir, evde huzursuzluk yaşayabilirsiniz. 
BAŞAK KADINI İÇİN AŞK Uranüs'ün karşıt açısı pek çok Başak için huzursuzluk getirici ve denge bozucu olabilir. Partnerinizin ya da eşinizin daha duygusal tepkilerinden şikayetçi olabilirsiniz. Venüs'ün burcunuzla olumlu açıda kaldığı 1 Ocak - 5 Mart, 29 Mayıs - 24 Haziran, 19 Temmuz - 12 Ağustos, 6-30 Eylül, 24 Ekim - 17 Kasım tarihleri arasında aşk hayatınız daha mutluluk verici ve uyumlu bir atmosferde olacak. Mars'ın burcunuzdan geçtiği dönemde ise aşk daha tutkulu ve yoğun bir hal alabilir. Bu bakımdan 22 Temmuz - 8 Eylül döneminde aşkta daha hızlı olabilirsiniz. 
BAŞAK ERKEĞİ İÇİN AŞK Mars'ın olumlu açılarında aşk hayatında daha cesur davranabilirsiniz. 2006'da ilişkilerde kararlı kalmak kolay değil. 18 Şubat'a kadar olan dönem, 14 Nisan - 3 Haziran ve 23 Ekim - 6 Aralık arasında beraberlikler daha keyifli olabilir. 
İŞ VE PARA İş hayatınız açısından bazı belirsizlikler olmasına karşın kendinizi olumlu biçimde yönlendirebilirsiniz. 2007'de Satürn burcunuza geçtiği zaman daha ciddi ve sorumlu hissedeceksiniz ancak 2006'da daha çok değişikliklere hazırlanacaksınız. Yılın son aylarında iş hayatınızdan çok eve ilişkin konular ağır basabilir. Para alanında yılın en fazla harcama yapabileceğiniz dönemi daha çok sonbahar dönemine denk geliyor. Özellikle 8 Eylül - 23 Ekim arasında harcamalarınızda fazladan artışlar ve bazı zararlar gündeme gelebilir. 
SAĞLIK Sağlığınızı doğrudan tehdit eden güçler ağır basmıyor. Ancak 17-21 Eylül doğumlu Başaklar ruhsal durumlarını daha iyi dengelemeye ve kendilerine aşırı baskıdan kaçınmalılar. Mars'ın burcunuzda olacağı 22 Temmuz - 8 Eylül döneminde aşırı yorgunluklar sinir sisteminizi yıpratabilir. 

Yükselen burçlarına göre Başak ve 2006 

Yükselen Koç Ortaklaşa alanda karlı girişimler, birikmiş bir para ya da mirasa ilişkin konularda kazançlı sonuçlar olabilir. Kişisel gücünüzü daha iyi kullanabilecek ve yaratıcı gücünüzü geliştirebileceksiniz. Eylül-ekim geçişinde ikili ilişkiler daha canlı ama tartışmalı da olabilir. Yükselen Boğa Kritik kararların yılındasınız. İş hayatında sabırlı olmanız gerek. Uzun vadeli projeler için daha fazla çaba sarfedebilirsiniz. Bu yıl evliliği ciddi biçimde düşünebilir ve gerçekleştirebilirsiniz. Yükselen İkizler Kendinizi geliştirmeniz açısından disiplinli davranabileceğiniz olanaklar yakalayacaksınız. Şubat-mart geçişi kişisel planda önemli adımlar ve fiziksel açıdan yoğun bir gündem getirebilir. Yılın son ayları ilişkilerinizi yenileyecek. Yükselen Yengeç Sevdiklerinizle daha fazla zaman geçirip, hayatın güzel yönlerine eğilebileceksiniz. Ancak maddi alanda biraz daha dikkatli olmanız gerek. Yıl sonunda iş ortamında rahatlama ve yeni olanaklar ortaya çıkabilir. Yükselen Aslan Son derece önemli kararlar arefesindesiniz. İlk bakışta kendinizi kısıtlanmış gibi hissedebilirsiniz ancak bu dönemde ilerisi için çok önemli işler başarabilirsiniz. Haziran-temmuzda mücadele ve yeni girişimler öne çıkacak. Rahatlama yıl sonunda...Yükselen Başak Kendinizi daha iyi ifade edebilecek ve düşüncelerinizi verimli hale getirebileceksiniz. Kendinizi geliştirebileceğiniz bir yıldasınız. Şubat-mart iş açısından yoğun, Temmuz-ağustos geçişinde önemli başlangıçlar gündeme gelebilir. Yükselen Terazi Grup çalışmaları ve iş hayatında sosyal alanda yeni sorumluluklar size daha sağlam bir gelecek hissi verecek. Maddi alanda yeni kazançlar elde edeceksiniz. Eylül ve ekimde önemli adımlar göze çarpıyor. Yükselen Akrep 2006 size önemli adımlar ve en başta şans getirecek. Kendinize çok daha fazla güven duyabileceğiniz bir dönemdesiniz. Kariyer hayatınızda yükselme olanağına sahip olabilirsiniz. Sorumluluklarınız artacak. Yükselen Yay Ruhsal konulara daha duyarlı olacaksınız. Yurtdışına ait işler size daha fazla tecrübe ve sorumluluk getirebilir. Yılın son ayları son derece hareketli, canlı ve girişimler açısından yoğun geçecek. Yükselen Oğlak Grup çalışmaları ve sosyal faaliyetler açısından çok daha verimli olacaksınız. Eylül-ekim geçişinde iş hayatında rekabet artacak. Arkadaş çevrenizdeki hareketlenmeden mutlu olabilir, iyimserleşebilirsiniz. Yükselen Kova Kritik kararların eşiğindesiniz ve ilişkilerinize daha ciddi açıdan bakmaya başlayacaksınız. Kariyer alanında büyük bir şansa sahipsiniz. Yılın son aylarında hedeflerinize çok daha yakın olacaksınız. Yükselen Balık 2006 size duygusal yenilenme, hayata bakış açınızı genişletecek tecrübeler getirecek. İyimser olabileceğiniz bir dönemdesiniz. Ancak iş ortamında daha fazla yorgunluk ve önemli projeler sizi bekliyor. 

BAŞAK 24 Ağustos - 22 Eylül 
Yardımcı, alçak gönüllü, mükemmeliyetçi, ince, zeki bir araştırmacı. 
- Aşırı endişeli ve eleştirici, duygusuz ve gizleyici, detaylarda kaybolan, köle ruhlu, kararsız. 
Yönetici gezegeni Merkür bu burçla gece ilişkisindedir. 
Elementi Toprak 
Niteliği Değişen 
Klasik özellikleri Gece burcu, soğuk ve kuru, kısır ve insan figüründe. 
Yıllık geçişinde ortaya çıkan temalar Başak zamanı yaz aylarının sonuncusudur ve hasat mevsimine rastlar. Bu dönemde doğanın ürünlerini toplarız. Yaz aylarının aşırı sıcakları azalmaya başlar. Başak değişken bir burç olarak yazın sonuna işaret eder. 
Vücutta karşı geldiği bölge Bağırsaklar 
Rengi Mavi, yeşil tonları 
Metali Civa ve nikel 
Taşı Sardoniks 
2006'da en iyi ilişkiler Başak - Oğlak, Başak - Akrep 
2006'da en zor ilişkiler Başak - Balık 

Yükselen burcunuzu nasıl bulacaksınız 

Aşağıdaki tabloda doğum saatinizi, doğduğunuz döneme ilişkin satırla birleştirin. 
24 Ağustos-2 Eylül 3 Eylül-12 Eylül 13 Eylül-22 Eylül 00.00 Yengeç Yengeç Yengeç 00.30 Yengeç Yengeç Yengeç 01.00 Yengeç Yengeç Aslan 01.30 Yengeç Yengeç Aslan 02.00 Yengeç Aslan Aslan 02.30 Aslan Aslan Aslan 03.00 Aslan Aslan Aslan 03.30 Aslan Aslan Başak 04.00 Aslan Aslan Başak 04.30 Aslan Başak Başak 05.00 Başak Başak Başak 05.30 Başak Başak Başak 06.00 Başak Başak Başak 06.30 Başak Başak Terazi 07.00 Başak Başak Terazi 07.30 Başak Terazi Terazi 08.00 Terazi Terazi Terazi 08.30 Terazi Terazi Terazi 09.00 Terazi Terazi Akrep 09.30 Terazi Terazi Akrep 10.00 Terazi Akrep Akrep 10.30 Akrep Akrep Akrep 11.00 Akrep Akrep Akrep 11.30 Akrep Akrep Akrep 12.00 Akrep Akrep Yay 12.30 Akrep Akrep Yay 13.00 Akrep Yay Yay 13.30 Yay Yay Yay 14.00 Yay Yay Yay 14.30 Yay Yay Oğlak 15.00 Yay Yay Oğlak 15.30 Yay Oğlak Oğlak 16.00 Oğlak Oğlak Oğlak 16.30 Oğlak Oğlak Kova 17.00 Oğlak Oğlak Kova 17.30 Oğlak Kova Balık 18.00 Kova Kova Balık 18.30 Kova Balık Koç 19.00 Balık Balık Koç 19.30 Balık Koç Boğa 20.00 Koç Koç Boğa 20.30 Koç Boğa İkizler 21.00 Boğa Boğa İkizler 21.30 Boğa İkizler İkizler 22.00 İkizler İkizler İkizler 22.30 İkizler İkizler Yengeç 23.00 İkizler İkizler Yengeç 23.30 İkizler Yengeç Yengeç 

Aylık durumlar Zor Vasat İyi Ocak Şubat Mart Nisan Mayıs Haziran Aşk İş Sağlık Temmuz Ağustos Eylül Ekim Kasım Aralık Aşk İş Sağlık 

YARIN Terazi 




</TEXT>
</DOC>
