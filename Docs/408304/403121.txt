<DOC>
<DOCNO> 403121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sonspo16.html </URL>
<DATE> 2005/12/13/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Mehmet Okur, 24 sayıyla takımını galibiyete taşıdı... 
</HEADLINE>
<TEXT>

     ABD Profesyonel Basketbol Ligi'ne NBA , TSİ bu sabaha karşı yapılan 5 maçla devam edildi. 
     Mehmet Okur, takımı Utah Jazz'ın Detroit Pistons'ı 92-78 yendiği maçta ilk 5'de forma giyerek hem double-double yaptı, hem de takımının en skorer ismi oldu. 
     Okur, Jazz'ın ev sahipliği yaptığı ve yaklaşık 18 bin kişinin izlediği maçta, eksi takımı Detroit'e karşı, 47 dakikada 24 sayı, 5'i hücum 7'si savunma olmak üzere 12 ribaunt, 3 asist, 2 blok ve 1 top çalmalık oyun çıkardı. 
     Okur ayrıca, 2 sayılık atışlarda 12'de 6, 3 sayılık atışlarda 5'de 2, serbest atışlarda ise 6'da 6 isabet buldu. 
     Double-double yapan Andrei Kirilenko, 22 sayı ve 12 ribauntla galibiyete katkıda bulundu ve Jazz, sezonun 9. galibiyetini aldı. Jazz'ın, ligde 12 yenilgisi bulunuyor. 
     Bu yenilgiyle 6 maçlık galibiyet serisi son bulan Pistons'da ise, Richard Hamilton ile Rasheed Wallace'ın 16'şar sayılık performansları yenilgiyi engelleyemedi. Bu arada Pistons, 15 galibiyet ve 3 yenilgiyle ligin en başarılı takımları arasında yer alıyor. 
     
     Günün diğer maçlarında alınan sonuçlar şöyle 

     Philadelphia 76'ers-Minnesota Timberwolves 90-89 uzatmada . 
     New York Knicks-Milwaukee Bucks 92-112. 
     Dallas Mavericks-Los Angeles Lakers 106-109. 
     Phoenix Suns-New Orleans Hornets 87-91. 
     Lige, TSİ yarın sabaha karşı yapılacak 7 maçla devam edilecek. 

     
</TEXT>
</DOC>
