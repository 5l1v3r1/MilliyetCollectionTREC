<DOC>
<DOCNO> 406134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sonyas16.html </URL>
<DATE> 2005/12/23/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Terminatör'den Rocky'ye ziyaret... 
</HEADLINE>
<TEXT>

     ABD'nin California Eyaleti Valisi Arnold Schwarzenegger, ''Rocky 6''yı çevirmekte olan eski meslektaşı Sylvester Stallone'yi sette ziyaret etti. 
     Hollywood'un ''Bay Kas'', ''Conan'' ve ''Terminatör'' lakaplı eski aktörü Schwarzenegger, sinema dünyasında eski rakibi Stallone'ye, vergi bahanesiyle bazı yönetmenlerin ABD'nin diğer eyaletlerini veya yurtdışını tercih ettikleri bir sırada, filmini California'da çekmesinden ötürü bir teşekkür belgesi verdi. 
     Hollywood ve California'nın sinema sanayisindeki eski yerini kazanmasını ve korumasını amaçlayan eski aktör Schwarzenegger, birkaç hafta önce de filmini California'da çekmeyi tercih eden ''İkizler'' filmindeki partneri Danny DeVito'yu sette ziyaret etmişti. 
     Schwarzenegger 58 ve Sylvester Stallone, bugüne kadar aynı filmde birlikte rol almadılar. Yazın 60 yaşına basacak Stallone, ''Rocky 6''dan sonra ''Rambo 4''ü de çevirmeyi planlıyor. 
     Stallone, ''Rocky 6'' ile ilgili olarak, ''Bu filmin Rocky'nin duygusal yanını öne çıkaracağnı ümit ediyorum. Bu karakter benim bir parçam ve onu gerçekten çok seviyorum. Ayrıca benim yaşımda hala boks yapan insanlar var. Filmin gerçek görünmesi için zorlu bir fiziksel çalışmaya gireceğim ve ne gerekiyorsa yapacağım'' demişti. 
     
</TEXT>
</DOC>
