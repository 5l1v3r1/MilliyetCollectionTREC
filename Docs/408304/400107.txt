<DOC>
<DOCNO> 400107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sonyas15.html </URL>
<DATE> 2005/12/02/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Hayvan hakları savunucularından çıplak gösteri 
</HEADLINE>
<TEXT>

     Portekiz’de hayvan hakları savunucuları, Lizbon’daki Avustralya Büyükelçiliği’nin önünde, Avustralya yün sanayiinin koyunlara muamelesini yarı çıplak olarak protesto etti. 
     Hayvan haklarını koruma derneği PETA’nın üyeleri, Soğuğa, rüzgara ve yağmura aldırmadan, büyükelçiliğin önünde iç çamaşırlarına kadar soyundular. 
     Kanı simgelemek için çıplak bedenlerine kırmızı boya döken biri kadın 3 kişi, ellerinde pankartlarla sloganlar attılar. 
     Merkezi ABD’de bulunan PETA, Avustralyalı büyük çiftlik sahiplerinin, kurtçukların yol açtığı enfeksiyonu önlemek için kuzuları sakatladıklarını belirtiyor. PETA, koyunların Ortadoğu’ya gönderilirken, haftalar süren bu seyahatler esnasında çok sayıda koyun telef olduğu için gemilere tıkıştırılması uygulamasını da eleştiriyor. 
     
</TEXT>
</DOC>
