<DOC>
<DOCNO> 403940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sondun13.html </URL>
<DATE> 2005/12/16/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Le Monde Her 4 Fransızdan biri faşist Le Pen’in fikirlerini destekliyor 
</HEADLINE>
<TEXT>

     SAADET ORUÇ Paris DHA 

      FRANSA’da Jean Marie Le Pen başkanlığındaki aşığı sağcı Milliyetçi Cephe’nin FN savunduğu görüşlerin giderek daha fazla kabul görmeye başladığı belirtildi. Yapılan kamuoyu araştırmalarına göre, Fransızların yüzde 30’luk bölümü Le Pen’in artık bir tehlike teşkil etmediği görüşünde. 
     Le Monde gazetesinin bugünkü manşetinde yer alan haber-yorumda atıfta bulunulan TNS-Sofres’in kamuoyu araştırmasına göre, halkın yüzde 24’ü, yani yaklaşık her 4 Fransızdan biri, ülkenin geleneksel değerlerinin korunması, güvenlik, banliyölerdeki durum ve göç gibi konularda Jean-Marie Le Pen’in görüşleriyle uyum içinde olduklarını beyan etti. 
     
     SON 15 YILIN EN YÜKSEK İKİNCİ DESTEK ORANI 
     Bu sonuç, Sofres araştırma şirketinin son 15 yıldaki kamuoyu yoklamalarının bu yöndeki ikinci en yüksek değeri olarak kayıtlara geçti. Habere göre, 2000 yılında yüzde 33’lük bir oran dışında Fransızlar şimdiye kadar hiç bu kadar yüksek düzeyde aşırı sağcı lidere destek vermemişti. 2002 yılının mayıs ayındaki cumhurbaşkanlığı seçimleri sırasında Jean Marie Le Pen ikinci tura kaldığında bile bu oran yüzde 26’ydı. Aynı ankete göre, kamuoyu araştırmasında görüşleri alınan kişilerin yüzde 33’ü de Le Pen’in 2007 yılında yapılacak olan cumhurbaşkanlığı seçimlerinde ikinci tura kalacağını düşünüyor. 
     Tüm bu sonuçlar, iktidardaki UMP gibi partilerin söylemlerini etkiliyor ve Milliyetçi Cephe seçmenine hitap eden politikaların seslendirilmesini sağlıyor. 
     
     75 BİN ÜYESİ VAR 
     1972’de kurulan Milliyetçi Cephe’ye 77 yaşındaki Le Pen başkanlık ediyor. 75 bin 
     üyesi olan partinin elde ettiği seçim sonuçları ise şöyle 
     2004 Avrupa seçimleri Yüzde 9.81. 
     2004 bölgesel seçimler Yüzde 14. 9. 
     2002 Cumhurbaşkanlığı Birinci tur yüzde 16.90 İkinci tur Yüzde 17.79. 
     Seçilmişlerin sayısı Bölgesel 157 Avrupa parlamenteri 7. 
     
</TEXT>
</DOC>
