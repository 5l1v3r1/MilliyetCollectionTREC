<DOC>
<DOCNO> 406906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/yasam/ayas.html </URL>
<DATE> 2005/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
HÜZÜN DALGALARI 
</HEADLINE>
<TEXT>


Gözyaşları onlar için aktı, dualar, ağıt ve şiirler yine onlar içindi... Binlerce insan dün, Hint Okyanusu kıyılarındaki 13 ülkeyi etkileyen tsunami felaketinde hayatını kaybedenler için ağladı.. 

DIŞ HABERLER SERVİSİ 

Modern dünyanın bilinen en büyük felaketlerinden biri olan tsunami faciasında hayatını kaybedenler, facianın birinci yıldönümünde 13 ülkede gün boyu düzenlenen törenlerle anıldı. Felakette ölen ve kaybolan 230 bine yakın kişinin yaklaşık dörtte üçü Endonezya'nın Banda Açe eyaletindeydi. Tsunamiden sağ kurtulanlar, ölenlerin yakınları ve arkadaşları, düzenlenen törenlerde kaybettiklerini anarken, dünya liderleri de taziye mesajları yayımladı. 

Başkanı ağlatan tören 
Açe eyaletinde düzenlenen törende Endonezya Devlet Başkanı Susilo Bambang Yudhoyono, bir yıl önce tsunaminin kıyıyı vurduğu anda, tsunami erken uyarı sireni çalarak bir dakikalık saygı duruşunu başlattı. Yudhoyono, tören sırasında ağladı. 
Yudhoyono, yaklaşık 47 bin kişinin gömüldüğü toplu bir mezar alanını ziyaret etti. Felaketten hemen sonra salgın hastalıkların başlamasını önlemek amacıyla sokaklardan toplanan cesetler aceleyle bu toplu mezar alanında gömülmüştü. 
Sri Lanka ve Tayland'da da bir dakikalık saygı duruşları yapılırken, törenlerde bayraklar yarıya indirildi ve anı çanları çaldı. Tsunamiden etkilenen bölgeler boyunca Müslümanlar, Hıristiyanlar, Hindular ve Budistler dini törenler düzenledi. 

Çocuklar için namaz kılındı 
Felakette ölen çocuklar için de camilerde, kiliselerde ve tapınaklarda namaz kılındı, ayinler ve törenler düzenlendi. Tsunamide anne babasını, kocasını ve iki kızını kaybeden Darmavati 39 , Açe'nin Kajhu köyünde bir camide namaz kılıp dua ettikten sonra "Allah'a bana, kalan tek oğlumu büyütme gücü vermesi için dua ediyorum" diyordu. 
Tsunamiden kurtulan ya da tsunamide yakınlarını kaybeden yüzlerce Batılı turist de Tayland'ın dünyaca ünlü sahil şeridinde düzenlenen törenlere katıldı. 



Tsunami 229 bin 361 kişiyi aldı ÜLKE ÖLÜ KAYIP Endonezya 131,934 37,066 Sri Lanka 35,322 Hindistan 12,405 3,874 Tayland 5,395 2,817 Doğu Afrika 164 139 Maldiv Adaları 82 26 Malezya 69 5 Myanmar 61 Bangladeş 2 TOPLAM 185,434 43,927 GENEL TOPLAM 229,361 
Sri Lanka ölü ve kayıp rakamlarını tek bir sayı olarak veriyor.Doğu Afrika ölü rakamları Kenya, Seyşel Adaları, Somali, Tanzanya ve Madagaskar'ı kapsıyor. 

Sayılarla tsunami felaketi 

Toplam hasar 10,73 milyar dolar, yeniden imar maliyeti 10,375 milyar dolar.Felaketten etkilenen 13 ülke Endonezya, Sri Lanka, Hindistan, Tayland, Madagaskar, Maldiv Adaları, Malezya, Myanmar, Seyşel Adaları, Somali, Tanzanya, Kenya, Bangladeş.Yerleşim bölgelerini terk etmek zorunda kalan insan sayısı 2 milyon 89 bin 883.Geçim imk nını kaybeden insan sayısı 1,5 milyon.Enkaz haline gelen ev sayısı 392 bin 544.İnşa edilmesi gereken ev sayısı 308 bin. İnşa edilen ya da inşaat sürecinde olan ev sayısı 46 bin.Tahrip olan tekne sayısı 103 bin 829Ölen kadın ve çocukların erkeklere oranı 3'e 1.Tsunamiye yol açan depremin toplam süresi 8 dakika. 


'Turistik yas'a tepki 

Tayland'daki anmalarda 2005 yılı K inat güzeli Natalie Glebova da yer aldı. Bazı Taylandlılar, hükümetin anma töreni organizasyonunu, ülkenin en büyük eğlence şirketi GMM Grammy Public Company Ltd.'ye vermesini ve pek çok ünlünün törende yer almasını eleştirerek, "Bu törenler turist çekmeyi ve hükümetin reklamını amaçlıyor" yorumunu yaptı. 



</TEXT>
</DOC>
