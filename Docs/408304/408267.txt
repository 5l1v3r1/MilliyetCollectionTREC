<DOC>
<DOCNO> 408267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sontur06.html </URL>
<DATE> 2005/12/31/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Aydın'da lisede yangın... 
</HEADLINE>
<TEXT>

     Aydın'ın Kuyucak İlçesi'ndeki Kuyucak Lisesi'nde çıkan yangın, maddi hasara neden oldu. 
     Alınan bilgiye göre, okulun konferans salonu katındaki tiyatro bölümünde başlayan yangın kısa sürede büyüdü. 
     Kuyucak Belediyesi'ne ait itfaiye ekiplerinin ilk müdahaleyi yaptığı yangına daha sonra çevre ilçe ve beldelerden gelen itfaiye ekipleri de takviye olarak müdahale etti. 
     Yaklaşık bir saat süren yangında, okulda kimsenin olmaması nedeniyle ölen ya da yaralanan olmazken, 300 bin YTL civarında maddi hasarın oluştuğu belirtildi. 
     Yangın bölgesine gelen Kaymakam Hüseyin Öner ile Belediye Başkanı Ulvi Akoğlu yetkililerden bilgi aldı. 
     Yangınla ilgili soruşturma sürdürülüyor. 
     
</TEXT>
</DOC>
