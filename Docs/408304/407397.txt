<DOC>
<DOCNO> 407397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sontur04.html </URL>
<DATE> 2005/12/28/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Evi soyulan loto zengini, 14 yaşındaki nikahsız eşini suçladı 
</HEADLINE>
<TEXT>

     Recep DEMİRCİ ERZİNCAN, DHA 

İSTANBUL'da çalışırken oynadığı Sayısal Loto'dan 543 bin YTL ikramiye kazanıp memleketi Erzincan'a dönen 35 yaşındaki Ali Atıcı'nın evine giren hırsızlar, Atıcı'yla, nikahsız olarak birlikte yaşadığı 14 yaşındaki A.K.'nin ellerini bağlayıp, içinde 2 bin 500 YTL değerinde altın bulunan kasayla cüzdandaki 1300 YTL'yi alıp kaçtı. 
     Hırsızların nikahsız eşinin ağabeyi M.N.K. ve yakınları olduğunu iddia eden Atıcı, 6 bin YTL başlık parası verip A.K.'yı ailesinden aldım. Almaz olaydım. Bu işte onun da parmağı var'' dedi. Gözaltına alınan A.K. ile 2 kişi, çıkarıldıkları mahkemece serbest bırakılırken, ağabey M.N.K. ve 3 kişi aranıyor. 
     Ali Atıcı, İstanbul Bayrampaşa'da kiraladığı çay ocağını işletirken, 2004 yılının Mayıs ayında 2 YTL verip oynadığı Sayısal Loto'da 6 rakamı tutturdu ve 543 bin YTL ikramiye kazandı. 
     Parayı aldıktan sonra memleketi Erzincan'a yerleşmeye karar veren Ali Atıcı, dört daireden oluşan bir apartman aldı. Boşandığı ilk eşinden olan çocukları 15 yaşındaki Mesut ve 14 yaşındaki Meltem'in anneleriyle birlikte İsviçre'ye gitmesinin ardından ikinci evliliğini yapan ve bu evlilikten de 8 yaşında Tuğçe adlı bir kızı olan Ali Alıcı, bu evliliğini de bitirmek için bu yılın başında mahkemeye başvurdu. 
     Ali Atıcı, bir tandığıyla birlikte Ağrı'nın Doğu Beyazıt İlçesi'ne gitti. Burada nüfus kayıtlarına göre 14 yaşında görünen kızı A.K.'yle tanıştırılan Alıcı, aileden kızı istedi ve 6 bin YTL başlık parası ile alıp evine götürdü. 
     
     
     BAĞLAYIP SOYDULAR 

     19 Aralık günü saat 01.30 sıralarında, uyuduğu sırada açıldığını anlatan Atıcı, bundan sonraki gelişmeleri şöyle anlattı 
     Kızım Tuğçe'yi annesine göndermiştim. A.K. ile uyurken kapının açıldığını hissettim, tam toparlanmaya çalışırken birileri üstüme çullandı. Boğuşmaya başladık. Benim ağzımı, gözlerimi, el ve ayaklarımı koli bantıyla bağlayarak yere yatırdılar. A.K.'yi de yatırarak koli bantlarıyla bağladılar. Sonra kasanın bulunduğu misafir odasına girdiler. Bir süre sonra kapıyı çekip gittiler. A.K. fazla bağlanmadığı için hemen bantları açtı ve beni de kurtardı. Yakınlarımı çağırdım, polise haber verdim. İçinde 37.5 YTL para ile 2 bin 500 YTL değerindeki altın bulunan kasamla, cüzdanımda bulunan 1300 YTL'yi alarak kaçmışlar. Ben bu soygunu nikahsız eşim A.K.'nin ağabeyi M.N.K. ve yakınlarının yaptığını düşünüyorum. A.K.'nin de bu işte parmağı var.'' . 
     Alıcı'nın şikayeti üzerine polis, A.K ile birlikte C.İ. ve A.G.'yi gözaltına aldı, aralarında M.N.K.'nın da bulunduğu 4 kişiyi yakalamak için ise araştırma başlattı. A.K., C.İ. ve A.G., polisteki sorgularının ardından çıkarıldıkları mahkemece tutuksuz yargılanmak üzere serbest bırakıldı. Savcılık, ayrıca A.K.'nin kemik yaşını belirlenmesine karar verdi. 
     
     BİR DAHA BİRARAYA GELMEM İMKANSIZ’ 

     A.K.'yı babası Arif K.'ye teslim eden Ali Alıcı, bu birlikteliği bitirdiğini belirterek şöyle konuştu 
     Hayal edemeyeceğim kadar zengin oldum ama hayatım da altüst oldu. Huzurum kaçtı. Geceleri gözüme uyku girmez oldu. Evleneyim, mutlu olayım, basit bir yaşamım olsun istedim. Lükste gözüm yoktu. Lotodan çıkan para, beni perişan etti. Keşke son birlikteliğim olmasaydı. A.K.'nin yaşı nüfusta 14 görünüyor ama babası bana Nufüsa geç kaydettirdik'' dedi. Bu işte hem A.K.'nin hem ağabeyi M.N.K'nın parmağı var. Bana bu oyunu oynadığı için A.K.'yı babasına gönderdim. Bir daha onlarla benim biraraya gelmem imkansız. 
     
</TEXT>
</DOC>
