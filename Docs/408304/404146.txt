<DOC>
<DOCNO> 404146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sonyas12.html </URL>
<DATE> 2005/12/16/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Aktör Chris Langham, çocuk pornosundan gözaltına alındı 
</HEADLINE>
<TEXT>

     İngiliz aktör Chris Langham'ın, internette çocuk pornografisi soruşturması çerçevesinde geçen ay gözaltına alındığı ve kefaletle serbest bırakıldığı belirtildi. 
     ''British Comedy Awards''ın, televizyonda en iyi komedi oyuncusu dalında ödül alan 56 yaşındaki Langham'ın, internetle bağlantılı suç soruşturması kapsamında geçen ay gözaltına alındığı ve kefaletle serbest bırakıldığı bildirildi. 
     Polis, soruşturmanın, çocuk pornografisi dağıtımı ve kullanımıyla ilgili olduğunu söylemekle yetindi. 
     Aktör, avukatı aracılığıyla yazılı olarak yaptığı açıklamada, bilgisayar kullanımıyla ilgili olarak gözaltına alındığını ve sorgulandığını doğruladı, ancak kendisine herhangi bir suçlama yöneltilmediğini belirtti. 
     
</TEXT>
</DOC>
