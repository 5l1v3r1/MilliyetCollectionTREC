<DOC>
<DOCNO> 404318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sonspo12.html </URL>
<DATE> 2005/12/17/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Trabzonspor'un 54. Genel Kurulu başladı... 
</HEADLINE>
<TEXT>

     Trabzonspor Kulübü'nün genel kurul toplantısı başladı. 
     19 Mayıs Spor Salonu'nda başlayan ve 2 gün sürecek olan bordo- mavili kulübün 54. Genel Kurulu'na ilk günde üyeler fazla ilgi göstermezken, yarın yapılacak seçimde başkanlık için yarışacak Nuri Albayrak, Özkan Sümer ve İskender Önal listelerinde bulunan bazı üyeler ile birlikte toplantıya katıldılar. 
     Genel Kurul'da Divan Başkanlığı'na oybirliği ile Avukat Cengiz Çebi seçildi. 
     Trabzonspor Kulübü'nün dağıttığı 110 sayfalık raporda 2006 yılı konsolide bütçesinde toplam gelirler 41 milyon 365 bin YTL, toplam giderler ise 41 milyon bin 731 YTL olarak açıklanırken, net kar ise 363 bin 269 YTL olarak gösterildi. 
     Trabzonspor Futbol A.Ş.'nin ise Mayıs ayı sonunda gelir ve gider dengesinde herhangi bir değişiklik olmadığı takdirde 2 milyon 691 bin 945 YTL zarar edeceği belirtildi. 
     
     14. BASKAN SEÇİLECEK 
     Trabzonspor Kulübü'nde 14. başkanı Genel Kurul'un yarınki toplantısında seçilecek. 
     3 bin 520 üyenin oy verme hakkı bulunduğu Genel Kurul'da, Nuri Albayrak pembe, Özkan Sümer sarı, İskender Önal ise mavi listeyle yarışacak. 
     Bordo-mavili kulüp, yarınki seçimle 39. yönetim kurulunu seçmiş olacak. 
     
</TEXT>
</DOC>
