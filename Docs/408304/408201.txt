<DOC>
<DOCNO> 408201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sondun09.html </URL>
<DATE> 2005/12/31/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Avustralya, tarihinin en sıcak yılbaşını yaşıyor... 
</HEADLINE>
<TEXT>

     Avustralya, tarihinin en sıcak yılbaşını yaşıyor. Bazı bölgelerde hava sıcaklığı 46 dereceye kadar yükseldi. 
     Öğleden sonra denizden gelen rüzgar nedeniyle Melbourne'de şehir merkezinde 43 derece olan hava sıcaklığı 30 dereceye düşerken, kentin denizden uzak bölgelerinde sıcaklık 37 derece oldu. 
     Meteoroloji yetkilileri, kent sakinlerinin yeni yıla yaklaşık 30 derece sıcaklıkta gireceklerini belirtti. 
     Viktorya eyaletinin Horsham kentinde ise hava sıcaklığı bugün 46 dereceye çıktı. 
     Öte yandan Batı Avustralya eyaletinin başkenti Perth'de, yılın son günü için 83 yılın en düşük sıcaklığı ölçüldü. 
     Yılbaşında ortalama sıcaklığın 30 derece olduğu Perth'de bugün sıcaklık 23.6 derece. 
     Yeni Güney Galler eyaletinde ise yeni yılın ilk gününde sıcaklığın 39 ila 43 derece olması bekleniyor. 
     Bu arada, Yeni Güney Galler eyaletinde çıkan 25 orman yangınını söndürme çalışmaları sürüyor. Alevlerin yerleşim yerlerini tehdit etmediği kaydedildi. 

     
</TEXT>
</DOC>
