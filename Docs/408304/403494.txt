<DOC>
<DOCNO> 403494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sontur47.html </URL>
<DATE> 2005/12/14/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
Önce karısını öldürdü, sonra da intihar etti... 
</HEADLINE>
<TEXT>

     Yozgat'ın Şefaatli İlçesi'nde bir mandırada işçi olarak çalışan Hadi Çetin 32 , tartıştığı karısını av tüfeğiyle öldürdükten sonra intihar etti. 
     AA muhabirinin edindiği bilgiye göre, Şefaatli İlçesi İnceşehir Mahallesi Paşaköy Yolu güzergahındaki mandırada işçi olarak çalışan Hadi Çetin eşi Mediha Çetin 27 ile 4 ve 7 yaşındaki çocuklarının önünde tartışmaya başladı. Tartışmanın büyümesi üzerine evden dışarıya çıkan çift arasındaki tartışma kavgaya dönüştü. 
     Karısını döven ve daha sonra eve girip av tüfeğini alan Hadi Çetin, karısının kafasına ateş ederek öldürdü. Hadi Çetin, daha sonra da av tüfeğini çenesine dayayıp intihar etti. 
     Olayla ilgili Şefaatli Savcılığı'nca soruşturma başlatılırken, ölen çiftin cesetleri, otopsi yapılmak üzere Ankara'ya gönderildi. 
     
</TEXT>
</DOC>
