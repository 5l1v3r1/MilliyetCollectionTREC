<DOC>
<DOCNO> 404169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/guncel/agun.html </URL>
<DATE> 2005/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kervana Bolu da katıldı 
</HEADLINE>
<TEXT>


Bolu Belediye Başkanı AKP'li Yılmaz, kent merkezi dışında içkili alan oluşturacaklarını, kent merkezinde apartman dairelerinin bar olarak işletildiğini, barlardan çıkan alkollü kişilerin çevreyi rahatsız ettiğini söyledi 

Bolu DHA 

Bolu Belediye Başkanı AKP'li Alaaddin Yılmaz, kent merkezi dışında içkili alan oluşturacaklarını, kent merkezindeki mevcut ruhsatlı içkili mek nlar ise faaliyetini sürdüreceğini belirtti. 
Yılmaz, Bolu'daki içkili mekanlara ilişkin yeni bir düzenleme yaptıklarını söyledi. 
Kent merkezindeki parklarda, terk edilmiş binalarda ve kuytu köşelerde başıboş şekilde içki içen insanlar olduğunu belirten Yılmaz, şöyle devam etti 
"Açık havada uygunsuz şekilde içki içen bu insanlar şişeleri çevreye atıyor. Bu hem kirliliğe neden oluyor, hem de çevredeki insanlar rahatsız oluyor. Bu nedenle Bolu'da içkili alana ihtiyaç var. Kent merkezindeki mevcut ruhsatlı mek nlar korunacak. Ancak açık havada içenler için de rahatça içki içebileceği, kimseyi rahatsız etmeyeceği, daha güvenli mek nlara ihtiyacımız var. Bu çerçevede kent merkezine yaklaşık 1.5 kilometre uzaklıktaki Sandallar Köyü mevkiine yeni yaptığımız çevre yolunun kenarında içkili mek nlar oluşturmak için çalışma başlattık." 
Kent merkezinde apartman dairelerinin bar olarak işletildiğini de iddia eden Alaaddin Yılmaz, gece yarısından sonra barlardan çıkan alkollü kişilerin kavga çıkararak çevreyi rahatsız ettiklerini belirtti. 

Belediye tesisi valiliğe takıldı 

MERSİN DHA 
CHP'li Mersin Büyükşehir Belediyesi'nin sahilde işletmeye açtığı "Papatya Barbun Balık" adlı lokanta için talep edilen içki ruhsatı valiliğe takıldı. 2 yıldır hizmete açık lokantada ilk aylarda bira satılmıştı. 
CHP'li belediye, 10 Mayıs'ta ve 12 Mayıs'ta valiliğe başvurdu. Birinci başvuru için izin verilirken, ikinci başvuruya gelen yanıtta, tesisin bulunduğu sahil şeridinin aileler tarafından kullanıldığı, "güvenlik ve kamu istirahatı açısından içki ruhsatı verilmesinin uygun görülmediği" belirtildi. 

Camiye 100 metre olma şartı 

ANKARA Milliyet 
Hükümet, camilere 100 metre kala içki satışını yasaklamak için yasal düzenleme hazırladı. ANKA ajansının haberine göre, AKP hükümetinin hazırladığı Diyanet İşleri Başkanlığı'nın Teşkilat ve Görevleri Hakkındaki Yasa Taslağı'nda, "cami ve mescitlere 100 metre mesafe içinde içkili lokanta ve içki satışına izin verilmemesi" düzenlendi. 
Bununla, daha önce çeşitli yasalarda düzenlenen "içkili yerlerin mabetlerin yakınında olamayacağı" hükmü, 100 metre ile sınırlandırılmış oldu. 
Taslağın gerekçesinde, düzenlemeyle, "cami ve mescitlerde yapılan ibadetin huzur içinde ifasını temin etmenin" amaçlandığı belirtildi. 
Taslağa göre, görev süresi 5 yıl ile sınırlandırılacak olan Diyanet İşleri Başkanı siyasi etkilerden tamamen uzak tutulması amacıyla ikinci defa atanamayacak. 

Üsküdar kararı Topbaş'ta 

MEHMET DEMİRKAYA İstanbul 
Üsküdar Belediye Meclisi'nin, "alkol alınabilen işletmelere sınırlama getiren, yeni içkili bölge haritasıyla" ilgili kararı, İstanbul Büyükşehir Belediyesi'ne ulaştı. İstanbul Büyükşehir Belediyesi yetkilileri, Üsküdar Belediye Meclisi'nin, ilçedeki içki yasağı ile ilgili alınan kararının incelendiğini belirttiler. 

Onayda... 
Yetkililer, gerekçenin yazılmasının ardından kararın, Büyükşehir Belediye Başkanı Kadir Topbaş'ın onayına sunulacağını ifade ettiler. Kadir Topbaş daha önce yaptığı açıklamada, Üsküdar Belediye Meclisi'nin sözkonusu kararını kendisine ulaştığında veto edeceğini açıklamıştı. 



</TEXT>
</DOC>
