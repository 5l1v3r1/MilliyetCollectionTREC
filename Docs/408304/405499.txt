<DOC>
<DOCNO> 405499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonyas07.html </URL>
<DATE> 2005/12/21/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Mahsur kalırsanız kar yemeyin 
</HEADLINE>
<TEXT>

     Aydın ARSLANYILMAZ DHA 

      ZONGULDAK İl Sağlık Müdürü Dr. Murat İlikhan, yoğun kar yağışı nedeniyle araçlarıyla mahsur kalabilecek olanları uyararak, Uyanık kalın. Eritilmemiş kar yemeyin. Kar yemek vücut sıcaklığını düşürür'' dedi. 
     Zonguldak’ta da etkili olan yoğun kar yağışı nedeniyle ıssızda araçlarında mahsur kalabilecekler için, Zonguldak İl Sağlık Müdürü Dr. Murat İlikhan, uyarıcı bilgiler verdi verdi. Dr. İlikhan, kar fırtınası görüşü kısıtlamış ya da yollar buzla kaplanmışsa, yapılacak en güvenli işin aracın içinde kalmak olduğunu söyledi. Dr.İlikhan, riski azaltacak önlemlerle ilgili şu bilgileri verdi 
     Aracınızın antenine parlak renkli bir kumaş bağlayın. Böylece kurtarmaya gelenler sizi daha rahat görür. İhtiyacınız olan her şeyi bagajdan içeriye taşıyın. Başınız dahil bütün vücudunuzu ek giysiler, battaniye ya da gazete kağıdıyla örtün. Uyanık kalın. Bu şekilde soğuğa bağlı sağlık sorunlarına yakalanma riskiniz azalır. Her saat başı 10 dakika süreyle motoru ve radyatörü çalıştırın, pencerenin birini aralayarak hava girişi sağlayın. Egzoz borusunun karla kaplanmamasına dikkat edin. Aksi taktirde karbonmonoksit zehirlenmesi meydana gelebilir. Aracın içinde otururken kan dolaşımını devam ettirmek için kollarınızı ve bacaklarınızı oynatın. Eritilmemiş kar yemeyin. Kar yemek vücut sıcaklığını düşürür.'' 
     
</TEXT>
</DOC>
