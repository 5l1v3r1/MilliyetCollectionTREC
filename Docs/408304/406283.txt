<DOC>
<DOCNO> 406283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/son/sonspo10.html </URL>
<DATE> 2005/12/24/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Hidayet 8 sayı attı, Magic, Lakers'a 104-88 yenildi... 
</HEADLINE>
<TEXT>

     ABD Profesyonel Basketbol Ligi'ne NBA , TSİ bu sabaha karşı yapılan 14 maçla devam edildi. 
     Hidayet Türkoğlu'nun takımı Orlando Magic, sahasında Los Angeles Lakers'a 104-88 yenildi ve sezonun 15. mağlubiyetini aldı. 
     Maça yedek kulübesinden katılan Türkoğlu, 24 dakikada 8 sayı, 4 savunma ribauntu ve 2 asistlik oyun çıkardı. Türkoğlu, 2 sayılık atışlarda 5'de 1, 3 sayılık atışlarda 4'de 1 ve serbest atışlarda 4'de 3 isabet buldu. 
     Magic'de Steve Francis 28 sayı ve 9 asistle takımın en başarılı ismi oldu ancak yenilgiyi engelleyemedi. 
     Sezonun 15. galibiyetini alan Lakers'da ise, Kobe Bryant 21 sayı ve 9 asist, Chris Mihm 20 sayı, Lamar Odom 18 sayı ve 8 ribaunt, Smush Parker da 16 sayıyla göz doldurdu. 
     
     MEHMET OKUR'UN 11 SAYISI JAZZ'A YETMEDİ 
     Mehmet Okur, takımı Utah Jazz'ın deplasmanda New York Knicks'e 98-90 yenildiği maçta ilk 5'de forma giyerek 45 dakika sahada kaldı. Okur, bu süre içinde 11 sayı, 1'i hücum 8'i savunma olmak üzere 9 ribaunt, 6 asist, 1 top çalma ve 2 blokluk oyun çıkardı. Okur, 2 sayılık atışlarda 8'de 5, serbest atışlarda ise 3'de 1 isabet buldu. 
     Sezonun 16. yenilgisini alan Jazz'da, Gordon Giricek'in 19, Matt Harpring'in ise 15 sayısı galibiyete yetmedi. 
     Ligde aldığı 7. galibiyetle 7 maçlık mağlubiyet serisine son veren Knicks'de ise, Jamal Crawford 28, Stephon Marbury de 22 sayıyla başı çeken isimler oldular. 
     
     PACHULIA'NIN 23 SAYISI, IVERSON'IN SAYISINI YENDİ 
     Gürcü asıllı Türk vatandaşı Zaza Pachulia'nın takımı Atlanta Hawks, sahasında Philadelphia Sixers'ı 111-108 yendi ve sezonun 7. galibiyetini aldı. Sahaya ilk 5'de çıkarak 37 dakika top koşturan Pachulia, 23 sayı, 4'ü hücum 2'si savunma olmak üzere 6 ribaunt, 6 asist ve 1 top çalmalık oyunuyla takımın galibiyete taşıdı. Pachulia, 2 sayılık atışlarda 13'de 9, serbest atışlarda ise 7'de 5 isabet buldu. 
     Ligde 18 yenilgisi bulunan Hawks'da, Joe Johnson 24 sayı, 9 ribaunt ve 8 asistle takımın en başarılı ismi olurken, Al Harrington 22 sayıyla galibiyete katkıda bulundu. 
     Öte yandan sezonun 13. yenilgisini alan 76ers'da, Alan Iverson sayıyla, şimdiye kadar 1 maçtaki en yüksek 5. skorunu kaydetti ancak takımını yenilgiden kurtaramadı. 
     
     Günün diğer maçlarında alınan sonuçlar şöyle 
     Charlotte Bobcats-Los Angeles Clippers 88-97. 
     Minnesota Timberwolves-Portland Trail Blazers 83-91. 
     Memphis Grizzlies-Chicago Bulls 95-77. 
     Detroit Pistons-Golden State Warriors 97-85. 
     Miami Heat-New Jersey Nets 88-95. 
     Cleveland Cavaliers-Indiana Pacers 94-89. 
     San Antonio Spurs-Toronto Raptors 95-90. 
     Milwaukee Bucks-New Orleans Hornets 101-94. 
     Phoenix Suns-Washington Wizards 111-112. 
     Denver Nuggets-Houston Rockets 108-86. 
     Seattle Supersonics-Dallas Mavericks 98-101. 
     
</TEXT>
</DOC>
