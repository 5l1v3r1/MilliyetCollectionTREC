<DOC>
<DOCNO> 408292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sontur31.html </URL>
<DATE> 2005/12/31/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Ağrı'da 4 kişide Kuş Gribi şüphesi... 
</HEADLINE>
<TEXT>

     Ağrı'nın Doğubeyazıt İlçesi'nde 4 kişi, kuş gribi şüphesiyle Yüzüncü Yıl Üniversitesi YYÜ Tıp Fakültesi Araştırma Hastanesi'nde tedavi altına alındı. 
     YYÜ Tıp Fakültesi Araştırma Hastanesi Başhekimi Doç. Dr. Hüseyin Avni Şahin, AA muhabirine yaptığı açıklamada, Doğubeyazıt'tan aynı aileden 4 çocuğun kuş gribi şüphesiyle hastaneye başvurduğunu belirtti. Şahin, şunları söyledi 
     ''Doğubeyazıt İlçesi'ndeki Koçyiğit ailesi, 15 gün önce hastalanan tavuklarını kesip tüketmiş. Tavukları yedikten 2-3 gün sonra Fatma 15 , Hülya 11 , Ali Hasan ve Muhammet Ali 14 Koçyiğit ateş, öksürük, halsizlik, ağızda kanama şikayetiyle doktora başvurmuşlar. Gerekli tedaviyi alamayınca hastanemize geldiler.'' Hastalara, Çocuk Servisi'nde kuş gribi şüphesiyle ilgili tetkiklerin yapıldığını ifade eden Şahin, hastaların boğaz sürüntülerinden alınan materyalin Ankara Hıfzıssıha Enstitüsü'ne gönderildiğini, gelecek sonuca göre teşhisin konulacağını kaydetti. 
     
</TEXT>
</DOC>
