<DOC>
<DOCNO> 407792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/ekonomi/eko01.html </URL>
<DATE> 2005/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel'in maaşı 8 bin 440 Ecevit'in 6 bin 330 YTL oldu 
</HEADLINE>
<TEXT>


Emekli maaşları yüzde 7.7 artırılacak. Eski Cumhurbaşkanları Demirel ve Evren 8.440 YTL, eski Başbakanlar Ecevit, Çiller ve Yılmaz 6.330 YTL maaş alacak 

ANKARA AA 

Daha önce görev yapan cumhurbaşkanlarının emekli maaşı yeni yılda 8 bin 440 YTL'ye, başbakanların emekli maaşı ise 6 bin 330 YTL'ye yükselecek. 
Emekli Sandığı Kanunu'na göre, önceki Cumhurbaşkanlarına, Cumhurbaşkanı'nın aylık bütçe ödeneğinin yüzde 40'ı oranında emekli maaşı ödeniyor. Bu düzenleme gereğince, önceki Cumhurbaşkanları bu yıl ibarıyla 7 bin 833.33 YTL emekli aylığı alıyor. Cumhurbaşkanı ödeneğinin 2006 Bütçe Kanunu'nda aylık 21 bin 100 YTL olarak belirlenmesi sonucunda, 7. Cumhurbaşkanı Kenan Evren ve 9. Cumhurbaşkanı Süleyman Demirel'e Ocak ayından itibaren 8 bin 440 YTL emekli maaşı ödenecek. 
8. Cumhurbaşkanı Turgut Özal'ın eşi Semra Özal da, 1 Ocak'tan itibaren 5 bin 64 YTL emekli maaşı alacak. 
Başbakanların emekli maaşı da, yeni yılda 455 YTL zam görecek. Böylece halen 5 bin 875 YTL emekli maaşı alan Bülent Ecevit, Yıldırım Akbulut, Mesut Yılmaz, Tansu Çiller, Necmettin Erbakan ve Bülent Ulusu'ya, yeni yılda aylık olarak 6 bin 330 YTL ödenecek. 

Erdoğan'ın maaşı 7.690 YTL Cumhurbaşkanı Ahmet Necdet Sezer'in 2005 yılında 13 bin 250 YTL ortalama aylık maaşının, yeni yılda 14 bin 150 YTL olması ile Başbakan Recep Tayyip Erdoğan'ın 2006 yılında 7 bin 270 YTL yerine 7 bin 690 YTL, milletvekillerinin de 7 bin 25 YTL yerine 7 bin 435 YTL'lik ortalama maaşları, daha önce netleşmişti. 





</TEXT>
</DOC>
