<DOC>
<DOCNO> 403225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/guncel/axgun02.html </URL>
<DATE> 2005/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gündem Selek'e danışıyor 
</HEADLINE>
<TEXT>


Mısır Çarşısı patlamasıyla adı duyulan Pınar Selek, görevini 'yayın danışmanlığı' olarak tanımladı. Kaynaklar ise 'Öcalan getirtti' diyor 

ŞÜKRAN PAKKAN 

Sosyolog Pınar Selek, Abdullah Öcalan'a yakınlığıyla bilinen Ülkede Özgür Gündem gazetesinin başına geçti. Künyede ismi olmayan Selek, görevini yayın danışmanlığı olarak açıklarken, gazeteye yakın kaynaklar, Selek'in tepe yönetici olduğunu ve göreve Öcalan'ın isteği üzerine getirildiğini iddia etti. 
Türkiye, Selek'in adını ilk kez 1998'de Mısır Çarşısı patlamasıyla duydu. Bombayı koymakla suçlanan Selek, 2 yıl cezaevinde yattı. Bir süredir aynı gazetede köşe yazısı yazan Selek, Milliyet'in sorularını yanıtladı 

Dava bir komploydu 
Soru 28 Aralık'ta duruşmanız var. 
P.S Bitiyor artık, ama çok uzun sürdü. Bu dava, Türkiye'nin demokratikleşme sürecinin yansımasıdır. Ben sancılı bir süreçte, PKK niye ortaya çıkmış diye araştırıyordum. Böyle bir komployla engellendi. 
Soru Demokratik Toplum Hareketi'nde eşbaşkan olmanız istenmişti, şu anda partiyle ilişkileriniz ne noktada 
P.S DTH'yi çok önemsiyorum, Kürtler Meclis'te temsil edilmeli. 
Soru Sizi 'Öcalan tavsiye etti' denildi. 
P.S Nereden bileyim 
Soru Öcalan'ın, "Pınar kafası çalışan kadın, gazetenin başına gelsin" dediğini .. 
P.S Bunu duydum ama çok uzun zamandır gazetedeki arkadaşlar istiyordu. Ben zaten gazetenin danışmanıydım. 
Soru Yayın danışmanı mı 
P.S Evet... 
Soru "Gazete artık Pınar'dan sorulur" diyorlar. 
P.S Gazetenin yayın kurulundayım. 
Soru Ne yapıyorsunuz gazete için 
P.S Araştırma yapıyorum, yazı yazıyorum. 
Soru Kürt milliyetçiliğine bu derece yakın duran bir gazetede yer alarak, tepki toplayacağınızı düşünüyor musunuz 
P.S Hiç önemsemiyorum. 
Soru Künyede adınız neden geçmiyor 
P.S Belki yayın kurulu diye künye oluşturulabilir ama genel yayın yönetmenin var. 
Soru Maaşınız nedir 
P.S Maaş almıyorum. 



</TEXT>
</DOC>
