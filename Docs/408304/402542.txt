<DOC>
<DOCNO> 402542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/sonspo20.html </URL>
<DATE> 2005/12/11/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
Kayseri Erciyesspor - Fenerbahçe 0-3 maç sonucu 
</HEADLINE>
<TEXT>

     Turkcell Süper Ligi'nde Kayseri Erciyesspor-Fenerbahçe maçı, Fenerbahçe'nin 3-0 üstünlüğüyle tamamlandı. 
     
     İLK YARI 

     1. dakikada Fenerbahçe'nin kazandığı köşe atışını Alex kullandı. Ceza alanı çizgisinde topla buluşan Önder'in sert şutunda, top üst direğe çarparak kale çizgisine düştükten sonra Kayseri Erciyesspor filelerine gitti 1-0. 
     4. dakikada Aurelio'nun pasında ceza alanı dışında topla buluşan Semih sert vurdu. Direğe çarpan top auta gitti. 
     5. dakikada sol kanattan gelişen Fenerbahçe atağında, topla buluşan Aurelio'nun aut çizgisi üzerinden yerden vuruşunda, Ömer Ateş topu kale çizgisinden çıkardı. 
     7. dakikada Mehmet Yozgatlı'nın sağ kanattan yaptığı ortaya iyi yükselen Tuncay'ın kafa vuruşunda, top az farkla auta gitti. 
     8. dakikada orta alanda Önder'i çalımlayan Agali, önünü boşalttıktan sonra ceza alanı dışından sert vurdu. Top, üstten auta gitti. 
     16. dakikada Alex'in kullandığı köşe atışında Kayseri Erciyesspor savunmasının uzaklaştıramadığı topa önce Semih, ardından Tuncay vurdu. Kale çizgisi önünde oluşan karambolde Fadhel yatarak topu aldı. 
     17. dakikada Atatürk Stadı'nda elektriklerin kesilmesi sonucu karşılaşmaya bir süre ara verildi. Stat ışıklarının ısınması için 15 dakika beklendikten sonra karşılaşma, hava atışıyla yeniden başladı. 
     21. dakikada Tuncay'ın ceza alanı içinden vuruşunda, top Kayseri Erciyesspor'un fileleriyle buluştu. Yan hakem Ekrem Kan'ın uyarısı sonucu orta hakem Selçuk Dereli golü, ofsayt gerekçesiyle geçerli saymadı. 
     27. dakikada Alex'ın pasında kale alanının sağ köşesinde topla buluşan Mehmet Yozgatlı'nın vuruşunda, Fadhel topu kornere çeldi. 
     32. dakikada Alex-Luciano paslaşmasında Luciano, sol kanattan sert vurdu, top az farkla auta gitti. 
     36. dakikada ceza alanında topu uzaklaştırmaya çalışan Mamadou, 2 Fenerbahçeli futbolcu arasında kalınca Serkan'ı düşürdü. Kazanılan penaltı vuruşunu kullanan Alex, topu filelere gönderdi 2-0. 
     38. dakikada sağ kanattan gelişen Kayseri Erciyesspor atağında, Cenk'in sert vuruşunda, kaleci Volkan topu kornere gönderdi. Kullanılan köşe atışında, aynı köşeden Timuçin'in benzer vuruşunda, topu Volkan kornere çeldi. 
     43. dakikada Cenk'in soldan ortasında, ters köşede topla buluşan Agali'nin sert şutunda, topu Volkan iki hamlede önleyebildi. 
     Karşılaşmanın ilk yarısı, Fenerbahçe'nin 2-0 üstünlüğüyle tamamlandı. 
     
     İKİNCİ YARI 

     55. dakikada Ömer Ateş'in sol kanattan ceza alanına ortasına yükselen Agali'nin kafa vuruşunda, top auta gitti. 
     58. dakikada Tuncay-Mehmet Yozgatlı paslaşmasında ceza alanı önünde topla buluşan Mehmet Yozgatlı sert vurdu. Top üstten auta çıktı. 
     60. dakikada Aurelio'nun sağ kanattan taşıdığı topla ceza alanında buluşan Semih'in vuruşunda, top üstten auta gitti. 
     65. dakikada Tuncay, orta alandan aldığı topla Kayseri Erciyessporlu 2 futbolcuyu geçtikten sonra kaleci Fadhel ile karşı karşıya kaldı. Tuncay, düzgün bir vuruşla topu filelere gönderdi 3-0. 
     68. dakikada Ömer Közen'in sağ kanattan verdiği pasta topla buluşan Agali'nin ceza alanı dışından sert vuruşunda, top üstten auta gitti. 
     71. dakikada Murat'ın aşırtma pasında, kale alanı önünde Cenk topla buluşmak isterken, kaleci Volkan topu Cenk'in kafası üzerinden aldı. 
     74. dakikada tek başına topu taşıyarak ceza alanına giren Ömer Közen'in Luciano-Önder ikilisinin arasından geçtikten sonra vuruşunda, direğe çarpan top auta gitti. 
     Uzatma dakikalarında Timuçin'in sağ kanattan ceza alanına ortasında topla buluşan Agali'nin gelişine sert vuruşunda, top az farkla üstten auta çıktı ve karşılaşma, Fenerbahçe'nin 3-0 üstünlüğüyle sona erdi. 
     
     MAÇTAN NOTLAR... 

     Kayseri Erciyesspor-Fenerbahçe karşılaşması, Atatürk Stadı'nda hafif sisli ve eksi 5 derece sıcaklıkta başladı. 
     3 bin civarında Fenerbahçe taraftarının izlediği karşılaşmada, Atatürk Stadı'nı 20 bine yakın Kayseri Erciyessporlu taraftar doldurdu. 
     Dışişleri Bakanı ve Başbakan Yardımcısı Abdullah Gül, Kayseri Erciyesspor Kulübü Başkanı Enver Kemaloğlu'nu cep telefonuyla arayarak, maç öncesi başarı dileğinde bulundu. 
     Karşılaşmada 1100 civarında güvenlik görevlisi görev yaptı. 
     Kayseri Erciyessporlu ve Fenerbahçeli futbolcular, Kızılay'ın Pakistan'daki depremzedeler için başlattığı ''Kurban bağışı kampanyası''na çağrı yapan pankartlarla sahaya çıktılar. 
     Karşılaşmayı, TBMM Başkanvekili ve Kayseri Milletvekili Sadık Yakut, Kayseri Vali Vekili Tevfik Karabalık, Kayseri Büyükşehir Belediye Başkanı Mehmet Özhaseki, bazı milletvekilleri, Fenerbahçe Kulübü yöneticilerinden Mahmut Uslu ve Murat Özaydınlı ile Konyaspor Teknik Direktörü Aykut Kocaman, Futbol Federasyonu eski başkanvekili Ata Aksu ve sanatçı Kıraç birlikte izledi. 
     
     ELEKTRİK KESİNTİSİ NEDENİ İLE MAÇ YAKLAŞIK 20 DAKİKA DURDU 

     Şehir hatlarından kaynaklandığı belirtilen bir arıza nedeni ile ATatürk Stadı'nda da elektrikler kesildi ve maça bir süre ara verildi. Elektriklerin gelmesi ile birlikte maça kalındığı yerden devam edildi. 
     

Stat Atatürk Hakemler M.Selçuk Dereli xxx, Ekrem Kan xxx, Hüseyin Fidan xxx Kayseri Erciyesspor Fadhel xx, Ömer Ateş x, Emre x, Serge Die xx, Timuçin xx, Mamadou x Dk. 38 Cem xx , Bouazizi xx, Cenk xx Dk. 81 Cesar x , Agali xx, Murat xx, Devran xx Dk. 65 Ömen Közen x Fenerbahçe Volkan xx, Luciano xxx, Appiah xxx Dk. 89 Olcan , Ümit xxx, Mehmet Yozgatlı xx Dk. 72 Deniz x , Tuncay xxx, Aurelio xxx, Önder xxx, Alex xxx, Semih xx Dk. 72 Kemal xx , Serkan xxx Goller Dk. 1 Önder, Dk. 36 Alex penaltıdan , Dk. 65 Tuncay Fenerbahçe Sarı Kartlar Dk. 23 Agali, Dk. 35 Mamadou Kayseri Erciyesspor , Dk. 88 Kemal, Dk. 90 Luciano Fenerbahçe      
</TEXT>
</DOC>
