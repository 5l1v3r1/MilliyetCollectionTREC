<DOC>
<DOCNO> 407270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sondun12.html </URL>
<DATE> 2005/12/28/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Morales Maaşımın yarısı kalsın 
</HEADLINE>
<TEXT>

     BBC 

      Bolivya'da başkanlık seçimini kazanan sosyalist lider Evo Morales, gelecek ay görevi devraldığında, maaşının yarısını almayacağını açıkladı. 
     Kabinesindeki diğer üyelerin de aynı şekilde davranacağını belirten Morales, bu paranın eğitim gibi alanlarda yatırım için kullanılacağını söyledi. 
     Morales bir yandan da zenginler için yeni bir vergilendirme sistemi üzerinde çalışıyor. 
     Yeni lider ayrıca Bolivya parlamentosu mensupları için öngörülen harcırahları da azaltmayı planlıyor. 
     Morales bir uzmanlar ekibinin zenginlerin vergilerinin nasıl artırılabileceği konusunda da çalışmalar yürüttüğünü kaydetti. 
     Uzmanlar gelir üzerinden mi mal varlğı üzerinden mi vergi alınacağı konusu üzerinde duruyor. 
     Morales yeni vergilendirme arayışını ekonomik modeli değiştirme girişiminin bir parçası olarak yorumladı. 
     Danışmanları Bolivya'yı serbest bir piyasa ekonomisi yapısına kavuşturan 1985 tarihli bir kararnamenin de gözden geçirileceğini söylüyorlar. 
     Morales ayrıca seçilmesinden bu yana yapacağı ilk dış ziyaret için Cuma günü Küba'ya gideceğini de açıkladı. 
     Ülkesinin yerli halktan gelen ilk lideri olan Morales Küba lideri Fidel Castro ve Venezuela lideri Hugo Chavez'e yakın bir çizgi izliyor ve Amerika Birleşik Devletleri'ni sık sık eleştiriyor. 
     Bu nedenle ziyaretin Washington tarafından dikkatle izleneceği tahmin ediliyor. 
     
</TEXT>
</DOC>
