<DOC>
<DOCNO> 405453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sontur09.html </URL>
<DATE> 2005/12/21/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Ambulans Tır'a çarptı 3 yaralı 
</HEADLINE>
<TEXT>

     İzmir'in Konak İlçesi'nde, ambulansın çimento yüklü TIR'a çarpması sonucu 3 kişi yaralandı. 
     AA muhabirinin aldığı bilgiye göre, Necip Karakuş 31 yönetimindeki 35 AH 2833 plakalı çimento taşıyan TIR'ın Alsancak'ta limana giriş yaptığı sırada Bülent Sarıöz'ün kullandığı 34 RP 213 plakalı ambulans, TIR'a arkadan çarptı. 
     Kazada, özel şirkete ait ambulansın şoförü Sarıöz, ambulansta bulunan doktor Nejat Biçer ile tekniker Onur Karaot yaralandı. 
     Taksiyle özel hastaneye giden yaralılar, buradaki ilk tedavilerinin ardından ambulansla 9 Eylül Tıp Fakültesi Hastanesi'ne sevk edildi. Başından ve kolundan yaralanan Bülent Sarıöz, Yoğun Bakım Servisi'nde gözlem altına alındı. Sarıöz'ün sağlık durumunun iyi olduğu kaydedildi. 
     Kolundan yaralanan doktor Nejat Biçer ile tekniker Onur Karaot ise tedavilerinden sonra taburcu edildi. 
     
</TEXT>
</DOC>
