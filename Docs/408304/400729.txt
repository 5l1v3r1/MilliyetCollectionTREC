<DOC>
<DOCNO> 400729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sonsiy09.html </URL>
<DATE> 2005/12/05/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Hastanelerin kabul etmediği hamile kadının ölümü TBMM gündeminde 
</HEADLINE>
<TEXT>

     CHP Ordu Milletvekili Sami Tandoğdu, 18 yaşındaki hamile kadının, "hastane hastane dolaştırıldıktan sonra", Dr. Zekai Tahir Burak Hastanesi’nde doğum yaparken hayatını kaybetmesini, Meclis gündemine taşıdı. 
     Tandoğdu, Sağlık Bakanı Recep Akdağ’ın yanıtlaması istemiyle TBMM Başkanlığı’na sunduğu yazılı soru önergesinde, gebelik zehirlenmesi üzerine genç kadının, Dr. Zekai Tahir Burak Hastanesi’ne kaldırıldığını buradan, kardiyolog olmadığı gerekçesiyle Numune Hastanesi’ne gönderildiğini belirtti. Tandoğdu, Numune Hastanesi’nin hastayı "kendileriyle ilgisi olmadığı" gerekçesiyle Ankara Hastanesi’ne yolladığını, hastanın buradan tekrar Dr. Zekai Tahir Burak Hastanesi’ne gönderildiğini kaydetti. 
     1-1.5 saat dolaştırılan genç kadının, kaldırıldığı bu hastanede 
     doğum yaptığını belirten Sami Tandoğdu, ’Ancak ameliyat sırasında tansiyonu yükselen ve kalbi duran gebe vatandaşımız yaşamını yitirmiş, bebek ise sağ olarak dünyaya gelmiştir" dedi. Tandoğdu, önergesinde şu soruların yanıtlanmasını istedi "Sağlık güvencesi ve parası olmadığı için hastaların hastane kapılarından dönmeyeceğini ve rehin kalmayacağını söylüyorsunuz. 18 yaşındaki bir vatandaşımızın doğum için 3 hastane gezmek zorunda bırakılması, bir çelişki değil midir Hastanelerin hem kalp rahatsızlığı hem de hamile olan bir bayanı kabul etmeme lüksü var mıdır Bu ölüm olayı ile ilgili herhangi bir soruşturma başlatılmış mıdır Ölen hastanın ailesi ve doğan çocuğa, bakanlık olarak yardım etmeyi düşünüyor musunuz " 
     
</TEXT>
</DOC>
