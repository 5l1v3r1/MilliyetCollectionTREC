<DOC>
<DOCNO> 401471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sontur27.html </URL>
<DATE> 2005/12/07/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Şemdinli olaylarını Şırnak'a taşımak istediler 
</HEADLINE>
<TEXT>

     Şırnak’ın Silopi İlçesi Belediye Meclisi üyesinin evinde 250 gram plastik patlayıcı ele geçirildi. 
     Operasyonda, terör örgütü PKK üyesi 2 kişi ile bunlara yardım ve yataklık ettikleri belirlenen 7 kişi yakalandı. 
     Şırnak Valiliği’nden yapılan yazılı açıklamaya göre, Hakkari’nin Şemdinli İlçesi’nde çıkan olayları Şırnak’a taşımak isteyen ve Silopi İlçesi’nde eş zamanlı olarak silahlı ve bombalı eylemler yapmayı planlayan terör örgütü üyesi 2 kişinin, Silopi’ye gelerek örgüte yardım eden kişilerin evinde barındığı tespit edildi. 
     Açıklamada, söz konusu kişilerin evlerine yapılan operasyonlarda, Cudi Dağı kırsalında faaliyet gösteren teröristler Ş.K. ve C.A.K. ile bunlara yardım ve yataklık yapan 7 kişi gözaltına alındığı bildirildi. 
     Açıklamada ayrıca, Silopi Belediye Meclis Üyesi A.Ç’nin evinde de 250 gram plastik patlayıcı ile elektrikli fünye ele geçirildiği 
     bildirildi. 
     Operasyonlarda ayrıca 3 ayrı kalıpta 700 gram ağırlığında A4 C4 olduğu tahmin edilen plastik patlayıcı, 2 fünye, 1 kalaşnikof, 6 tabanca, 1 dürbün, 5 bin 400 dolar ile çok sayıda örgütsel doküman ele geçirildi. 
     
</TEXT>
</DOC>
