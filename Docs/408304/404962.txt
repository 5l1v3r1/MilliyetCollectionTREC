<DOC>
<DOCNO> 404962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sondun06.html </URL>
<DATE> 2005/12/20/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Eva Morales'ten Fidel Castro'ya destek 
</HEADLINE>
<TEXT>

     Bolivya'nın henüz göreve başlamayan yeni Devlet Başkanı sosyalist Evo Morales, Küba'nın anti-emperyalist mücadelesini destekleme sözü verdi. 
     Küba TV'sinin haberine göre, geçen Pazar yapılan başkanlık seçiminin galibi Morales, ABD'den Küba'ya uyguladığı ambargoyu kaldırmasını istedi. 
     "Daha önce hep Fidel Castro'nun emperyalizmle mücadelesini desteklemeyi hayal etmiştim" diyen Morales, "Bu fırsat şimdi elime geçti" diye konuştu. 
     Güney Amerika'nın en yoksul ülkesi sayılan Bolivya'nın müstakbel lideri, Küba'nın Amerikan ambargosuna karşı yürüttüğü mücadelenin eninde sonunda zafere ulaşacağını belirterek, "Küba halkına ve hükümetine, Latin Amerika'ya ve diğer ülkelere egemenlik ve ulusal gururu korumak için ülke yönetmenin ne demek olduğunu gösterdiği için teşekkür ederim"dedi. 
     Bolivya ve diğer bölge ülkeleri arasında devlet başkanlığına seçilen ilk yerli olan Morales, 22 Ocak'ta ant içerek göreve başlayacak. 
     
</TEXT>
</DOC>
