<DOC>
<DOCNO> 400313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sontur21.html </URL>
<DATE> 2005/12/03/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Emniyet Amir Vekili'ne "mesaj" davası... 
</HEADLINE>
<TEXT>

     Ardahan'ın Çıldır İlçesi Emniyet Amirliği'nde görevli polis memurunun eşi, cep telefonuna gönderdiği mesajlarla kendisini rahatsız ettiği iddiasıyla Emniyet Amir Vekili hakkında dava açtı. 
     AA muhabirinin edindiği bilgiye göre, Çıldır İlçe Emniyet Amirliği'nde görevli polis memuru M.I'nın eşi E.I, Emniyet Amir Vekili A.Ş hakkında, cep telefonuna mesaj göndererek kendisini rahatsız ettiği gerekçesiyle Çıldır Cumhuriyet Savcılığı'na suç duyurusunda bulundu. 
     E.I'nın avukatı Müzeyyen Çifti, AA muhabirine yaptığı açıklamada, suç duyurusunun ardından yapılan araştırmada, Emniyet Amir Vekili A.Ş'nin E.I'nın telefonuna gönderdiği mesajların dokümanının çıkarıldığını söyledi. 
     Çiftçi, Çıldır Sulh Ceza Mahkemesi'nde, A.Ş hakkında dava açtıklarını bildirdi. 
     Bu arada, Emniyet Amir Vekili A.Ş'nin de 1 Ocak 2006 tarihi itibariyle emekliliğini istediği öğrenildi. 
     
</TEXT>
</DOC>
