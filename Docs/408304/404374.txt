<DOC>
<DOCNO> 404374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sontur35.html </URL>
<DATE> 2005/12/17/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
Kiralamak istedikleri evin sahibinin oturduğu evi soydular 
</HEADLINE>
<TEXT>

     Gaziantep'te kiralık ev bakmaya gelen 3 kişinin, evsahibini bağladıktan sonra altın ve makyaj malzemelerini alarak kaçtığı iddia edildi. 
     Emniyet Müdürlüğü'nden alınan bilgiye göre, Mimar Sinan Mahallesi 168. Sokak üzerinde bulunan kiralık eve bakmaya gelen ikisi kadın üç kişi, evsahibi Fazilet Türk ile bir süre kapıda konuştu. 
     Konuşma sırasında Fazilet Türk'ten su isteyen bu kişiler, Türk'ün su getirmek üzere arkasını döndüğü sırada üzerine atlayarak etkisiz hale getirdiler. 
     Türk'ün elini ve ağzını koli bandıyla bağlayan 3 kişi, 1 altın yüzük, 1 altın küpe ve makyaj malzemelerini alarak kaçtı. 
     Kendi çabalarıyla yardım isteyen Fazilet Türk, komşuları tarafından kurtarıldı. 
     Olay yerine gelen polis, evde inceleme yaparken, mahalle ve sokaklarda verilen eşkal üzerine yapılan aramalar sonuçsuz kaldı. 
     
</TEXT>
</DOC>
