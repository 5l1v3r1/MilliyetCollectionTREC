<DOC>
<DOCNO> 406779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sontur28.html </URL>
<DATE> 2005/12/26/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Uzun yıllar temizliğini yaptığı evin sahibini öldüren kadın yakalandı 
</HEADLINE>
<TEXT>

     Adana’da temizliğini yaptığı evin sahibi kadını öldürdüğü, kocasını da boğazını bıçakla keserek öldürmeye teşebbüs ettiği iddiasıyla aranan kadının, İstanbul'da bir sığınma evinde yakalandığı bildirildi. 
     Alınan bilgiye göre, Seyhan İlçesi’nde, uzun yıllar temizlik işlerini yaptığı evin kadını Behice Yeşil’i 69 , 3 Aralık’ta, başına taşınabilir dikiş makinesiyle vurup boğazını keserek öldürdüğü, eşi Fevzi Yeşil’i de 62 otomobilinde boğazını keserek öldürmeye teşebbüs ettiği iddiasıyla aranan Esma Y. 44 , İstanbul’da yakalandı. 
     Operasyonla saklandığı yerde yakalanarak Adana’ya getirilen temizlikçi kadının, sorgulamasının tamamlanmasının ardından adliyeye sevk edileceği bildirildi. 
     Esma Y, Bülent Angın Bulvarı’ndaki evinde Behice Yeşil’i öldürdüğü ve cep telefonuyla arayarak ev satın alma bahanesiyle çağırdığı eşi Fevzi Yeşil’i de Sucuzade Mahallesi Obalar Caddesi’nde 01 AS 265 plakalı otomobilinde boğazını keserek öldürmeye teşebbüs ettiği iddiasıyla aranıyordu. 
     
</TEXT>
</DOC>
