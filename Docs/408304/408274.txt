<DOC>
<DOCNO> 408274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sontur13.html </URL>
<DATE> 2005/12/31/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
İşadamlarına fuhuş tuzağı kuran çeteye baskın 
</HEADLINE>
<TEXT>

     Murat KİBRİTOĞLU ADANA, DHA 

ADANA’da hayat kadınlarını kullanarak, işadamlarına tuzak kurup haraç aldığı iddia edilen Kaplan Çetesi’ üyeleri, düzenlenen operasyonla yakalandı. Gözaltına alınan 18 kişi adliyeye sevk edildi. 
     Adana İl Jandarma Komutanlığı Ekiplerinin şehir merkezi, Yüreğir İlçesi ve İncirlik Beldesi’nde yaptıkları operasyonda, Zorla çek senet imzalatma, Haraç alma’, Okul servis ihalelerine fesat karıştırma’, Silahla tehdit’, Otomobil yakma’ suçlarını işlediği iddia edilen, S.K. liderliğindeki Kaplan Çetesi’ne mensup olduğu öne sürülen, A.H., H.Ç., R.Z., M.R., N.O., S.K., T.T., E.F., H.Ç., T.V., O.I., Y.I., Y.I., A.Ş., O.N., M.K., S.K. gözaltına alındı. Zanlıların gösterdiği yerlerde yapılan aramalarda 1 kalaşnikof, 1 pompalı tüfek, 3 tabanca, çok sayıda fişek, 20 bronz sikke ve 1 otomobil ele geçirildi. 
     Çetenin, hayat kadınlarını kullanarak işadamlarını tuzağa düşürme yöntemi şöyle açıklandı 
     Çete üyeleriyle işbirliği yapan hayat kadını, önceden belirlenen bir işadamını cep telefonundan arayarak sanki yanlış numara aramış gibi yapıyor. Daha sonra hayat kadını, işadamını tekrar arayarak sesini çok beğendiğini söylüyor ve buluşma teklif ediyor. İlk buluşmanın ardından hayat kadını, işadamını şehir dışında bir yere götürüyor. Çete mensupları da, işadamı ve hayat kadınını birlikte yakalayıp, Sen bizim akrabamızı zorla buraya getirdin. Bunun karşılığını ödeyeceksin, ya da seni öldürürüz’ diyor.'' Çete mensubu olduğu iddia edilen kişilerin, bu şekilde bir çok işadamına tuzak kurarak, zorla en az 30 bin Dolar para aldığı belirlendi. Jandarmada ifadeleri alınan zanlılar, adliyeye sevk edildi. 
     
</TEXT>
</DOC>
