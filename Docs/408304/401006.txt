<DOC>
<DOCNO> 401006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/soneko16.html </URL>
<DATE> 2005/12/06/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
FT Türkiye enflasyonla mücadelenin son aşamasını açıkladı 
</HEADLINE>
<TEXT>

     Merkez Bankası Başkanı Süreyya Serdengeçti’nin enflasyon hedeflemesi ve para ve kur politikasına ilişkin açıklamaları yurt dışında da yankı buldu. Financial Times gazetesi, enflasyonla mücadele stratejisinin son aşamasının açıklandığını belirterek, "Değişikliklerle, on yıllarca yüksek enflasyon ve arka arkaya gelen finansal krizlerden sonra ülkenin fiyat istikrarına geçisine vurgu yapılması amaçlanıyor" diye yazdı. 
     Ekonomi gazetesi Financial Times, Merkez Bankası Başkanı Süreyya Serdengeçti’nin basın toplantısına dikkat çekerken Türkiye’nin enflasyon ile mücadele stratejisinin son aşamasını açıkladığını belirtti. 
     Serdengeçti tarafından açıklanan değişikliklerin onyıllarca süren yüksek enflasyon ve arka arkaya gelen finansal krizlerden sonra Türkiye’nin fiyat istikrarına geçişine vurgu yapmayı amaçladığını kaydeden gazete, bu değişikliklerin ayrıca Türkiye’yi borç ödemleri konusunda uçurum kenarına getiren finansal krizden sonra para politikasında uygulamaya konulan reformun son aşamasını oluşturduğunu yazdı. 
     2002 yılının başında yüzde 70’in üzerinde bulunan 
     yıllık enflasyonun bu yıl kasım ayı itibariyle yüzde 7.6’ya gerilediğine dikkat çeken gazete, faiz oranlarının bu yıl dokuz defa indirildiğine işaret etti. Financial Times, artan tutarda yabancı sermayeyi çeken ekonominin sağlığı konusundaki iyimserliğin Türk lirası ve tahvilleri üzerindeki etkilerine de vurgu yaptı. Gazete, şunları yazdı "Analistler, resmi enflasyon hedeflenmesine geçişin özellikle Türkiye’de son dönemde elde edilen düşük enflasyon ortamını sağlamlaştırmak için yapıldığını söylüyorlar. Bu, dört yıllık enflasyon ile amansız mücadele, yapısal reformlar, bankacılık sektörünün yeniden yapılandırılması ve ülkenin AB’ye katılmasına sağlayabilecek üyelik müzakerelerinin açılmasından sonra başarıldı." 
     
</TEXT>
</DOC>
