<DOC>
<DOCNO> 406483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sonspo13.html </URL>
<DATE> 2005/12/25/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
İkinci Lig B Kategorisi'nde sezon sona erdi... 
</HEADLINE>
<TEXT>

     İkinci Futbol Ligi B Kategorisi'nde sezon, 5 grupta bugün yapılan maçlarla sona erdi. 
     Karşılaşmalar sonrasında gruplarında ilk iki sırayı alan takımlar İkinci Futbol Ligi A Kategorisi'ne çıkmak için Yükselme Grubu'nda mücadele etme hakkını kazandı. 
     Kasımpaşaspor, Kartalspor, Bucaspor, Alanyaspor, Eskişehirspor İnegölspor, Gençlerbirliği ASAŞ Spor, Ünyespor, Kahramanmaraşspor ve Siirtspor Yükselme Grubu'nu oluştururken, gruplardaki diğer takımlar ise klasman grubunda yer aldı. 
     Futbol Federasyonu Talimatnamesi'ne göre, Yükselme Grubu'nda mücadele edecek 10 takımdan ilk iki sırayı alacak 2 takım İkinci Lig A Kategorisi'ne doğrudan yükselecek. 3, 4, 5, 6, 7, ve 8. sırayı alacak takımlarla, klasman gruplarında ilk 2 sırayı alacak 10 takımla birlikte 16 takım tek maçlı eleme sistemiyle tarafsız sahada karşılaşacak ve 1 takım daha İkinci Ligi A Kategorisi'ne yükselmeye hak kazanacak. 
     
</TEXT>
</DOC>
