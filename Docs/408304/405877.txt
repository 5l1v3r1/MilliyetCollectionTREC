<DOC>
<DOCNO> 405877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/spor/spo08.html </URL>
<DATE> 2005/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
All-Star Memo 
</HEADLINE>
<TEXT>


NBA'de bu yıl kariyerinin en başarılı sezonunu geçiren Mehmet Okur, All Star olma yolunda ilerliyor. Çinli Yao Ming'in sakatlığı Memo'nun yolunu açabilir 

NBA'YE YAKIN PLAN METE AKTAŞ 


Eğer NBA bir gösteri ise, sezon ortasında yapılan ve dünyanın en iyi 24 oyuncusunu bir araya getiren geleneksel All-Star maçı bu gösterinin en görkemli noktasıdır. Ancak NBA'in son yıllarda All-Star maçında Doğu ve Batı Karmaları'nda ilk beş başlayacak oyuncuları belirleme hakkını Amerikan halkının tekelinden alıp internet vasıtasıyla tüm dünya vatandaşlarına vermesiyle birlikte oyların kalitesinde bir düşüş olduğu da bir gerçek. 

İnternetin gücü 
Zaten öyle olmasa arkasına 1.2 milyarlık Çin Halk Cumhuriyeti'ni ve ülke dışında yaşayan milyonlarca Çinli'yi almış olan Yao Ming'in son 3 sezondur All-Star oylamasında yer alan en iyi oyuncu olmamasına rağmen en çok oyu alan oyuncu olup ilk beş başlama onurunu yaşamasını ve bu sezon da 2006 NBA All-Star maçı için yapılmakta olan oylamanın ilk sonuçlarına göre tüm NBA oyuncuları arasında bir kez daha 1. sırada yer almasını başka nasıl açıklayabiliriz ki 
Houston Rockets'ın 2.26 m'lik Çinli pivotu Ming 19 Şubat 2006 günü Houston'da oynanacak 55. All-Star maçı için yapılmakta olan oylamada şu ana kadar aldığı toplam 729.178 oy ile, oylamadaki en yakın rakibi Cavaliers oyuncusu LeBron James'e yaklaşık 65 bin oy fark atmış durumda. 
Gelelim bu yılki oylamanın bizim açımızdan ilginç olan tarafına. Utah Jazz formasıyla bu sezona iyi bir çıkış yakalayan Mehmet Okur, Batı Konferansı pivotları arasında Yao Ming ve Denver'ın başarılı pivotu Marcus Camby'nin 250.312 oy arkasından aldığı toplam 99.354 oyla 3. sırada yer alıyor. 

Memo bizi Houston'a götür 
Peki Mehmet Okur All-Star maçında ilk beş başlayabilir mi Zor, ama imkansız değil. Zira Yao Ming şu anda sakat ve pazartesi günü ayağından ciddi bir ameliyat geçirdi. Sahalara dönüşünün en iyimser ihtimalle 6 haftayı bulacağı söylenen Ming'in 19 Şubat'ta Houston'da oynanacak 55. All Star maçına kadar sahalara dönememe ihtimali bulunuyor. Ming'in arkasından 2. sırada yer alan Marcus Camby de, çarşamba akşamki Wizards maçından önceki son 3 maçını sağ el serçe parmağındaki sakatlık yüzünden kaçırmıştı. Camby sahalara döndü dönmesine ancak 31 yaşındaki oyuncunun kariyerine baktığımızda 9 yılda toplam tam 216 maçta sakatlıklar yüzünden forma giyemediğini görüyoruz. 
Yani olası sakatlıklardan dolayı Mehmet Okur'u Batı'da ilk beş başlarken görürsek şaşırmayalım. Ayrıca Yao Ming'in yerine Camby'nin ilk beş başlaması durumunda bile Memo'nun All-Star olma şansının yüksek olduğunu belirtelim. All-Star'da oynayacak diğer oyuncuları coachlar seçtiği için Mehmet'in istikrarını koruduğu takdirde Batı kadrosuna seçilmesi içten değil. Doğal pozisyonu power forvet olan Mehmet'in en büyük şansı ligde kaliteli uzun sıkıntısı yaşandığı bir dönemde All Star oylamasında pivot kategorisinde yer alması. İnşallah istikrarını sürdürür de Memo'yu All Star'da görme şansını yakalarız. 
Bu arada 22 Ocak 2006 tarihine sürecek olan All-Star oylamasına basketbolseverler http www.nba.com allstar2006 asb eng ballot.html adresinden katılıp oylarını kullanabilirler. Oy pusulaların 19 dilde hazırlandığını ve aralarında Türkçe dil seçeneği olduğunu ve http www.nba.com allstar2006 asb tur ballot.html adresinden Türkçe oy pusulasına ulaşılabileceğini hatırlatalım. 

Dubleci Memo 

Mehmet Okur'lu Utah, Boston'a deplasmanda 101-89 yenilip, son 4 maçtaki 3. yenilgisini alırken, triple double'ın eşiğinden dönen Memo'nun 23 sayı, 11 ribaund 7 asist 2 top çalma 1 blokluk muhteşem performansı yenilgiyi engelleyemedi. Hidayet'in formasını giydiği Orlando ise sahasında New Jersey Nets'e 96-85 yenilirken benchten gelen Hido maçı 10 sayı 3 asist 2 ribaund ile tamamladı. 
Oynanan toplam 9 maçın 4'ünü deplasman takımlarının kazandığı gecede diğer maçlarda alınan sonuçlar ise şöyle 

Philadelphia-Golden State 111-100 
Indiana-L.A.Clippers 97-75 
New York-San Antonio 96-109 
Memphis-Portland 89-79 
Minnesota-New Orleans 88-69 
Houston-Toronto 81-94 
Denver-Washington 110-116 

EN ÇOK OY ALAN 10 OYUNCU 1- Yao Ming Hou. 729,178 2- LeBron James Cle. 665,849 3- Kobe Bryant LAL 664,744 4- Shaquille O'Neal Mia 646,085 5- Allen Iverson Phi 638,999 6- Tracy McGrady Hou 600,507 7- Steve Nash Phx. 562,846 8- Dwyane Wade Mia. 479,774 9- Kevin Garnett Min. , 469,497 10- Tim Duncan S.A. , 456,017 

BATI KONFERANSI PİVOTLARI 1- Yao Ming Hou. 729,178 2- Marcus Camby Den. 250,312 3- Mehmet Okur Uta. 99,354 4- Erick Dampier Dal. 71,659 5- Chris Mihm LAC 53,553 

Ne dedin, ne dedin 
" İnsanların beni eleştirmesine bir şey demiyorum ama bazı tipler var ki onların bana dil uzatması, beni ayıplaması beni çileden çıkartıyor. Magic Johnson kalkmış benim için "Artest'e ikinci bir şans verilmemeli" diyor. Bu birisinin çıkıp "Magic, karın sana ikinci bir şans vermeli mi " diye sormasına benzer. Hangimizin ki daha kötü bir davranış Benim ikinci bir şans istemem mi, yoksa Magic'in karısını aldatması mı " Indiana'dan takasını isteyen ancak şu sıralar bu konuda geri adım atmışa benzeyen Ron Artest ortalığı karıştırmaya devam ediyor. Artest, kendisini savunmak için katıldığı bir radyo programında kendisini eleştiren eski NBA yıldızı Magic Johnson'a verdi veriştirdi ve açıkçası biraz da belden aşağı vurdu. 


</TEXT>
</DOC>
