<DOC>
<DOCNO> 408297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sonyas02.html </URL>
<DATE> 2005/12/31/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Her yerde babalar vardı 
</HEADLINE>
<TEXT>

     Uğur Vardan-Radikal 

2005'te perdeyi babalar kapladı. Yılın öne çıkan filmleri 'Dönüş', 'Gönül Yarası', 'Babam ve Oğlum', konularını hep babalar ve çocukları teması etrafında oluşturdu. 
     Tavan arasındaki ansiklopedinin sayfaları arasına iliştirilmiş soluk fotoğraftaki adam, bir gün ortaya çıkıp hayatlarına karışırsa ne olur .. Ivan, ağabeyi Andrey'le birlikte kendileri için silik olan bir figürle, ergenliklerinin başında yeniden karşılaşıyor ve hesaplaşma işte tam bu noktada başlıyordu. Bence bu sezonun en muhteşem filmi olan 'Dönüş' Vozvrashcheniye , babalar ve oğulları üzerineydi. Eski bir tiyatro oyuncusu ve TV yönetmeni olan Andrey Zvyagintsev'in imzasını taşıyan yapım, yüzeydeki ve derindeki dertleriyle, biraz da babasını arayan bir toplumun sesine kulak veriyordu. 
     'Sen hep öğrencilerini bizden daha çok sevdin baba.' Kızı Piraye de, babası N zım öğretmenle hesaplaşırken bu cümleyi kuruyordu, Yavuz Turgul'un 'Gönül Yarası'nda. İstiklal Savaşı gazisi ve N zım Hikmet hayranı bir babanın oğlu olan ki ismi de şairden mülhemdir N zım, doğuda geçen onca yılın ardından emekli olduktan sonra bavuluna doldurduğu kitaplarla doğup büyüdüğü topraklara dönüyordu. Film, kırık bir aşkın yanı sıra bir babanın evlatlarıyla da hesaplaşmasıydı aynı zamanda. 
     Fonda 12 Eylül vardı ve 'ihtilal', çıkış noktasından finaline kadar da hik yeden gölgesini eksik etmiyordu. Ama kareleri askeri bir darbeyle ya da demokrasiye yapılan müdahaleyle hesaplaşmanın ötesinde, bir baba-oğul ödeşmesi dolduruyordu. Sadık, küçük oğlu Deniz'le birlikte üzerine gelen onca yükün altında ezildikçe, çareyi baba ocağına dönmekte buluyordu. Ne var ki burada da yaptığı seçimlerden dolayı kendisine küsen babası Hüseyin, her fırsatta geçmişi unutmadığını gösteriyordu oğluna. Kısaca Irmak'ın 'Babam ve Oğlum'unda da dertler aynıydı... 
     
     Anakin de baba oldu 

     Bitmedi... Daha doğrusu, efsane bitti ama babayla hesaplaşma bitmedi. George Lucas'ın artık kabak tadı veren ünlü serisi 'Star Wars'ta son sayfa çevrilip 'Bölüm III Sith'in İntikamı'yla daire tamamlanırken ya da şöyle söyleyelim Anakin Skywalker, Darth Vader'a dönüşürken yine ortada bir 'baba' denklemi vardı, seyirci olarak bizden çok Luke Skywalker ve Prenses Laila'nın önlerine atılan... 
     Evet, 2005'te perdeye tek bir tema damgasını vurdu... İçeride dışarıda herkes bilinçaltındakileri kıyıya vururken, biraz da Freud'un öğretilerine sırtını dayadı ve baba figürünü masaya yatırdı. Açıkcası fena da olmadı. Özellikle Irmak'ın 'Babam ve Oğlum'u Türk sineması adına, 'modern zamanlarda melodramın yeniden tanımı'na dönüştü. Öte yandan Antalya'da da uluslarası bir kimlik için arayışlara başlandı. Ayrıca Antalya, jüri kararlarıyla da tartışıldı. Gençliğe prim tanıyan seçimler, potanın dışında kalanların eleştiri oklarına hedef oldu. Malum, her seçim kendi jürisini bağlar ama bence 'Türev' abartıldı. Lakin asıl abartı seyirci kanadından geldi. 80 sonrası kuşaktan 20-30'lu yaşlara ait bir grup küçük burjuvayı anlatan Ulaş İnaç'ın filmi, dört haftada 4 bin 44 kişi tarafından izlendi. Kendilerini anlatan bir filme bile bu denli ilgisizlik... Kim bilir 'Biz izlemeyiz, yaşarız'ın ifadesi bu sayılar ya da aşırı boyuttaki duyarsızlığın resmi yoldan ilanı. Öte yandan hemen her festivalde yarışan, eleştirmenlerin çok beğendiği, Reha Erdem'in 'Korkuyorum Anne'si ise bir türlü gerçek yerini bulamadı ve acıdır ki, henüz gösterime bile çıkamadı. 
     Sinemayı, rakamlar sevdirmez. Rakamlar, yapımcıların işidir. Ama artık, yedinci sanat 'box-office' listelerinin de meydan muharebesi anlamına geliyor. 2005'te Türk yapımları, eskilerin deyimiyle 'ecnebi' filmlerine gişede fark attı. 'Tüm ülke Avrupa Birliği macerasıyla yatıp kalkarken, iş salonlara adım atmaya gelince birden refleksler farklılaşıyor. Seyirci bu, zevkine karışamayız ama vizyona giren 27 adet 'Made in Turkey' filmden, bence elle tutulabilecek olanları altı-yediyi geçmiyordu. 
     Yabancılar kanadında ise 500 bin barajını atlayan üç film var 'Harry Potter-Ateş Kadehi', 'Cennetin Krallığı' ve 'Dünyalar Savaşı.' Serinin son adımı 'Bölüm III Sith'in İntikamı' bile 350 bine ulaşamamış. Neyse, sayıları bir kenara bırakırsak kaydadeğer bir toplam vardı 2005'te. 'En iyiler' listesini aşağıda bulabilirsiniz. Bu listeye 'Gece Nöbeti', 'Gözlerimi de Al', 'Eğitmenler', 'Crash', 'Vera Drake', 'Kaplumbağalar da Uçar', 'Kapı Komşusu', 'Anthony Zimmer', 'İçimdeki Deniz' ve 'Cennetin Krallığı' gibi filmler de eklenebilir. 
     
     Yılın en iyi 10 filmi 

     

1. Dönüş Vozvrashcheniye Andrey Zvyagintsev . 2. Daha Yaklaş Closer Mike Nichols . 3. Sideways Alexander Payne . 4. Çöküş Downfall Oliver Hirschbiegel . 5. Tutku Nehri Young Adam David Mackenzie . 6. Bir Dilim Suç Layer Cake Matthew Vaughn . 7. Babam ve Oğlum Çağan Irmak . 8. Gelinler Brides Pantelis Voulgaris . 9. Yaz Aşkım My Summer of Love Pawel Pawlikowski . 10. Parlayan Hançerler House of Flying Daggers Zhang Yimou ,      
     En kötü 10 film 

     

1. Ayın Karanlık Yüzü Biket İlhan . 2. Kiralık Sevgili-The Wedding Date Clare Kilner . 3. Sinema Bir Mucizedir M. Ün-T. Başaran . 4. Banyo Yön Mustafa Altıoklar . 5. Hırsız Var Yön Oğuzhan Tercan . 6. Balans ve Manevra Yön Teoman . 7. Vay Kaynanam Vay Monster in Love Robert Luketic . 8. Suda Yaşam Wes Anderson . 9. Cevapsız Arama 2 One Missed Call 2 Renpei Tsukamoto . 10. Cevap Ver Nel Mio Amore S. Tamaro .      
</TEXT>
</DOC>
