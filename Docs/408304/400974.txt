<DOC>
<DOCNO> 400974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sondun31.html </URL>
<DATE> 2005/12/06/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
KKTC'deki emlak düzenlemesine Rumlardan misilleme 
</HEADLINE>
<TEXT>

     KKTC'nin hazırladığı ve Kıbrıslı Rumların 1974 sonrasında Kuzey Kıbrıs'ta bıraktığı taşınmaz ve taşınır mallarının iadesini, takasını ve tazminini öngören yasa tasarısına Rumlardan misilleme geldi. 
     Bir Rum milletvekili, KKTC'nin hazırladığı yasa tasarısı çerçevesinde KKTC makamlarına başvuracak Rumlara para ve hapis cezası öngören yeni yasa önerisini Rum meclisine sundu. 
     Simerini gazetesinin haberine göre, Avrupa Partisi EURO.KO milletvekili ve avukat Hristos Kliridis'in sunduğu yasa önerisiyle KKTC'deki mahkemelere, gerek mallarını geri almak gerek tazminat talep etmek için başvuracak Kıbrıslı Rumların 4 yıla varan hapis cezasına çarptırılmaları öngörülüyor. 
     Gazeteye göre, yasa önerisi, KKTC'deki mahkeme veya makamlara başvuruda bulunacak Kıbrıslı Rumların 4 yıl hapis veya 20 bin Kıbrıs Lirası KL ya da her iki cezaya birden çarptırılabilmelerini kapsıyor. 
     
</TEXT>
</DOC>
