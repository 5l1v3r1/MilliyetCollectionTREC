<DOC>
<DOCNO> 406570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/siyaset/axsiy02.html </URL>
<DATE> 2005/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç Yasaklar bitecek 
</HEADLINE>
<TEXT>


TBMM Başkanı '163'ten sürgüne gittim. Şimdi o maddeden dava açacak savcı, ceza verecek h kim yok. Halkımıza özgürlükleri takdim edeceğiz' dedi 

GAZİANTEP AA 


TBMM Başkanı Bülent Arınç, aralarında Orhan Pamuk'un da bulunduğu yazarların "Türklüğe hakaret" suçlamasıyla yargılanması tartışmalarında hükümetin "değiştirilmeyeceğini" açıkladığı Türk Ceza Kanunu'nun 301. maddesini eleştirdi. 
Düzenlemeyi, eski TCK'nın laikliğe aykırı propagandayı yasaklayan 163. maddesine benzeten Arınç, "Terör ve şiddetle doğrudan bir ilişki kurmazsanız veya onu doğrudan kullanmazsanız, istediğinizi söyleyebilirsiniz. Dünyada gelinen nokta budur" dedi. 

'Kıyamet kopmadı' 
AKP İl Başkanlığı'nca Gaziantep'in düşman işgalinden kurtuluşunun 84. yıldönümü nedeniyle düzenlenen gecede konuşan Arınç , kendisinin 1985 yılında 163. maddeden mahk m edildiğini ve Eskişehir'e sürgüne gönderildiğini belirtti. "163. madde kaldırıldığında herkes feryat etti, ancak kıyamet kopmadı" diyen Arınç şöyle devam etti "163, 1985'te vardı, 20 sene sonra artık 163 yok. O konuşmayı bugün de yapsam, bana dava açacak savcı, ceza verecek h kim de yok. Demek ki, biz bir noktaya 20 senede gelmişiz. Bu yoldan dönüş yok. Halkımız korkularından arındırılmış, özgürlükler içerisinde yaşamaya layıktır. Biz o hakkı sonuna kadar inşallah takdim edeceğiz." 

Yazarlara ağır itham 

TBMM Başkanı Arınç, Türkiye'nin Irak politikasını eleştiren köşe yazarlarını "Amerikan üniformalı kalemşorlar" olarak niteledi ve şunları söyledi "Bakmayın öyle birkaç gazetenin, birkaç köşesindeki kalemşorlara. Onlar Amerikan üniforması giymiş, kendini Türk zanneden insanlardır. Biz bu tarihimizle, milletimizle ne yaptığımızı, neyi hedeflediğimizi, kimlerle dost olduğumuzu çok iyi biliyoruz." 

Musevilere kutlama 

ARINÇ , Musevi yurttaşların Hanuka Işıklar bayramları nedeniyle de bir mesaj yayımladı. Arınç mesajında "Musevi vatandaşlarımızın Hanuka bayramlarını en içten dileklerimle kutluyorum" dedi. 


</TEXT>
</DOC>
