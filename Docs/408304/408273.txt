<DOC>
<DOCNO> 408273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sontur12.html </URL>
<DATE> 2005/12/31/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Sivas'ta, ilahiler’ eşliğinde alternatif yılbaşı 
</HEADLINE>
<TEXT>

     Eraydın AYTEKİN Halife YALÇINKAYA SİVAS, DHA 

SİVAS'ta, Anadolu Gençlik Derneği tarafından düzenlenen Mekkenin Fethi’ gecesi, her yıl olduğu gibi bu yıl da yılbaşı kutlamalarına alternatif oldu. 
     Kuran okunarak başlanan gecede, şiir ve ilahiler okundu. Ardından da Mekke'nin fethi filmi izlettirildi. 
     Anadolu Gençlik Derneği Sivas Şubesi tarafından organize edilen Mekke’nin Fethi’ programı, 4 Eylül Spor Salonu'nda gerçekleştirildi. Mekke'nin fethinin 1375'inci yıldönümü nedeniyle düzenlenen ve yaklaşık bin kişinin katıldığı gecede, yine haremlik selamlık uygulaması yapıldı. 
     Kur'an okunarak başlayan gecede konuşan Anadolu Gençlik Derneği Genel Başkanı İlyas Töngüç, bu tür salon toplantılarını tüm illerde yaptıklarını ve 6 milyon insana ulaştıklarını söyleyerek şöyle konuştu Bizler milli duygulara sahip çıkmak için gayret gösteriyoruz. Mekke'nin fethinin 1375'inci yılını bir kez daha coşku içerisinde kutluyoruz. Sevgili peygamberimizin ümmetine yakışan kutlama, fethin kutlanmasıdır'' dedi. 
     Şiir dinletisinin ardından dernek tarafından hazırlanan Mekke'nin fethi filmi, slayt gösterisi olarak salondakilere izletirildi. Ardından ise Orhan Karaoğlu adlı bir sanatçı ilahi tarzında konser verdi. Programa katılanlar arasında kara çarşaflı kadınların yoğunluğu dikkatleri çekti. 
     
</TEXT>
</DOC>
