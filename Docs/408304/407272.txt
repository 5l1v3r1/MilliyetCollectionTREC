<DOC>
<DOCNO> 407272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sondun14.html </URL>
<DATE> 2005/12/28/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Putin'e darbe 
</HEADLINE>
<TEXT>

     BBC TÜRKÇE 

      Rusya lideri Putin'in başdanışmanlarından birinin 'Rusya artık özgür bir ülke değil' diyerek istifa etmesini İngiliz gazeteleri sayfalarına taşıdı. Daily Telegraph, Rusya'nın ilk kez sanayileşmiş ülkelerden oluşan G-8 grubunun dönem başkanlığını devralmasına günler kalmışken, böyle bir istifanın gelmesinin büyük bir utanç yarattığını kaydediyor. 
     "Andrey İllarionov, uluslararası toplum önünde prestij sahibi bir kaç yetkiliden biriydi ve Kremlin'in sert siyasetlerini açıkça eleştirmeye hazır tek yetkiliydi" diye yazıyor Daily Telegraph. 
     Independent Rusya ile Ukrayna arasında kızışan doğal gaz kavgasına dikkat çekiyor. 
     Ukrayna, üç kat zam öngörülen fiyatlar üzerine yaşanan anlaşmazlıkta, Rusya'nın Avrupa'ya kendi limanlarından sattığı doğal gaza el koyma tehdidinde bulunurken, Rusya böyle bir adımın ya da filosunun limanı kullanma bedellerini artırmanın "ölümcül" sonuçları olabileceğini belirtiyor. 
     Bu durumda Avrupa'da bir enerji sıkıntısı da yaşanabileceği kaydediliyor. 
     
</TEXT>
</DOC>
