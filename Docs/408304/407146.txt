<DOC>
<DOCNO> 407146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sonyas08.html </URL>
<DATE> 2005/12/27/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Angelina Jolie-Brad Pitt çifti yeni yıla evli girecek 
</HEADLINE>
<TEXT>

     NAFİZ ALBAYRAK Boston DHA 

      ÜNLÜ yıldızlar Brad Pitt ile Angelina Jolie’nin, yılbaşı gecesi sürpriz bir düğünle dünya evine gireceği önü sürüldü. 
     Magazin haberleri ile gündemi belirleyen internet sitelerinden biri olan Digital Spy, Brad Pitt’in, Angelina Jolie’nin evlatlık çocukların adlarının Zahara Jolie-Pitt ve Maddox Jolie-Pitt olarak değiştirilmesi ve çocukların üvey babası olmak için mahkemeye başvurmasının ardından, çiftin yılbaşı gecesi gizli bir törenle evleneceklerini bildirdi. Life Style dergisi de, Angelina Jolie’nin, Brad Pitt’ten 3 aylık hamile olduğunu, çiftin bir an önce birlikteliklerini resmiyete dökmek istediklerini yazdı. 
     
     JOLIE 3 AYLIK HAMİLE 
     Jolie’nin, çekimlerine 2 ay ara verilen ’The Good Shepherd’ adlı filmin setine geri dönüşünde, set görevlilerinin Jolie’deki değişikliğin farkına vardığını belirten dergideki haberlere göre, önceki çekimlerde Jolie’nin bedenine uyan kostümlerin verilen aradan sonra ünlü oyuncuya küçük gelmesi, Jolie’nin Pitt’ten hamile kaldığı yolundaki söylentileri doruğa çıkardı. Dergideki yazıda, "Kostümler Angelina’nın hamile bedenine uygun duruma getirilmek için yeniden düzenlendi ya da değiştirildi. Bazı giysiler de atılmak zorunda kaldı. Çekimler sırasında hamile olduğu açıkça nelli olan Jolie, birkaç kez fenalık da geçirdi" dendi." Yılbaşı gecesi evlenecekleri öne sürülen Pitt ile Jolie’nin beraberliği ’Mr. Mrs. Smith’ filminin setinde başlamıştı. Pitt ile eski eşi aktris Jennifer Aniston bu yılın ocak ayında ayrılık kararı almış, mart ayında boşanma davası açan Aniston, ekim ayında eşinden boşanmıştı. Brad Pitt, Aniston’la boşanmalarının nedeninin Jolie olmadığını söylemişti. 
     
</TEXT>
</DOC>
