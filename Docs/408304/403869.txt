<DOC>
<DOCNO> 403869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/magazin/axmag01.html </URL>
<DATE> 2005/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Mücadele' umudu Meclis'te yeşerdi 
</HEADLINE>
<TEXT>


Korsanla mücadeleye destek aramak için Meclis'e giden sanatçılar umutlu Çarşamba günü Ankara'da iki bakanla birlikte sorunu masaya yatıracaklar 

YAŞAR ÇAKMAK - İLKNUR GÜLMEZ 

Önceki gün korsan ürünlerle mücadeleye destek istemek için TBMM'yi ziyaret eden sanatçılar, görüşmeden umutlu ayrıldı. Sanatçılar, Başbakan Recep Tayyip Erdoğan'ın talimat verdiği Kültür ve Turizm Bakanı Atilla Koç ve Adalet Bakanı Cemil Çiçek ile çarşamba günü Ankara'da yeniden bir araya geleceklerini açıkladı. 
TBMM'ye giden sanatçılar arasında yer alan Orhan Gencebay, "AKP Grubu'nda çiçekler açtı, Başbakan'a sorunlarımızı bağıra bağıra anlattık" derken şöyle konuştu 
"Deniz Baykal bu işin peşini bırakmayacağını söyledi. Erkan Mumcu da sorunlarımızı bildiği için 'Nerde kalmıştık' diye başladı." 

'Tek yürek olduk' 
Görüşmeyle ilgili diğer sanatçılar da şunları söyledi 
Gülben Ergen Başbakan Erdoğan bize söz verdi. Hırsızlar artık eserlerimizi saygısızca gözlerimizin önünde satamayacaklar Yan yana geldik, el ele verdik, yorulduk ama başardık. 
Ebru Gündeş Bu camianın insanları tek yürek olup oraya gittik. Biz kendimizden önce arkamızda çalışan ve bu işe emek verenler için ordaydık. Bugüne kadar yapılan en büyük çalışmaydı. 
Yavuz Bingöl Yasa var ama uygulamada problem çıkıyor. İhtisas mahkemeleri kurulmalı. Sonuçlanmamış birçok dava var. Korsanın yanı sıra internetteki mp3'lere el atılmalı. 
Alişan Ekonomik durumu olmayan vatandaşlarımız korsan alıyor deniliyor ama ben Nişantaşı'nda birçok sosyetik ismi CD tezg hlarının önünde alışveriş yaparken gördüm. 

Bedelli de çıkıyordu 

ANKARA Milliyet 
Sanatçılar, önceki gün TBMM'de renkli görüntülere imza attı. Alişan, Başbakan Erdoğan'dan korsanla mücadele sözü aldıktan sonra İbrahim Tatlıses'e "Bir saat daha kalsak bedelli askerliği de çıkarırdık" dedi. Yavuz Bingöl, Suavi'ye "İzmir milletvekili, sakalını kes bakalım artık" diye seslendi. Bunun üzerine Suavi, "Ben onun yerine şiir okuyayım" diyerek, anne temalı bir şiiri okudu. Selami Şahin, "Çılgınım" şarkısıyla sanatçıları neşelendirdi. 


</TEXT>
</DOC>
