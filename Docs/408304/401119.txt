<DOC>
<DOCNO> 401119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sontur10.html </URL>
<DATE> 2005/12/06/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Emektar 'udi'ye çarpan otomobilin sürücüsü kaçtı 
</HEADLINE>
<TEXT>

     
     Özcan TİKİT- Lokman DAĞ İZMİR, DHA 
     
İZMİR'in Güzelbahçe İlçesi'nde emektar udilerden Udi Atom Rıza’ olarak bilinen 74 yaşındaki Rıza Mamay'a sürücüsünün kimliği belirlenemeyen otomobilin çarpması sonucu öldü. Mamay'a çarpan sürücü kaçtı. 
     Kaza, saat 23.30 sıralarında Mithatpaşa Caddesi 1'nci Liman karşısında meydana geldi. Narlıdere yönüne giden sürücüsünün kimliği belirlenemeyen beyaz renkli 06 AT 2221 plakalı Hyundai Accent marka otomobil yolun karşısına geçmek isteyen yaya 74 yaşındaki Rıza Mamay'a çarptı. Mamay'a çarpan otomobil olay yerinden kaçarken, çarpmanın etkisiyle elindeki uduyla metrelerce ileriye fırlayarak yere düşen Mamay, ağır yaralandı. Mamay'ı, yolun karşı tarafında kendisini bekleyen 30 yıllık iş arkadaşı bağlama ustası Doğan Balur, Dokuz Eylül Üniversitesi Tıp Fakültesi Hastanesi'ne kaldırdı. Mamay'ın yıllardır yanından ayrımadığı udu da olay yerinde kırılmış halde bulundu. 
     
     ÖLÜM İKİNCİ KAZADA YAKALADI 
     Hastanede yapılan tüm müdahalelere rağmen Rıza Mamay kurtulamayarak hayatını kaybetti. Güzelbahçe, Seferihisar ve Urla'daki gazinolarda ud çalan Mamay'ın ölüm haberini alan arkadaşı Doğan Balur, gözyaşlarını tutamadı. Seferihisar'da dört yıl önce geçirdiği trafik kazasında da Mamay'ın kalçasına platin takıldığı öğrenildi. Mamay'ın arkadaşı Balur, Ne yazık ki bu sefer kurtulamadı'' dedi. 
     Polis kaçan sürücünün kimliğini belirlemeye çalışarak soruşturma başlattı. 
     
</TEXT>
</DOC>
