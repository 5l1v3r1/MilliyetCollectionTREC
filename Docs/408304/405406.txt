<DOC>
<DOCNO> 405406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonspo04.html </URL>
<DATE> 2005/12/21/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Konyaspor ceza aldı, Cimbom sevindi 
</HEADLINE>
<TEXT>

     Futbol Federasyonu Profesyonel Futbol Disiplin Kurulu PFDK , Sivasspor ve Konyaspor’a birer maç saha kapama cezası verdi. 
     Kurul, bugün yaptığı toplantıda, 11 Aralık’ta Sivas’ta yapılan Sivasspor-Konyaspor maçında sahada meydana gelen olaylar nedeniyle iki kulübe de birer maç saha kapama cezası uyguladı. 
     Sivasspor-Konyaspor arasında yapılan ve 1-1 berabere sona eren maçın ardından iki takım taraftarları arasında olaylar çıkmış, olaylarda 3 taraftar, 2 stat görevlisi ve 1 polis çeşitli yerlerinden yaralanmıştı. 
     
     CİMBOM'A PİYANGO 

     PFDK’nın dün açıkladığı cezalar sonrası Galatasaray’a piyango vurdu. Tahkim Kurulu kararı bozmadığı takdirde Konyaspor cezasını ikinci yarının ilk haftasındaki Galatasaray maçında çekecek. Bu karşılaşma tarafsız sahada oynanacak. Çünkü 13-17 Ocak’ta oynanması gereken Türkiye Kupası maçları 25 Ocak-15 Şubat tarihlerine ertelendi. Erteleme olmasaydı, Konyaspor Türkiye Kupası maçında cezasını çekecek, Galatasaray maçını evinde oynayacaktı. 
     
     DİĞER CEZALAR 

     Futbol Federasyonu Profesyonel Futbol Disiplin Kurulu PFDK , İkinci Lig A Kategorisi’nde mücadele eden Mersin İdmanyurdu’na, 1 maç seyircisiz oynama, 1 maç da saha kapama cezası verdi. 
     Kurul, 11 Aralık’ta yapılan Mersin İdmanyurdu-Altay maçında meydana gelen saha olayları nedeniyle Mersin İdmanyurdu’nu cezalandırırken, bu takımın futbolcularından Birant Yaytaş ve Selim Özer’e 4’er maç müsabakalardan men, yöneticiler Aydın Oğuz ve Ahmet Güney’e de 6’şar ay hak mahrumiyeti cezası verildi. 
     Kurulun verdiği öteki cezalar şöyle 
     2 maç seyircisiz oynama Gölcükspor. 
     1 maç saha kapama Elazığspor. 
     7 maç Alaattin Arslan Karşıyaka Antrenörü . 
     5 maç Recep Biler Karşıyaka . 
     3 maç Emre Güsar Karşıyaka , Yaşar Kabakçı Kardemir Karabükspor . 
     2 maç Şinasi Ev Beykoz 1908 , Osman Turut Beykoz 1908 Antrenörü . 
     3 ay hak mahrumiyeti Nazmi Yıldız Elazığspor Futbol Şube Sorumlusu . 
     10.000 YTL Karşıyaka. 
     8.000 YTL Mardinspor. 
     7.500 YTL Trabzonspor. 
     6.000 YTL Kayseri Erciyesspor, Kocaelispor. 
     5.000 YTL Fenerbahçe. 
     3.000 YTL Vestel Manisaspor. 
     2.000 YTL Antalyaspor, Beykoz 1908. 
     1.500 YTL İstanbul Büyükşehir Belediyespor, Kartalspor. 
     1.000 YTL Çanakkale Dardanelspor, Bucaspor, Aydınspor, Giresunspor, Siirtspor, Kasımpaşa. 
     
</TEXT>
</DOC>
