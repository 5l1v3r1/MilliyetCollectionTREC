<DOC>
<DOCNO> 406539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/astro/index.html </URL>
<DATE> 2005/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kararlı hareket edebiliriz 
</HEADLINE>
<TEXT>


Akrep burcundaki Ay kararlı hareket edebileceğimizi, özellikle öğle saatlerinde işle ilgili konularda daha rahat ilerleyebileceğimizi göstermekte. Gün içinde sezgilerimizden yararlanabiliriz. 
Koç'lar enerjilerini verimli kullanmaya çalışmalı. Duygusal huzursuzluktan fazla etkilenmeden, bekledikleri paralarla ilgili konulara yönelmeliler. Boğa'lar hayata ve ilişkilere bakış açısında biraz daha iyimser olmaya çalışmalı. Ortaklaşa konularda ise duygular ve yaratıcı yanlarını kullanabilecekleri güzel şartlar bulunuyor. İkizler duygusal heyecandan uzak kalmalı ve kendilerini işlerine vermeliler. Tamamlanması gereken konulara daha hevesli yaklaşmalarında fayda var. Yengeç'ler yaratıcı enerjilerine güvenmeliler. Yenilikler denemeleri bu konuda onlara yardımcı olabilir. Bu arada çocuklarla ilgili yeni sorumluluklar dikkat çekebilecek. Aslan'lar pek huzurlu değiller. Onları duygusal açıdan harekete geçirecek konular ortaya çıkabilir. Yakınlarla ilişkileri dikkat isterken, eve ait konularda yeni sorumluluklar almak zorunda kalabilirler. Başak'lar düşünceleri ile ilgi toplayacaklar. Yakın bçevreleri ile alakalı konular ve kardeşlerle ilgili konularla uğraşmak durumundalar. Terazi'ler parasal konularda değişik düşünceler içindeler ama, risk almaktan kaçınmalılar. Zira bugünlerde bütçelerini zorlayan koşulları aşmaları gerekiyor. Akrep'ler son derece ilgi topluyorlar. İyimserlikleri sayesinde kişisel adımlar ve konularda kararlı olacaklar. İlişkilerinde pozitif yaklaşım sergilemeliler. Yay'lar geçmişe ait konular nedeni ile kendilerini zorda hissediyorlar. Her şeye rağmen yakınların desteği onlara güç ve moral veriyor. Oğlak'lar ileriye dönük değişik düşünceler taşıyorlar. Bu konuda enerjileri ve tutarlı kararları onlara yardımcı olacak. Arkadaşlarla ilişkilerinde yapıcı olmaya çalışmalılar. Kova'lar iş hayatında daha fazla sorumluluk alabilmeli. Bu durum onları zorlasa bile, kendilerini göstermeleri için fırsat olabilir. Balık'lar iyimserlikleri ön planda hareket ediyorlar. Yeni kişilerle tanışmak ve yabancılarla bir araya gelmek onlara çok şey kazandıracak. 


</TEXT>
</DOC>
