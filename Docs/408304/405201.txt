<DOC>
<DOCNO> 405201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/guncel/gun12.html </URL>
<DATE> 2005/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İlknur Özdemir YKY'den ayrıldı 
</HEADLINE>
<TEXT>



Yapı Kredi Kültür Sanat Yayıncılık'ta Temmuz 2004'ten bu yana Yayın Yönetmenliği yapan İlknur Özdemir, görevinden ayrıldığını açıkladı. Konuyla ilgili olarak görüştüğümüz Özdemir, henüz yeni bir yayınevi ile anlaşmadığını ama çalışmaya devam etmeyi istediğini belirtti 
"Elbette bundan sonra da çalışmak istiyorum ama Yapı Kredi Kültür Sanat Yayıncılık'taki görevimden başka bir yere geçmek için ayrılmıyorum. Yapı Kredi'de Koç Holding ile birlikte uzun bir geçiş dönemi yaşadık. Yaklaşık 1,5 yıl sürdü bu. Ben de zaten o dönemde başladım işe. Enis Batur ve Ayfer Tunç, 2004 Nisan'ında yayınevinden ayrılmıştı ben birkaç ay sonra göreve geldim. Ancak bu geçiş dönemi epey uzun sürdü yöneticiler belirlenemedi. Çalışmalarımızı bu süre içinde iyi bir biçimde götürdük ama şimdi artık daha da başka bir döneme geçiliyor. Raşit Çavaş, daha üst bir kademede görev alacak bu yeni oluşum içinde. Ben o dönemde yer almak istemedim." 



</TEXT>
</DOC>
