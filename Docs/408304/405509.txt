<DOC>
<DOCNO> 405509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonyas17.html </URL>
<DATE> 2005/12/21/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Hitler'in suluboya tabloları açık artırmada 
</HEADLINE>
<TEXT>

     Nazi diktatör Adolf Hitler'in suluboya tabloları, internetteki açık arttırma portalı E-bay'in Avusturya sitesinde satışa sunuldu. 
     Avustruya'da yayımlanan Standart Gazetesi, diktatörün, ''Münih'' adlı tablosunun başlangıç fiyatının 2100 Avro olduğunu, ''Bad Gastein'' adlı tablosu içinse 4500 Avro tutarında 25 teklif olduğunu yazdı. 
     Avusturya'da doğan Hitler, ilk gençliğinde ressam olmak istemiş, ancak güzel sanatlar fakültesinin imtihanlarını başaramayarak, bu hayalini gerçekleştirememişti. 
     Bu başarısızlığın ardından Nazi Partisi'ni kuran Hitler, 1933'de seçimleri kazanarak şansölyeliğe getirilmiş ve ''dünyanın seçimle gelen ilk diktatörü'' olarak anılmaya başlanmıştı. 
     Hitler'in resim yeteneği, bu konunun uzmanları tarafından ''vasat'' olarak nitelendiriliyor. Önemli müzayede evleri, diktatörün resimlerini satmayı reddediyor. 
     
</TEXT>
</DOC>
