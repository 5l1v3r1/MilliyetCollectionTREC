<DOC>
<DOCNO> 400515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/sontur14.html </URL>
<DATE> 2005/12/04/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Salatalık tartışması ölümle bitti 
</HEADLINE>
<TEXT>

     Bursa’nın merkez Yıldırım İlçesi’ndeki bir restoranda, salatalık yüzünden çıktığı iddia edilen kavgada 1 kişi tabancayla vurularak öldürüldü. 
     Alınan bilgiye göre, Uğur E’nin 24 Ertuğrulgazi Mahallesi Selçukbey Caddesi’ndeki restoranına, arkadaşlarıyla giden Uğur Ufuk Rodoplu 26 , bir süre alkol aldıktan sonra masaya salatalık getirilmesini istedi. 
     "Salatalık yok" diyen işyeri sahibiyle Rodoplu tartıştı. Bir süre sonra Rodoplu ve arkadaşları restorandan çıkarken, gruptan kimliği belirlenemeyen bir kişi, Uğur E’ye kafa atınca, yeniden tartışma çıktı. Tartışma sırasında restoranda çalıştığı ve işyeri sahibinin yakını olduğu bildirilen E.E. 33 , Rodoplu’nun peşinden koşarak, başına ateş etti. 
     112 Acil Servis ekibince olay yerinde ilk müdahalesi yapıldıktan 
     sonra Yüksek İhtisas Hastanesi’ne kaldırılan Rodoplu’nun yolda hayatını kaybettiği belirlendi. Bu arada, başından yaralanan Uğur E. de aynı hastanede tedavi altına alındı. Zanlının gözaltına alındığı, olayla ilgili soruşturmanın devam ettiği bildirildi. 
     
</TEXT>
</DOC>
