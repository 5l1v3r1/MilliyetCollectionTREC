<DOC>
<DOCNO> 403404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sonsiy12.html </URL>
<DATE> 2005/12/14/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Türkiye, Fehriye Erdal konusunu uluslararası platforma taşıyacak 
</HEADLINE>
<TEXT>

     Türkiye’ye iade edilmediği gibi, Türkiye’de işlediği suçlardan dolayı Belçika’da da yargılanmayan Sabancı suikastı faillerinden Fehriye Erdal ile ilgili sorunun ikili düzeyde çözülememesi üzerine, Türkiye’nin konuyu uluslararası platforma taşımaya karar verdiği bildirildi. 
     Dışişleri Bakanlığı Sözcüsü Namık Tan, haftalık basın toplantısında, Türkiye ile Belçika arasında 1977 tarihli "Tedhişçiliğin Önlenmesine Dair Avrupa Sözleşmesi"nin uygulanmasına ilişkin bir ihtilafın söz konusu olduğunu belirterek, şunları söyledi 
     "Adalet Bakanlığımız, Fehriye Erdal’ın ülkemize iadesi veya Belçika’da yargılanması konusunun, anılan sözleşmenin dokuzuncu maddesi çerçevesinde Avrupa Konseyi Suç Sorunları Komitesi’ne sunulmasına karar vermiştir. Konu hakkında ilgili temsilciliklerimize talimat verilmiştir." Tan, bu süreçlerden bağımsız olarak, Fehriye Erdal ile 10 DHKP-C üyesinin Belçika’ta işlemiş oldukları söç örgütü üyesi olmak, yasadışı patlayıcı bulundurmak, yasaklanmış silah sahibi olmak, aynı şekilde savunma silahları bulundurmak ve sahte isim kullanmak suçlarından dolayı 6 Aralık 2005’te Bruges’da yargılandıklarını hatırlattı. 
     Bruges Ceza Mahkemesi’nde görülen söz konusu duruşmada mahkemenin davaya bakmaya yetkili olduğuna karar verildiğini, esasa ilişkin davanın 23-27 Ocak 2006 tarihleri süresince devam etmesinin beklendiğini belirten Tan, "Erdal ile diğer 10 DHKP-C sanığı aleyhine açılmış olan söz konusu davada, ülkemiz de müdahil taraf olarak bir avukat aracılığıyla temsil edilmektedir" diye konuştu. 
     
</TEXT>
</DOC>
