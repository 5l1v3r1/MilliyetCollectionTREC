<DOC>
<DOCNO> 402190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sonyas20.html </URL>
<DATE> 2005/12/09/ </DATE>
<TIME> 22.20 </TIME>
<AUTHOR>  </AUTHOR>
<HEADLINE>
Çİn'de, son lokomotifin de frenine basıldı... 
</HEADLINE>
<TEXT>

     ''Dünyanın en hızlı büyüyen ekonomisi Çin Halk Cumhuriyeti, son buharlı lokomotifinin frenine asıldı ve bitiş bayrağı sallandı.'' İngiliz Reuters haber ajansının bu girişiyle Çin, İç Moğolistan eyaletinin seyrek meskun alanları bozkır ve otlaklarında ülkenin ''son lokomotifine'' güle güle dedi. 
     Yeni Çin Haber Ajansı Şinhua'nın bildirdiğine göre, Jitong Devlet Demiryolları İşletmesi Genel Müdür Yardımcısı Sü Nan, ''Tüm Çin'de artık motorinli-elektrikli lokomotiflerin yanında bu emektarlara gerek kalmadı'' dedi. 
     Sü Nan, ''Buharlı lokomotif çağın sanayi atılımlarının en önemli simgelerinden biriydi. Artık yeni içten yanmalı mazotlu motorlar veya elektrikli motorlar bunların yerini aldı'' diye hatırlattı. 
     Bir milyar 350 milyonla dünyanın en büyük nüfusuna sahip ülkesi Çin'de son kömürlü lokomotifi hizmetten kaldıran Jitong Devlet Demiryolları'nın lokomotifleri, 10 yıl önce yüzde 95 oranında kömürlüydü. İç Moğolistan'da yarı özelleştirilmiş Jitong demiryolu hattı 1200 km. 
     Çin'in kuvvetli sınai donanımı, son kömürlü lokomotifi 20 yıl önce imal etti. Jitong işletmesi, bugün hizmetten kaldırılan son 27 buharlı lokomotifle birlikte eski lokomotiflerin turizmde kullanılacağını bildirdi. 
     Çin, uzun yıllar tüm enerji ihtiyacında yüzde 60 kömüre bağımlıydı. Mao'dan sonra ülkenin ''İkinci Serdümeni'' olan Dıng Şiaoping'in 1904-1997 muazzam ekonomi atılımıyla çarkların dönüşü çok hızlı değişti. 
     İngiliz mühendis Richard Trevithick'in 200 yıl önce 1804'de ilk buharlı lokomotifi icat etmesinden sonra Çin, 156 yıl süren İngiliz sömürgeciliğinin de etkisiyle lokomotifle tanıştı ve lokomotife ''ateş arabası'' ya da ''ateş katarı'' adını verdi Huoçıtouu. 
     ''Yüz birlerce yıllık sözcük'' olduğu tahmin edilen ''ateş'', Çince'de Huo. 
     
</TEXT>
</DOC>
