<DOC>
<DOCNO> 405001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/soneko03.html </URL>
<DATE> 2005/12/20/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
Hyundai'nin yeni yatırımı Çek Cumhuriyetine mi Türkiye'de mi belli değil 
</HEADLINE>
<TEXT>

     Kibar Holding Yönetim Kurulu Başkanı Ali İhsan Kibar, Hyundai şirketini Türkiye’de yatırım yapmaya ikna etmeye çalıştıklarını ancak yeni yatırımın Çek Cumhuriyeti’nde mi yoksa Türkiye’de mi yapılacağının henüz belli olmadığını söyledi. 
     TÜSİAD’ın kokteylinde gazetecilerin sorularını yanıtlayan Kibar, İstanbul, Yalova, Adapazarı üçgeninde yatırım için arsa istediklerini ancak aralarında Çerkezköy’ün de olduğu bazı yerlerde hükümetin kendilerine arsa teklif ettiğini ve konuyu değerlendirdiklerini anlattı. 
     Çek Cumhuriyeti’nin Avrupa Birliği’ne üye olduğunu, nakit, teşvik, vergi erteleme, altyapılı bedelsiz arsa gibi çok cazip imkanlar sağladığını ifade eden Kibar, ancak Türkiye’nin iyi bir pazar olduğunu, ayrıca bir yatırım bulunduğundan dolayı da Hyundai’yi ikna etmeye çalıştıklarını söyledi. 
     Kibar, 1.7 milyar avro tutarındaki otomotiv yatırımıyla 3 bin kişiye direkt, 2 bin kişiye de yan sanayi aracılığıyla istihdam sağlayacaklarını vurguladı. 
     
     Trakya'yı beğenmediler 

     Hyundai Assan İcra Komitesi Başkanı Dong-Jın Kım ve Yönetim Kurulu Başkan Yardımcısı H.S. Lheem önderliğinde iki haftadır Türkiye'de arayışlarını sürdüren Hyundai heyetine Trakya ve Yalova'da bazı araziler gösterildi. Hyundai yönetimi Trakya'daki arsaları beğenmezken, Yalova'da gösterilen arsanın ise daha da büyütülmesini istedi. 
     Öte yandan yatırım yeri arayan Hyundai yönetimine bir çağrı da Sakaryalı işadamlarından geldi. Sakarya'da 300, 500, 1000 ve bin 500 dönüm büyüklüğünde dört adet bedelsiz arsa belirlediklerini bildiren Adapazarı Ticaret ve Sanayi Odası ATSO Başkanı Erol Öztürk, bunların haricinde de Hyundai'nin beğeneceği bir arsanın işadamları tarafından ortak olarak saın alınarak Hyundai'ye hibe edileceğini açıkladı. 
     
     Çekler'in teklifi 

     Hyundai'nin istediği yerde bedelsiz 329 hektar arsa Fabrikanın tüm altyapı teşkilatı 10 yıl vergi muafiyeti 
     
     Hyundai, Prag'la anlaşırsa... 

     3 bin kişiye istihdam sağlanacak Yılda 300 bin araç üretilecek İhracattan yılda 1 milyar dolar kazanılacak 
     
     Türkler'in teklifi 

     Hyundai'nin istemediği Trakya'da bedelsiz arsa Yüzde 2'lik Kurumlar Vergisi indirimi 
     
     Hyundai, Ankara'yla anlaşırsa... 

     3 bin kişiye istihdam sağlanacak Yan sanayi ile 20 bin kişiye iş imk nı doğacak 
     
     Hyundai ne istiyor 

     Zemini düz bedelsiz arazi Özel yatırım teşviki Fabrika altyapısı 
     
</TEXT>
</DOC>
