<DOC>
<DOCNO> 403695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/soneko45.html </URL>
<DATE> 2005/12/15/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Sayısal Loto ve On Numara'da devirler haftası... 
</HEADLINE>
<TEXT>

     Sayısal Loto'da 6 bilenlere dağıtılacak ikramiyenin 6 milyon YTL'ye, On Numara'da ise 10 bilenlere dağıtılacak ikramiyenin 300 bin YTL'ye ulaşmasının beklendiği bildirildi. 
     Milli Piyango İdaresi'nden yapılan yazılı açıklamada, Sayısal Loto ve On Numara'nın geçen hafta yapılan çekilişlerinde 6 ve 10 bilen bulunmadığı için ikramiyelerin bu haftaya devrettiği hatırlatıldı. 
     Üst üste ikinci kez devreden Sayısal Loto'da 2 milyon 893 bin YTL'yi, On Numara'da 125 bin YTL'yi aşkın ikramiyenin bu haftaya devrettiği belirtilen açıklamada, Sayısal Loto'da 6 bilenlere dağıtılacak ikramiyenin 6 milyon YTL'ye, On Numara'da ise 10 bilenlere dağıtılacak ikramiyenin 300 bin YTL'ye ulaşmasının beklendiği kaydedildi. 
     Açıklamada, iştirakçilere, yoğun talep nedeniyle oluşacak kuyruklarla karşılaşmamaları için Sayısal Loto ve On Numara'yı şimdiden oynamaları önerildi. 
     
</TEXT>
</DOC>
