<DOC>
<DOCNO> 406757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sontur06.html </URL>
<DATE> 2005/12/26/ </DATE>
<TIME> 07.55 </TIME>
<AUTHOR>  </AUTHOR>
<HEADLINE>
Kimsesiz çocuklar için dansözlü yeni yıl kutlaması 
</HEADLINE>
<TEXT>

     Çağlar KAYA ADANA, DHA 

ADANA'da Kimsesiz Çocukları Koruma Derneği tarafından yaşları 4 ile 10 arasında değişen çocuklar için düzenlenen geleneksel yeni yıl eğlencesinde sahne çıkan dansöz, tişörtünü çıkararak sutyenle dans etti. 
     0-6 Yaş Kimsesiz Çocukları Koruma Derneği tarafından Mavi Sürmeli Oteli’nde yaşları 4 ile 10 olarak değişen yaklaşık 160 kimsesiz çocuk için yeni yıl gecesi düzenlendi. Gecenin ilerleyen saatlerinde Dansöz Ayça sahneye çıkarak dans etti. Kıvrak dansıyla salondakilerin büyük alkışını alan Ayça, daha sonra çevresini saran kimsesiz kızlar için dans gösterisi yaptı. Üzerindeki tişörtü çıkaran Ayça sutyen ile dans etmeye başlayınca çevresini çocuklar sararak meraklı bakışlarla gösteriyi izledi. Onlar için herşeyi yaparım’ diyen Ayça, programını tamamlamasına rağmen çocukların ısrarına dayanamadı ve tekrar sahneye gelerek dans etti. Ayça’nın ardından Adanalı sanatçı Kurtuluş da kimsesiz çocuklar için sahneye çıkarak şarkı söyledi. 
     Dernek Başkanı Fikriye Yeter, Her yıl çocuklar için eğlence düzenliyorduk. Bu yılda çocuklara sürpriz yaparak eğlenceye dansöz ekledik. Çocuklarda bu sürprizi beğendi. Onları mutlu görmek bizi de mutlu ediyor'' dedi. 
     
     VALİLİK İNCELEME BAŞLATTIK 

     Adana Valisi Cahit Kıraç, kimsesiz çocuklar için düzenlenen "dansözlü" yeni yıl kutlamasıyla ilgili inceleme başlattıklarını söyledi. 
     Kıraç, AA muhabirine yaptığı açıklamada, 0-6 Yaş Kimsesiz Çocukları Koruma Derneği tarafından düzenlenen "dansözlü" yeni yıl kutlamasını incelemeye aldıklarını belirtti. 
     "Dansözlü" kutlama yapılmasının mantığının olamayacağını ifade eden Vali Kıraç, inceleme sonucunda sorumlular hakkında gereğinin yapılacağını bildirdi. 
     Yetiştirme Yurtlarından Ayrılanlar Kültür ve Dayanışma Derneği Adana Şube Başkanı Osman Yıldız da yaptığı yazılı açıklamada, amacı derneğe gelir sağlamak olan gecede, 4-10 yaşları arasındaki çocuklara dansöz izletilmesini üzüntüyle karşıladıklarını belirtti. 
     Kimsesiz çocukları koruma adı altında kurulan bir derneğin, "nelerden koruduklarını dansöz izletmeleriyle öğrendiklerinde üzüntü yaşadıklarını" ifade eden Yıldız, şunları kaydetti 
     "Sevgi ve şefkate ihtiyaçları olan bu çocukların istismar edilmesi, derneğe gelir elde etmek amacıyla otel odalarına taşınarak dansözlerle eğlendirilmeleri, yurtlarda yetişen ve o çocuklar gibi aynı yoldan gelen bizleri derinden yaralamıştır. 
     Bu nedenle çocukların otel odalarına taşınmasına müsaade edenlerin de dansöz programını hazırlayanlar kadar sorumluluk altında olduklarını düşünüyoruz. Olayı esefle kınıyoruz. Bundan sonraki olaylara ’dur’ diyebilmek açısından yetkililerin harekete geçeceğine inanıyoruz." 0-6 Yaş Kimsesiz Çocukları Koruma Derneği’nce her yıl geleneksel 
     olarak düzenlenen ve bu yıl 24 Aralık Cumartesi akşamı Mavi Sürmeli Oteli’nde yapılan, yaşları 4 ila 10 arasında değişen çocukların katıldığı yeni yıl kutlamasında, bu yıl dansöz de yer almıştı. 
     
</TEXT>
</DOC>
