<DOC>
<DOCNO> 402199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/ekonomi/aeko.html </URL>
<DATE> 2005/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Feribot ihalesi tartışması 
</HEADLINE>
<TEXT>


İhale Kurulu, İstanbul Büyükşehir Belediyesi'nin feribot ihalesi dosyasını İçişleri Bakanlığı'na gönderdi. İhalede fiyatın, 'yaklaşık maliyetin önemli ölçüde üzerinde olduğunu' belirledi 

Gülçin Üstün - Ankara 

İstanbul Büyükşehir Belediyesi'nin İBB feribot alım ihalesi tartışma konusu oldu. Kamu İhale Kurulu KİK , şikayet üzerine incelediği ihalede, İBB'nin 'hatalı' davrandığını saptarken, İBB, ihalenin 'mevzuata uygun' olduğunu savunuyor. 
Avustralyalı şirket Austel Ships, İBB Deniz Otobüsleri İşletmesi'ne İDO bugüne kadar dört ihalede sekiz gemi satmış, belediyenin, 5 deniz otobüsü, 4 feribot alımı için temmuz ayında açtığı ikinci ihaleye de sadece Austel Ships katılarak, 110 milyon dolara 2 hızlı feribot işi almıştı. 
İkinci ihaleyi, ihaleye katılan Norveçli Batservice Mandal'ın şikayeti üzerine inceleyen KİK, 9 Kasım'da aldığı üç ayrı kararda, ihalelerde yaklaşık maliyetin yanlış hesap edildiğini, belirlenen yaklaşık maliyet üzerinde teklif alındığını ve rekabet, saydamlık, güvenilirlik ilkelerine ters düşüldüğünü belirledi. Kurul'un, dosyayı incelenmek ve soruşturulmak üzere İçişleri Bakanlığı'na gönderdiği öğrenildi. Ancak şikayet başvurusunun yasal süresi dolduktan sonra yapılması nedeni ile ihaleyi iptal etmedi. Bunun yerine İBB'ye mevzuata aykırılıkları değerlendirmesini talep etti. 

Yaklaşık maliyet yanlış 
KİK'in kararında, hızlı feribot alımı ihalesine İncat, Austal Ship ve OTS Guangzhou Marine firmalarının teklif verdiği, ancak sadece Austal Ship'in teklifinin geçerli sayıldığı anımsatılarak, şunlar kaydedildi 
"Austal Ship'in teklif mektubundaki cetvelde çarpım ve toplamda aritmetik hata olduğu ayrıca firmanın 110 milyon dolarlık teklifinin yaklaşık maliyetin önemli ölçüde üzerinde olduğu belirlenmiştir. 
Öte yandan teknik şartnamede yer alan özelliklerle, isteklilere verilen özelliklerde geminin boyu, yolcu sayısı, tank kapasitesi gibi konularda farklılıklar bulunmaktadır. Yabancı firmalara bildirilen fiyatlarda işin teslim yeri, teslim süresi de birbirinden farklıdır. Nakliye, sigorta, ödeme şartları gibi özel koşulların fiyat bildirimi talep edilen yazılarda yer almaması nedeniyle yaklaşık maliyetin hesaplanması mevzuata uygun bulunmamıştır." 
KİK'in kararında şu belirlemeler de yer aldı 
"Tekliflerin değerlendirilmesinin belirsiz olması Kamu İhale Kanunu'nun 5. maddesindeki saydamlık, eşit muamele, rekabet ve güvenilirlik ilkelerine aykırı"dır. 

Belediye İhale temiz İSTANBUL Milliyet 
İstanbul Büyükşehir Belediyesi Basın Danışmanı Ahmet Faruk Yanardağ, hızlı feribot alımı ihalesiyle ilgili şikayetin Danimarka'lı bir firmanın Türkiye temsilcisi olduğunu, söz konusu firmanın ihaleye teklif vermediğini belirtti. 
Austal Ships PTY Ltd'nin kazandığı ihale için 22 firmanın doküman aldığını ve bu firmalardan AUSTAL Ships PTY LTD, INCAD Tasmania PTY LTD ile OTS HONG KONG'un ihaleye teklif verdiğini belirten Yanardağ, "Ancak INCAD Tasmania PTY LTD ve OTS HON KONG adlı firmaların teklifleri, belgeleri eksik olduğu için değerlendirme dışında kaldı" dedi. 

Eleştiri yoktu 
Kamu İhale Kurumu'nun 9 Kasım 2005 tarihinde şikayeti karara bağlandığını belirten Yanardağ, şöyle dedi 
"Kamu İhale Kurumu'nun kararında, 'Açık ihale usulünde bütün isteklilerin ihaleye teklif verebildiği, açık ihale usulü ile ihalenin gerçekleşmesinin idarenin takdirinde bulunduğu ve mevzuata aykırı olmadığı anlaşıldığından bu husustaki iddia yerinde bulunmamıştır' deniyor. 


</TEXT>
</DOC>
