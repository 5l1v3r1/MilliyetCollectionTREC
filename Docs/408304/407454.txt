<DOC>
<DOCNO> 407454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sonyas06.html </URL>
<DATE> 2005/12/28/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Kayaklı kamyonet yaptı 
</HEADLINE>
<TEXT>

     Turgay İPEK ERZURUM, DHA 

ERZURUM’un merkeze bağlı Dadaşköy Beldesi Belediyesi'nde dozer operatörü olarak çalışan 35 yaşındaki Cengiz Çelebi, ağabeyine ait Anadol’ marka 1980 model kamyonetin ön lastiklerini çıkararak kayak takımı yerleştirdi. Çelebi, Kayaklı motorlu araçlar, bölgemizdeki ulaşım sorununu çözer. Cant üzerine kolaylıkla monte ettiğim kayaklarla dağ, bayır her tarafa gitmek mümkün'' dedi. 
     Daha önce tahtadan uçak, kar motosikleti, kumla çalışan değirmen, depremi önceden haber verdiğini öne süren sistem bulduğunu anlatan ilkokul mezunu Cengiz Çelebi, bu kez kayakla giden otomobil yaptı. Ağabeyine ait 25 yıllık 25 AZ 104 plakalı arkadan itişli kamyonetin ön lastiklerini çıkarıp yerine bir çift kayak takan monte etti. Evli ve 3 çocuk babası Çelebi, Kayaklı kamyonet’ adını verdiği araçla beldede deneme sürüşünü yaptı. Çelebi’nin çalışmasını meraklı bakışlarla izleyenler, kayaklı aracı alkışladı. 
     Yaklaşık 200 YTL’ye mal olan otomobiliyle karlı yollarda hızla ilerleyen Çelebi, Geçen yıllarda Sağlık Bakanı Recep Akdağ’ın da bizzat deneme sürüşüne katıldığı ve kara takılan paletli aracı izlerken aklıma bunu yapmak geldi. Büyük paralar harcanarak alınan paletli otomobil kara battı ama benim 200 YTL’ye mal ettiğim kamyonet ceylan gibi gidiyor. Tek isteğim televizyonlarda manken, dans gibi anlamsız yarışmalar yerine bizim gibi mucitlere bir imkan verilmesi'' dedi. 
     Buluşlarını’ topraktan yapılan 3 metrekare atölyesinde kendi çabaları ile geliştirdiğini anlatan Cengiz Çelebi, Bana biraz imkan verilse yapamayacağım şey yoktur. Geceleri yatmadan önce neler yapabilirim diye düşünüyorum. İşimden çıkıp evimin bahçesindeki atölyeme girerer, dünya ile bağlantımı keserim. Bugüne kadar hiç sigara içmedim, kahveye gidip zamanımı öldürmedim'' diye konuştu. 
     
</TEXT>
</DOC>
