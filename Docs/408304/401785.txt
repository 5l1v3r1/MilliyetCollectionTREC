<DOC>
<DOCNO> 401785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sontur02.html </URL>
<DATE> 2005/12/08/ </DATE>
<TIME> 03.20 </TIME>
<AUTHOR>  </AUTHOR>
<HEADLINE>
Prenses, sahibini alevlerin arasından kurtardı 
</HEADLINE>
<TEXT>

     Yakup YILMAZ ADANA DHA 
ADANA'da alkol aldıktan sonra evini yakan Mustafa Acar'ın alevlerin arasından kurtulmasını prenses isimli köpeği sağladı. Polislere Acar'ın baygın yattığı odayı gösteren Prenses olay yerine doktor gelene kadar gözüyaşlı olarak sahibinin başında bekledi. 
     Olay, bu akşam saat 22.30 sıralarında Toros Mahallesi, 30 Sokak 9 numaralı evde meydana geldi. 45 yaşındaki Mustafa Acar, henüz belirlenemeyen bir nedenden dolayı eşi ve çocuklarının olmadığı bir sırada benzin dökerek evi ateşe verdi. Biranda alevlerin arasında kalan Acar, demir kapılı ve şebekeli evden çıkamayarak dumandan etkilenerek salonun ortasında bayıldı. Kısa sürede olay yerine giden polis ve itfaiye ekipleri kapıyı kırdıktan sonra içeride mahsur kalan Acar'ı aramaya başladı. Busırada evin önünde bekleyen Prenses isimli köpek de içeri girerek sahibinin baygın yattığı odayı ekiplere gösterdi. Prenses, evin bahçesine çıkarılan sahibini uzaktan izleyerek gözyaşı döktü. Acar'ın başından bir an olsun ayrılmayan Prenses'in bu davranışı çevredekiler tarafından da ilgiyle izlendi. 
     Ambulansla Numune Hastanesi'ne götürülen Acar'ın sağlık durumunun iyi olduğu belirtildi. 
     
</TEXT>
</DOC>
