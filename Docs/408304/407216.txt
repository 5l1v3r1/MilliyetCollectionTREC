<DOC>
<DOCNO> 407216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/spor/spo05.html </URL>
<DATE> 2005/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Bermek açıklıyor 
</HEADLINE>
<TEXT>



Milli Takımlar eski sorumlusu Ayhan Bermek, Futbol Federasyonu'nun 19-20 Ocak'taki Olağanüstü Genel Kurulu'nda başkanlığa aday olduğunu bugün resmen açıklayacak. 
Hasan Doğan'ın da desteğini alan Bermek, işadamı İhsan Kalkavan ve Türkiye İhracatçılar Birliği Başkanı Oğuz Satıcı'nın da hazır bulunacağı, Swiss Otel'de 10.30'da başlayacak toplantıda hedeflerini aktaracak. Hasan Doğan'ın Beşiktaş, Davut Dişli'nin Fenerbahçe'nin listesinden çıkarılmasından sonra Ayhan Bermek'in de yıllardır gösterildiği Samsunspor'un delegeleri arasında yer almaması dikkat çekti. 
Bu arada seçimin kilit ismi olan Haluk Ulusoy için CHP'nin yüksekokul şartı getiren maddenin iptali için açtığı davayla ilgili Anayasa Mahkemesi kararının bu hafta içinde çıkma olasılığının düşük olduğu bildirildi. Bunun yılbaşından sonraya kalması durumunda Ulusoy seçime giremeyecek ve destek sözü verdiği Cemal Aydın'ın arkasında yer alacak. 



</TEXT>
</DOC>
