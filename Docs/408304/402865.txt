<DOC>
<DOCNO> 402865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sonyas04.html </URL>
<DATE> 2005/12/12/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
Dünya nüfusu yaşlanıyor 
</HEADLINE>
<TEXT>

     Açıklamaya göre, yaşlı nüfusunun 2030'da 1.4 milyara ulaşması bekleniyor Hacettepe Üniversitesi Geriatrik Bilimler Aaştırma ve Uygulama Merkezi, dünyada en hızlı artan nüfusun 85 yaş ve üzerindekiler olduğunu açıkladı. 
     Hacettepe Üniversitesi Geriatrik Bilimler Araştırma ve Uygulama Merkezi Müdürü ve Geriatri Derneği Başkanı Prof. Dr. Yeşim Gökçe Kutsal, gelişmiş ülkelerde 65 yaş ve üzerindeki nüfusun 146 milyon civarında olduğunu söyledi. 
     Bu yaş grubunun nüfusunun 2030'da 1.4 milyara ulaşması bekleniyor. Türkiye'de ise son 20 yılda doğurganlık oranındaki azalma nüfus kompozisyonunda önemli değişikliklere neden oldu. 
     65 ve yukarı yaştakilerin nüfus içindeki sayısı 2005 yılında 4 milyonu geçti. 2025 yılında Türkiye'deki 60 yaş üzerindeki nüfusun 12 milyon 55 bin 400 olması bekleniyor. 
     Türkiye'de 70.8 olan hayatta kalma beklentisinin ise 2023'te 74.1 yıl olması öngörülüyor. 
     Dünya Sağlık Örgütü'ne göre dünya nüfusunun yaşlanmasıyla birlikte kanser, şeker, kalp damar, kronik akciğer ve başta demans olmak üzere zihinsel hastalıklar arttı. 
     
     Yaşam süresini uzatan faktörler 
     Tıp, bilim ve teknolojideki gelişmelerle doğum oranlarındaki azalma, Özellikle kalp hastalıkları ve felçlere bağlı ölüm oranlarındaki düşüş, Sigara, yüksek kan basıncı ve serum kolesterol düzeyi gibi risk faktörlerinin kontrol altına alınması. 
     
</TEXT>
</DOC>
