<DOC>
<DOCNO> 402645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/yasam/yas02.html </URL>
<DATE> 2005/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeus yardımcıları olsun 
</HEADLINE>
<TEXT>


Bodrum'da, 'tanrı Zeus'a ait olduğu belirtilen bölgede Land Rover G4 Challenge 2006 Türkiye Finali sürüyor. Başarılı olan üç yarışmacı uluslararası finale katılacak 


Land Rover G4 Challenge 2006 Türkiye Finali, Bodrum'da Geyik Gölü kıyısında bulunan Labranda antik bölgesinde yapılıyor. 
Ege sahilinin en büyük fıstık çamı rezervi olan Labranda'daki ulusal finalde, 1100 kişi arasından üç ay boyunca yapılan elemeler sonucu seçilen dördü kadın 16 yarışmacı güç, dayanıklılık ve zek larını dört gün boyunca sınadı. Mitolojik Yunan tanrısı Zeus Labraundos'un kutsal alanı olduğu belirtilen Labranda'nın mistik doğasında yarışmacılar, belirledikleri stratejiler doğrultusunda özel etapları tamamlayarak puan topladı. 

İki kıtada yarışacaklar 
Doğayla mücadele edip zorlu etapları başarıyla geçen üç yarışmacı "Land Rover G4 Challenge Uluslararası Finali"nde Türkiye'yi temsil etmeye hak kazanacak. Gelecek yıl nisanda başlayacak ve dört hafta sürecek yarışmada, 18 ülke arasında Türkiye'yi temsil edecek finalistler, iki kıta va dört ülkede yeteneklerini sergileyecek. 


</TEXT>
</DOC>
