<DOC>
<DOCNO> 407297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sondun39.html </URL>
<DATE> 2005/12/28/ </DATE>
<TIME> 21.05 </TIME>
<AUTHOR>  </AUTHOR>
<HEADLINE>
Cezayir, Fransa'dan özür dilemesini istiyor 
</HEADLINE>
<TEXT>

     Cezayir, Fransa'nın, iki ülke arasındaki ilişkilerin geliştirilmesine destek olması için sömürge döneminde işlenen suçlarla ilgili özür dilemesi çağrısında bulundu. 
     Fransa ile eski sömürgesi Cezayir, yavaş yavaş ilişkilerini normalleştirme adımları atarken ve Fransa ile Almanya arasındaki 1963 anlaşmasının benzeri bir dostluk anlaşması imzalamaya hazırlanırken, Fransız ulusal meclisinin yakın zaman önce ''Fransa'nın geçmişte, özellikle kuzey Afrika olmak üzere, deniz aşırı varlığının olumlu rolü olduğu''ndan bahseden bir yasanın onaylanması iki ülke ilişkilerinde soruna yol açmıştı. 
     Cezayir, meclisten geçen yasayı, iki ülke ilişkilerinin normalleştirilmesi yolunda bir engel olarak görüyor. 
     Cezayir Devlet Başkanı Abdülaziz Buteflika'nın temsilcisi Abdülaziz Belkadem, katıldığı bir radyo programında, ''Cezayir ile Fransız halkı arasında iyi ve onurlu bir ilişki istiyoruz. Ancak bu ilişki, Cezayir'in anıları hiçe sayılarak kurulamaz. Sömürgeciliğin olumlu tarafları olduğunu söyleyerek kimse tarihi tahrif edemez. Sömürgecilik yıkımdır'' diye konuştu. 
     Buteflika, bu yıl içinde Paris'e, Avrupa'nın Nazi Almanyasına karşı zaferini kutladığı 1945'de bağımsızlık talebiyle sokaklara dökülen 45 bin Cezayirlinin katledilmesindeki rolünü itiraf etmesi çağrısında bulunmuştu. Fransız yetkililer ise bu beklentileri dikkate almayarak, ''karşılıklı saygı'' çağrısında bulunmuştu. 
     Cezayir resmi rakamlarına göre, bağımsızlık savaşı 1954-1962 , 1.5 milyon Cezayirlinin hayatıyla kazandı. Savaşta çok sayıda Fransız da öldü. 
     
</TEXT>
</DOC>
