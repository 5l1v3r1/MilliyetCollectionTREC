<DOC>
<DOCNO> 401565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/spor/spo09.html </URL>
<DATE> 2005/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker nakavt 49-82 
</HEADLINE>
<TEXT>


Turuncu - Yeşilliler Euroleague'de evinde ağırladığı Rus CSKA Moskova önünde dağıldı, rakibinden 33 sayı fark yiyen temsilcimiz C Grubu'ndaki altıncı maçında beşinci yenilgisini aldı 


ULEB Erkekler Avrupa Ligi C Grubu'nda Ülkerspor, Rusya'nın CSKA Moskova takımı karşısında havlu attı, kendi evinde rakibinden 33 sayı fark yiyerek altıncı maçında, beşinci yenilgisini aldı. 
Ülkerspor karşılaşmanın başından itibaren üstünlüğü rakibine kaptırdı. ABD'li oyuncularından verim alamayan ve top kayıpları yaparak kolay basketler yiyen turuncu - yeşilliler ilk periyodu 20-12, devreyi ise 44-24 geride kapattı. 
İkinci yarıya farkı kapatmak amacıyla başlayan Ülkerspor, istediği oyunu yine tutturamadı. Eşleşmelerde fizik olarak yetersiz kalan, savunma ribaundlarında istenileni veremeyen turuncu-yeşilliler iyi organize olan CSKA Moskova karşısında 3. periyodu 62-40 yenik kapadı. 
Son çeyrekte CSKA Moskova daha da rahatladı. Smodis ile üst üste basketler bularak farkı daha da açan misafir ekip zorlanmadan galibiyete uzandı 82-49 

Maçın karnesi 
HAKEMLER Nikos Pitsilkas Yunanistan , Fabio Facchini İtalya , Boris Ryzhyk Ukrayna 
ÜLKERSPOR Cüneyt 3 , Ömer 3 2, Mirsad 4 10, Trepagnier 3 3, Haislip 6 11, Stefanov 5 9, İbrahim 5 8, Oğuz 5 4, Bekir 4 2 
CSKA MOSKOVA Holden 6 6, Langdon 7 12, Vanterpool 5 4, Andersen 7 16, Panov 6 7, Smodis 7 18, Papaloukas 7 5, Savresenko 7 8, Pashutin 6 4, Kurbanov 5 2, Zavoruev 4 , Kashirov 4 
1.PERİYOT 20 - 12 CSKA Moskova , İLK YARI 44 - 24 CSKA Moskova , 3. PERİYOT 62 - 40 CSKA Moskova , MAÇ SKORU 82-49 CSKA Moskova 


</TEXT>
</DOC>
