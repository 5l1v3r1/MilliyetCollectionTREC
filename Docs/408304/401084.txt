<DOC>
<DOCNO> 401084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonspo18.html </URL>
<DATE> 2005/12/06/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Kanarya'nın ateşle imtihanı... İşte muhtemel 11'ler... 
</HEADLINE>
<TEXT>

     Fenerbahçe Devler Ligi macerasını bu gece Hollanda’da PSV maçıyla noktalayacak. Kanarya, yola UEFA’dan devam etmek için kazanmak zorunda... 


Fenerbahçe bu gece Hollanda’da belki de sezonun en önemli maçına çıkıyor. Devler Ligi macerasını PSV sınavıyla noktalayacak olan Sarı-Lacivertliler yola UEFA’dan devam etmek için kazanmak zorunda. Kazanamazsak yıkılacağız... Alex’li, Anelka’lı, Appiah’lı Fener, daha Aralık ayında Avrupa defterini kapatacak. 


PSV Gomes, Lucius, Ooijer, Alex, Lamey, Cocu, Simons, Culina, Farfan, Vennegoor Hesselink , Kone. 
FENERBAHÇE Volkan, Serkan, Önder, Luciano, Ümit, Appiah, Aurelio, Tuncay, Alex, Nobre, Anelka. 
Hakem Eric Poulat Fransa . 
Saat 21.45. 
Yayın Star TV. 
Stat Philips. 

     
     Daum İlk gol gidişatı belirler 

     Sarı - lacivertli ekibin teknik patronu Christoph Daum, dünkü basın toplantısında PSV Eindhoven maçı için çok fazla umutlu mesajlar vermedi. 
     UEFA Kupası'na katılmak istediklerini vurgulayan Alman hoca, "Taraftarlar için görülmeye değer bir maç olacak. Kazanan iki takım da farklı kulvarlarda Avrupa'da devam edecek. İlk maçta olumlu tecrübeler kazandık. Bunları değerlendirmek istiyoruz. Öncelikle PSV'nin oyunun başındaki baskılı futbolunu kontrol altında tutmalıyız. Özellikle Farfan ve Beasley'e dikkat etmeliyiz" diye konuştu. 
     Atılacak golün kırılma noktası olacağını kaydeden Daum, "Maçın gidişatını ilk gol belirleyecek. Arzuladığım ilk golü bizim bulmamız. PSV böylece üzerimize gelecek. Böylece boşalttıkları alanları daha rahat kullanabiliriz. Onlar golü atarsa, disiplini elden bırakmayan oyun anlayışları var ki, işimiz güçleşir" dedi. 
     Trabzonspor maçının berabere bitmesinin avantaj olabileceğinin altını çizen Daum, şöyle devam etti "Galatasaray karşılaşması öncesi 'her maçımızı kazanamayız' demiştim. Bir sonraki maçta bunu yaşayacağımızı tahmin etmezdim. Ancak takımın gerçekten uyanması anlamında böyle bir sonuca ihtiyaç vardı. Ama bunun yanıtını sahada oyuncularım verebilirler. 
     
     PSV yenilmiyor 

     PSV Eindhoven, bu yıl kendi liginde hiç yenilmezken Avrupa kupalarında evinde oynadığı son 14 maçta da yenilgi yüzü görmedi. Bu karşılaşmaların 11'ini kazanan PSV, bundan önce Türk takımlarına karşı kendi sahasında oynadığı dört maçı da kazandı. Buna karşılık Fenerbahçe'nin henüz Hollanda'da galibiyeti yok. Sarı - lacivertliler, bu ülkedeki dört maçında sadece iki gol atıp, 12 gol yedi. Bu arada PSV'de orta sahada görev yapan Vayrynen ile Jong'un sakatlıklarının sürdüğü, Afelay'in de oynamasının şüpheli olduğu öğrenildi. Schalke maçında oynayamayan ABD'li oyuncu Beasley'nin ise takıma dönmesi bekleniyor. 
     
     Deplasman k busu 

     Fenerbahçe, Avrupa kupalarında bugüne dek rakip sahalarda yaptığı 59 maçta sadece 9 galibiyet elde etti. UEFA ve Şampiyon Kulüpler Kupası maçlarında 3'er, Şampiyonlar Ligi'nde de 2 kez deplasmanda kazanan sarı - lacivertliler, Şampiyonlar Ligi Ön Eleme maçlarında 1 galibiyet elde etti. Deplasmanda rakiplerine 50 gol atan Fenerbahçe, kalesinde 142 gole engel olamadı. 
     
     Bahisçilerin favorisi PSV 

     Fenerbahçe’nin bu sezon Avrupa’daki kaderini belirleyecek olan maçta, bahisçilerin favorisi PSV Eindhoven. Ünlü bahis şirketlerinden www.willhill.com, ev sahibi ekibin galibiyeti için 1’e 1.50’lik prim belirlerken, Sarı - Lacivertliler’in kazanması olasılığına 5.00’lık oran tanıyor. Beraberlik durumundaki oran da 3.80 olarak açıklandı. www.interwetten.com ise, ilk golün PSV’den gelmesine 1.50, Fenerbahçe’den gelmesine, 2.20 veriyor. Interwetten ayrıca temsilcimizin bu gece gol bulma şansına 1.55, gol atamama şansına ise 2.10’luk oran açıkladı. 
     
     E GRUBU PUAN DURUMU 

     

TAKIMLAR O G B M A Y P 1-AC Milan 5 2 2 1 9 4 8 2-FC Schalke 04 5 2 2 1 10 6 8 3-PSV Eindhoven 5 2 1 2 2 6 7 4-Fenerbahçe 5 1 1 3 7 12 4      
     Bir bilete üç aday 

     Şampiyonlar Ligi’nde 6. hafta bugün yapılacak maçlarla perdesini açıyor. H Grubu’nda 2.’lik için üç takım çekişiyor. Fatih Sonkaya’nın takımı Porto deplasmanda Artmedia ile oynayacak. İki yıl öncenin Avrupa şampiyonu olan Portekiz temsilcisinin gruptan çıkması için kazanması, G.Rangers’ın da evinde Inter’e kaybetmesi gerekiyor. Artmedia’nın galibiyeti halinde ise Rangers’ın puan kaybı yetiyor. Serhat’ın sakatlığı nedeniyle kadroda bulunmadığı maçta Anderlecht, R.Betis’e konuk olacak. 
     
     Diğer program şöyle 

     F Grubu 
     Lyon-Rosenborg. 
     Olympiakos-R.Madrid. 
     
     G Grubu 

     Chelsea-Liverpool. 

     
</TEXT>
</DOC>
