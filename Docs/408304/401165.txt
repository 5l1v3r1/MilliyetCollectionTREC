<DOC>
<DOCNO> 401165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonyas08.html </URL>
<DATE> 2005/12/06/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Titanic'in enkazından yeni parçalar 
</HEADLINE>
<TEXT>

     Kanada'nın Newfoundland eyaleti açıklarında buzdağına çarparak batan Titanic'in enkazında, geminin omurgasında bulunan iki büyük parçanın, transatlantiğin sanılandan daha hızlı battığını gösterdiği bildirildi. 
     Bilimadamları, omurga parçalarının, geminin yapısındaki önemli bir bölüm olduğunu ve enkazın yeri 1985 yılında tespit edildiğinde kayıp olan, geminin kıç tarafını oluşturduğunu söyledi. 
     Bulguyu inceleyen gemi inşaatçısı Roger Long, omurgaya bağlı kıç tarafı kırıldığında, baş ve kıç bölümlerinin de ayrıldığını belirterek, olay sırasında çok sayıda kişinin bulunduğu bu tarafın, 5 dakikada okyanus dibine batmış olabileceğini kaydetti. 
     Titanic'in daha önce baş ve kıç olmak üzere 2 büyük parçaya ayrıldığı ve geminin kıç tarafının batmasının 20 dakika sürdüğü düşünülüyordu. 
     Daha önce tek bir bölüm olduğu belirtilen parçalardan birinin 12, diğerinin 27 metre uzunluğunda olduğu belirtildi. 
     İngiltere'den 15 Nisan 1912 tarihinde yola çıkan Titanic, Kanada'nın Newfoundland eyaleti açıklarında buzdağına çarparak batmıştı. 46 bin ton ağırlığındaki transatlantikte yaklaşık 1500 kişi hayatını kaybetmişti. 
     
</TEXT>
</DOC>
