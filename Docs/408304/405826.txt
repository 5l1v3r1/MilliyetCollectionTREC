<DOC>
<DOCNO> 405826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sonyas19.html </URL>
<DATE> 2005/12/22/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
'Örümcek adam' yine tırmandı 
</HEADLINE>
<TEXT>

     'Örümcek adam' lakaplı Fransız tırmanışçı Alain Robert, Paris'te bir izinsiz tırmanış daha yaptı. 
     Alain Robert, Paris'in en yüksek binalarından biri olan 30 katlı Dexia'ya 20 dakikada tırmandı. 
     Robert, inince ise Paris polisi tarafından yine gözaltına alındı. 
     İzinsiz tırmanışlarıyla tanınan sporcu Robert, gazetecilere, uyuşturucu madde taşıdığına dair iddiaları protesto etmek amacıyla tırmandığını söyledi. 
     Robert, Hong Kong'daki 62 katlı 'Cheung Kong Merkezi' adlı bir gökdelene ise geçtiğimiz haziranda tırmandı. 
     42 yaşındaki Robert, 283 metre uzunluğundaki gökdelene bir saatte tırmanmıştı. 
     Gökdelenin tepesinde polis, itfaiye ve güvenlik görevlileri tarafından karşılanan Robert, tırmanışının zor olmadığını da açıklamıştı. 
     Robert'in websitesinde içlerinde Eiffel Kulesi ve Empire State Binası'nın da içinde bulunduğu 70 binaya tırmandığı belirtiliyor. 
     Alain Robert, toplam 60 kez tutuklandı. 
     
</TEXT>
</DOC>
