<DOC>
<DOCNO> 404749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sonspo05.html </URL>
<DATE> 2005/12/19/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
Dünya Kulüpler Şampiyonu, Liverpool'u deviren Sao Paulo oldu 
</HEADLINE>
<TEXT>

     Brezilya temsilcisi, Dünya Kulüpler Şampiyonası’nın finalinde 11 maçtır gol yemeyen Liverpool’u 1-0’lık skorla devirip, mutlu sona ulaştı. Baştan sona üstün olan İngiliz ekibinin Luis Garcia ile bir topu direkten döndü , 
     
     1042 dakika sonra... 

     Japonya’nın başkenti Tokyo’da yapılan Dünya Kulüpler Şampiyonası’nın finalinde Liverpool’u 1-0 yenen Sao Paulo zafere uzandı. Brezilya temsilcisi karşılaşmanın 27. dakikasında Minerio ile golü buldu. 11 resmi maçtır kazanan ve kalesinde gol görmeyen İngiliz ekibinin kalecisi Reina tam 1042 dakika sonra mağlup oldu. Bu andan sonra tamamen savunmaya çekilen Sambacılar’ın üzerine yüklenen İngiliz ekibi bir türlü arzuladığı gole ulaşamadı. İspanyol Luis Garcia’nın kafa vuruşu direkten döndü. 
     
     17’ye sıfır korner 

     Karşılaşmada Hyppia ve Sinama Pongolle’ün golleri ofsayt gerekçesiyle geçerli sayılmadı. TV görüntüleri Fransız Pongolle’un vuruşunda ofsayt olmadığını açıkca gösteriyordu. Sao Paulo’nun hiç korner atmadığı mücadelede tam 17 köşe atışı kullanan Liverpool amaçladığı gole ulaşamayınca 2005’te Şampiyonlar Ligi ve Süper Kupa’nın ardından Kulüpler Şampiyonası’nı kazanma hayalini gerçekleştiremedi. Sao Paulo tarihinde üçüncü kez bu kupayı müzesine götürmenin sevincini yaşadı. 
     
</TEXT>
</DOC>
