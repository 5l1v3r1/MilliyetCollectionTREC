<DOC>
<DOCNO> 404745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sonspo01.html </URL>
<DATE> 2005/12/19/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Aksu'dan TFF Başkanlığı adaylığı için yeşil ışık 
</HEADLINE>
<TEXT>

     Futbol Federasyonu eski başkanvekili Ata Aksu, 19-20 Ocak'ta yapılacak Futbol Federasyonu Olağanüstü Genel Kurulu'nda başkanlığa aday olabileceğini açıkladı. 
     Ata Aksu, İstanbul'da katıldığı bir toplantıda, basın mensuplarının soruları üzerine, federasyonun olağanüstü genel kurula gitme kararını değerlendirdi. 
     ''Bu yanlış bir tecrübenin hüsranla sonuçlanmasıdır'' diyen Aksu, şunları söyledi 
     ''En başından bu yönetimin tecrübesiz bir yönetim olduğunu söylemiştim. Ne yazık ki kötü bir şekilde bu ortaya çıktı. Bu işi deneme-yanılma yöntemiyle yapabileceklerini sandılar. Ama bu iş ciddi bir iş. Bilgi, birikim ve tecrübe isteyen bir iş. Yıllardır bu işin içinde olan biri olarak, teklif edildiği takdirde, bilgi, birikim ve tecrübemle göreve hazırım.'' Basın mensuplarının ''Başkanlığa aday mısınız '' sorusu üzerine Aksu, ''Olabilirim'' diye yanıt verdi. 
     
</TEXT>
</DOC>
