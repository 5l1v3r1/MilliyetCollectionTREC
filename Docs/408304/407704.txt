<DOC>
<DOCNO> 407704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sontur07.html </URL>
<DATE> 2005/12/29/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Bursa'da tekstil fabrikası yangını 4 işçi öldü, bir işçi kayıp 
</HEADLINE>
<TEXT>

     Ensar TEKİN BURSA, DHA 

BURSA'nın Nilüfer İlçesi'nde tekstil fabrikasında çıkan yangında gece vardiyasında çalışan 4 işçi öldü, 5 işçi yaralandı. 3 saatte kontrol altına alınan yangında içeride kalan bir işçinin hayatından da ümit kesildi. 
     Nilüfer İlçesi Yaylacık Mahallesiş nde bulunan Özay Grup AŞş ye ait tekstil fabrikasında saat 02.30'da yangın çıktı. Bir tekstil makinasının patlaması sonucu çıktığı sanılan yangında gece vardiyasında çalışan 20 işçiden Ayşe Denizedalan, Gülden Çiçek, Zarife Dödüş, Sevgi Sesli hayatını kaybetti. İşçilerden Kevser Zorlu, Dilan Çiçek, Ferhan Karakuş Dilek Karadeniz ve Melek İyidemir yaralandı. Yangında işçi Nejla Özen içeride mahsur kalırken, hayatından ümit kesildi. Aşırı dumandan zehirlenen yaralılar Çekirge Devlet Hastanesi'ne kaldırılırken, ölen 4 işçinin cesedi otopsi yapılmak üzere Bursa Adli Tıp Morgu'na kaldırıldı. 
     Yangına Bursa Büyükşehir Belediyesi, Yıldırım Belediyesi, Nilüfer Belediyesi ve Osmangazi Belediyesi'nden 30 itfaiye ekibi müdahale etti. Yangın 3 saatte kontrol altına alınırken, gündüz 200 işçinin çalıştığı fabrika tamamıyla yandı. İtfaiye soğutma çalışmalarına devam ederken. içeride kalan işçi Nejla Özen'i arama çalışmaları sabah saatlerinde başlanacak. Yangın ile ilgili soruşturma başlatıldı. 
     
</TEXT>
</DOC>
