<DOC>
<DOCNO> 408084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sonyas10.html </URL>
<DATE> 2005/12/30/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Yılbaşında fantezi hediye çılgınlığı... 
</HEADLINE>
<TEXT>

     NAFİZ ALBAYRAK Boston DHA 

NOEL, yılbaşı, doğum günü ve evlilik yıldönümü gibi özel günlerde sıradan hediyeler vermekten sıkılan Amerikalılar, yarattıkları fantezi hediyelerle, tüketim dünyasında yeni bir çığır açtı. 
     Ancak bu ’fantezi hediyeler’in kendileri gibi fiyatları da ’sıradışı’ 
     - 12.5 milyon dolarlık sutyen Dünyaca ünlü iç çamaşırı markası Victoria’s Secret’ın, eşi ya da sevgilisinin iç çamaşır koleksiyonunu ’zenginleştirmek’ isteyen erkekler için, hiçbir kadının ’Hayır’ diyemeyeceği, ’Cennet Fantezisi’ adlı sutyen, bu tür hediyeler içinde birinci sırada. Üzerinde, 112 kıratlık 2 bin 900 adet pırlanta ve ortasında 70 kıratlık, 11 yüzeyli armut şeklinde bir elmas bulunan, 18 kıratlık da altın kullanılan ve yalnızca bir adet üretilen sutyenin fiyatı 12.5 milyon dolar. Daha önce ünlü topmodel Heidi Klum and Tyra Banks tarafından tanıtılan ’Cennet Fantazisi’ni, bu yıl Gisele Bundchen tanıttı. 
     - Paris Hilton saat Üstünde 6 kıratlık sarı elmasla birlikte toplam bin 26 değerli taş bulunan Paris Hilton marka altın kol saati de düşleri süsleyen fantezi hediyelerden. Fiyatı 250 bin dolar, ancak daha ucuza kaçmak isteyenler de düşünülerek, altın yerine platin seçeneği de sunulmuş. Bunun fiyatı ise 100 bin dolar. 
     
     İHTİYAÇ GİDERMEK, ’MASALSI BİR SERÜVENE DÖNÜŞÜYOR’ 

     - Saltanat tuvaleti Sevdiklerinizin tuvalet gereksinimlerini gidermesini ’masalsı bir serüvene’ mi dönüştürmek istiyorsunuz 
     Bunun için tek yapılcak şey HomeClick.com adresine girmek. Bütünüyle el yapımı ve el işlemeli, 3 kat poliüretan korumalı, 8’inci yüzyıl Fransız kraliyet tahtı kopyası ’saltanat tuvaleti’nin fiyatı 10 bin dolar. Ahşap tuvaletin su akıtma kolu çekildiğinde, müzik eşliğinde akan suları dinlemenin yanı sıra, Alfred de Musset’in seçme şiirlerini dinleme şansı da var. 
     - Altın kaplama bilgisayar Bilgisayarın herkesin yaşamının kopmaz parçası olduğu günümüzde, altın kaplama bir bilgisayar kasası da dikkat çekiyor. VoodooPC’nin 24 ayar altın kaplama bilgisayarının fiyatı, donanımına göre değişmekle birlikte 15 bin dolardan başlıyor. 
     - Beyaz altın kaplamalı iPod Bilgisayar yerine, taşınabilecek boyutta bir hediye almak mı geçiyor gönlünüzden iPod Nano tam size göre. Beyaz altın kaplamalı, 10.36 kırat değerinde, 586 parça elmas taşla süslü iPod’un fiyatı 12 bin 500 dolar. 
     - Tiryakilere çakmak Özel günlerde tiryakiler de unutulmamış. 18 ayar altından yapılma Zippo’nun fiyatı 3 bin 500 dolar. 
     
</TEXT>
</DOC>
