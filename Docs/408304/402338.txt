<DOC>
<DOCNO> 402338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/son/sonspo06.html </URL>
<DATE> 2005/12/10/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Semih Adalet yerini buldu 
</HEADLINE>
<TEXT>

     Disiplin Kurulu tarafından verilen 3 maçlık cezası Tahkim Kurulu’nca kaldırılan Semih, adaletin yerini bulduğunu söyledi. 
     Futbol hayatı boyunca kimseye küfür etmediğini vurgulayan genç oyuncu, Ama raporda böyle yazılmış. Çok üzülmüştüm. Tahkim’in kararıyla ne kadar mutlu olduğumu anlatamam. Hocamız, kalan 3 maçta bana şans verirse, gol atmak zorundayım. Herkes benden bunu bekliyor. Erciyes, Denizli ve Gaziantep Kupa maçları, bir anlamda benim Fenerbahçe’deki kaderimi çizecek. Hocamın benden beklentilerine sahada yanıt vermek zorundayım'' sözleriyle duygularını dile getirdi. 
     
     Üründül’ün gönlü rahat 
     Gözlemciler ve Temsilciler Kurulu Başkanı Ömer Üründül, Semih’e PFDK tarafından verilen 3 maçlık cezanın Tahkim Kurulu’nca kaldırılması konusunda yorum yapmasına gerek olmadığını kaydetti. Üründül şunları söyledi T1 ve T2 temsilcilerimiz, stadyumlarda gördükleri kural dışı hareketleri raporlarına yazmak zorundadır. Bu maçta da temsilcimiz işini yapmıştır. PFDK bu rapor doğrultusunda 3 maç ceza verdi. Tahkim’in bozması hukuki bir karardır. Eğer Disiplin Kurulu ceza vermeseydi, benim tepkim de farklı olurdu.'' 
     
</TEXT>
</DOC>
