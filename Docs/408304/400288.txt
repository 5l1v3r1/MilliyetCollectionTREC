<DOC>
<DOCNO> 400288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sonspo19.html </URL>
<DATE> 2005/12/03/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Pınar Karşıyaka-Beşiktaş Cola Turca maçı öncesi gerginlik 
</HEADLINE>
<TEXT>

     Türkiye Basketbol Ligi'ndeki Pınar Karşıyaka, Beşiktaş Cola Turka maçı öncesinde Karşıyaka Spor Salonu'nda gerginlik yaşandı. 
     Salonu dolduran Pınar Karşıyakalı taraftarlar, maçı izlemek üzere içeriye giren bir grup Beşiktaş taraftarlarına tepki gösterdi. Beşiktaşlılar'ın salondan çıkması yönünde sloganlar atan yeşil- kırmızı taraftarlardan bazılarının oturdukları koltukları sökerek Beşiktaşlı taraftarlara doğru fırlattıkları gözlendi. 
     Tepkilerin artması üzerine Beşiktaşlı taraftarlar oturdukları bölümden polis kontrolünde salon dışarı çıkarıldı. 
     Bu arada salon dışında camların kırıldığı ve koltuklara zarar verildiği gözlendi. Polis, taraftarları yatıştırırken biber gazı kullandı. 
     Yaşanan kargaşa sırasında Beşiktaş Cola Turka Antrenörü Murat Didin'in de başına bir cisim isabet etti. Didin'in ciddi bir durumunun olmadığı gözlendi. 
     Yaşanan gerginlik nedeniyle kulüp yöneticilerinin de talebi doğrultusunda salona çevik kuvvet ekipleri sevkedildi. 
     Saat 16.00'de başlaması gereken karşılaşma, bu gerginlik nedeniyle 55 dakika gecikmeyle başladı. 

     
</TEXT>
</DOC>
