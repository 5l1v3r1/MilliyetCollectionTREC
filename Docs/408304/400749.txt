<DOC>
<DOCNO> 400749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sonspo13.html </URL>
<DATE> 2005/12/05/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Devler Ligi'nde ilk tur mücadelelerini son maçları oynanacak... 
</HEADLINE>
<TEXT>

     Futbolda Avrupa Şampiyonlar Ligi'nde ilk tur gruplarındaki mücadele, yarın ve 7 Aralık Çarşamba günü yapılacak maçlarla tamamlanacak ve 2. tura yükselecek tüm takımlar belli olacak. 
     Ligde 6. ve son hafta maçları E , F , G ve H gruplarında yarın, A , B , C , ve D gruplarındaki ise 7 Aralık Çarşamba günü oynanacak. 
     Ligdeki Türk temsilcisi Fenerbahçe, E Grubu'ndaki 6. ve son maçını, grubun 7 puanlı üçüncüsü Hollanda ekibi PSV Eindhoven ile yarın deplasmanda yapacak. Eindhoven kentinde Philips Stadı'ndaki maçı, Fransız hakem Eric Poulat yönetecek ve karşılaşma Star TV'den canlı olarak ekrana gelecek. 
     2. tura çıkma şansı bulunmayan 4 puanlı grup sonuncusu Fenerbahçe'nin, grupta 3. olup UEFA Kupası'na 3. turdan itibaren katılma hakkı elde edebilmesi için, ilk yarıda İstanbul'da 3-0 yendiği rakibini, deplasmanda da mutlaka yenmesi gerekiyor. 
     Ligde 6. ve son hafta maçları öncesinde A Grubu'nda 12'şer puanı bulunan FC Bayern Münih ve FC Juventus Torino, B Grubu'nda 15 puanlı Arsenal ve 10 puanlı AFC Ajax Amsterdam, C Grubu'nda 13 puanlı FC Barcelona, F Grubu'nda 13 puanlı Oympique Lyon ve 10 puanlı Real Betis Sevilla, G Grubu'nda 11 puanlı FC Liverpool ve 10 puanlı FC Chelsea, H Grubu'nda da 12 puanlı FC Internazionale Milan, 2. tura çıkmayı garantilemiş durumda. 
     Ayrıca D Grubu'nda 7 puanlı Villareal CF, E Grubu'nda 8 puan ve averajla AC Milan lider durumda bulunuyor. 
     Tüm maçların TSİ 21.45'de başlayacağı ligin 6. haftasının maç programı şöyle 
     
     Yarın 
     
     E Grubu 
     AC Milan İtalya -FC Schalke 04 Almanya . 
     PSV Eindhoven Hollanda -Fenerbahçe Türkiye . 
     
     F Grubu 
     Olympique Lyon Fransa -Rosenborg BK Trondheim Norveç . 
     Pire Olympiakos Yunanistan -Real Madrid İspanya . 
     
     G Grubu 
     FC Chelsea İngiltere -FC Liverpool İngiltere . 
     Real Betis Sevilla İspanya -RSC Anderlecht Belçika . 
     
     H Grubu 
     Glasgow Rangers İskoçya -FC Internazionale Milan İtalya . 
     FC Artmedia Bratislava Slovakya -FC Porto Portekiz . 
     
     7 Aralık Çarşamba 
     
     A Grubu 
     SK Rapid Wien Avusturya -FC Juventus Torino İtalya . 
     Club Brugge KV Belçika -FC Bayern Münih Almanya . 
     
     B Grubu 
     AC Sparta Prag Çek Cumhuriyeti -FC Thun İsviçre . 
     Arsenal İngiltere -AFC Ajax Amsterdam Hollanda . 
     
     C Grubu 
     Udinese İtalya -FC Barcelona İspanya . 
     SV Werder Bremen Almanya -Panathinaikos Yunanistan . 
     
     D Grubu 
     Villarreal CF İspanya -OSC Lille Fransa . 
     Benfica SL Lizbon Portekiz -Manchester United İngiltere . 
     
     E GRUBU PUAN DURUMU 
     
     
TAKIMLAR O G B M A Y P 1-AC Milan 5 2 2 1 9 4 8 2-FC Schalke 04 5 2 2 1 10 6 8 3-PSV Eindhoven 5 2 1 2 2 6 7 4-Fenerbahçe 5 1 1 3 7 12 4 
     
</TEXT>
</DOC>
