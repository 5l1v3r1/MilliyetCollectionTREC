<DOC>
<DOCNO> 400319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sontur27.html </URL>
<DATE> 2005/12/03/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Göğüs boşluğunda 1.2 kilogram tümör çıkarıldı... 
</HEADLINE>
<TEXT>

     Trabzon'da halsizlik ve nefes darlığı şikayetiyle Karadeniz Teknik Üniversitesi KTÜ Farabi Hastanesi'ne kaldırılan bir hastanın göğüs boşluğundan, 1 kilo 200 gram ağırlığında tümör çıkartıldı. 
     KTÜ Farabi Hastanesi Göğüs Cerrahisi Anabilim Dalı Başkanı Yrd. Doç. Dr. Celal Tekinbaş, gazetecilere yaptığı açıklamada, önceki gün halsizlik, yorgunluk ve nefes darlığı şikayetiyle hastanelerine getirilen 39 yaşındaki Safigün Bilgin'in yapılan muayenesinde, göğüs boşluğunda bir kitlenin olduğunu tespit ettiklerini belirtti. 
     Bunun üzerine hastanın ameliyatına karar verdiklerini ifade eden Tekinbaş, şunları söyledi 
     ''Yaklaşık 4 saat süren bir ameliyatla Bilgin'in sol göğüs boşluğundan 1 kilo 200 gram ağırlığında bir tümör çıkartıldı. İyi huylu olarak tanımlanan tümör, akciğer zarından kaynaklanmıştı. Tümörün alınmasından sonra Safigün Bilgin'in sağlık durumunda herhangi bir sorun kalmadı. Bilgin, bir hafta kadar hastanemizde kaldıktan sonra taburcu olacak.'' Tekinbaş, Bilgin'den çıkan tümörün dünyada ender rastlanan büyüklükte olduğunu da kaydetti. 
     Safigün Bilgin ise tümörün alınmasının ardından uzun süredir çektiği nefes darlığından kurtulduğunu söyledi. 
     
</TEXT>
</DOC>
