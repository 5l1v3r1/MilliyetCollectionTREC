<DOC>
<DOCNO> 400683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/soneko26.html </URL>
<DATE> 2005/12/05/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Hazine yarın 2 tahvil ihalesi düzenleyecek... 
</HEADLINE>
<TEXT>

     Hazine, yarın iki tahvil ihalesi birden düzenleyecek. 
     Hazine yarın ihraç tarihi 7 Aralık Çarşamba, geri ödemesi de 27 Haziran 2007 olmak üzere, 567 gün vadeli YTL cinsinden iskontolu tahvil ihalesi yapacak. Söz konusu tahvil yeniden ihraç şeklinde olacak. 
     Hazine aynı gün, 7 Aralık 2005 valör ve 10 Şubat 2010 itfa tarihli olmak üzere, 6 ayda bir sabit kupon ödemeli YTL cinsinden tahvilin yeniden ihracını gerçekleştirecek. 
     
     SON DURUM 
     Hazine en son 22 Kasım tarihinde 581 gün vadeli tahvil ve 315 gün vadeli bono ihalelerinde net 4.5 milyar YTL borçlanmıştı. 
     Hazine'nin düzenlediği 581 gün vadeli YTL cinsinden iskontolu tahvil ihalesinde, bileşik faiz yüzde 13.77, 315 gün vadeli bono ihalesinde ise yüzde 14.17 olmuştu. 
     Tahvil ihalesine nominal 2 milyar 445.6 milyon YTL teklif gelirken, nominal 1 milyar 343.3 milyon YTL, net ise 1 milyar 93.3 milyon YTL'lık satış yapılmıştı. İhalede, basit faiz yüzde 14.33 olarak belirlenmişti. 
     YTL cinsinden 315 gün vadeli iskontolu bono ihalesinde ise bileşik faiz yüzde 14.17, basit faiz yüzde 14.05 olmuştu. 
     İhaleye nominal 1 milyar 352.8 milyon YTL teklif gelirken, nominal 1 milyar 39.2 milyon YTL, net ise 926.6 milyon YTL'lık satış yapılmıştı. 
     Hazine, piyasa yapıcı bankalar ve kamu kuruluşlarına yapılan net 2 milyar 525.4 milyon YTL'lik satışla birlikte, toplam 4 milyar 545.3 milyon YTL net borçlanmaya gitmişti. 
     Hazine, bu hafta Aralık ayının en büyük iç borç ödemesi olan 7 Aralık Çarşamba günü 6 milyar 9 milyon YTL'si piyasaya, 444 milyon YTL'si de kamu kurumlarına yapılan satışların geri ödemesi olmak üzere 6 milyar 983 milyon YTL iç borç ödemesi yapacak. 
     
</TEXT>
</DOC>
