<DOC>
<DOCNO> 406429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sondun07.html </URL>
<DATE> 2005/12/25/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Kral Carlos’tan fotomontaj özrü 
</HEADLINE>
<TEXT>

     Mehmet ÇİFTÇİ DHA 

İSPANYA kraliyet ailesinin bu yıl noel kutlaması nedeni ile torunları ile çektirdiği aile fotoğrafının fotomontaj çıkması ülkede tepki yarattı. Kral tepki üzerine halktan özür dilemek zorunda kaldı. 
     İspanya Kralı Juan Carlos’un noel kutlamaları çerçevesinde her yıl basın kuruluşlarına dağıttığı fotoğraflardan, torunları ile çekilenenin kraliyet fotoğrafçısının montajından çıkması İspanya’da günün konusu oldu. Bu gelişme üzerine açıklama yapmak zorunda kalan Kral Carlos torunların hepsini bir araya getirmenin zorluğuna değinerek, fotomontaj yapmaktan başka yol bulamadıklarını itiraf etmek zorunda kaldı. 
     Kral Juan Carlos bu yılki noel kutlamasında değişiklik yaparak tüm torunları bir araya toplamak istediklerini belirterek, "Ailenin her bir ferdi ülkenin bir köşesine dağılmıştı. Onları toplasam, bu kez torunları bir araya getirmek gerekiyordu. Biz de kolay bir yol bularak, tüm torunları bir karade toplayan bir fotoğraf yarattık. İspanyol halkının tepkisini anlıyor ve onlardan özür diliyorum" dedi. 

     
</TEXT>
</DOC>
