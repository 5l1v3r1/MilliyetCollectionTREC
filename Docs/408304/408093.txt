<DOC>
<DOCNO> 408093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sonyas19.html </URL>
<DATE> 2005/12/30/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
CD satışları azaldı, internetten müzik indirme yüzde 148 arttı 
</HEADLINE>
<TEXT>

     ABD'de CD satışları 2005'te yüzde 7 azalırken, internette müzik indirme bir önceki yıla göre yüzde 148 oranında arttı. 
     Nielsen Soundscan adlı analiz kuruluşunun erken verilerine göre, ABD'de 2004'te 650.8 milyon albüm satılmasına karşılık, 2005'te 602.2 milyon albüm satıldı. 
     2005'te internetten müzik indirmeyse bir önceki yıla oranla yüzde 148 artarak 332,7 milyona ulaştı. 
     ABD'de satılan müziğin yüzde 95'i CD formatında olurken, Mariah Carey ve 50 Cent, yılın en çok satanları oldu. 
     Carey'nin dönüş albümü ''The Emancipation of Mimi'', 50 Cent grubunun ''The Massacre'' albümünü az bir farkla geçerken, her iki albümün satışı 4,8 milyonu aştı. 
     ABD'de internetten müzik indirme Noel haftasında dururken, bir haftada 9,6 milyon download ile rekor kırıldı. 
     Amerika'da müzik CD'lerinin yanı sıra müzik video ve DVD'leri de bir önceki yıla oranla yüzde 23 azalarak, hayal kırıklığı yarattı. 
     
</TEXT>
</DOC>
