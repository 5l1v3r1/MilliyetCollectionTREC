<DOC>
<DOCNO> 407257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/yazar/uras.html </URL>
<DATE> 2005/12/28/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
İmalat sanayiinde brüt ücret 1.179 YTL 
</HEADLINE>
<TEXT>


Sadece "asgari ücret"le çalışanın cebine giren parayı biliyoruz. O da yılbaşından sonra 380.46 YTL olacak. 
Ama "ücret" konusu gündeme geldiğinde, genelde "işçilik maliyeti"nden söz ediliyor. Bir işçinin işverene maliyeti "ücret" olarak gündeme geliyor. 
TÜİK Türkiye İstatistik Kurumu 2005 yılında 10 ve daha fazla işçi çalıştıran işyerlerinde ücret ve kazançları belirledi. İmalat sanayiinde 2005 yılının üçüncü üç aylık döneminde ortalama brüt ücretin 1.179 YTL olduğunu açıkladı. 
Bakınız TÜİK'in ücret tanımları nasıl 
Çıplak ücret ikramiye prim sosyal yardımlar toplamına "brüt ücret" deniliyor."Brüt ücret"e, fazla mesai ücret niteliğindeki diğer ödemeler varsa toplu sözleşmeden doğan ödemeler eklenince "brüt kazanç" rakamı bulunuyor. 

Kamu daha çok veriyor 
1 Kamuda çalışanların brüt ücreti de kazancı da özel sektördekilerden yüksek. 
Ortalama brüt ücret kamuda 1.873 YTL iken, özel sektörde 1.110 YTL.Brüt kazanç ortalaması kamuda 2.162 YTL iken, özel sektörde 1.232 YTL. 
2 Toplu iş sözleşmesi kapsamındaki işyerlerinde brüt ücret ve kazanç, sendikasız işyerlerininkinin çok üzerinde. 
Toplu iş sözleşmesi yapan kamuya ait işyerlerinde ortalama brüt ücret 1.887 YTL, sözleşme yapamayanlarda 706 YTL.Toplu iş sözleşmesi yapan özel sektöre ait işyerlerinde ortalama brüt ücret 1.499 YTL, diğerlerinde 876 YTL.Toplu iş sözleşmesi kapsamındaki kamu işyerlerinde brüt kazanç ortalama 2.162 YTL, diğerlerinde 706 YTL.Toplu iş sözleşmesi yapan özel sektöre ait işyerlerinde brüt kazanç 1.691 YTL diğerlerinde 956 YTL. 

Sendikalı daha çok alıyor 
3 Her sektörün özelliğine göre brüt ücret ve brüt kazanç ortalamaları farklı. 
En düşük brüt ücret aylık ortalama 657 YTL ile giyim eşyası sektöründe. Bu sektörde brüt kazanç 684 YTL.En yüksek ortalama brüt aylık kazanç 4.209 YTL ile "kok kömürü ve rafine edilmiş petrol ürünleri imalatı" sektöründe. 
Ülkemizde çalışanlar ücretin yetersizliğinden yakınıyor. İşveren ise işçi ücretlerinin yüksek olduğu için maliyetin arttığını ileri sürüyor. 
Geçen günlerde Goodyear lastik fabrikasının Bölge Başkanı Jarro Kaplan, Ufuk Sandık'la yaptığı söyleşide, Türkiye'de lastik üreten fabrikalarda yıllık 48.700 YTL'ye aylık 4.058 YTL'ye ulaşan işçilik maliyetinden yakınmış, "Romanya'da lastik sektöründeki yıllık 6 bin YTL maliyetin Türkiye'deki maliyetin sekizde biri olması nedeniyle Türkiye'de lastik üretmenin güçlüklerinden söz etmişti. Jarro Kaplan'ın verdiği rakam TÜİK'in rakamına yakın bir rakam . 
Mevcut ücretler işçilere insanca yaşam imk nı sağlayamayacak çizgide olduğu için, ücretleri aşağıya çekemeyeceğimize göre, sanayileşme stratejimizi, üretim yapımızı değiştirmeye, "ucuz emeğe dayalı" üretimden "katma değeri yüksek" üretime geçmeye mecburuz. 



</TEXT>
</DOC>
