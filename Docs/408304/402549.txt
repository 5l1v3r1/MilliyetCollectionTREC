<DOC>
<DOCNO> 402549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/sontur05.html </URL>
<DATE> 2005/12/11/ </DATE>
<TIME> 22.55 </TIME>
<AUTHOR>  </AUTHOR>
<HEADLINE>
Annesini, satırla başını parçalayarak öldürdü 
</HEADLINE>
<TEXT>

     Ramazan ÇETİN DHA 

DENİZLİ'de, oğluyla birlikte yaşayan Semiha Efe evinde başı satırla parçalanarak öldürülmüş olarak bulundu. Olay, bugün saat 16.00 sıralarında Deliktaş Mahallesi 1946 Sokak, numara 155'te meydana geldi. İddiaya göre Mehmet Kara 50 yaşındaki annesi Semiha Efe'yi, evde kanlar içinde görünce durumu polis ekiplerine bildirdi. Olay yerinde inceleme yapan ekipler, Semiha Efe'nin başının satırla parçalanarak öldürüldüğünü belirledi. Polis, yaptığı araştırmada, Semiha Efe'nin birlikte yaşadığı Bayram Kara'dan 40 gün önce ayrılarak oğlu Mehmet Kara ile birlikte yaşamaya başladığını belirledi. Polis ekipleri Semiha Efe'nin oğlu Mehmet Kara ve babası Bayram Kara'yı gözaltına aldı. 
     Olayla ilgili soruşturmanın başlamanın ardından, cinayeti işleyenin Semiha Efe'nin öz oğlu tarafından öldürüldüğü ortaya çıktı. Katil zanlısı 24 yaşındaki Savaş Efe, cinayeti işlediğini itiraf etti. 
     Deliktaş Mahallesi'nde oturan Semiha Efe, cumartesi günü evinde ölü bulunmuştu. Olayla ilgili soruşturma başlatan polisin şüphe üzerine gözaltına aldığı Semiha Efe'nin birlikte yaşadığı Bayram Kara ile boşanmadığı eşinden olan ancak ayrı yaşadığı oğlu Savaş Efe'nin sorgusu tamamlandı. Denizli Emniyet Müdürlüğü'ndeki ifadesinde annesini öldürdüğünü itiraf eden Savaş Efe, başka açıklama yapmak istemediğini belirterek susma hakkını kullandı. Savaş Efe'nin yarın adliyeye sevkedileceği belirtildi. 
     
</TEXT>
</DOC>
