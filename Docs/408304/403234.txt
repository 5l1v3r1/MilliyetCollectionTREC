<DOC>
<DOCNO> 403234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/guncel/gun09.html </URL>
<DATE> 2005/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Mönüde kara komedi var 
</HEADLINE>
<TEXT>


Türk-Alman yönetmenlerden Neco Çelik, üçüncü uzun metrajlı filmi "Kısık Ateşte 15 Dakika"yı, "Olay bir restoranda geçiyor. Dört masa ve çalışanlara dair bir hik ye" diye özetliyor 

Alin Taşçıyan 

Türk-Alman yönetmenlerden Neco Çelik üçüncü uzun metrajlı filmi "Kısık Ateşte 15 Dakika" için kamera arkasına geçti. Çekimi devam etmekte olan "Kısık Ateşte 15 Dakika"nın senaryosu Haluk Özenç'e ait. Yapımcılığını ise Medyapım adına Mehmet Karaca üstlendi. Haluk Bilginer, Metin Akpınar, Ata Demirer, Eyşan Özhim, Erhan Yazıcıoğlu, Cezmi Baskın ve daha birçok ünlü oyuncudan oluşan star kadrosuyla "Kısık Ateşte 15 Dakika", 2006'nın popüler filmlerinden biri olmaya aday. Neco Çelik ile sette konuştuk. 

Üç ay öncesine kadar "Kısık Ateşte 15 Dakika"yı yönetmek planlarınızda yoktu. Nasıl oldu bu iş 
Antalya'da Altın Portakal Film Festivali'ndeyken bana teklif edildi. Medyapım'dan Mehmet Karaca aradı. Ben aslında İlhan Uçkan'ın "Aşk Büyüsü" romanını sinemaya uyarlamak istiyordum. Tretmanını yazdım. Ama araya bu iş girdi. 

Bir başkasının projesini gerçekleştirmek size aykırı gelmedi mi 
Ben kendi yazmadığım hik yeleri gerçekleştirmekten daha çok hoşlanırım. İnsana bir meydan okuma gibi geliyor. Hem senaryoyu elden geçireceksiniz hem senarist ve yapımcıyı mutlu edeceksiniz. Zor iş. Yalnız senaryo, çok güzeldi. Olaylar 15 dakikalık bir sürede geçiyor ama film 90 - 100 dakikayı bulacak. 

Geri dönüşler mi olacak arada 
Kısa geri dönüşler var, evet. Bütün olay bir restoranda geçiyor. Dört masa ve çalışanlara dair bir hik ye. Beşer dakikalık geri dönüşler oluyor. Karakterlerden her birinin kendince sorunları var. Biri boşanmak, bir diğeri karısını öldürmek istiyor. Özkan Uğur'un canlandırdığı yönetmen Fazıl'ın tek şansı Eyşan Özhim'in canlandırdığı Kader adlı yıldızın rolü kabul etmesi. Metin Akpınar gözleri görmeyen ve cinayetten sabıkalı bir şeker yontucuyu canlandırıyor. Cezmi Baskın aslında Tekirdağlı olan ama bu kimliğiyle saygı görmediği için kendini Fransız şef Marcel diye tanıtan aşçıyı oynuyor. 

Kalabalık bir kadronuz var. 
Evet, restoranı mikrokozmos, bir tür mozaik olarak görüyoruz. Saat 21.00 - 21.16 arası inanılmaz bir trafik yaşanıyor, girişler çıkışlar, olaylar, birbirleriyle ilişkiler. Mek ndaki herkes birbirine giriyor, yardım etmeye çalışıyor, vb. 

'Absürd değil' 
Kulağa absürd bir komedi gibi geliyor... 
Katiyen absürd değil. Kara - komedi diyebiliriz ya da trajikomik... Çok duygusal durumlar var. Oyuncularımız da çok ciddi oynuyor. O ciddiyette komedi var. 

Kariyerinizi bundan böyle nerede sürdürmeyi tercih edersiniz 
Türkiye'de daha çok film yapmayı isterim. Buradaki sistem bana daha uygun. Çabuk karar veriliyor. Yapımcıların paraları var, yatırım yapıyorlar. Almanya'da yapımcı para bulana dek çok uzun süre geçiyor, bürokrasi çok ağır. Babama dedim ki "Sen para kazanmak için Almanya'ya gittin, bak ben de para kazanmak için Türkiye'ye gidiyorum " 

Yetiştiğiniz, ilk filmlerinizi gerçekleştirdiğiniz Almanya'da kendinizi göstermek, başarılı olmak istemez misiniz 
Ben hep uluslararası düşünürüm. Filmim hem Türkiye hem Almanya'da gösterilsin. Ama dünyaya da açılsın. Filmlerin dünya dağıtımının yapılabilmesi, daha çok ülkeye satılabilmesi için uluslararası film festivallerine katılmalı. Buradaki yapımcılar pek farkında değil festivallerin öneminin. Beni çok şaşırtan bir durum bu. Bir başkası da sinema salonlarımızda bile standart olmaması. 
AB'ye gireceğiz ama h l İstiklal Caddesi'ne taş döşemekle uğraşıyorlar. Biri de sinemalarla ilgilensin. Seyirci ses ve görüntü kalitesinin düşüklüğüne bakıp kötü film yaptık zannedecek 



</TEXT>
</DOC>
