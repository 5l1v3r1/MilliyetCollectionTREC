<DOC>
<DOCNO> 405409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sonspo07.html </URL>
<DATE> 2005/12/21/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Galatasaray, Gerets'in ismini erik yaptı... 
</HEADLINE>
<TEXT>

     Oktay ENSARİ KAYSERİ,20 DHA 

      KURULUŞUNUN ''100'üncü yılı'' kutlamalarını sürdüren Galatasaray Kulübü'nün geçen hafta Kayserispor'la oynadıkları lig maçında Belçikalı teknik direktörleri Eric Gerets’in adını akretite yapmak için, ''Erik'' diye hatalı bildirdiği ortaya çıktı. 
     Kayseri’de 16 Aralık Cuma akşamı oynanan Kayserispor-Galatasaray arasındaki ilk yarının son karşılaşmasında Galatasaray teknik direktörü Eric Gerets, sahaya boynunda ''Erik Gerets'' yazılı akreditasyon kartıyla çıkmıştı. Hatanın Kayseri Atatürk Stadı Akreditasyon Merkezi'nden kaynaklandığını sanan yazılı ve görsel basın da olayı habere dönüştürmüştü. Bu arada Galatasaraylı futbolcular da ön adı değişik yazılan Belçikalı Gerets'e erik in Türkçe'de bir meyve olduğuna ilişkin espriler yapmışlardı. 
     
     HATAYI GALATASARAY YAPTI 
     Kayseri Atatürk Stadı Müdürü Osman Kayaalp, bugün yaptığı açıklamada kendilerine Belçikalı çalıştırıcının adını ''Erik'' olarak bildiren tarafın Galatasaray olduğunu söyledi. Galatasaray'ın kenidlerine çektiği faksı da gösteren Osman Kayaalp, şöyle konuştu 
     Hatayı biz yapmadık. Hatayı yapan Galatasaray Kulübü. Bir kulüp teknik adamının adının yazılışını bilmiyor, bize hem faks hem de yazılı olarak akredisyon listesinde Erik diye bildiriyorsa, yapacağımız bir şey yok. Bize gönderilen listeye uyarız. Galatasaray Kulübü'nün medya önünde bize bir özür borcu var.'' 
     
     BAŞKA HATALAR DA VAR... 
     Galatasaray tarafından Akreditasyon Merkezi'ne verilen listenin 3'üncü sırasındaki Delegasyon-1 bölümünde, futbolcuların dışında sahaya çıkması gereken 7 kişi arasında gösterilen Eric Gerets’in adının ''Erik'' olarak yazıldığı, TC kimlik No bölümünde de nüfus cüzdanı Belçikalı olmasına karşın sanki Türkiye Cumhuriyeti vatandaşı gibiymişcesine EF428144 olarak yazıldığı da dikkati çekti. 
     
</TEXT>
</DOC>
