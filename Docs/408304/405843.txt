<DOC>
<DOCNO> 405843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/ekonomi/eko10.html </URL>
<DATE> 2005/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İTO'dan Formula 1 pisti için ihale daveti 
</HEADLINE>
<TEXT>


DOHA AA 

İstanbul Ticaret Odası İTO Yönetim Kurulu Başkanı Murat Yalçıntaş ve beraberindeki 60 kişilik işadamı grubu, "Körfez Açılımı Stratejisi" çerçevesinde Katar'ı ziyaret etti. 
Geçtiğimiz aylarda İTO'yu ziyaret eden Katar Kamu İşbirliği Kurumu Başkanı'nın 17 milyar dolarlık inşaat yatırımları için Türk firmalarını İTO aracılığıyla ülkesine davet ettiğini hatırlatan Yalçıntaş, bunun üzerine Türkiye genelinde inşaat firmaları ile ciddi bir hazırlık yaptıklarını kaydetti. 
Yalçıntaş, Katarlı işadamlarını Türkiye'ye beklediklerini ifade ederek, "Formula 1 pisti işletmesinin ihalesine de sizleri davet ediyoruz. Türk ve Katarlı şirketler birbirlerini tamamlayan şirketler. Gelecekte ortaklık kurarak 3. ülkelerde de çalışmalar yapabilirler" diye konuştu. 



</TEXT>
</DOC>
