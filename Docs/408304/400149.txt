<DOC>
<DOCNO> 400149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/guncel/gun11.html </URL>
<DATE> 2005/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Aşkın yüzleşmek istiyor 
</HEADLINE>
<TEXT>


FEYAT ERDEMİR Van DHA 

Van Yüzüncü Yıl Üniversitesi Tıp Fakültesi Hastanesi'ne tıbbi cihaz alımı ihalesinde usulsüzlük yaptığı iddiasıyla tutuklanan, ancak cezaevinde rahatsızlanınca hastanede tedavi altına alınan YYÜ Rektörü Prof. Dr. Yücel Aşkın, 14 Aralık'ta yapılacak ilk duruşmaya katılmak istiyor. 
Yoğun Bakım Ünitesi'nde tutulan Aşkın ile hastanede görüşen avukatı Ertuğrul Çabuker, "Müvekkilim duruşmaya katılıp yüzleşmek istiyor. Ancak katılıp katılmayacağına doktorlar karar verecek. Eğer katılmazsa, biz duruşmada gerekli savunmayı yapacağız" dedi. Çabuker, müvekkilinin ilk duruşmada serbest kalacağını savundu. 
Doktorlar, Aşkın'ın duruşmaya katılıp katılmayacağına, o günkü sağlık durumuna göre karar vereceklerini söyledi. 



</TEXT>
</DOC>
