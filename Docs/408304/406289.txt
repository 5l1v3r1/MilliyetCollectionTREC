<DOC>
<DOCNO> 406289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/son/sonspo16.html </URL>
<DATE> 2005/12/24/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Appiah 26 yaşında... 
</HEADLINE>
<TEXT>

     Fenerbahçe'nin Ganalı futbolcusu Stephen Appiah 26. doğum gününü bazı takım arkadaşlarıyla kutladı. 
     Appiah, doğum gününde takım arkadaşlarının tamamı ile birlikte kutlamak istediğini belirterek, ''Takım arkadaşlarımın tamamı burada olsaydı doğum günüm çok farklı kutlanılırdı. Çünkü onlar doğum günü olmayan insanları da omlet yapıyorlar. Doğum günüm olmamasına rağmen geçmişte benim kafamda çok yumurta kırdılar'' dedi. 
     Antrenmanları ve takım içi dostluğu özlediğini belirten Ganalı oyuncu,''Dinlenmek zorundayız. Ne kadar iyi çalışıyorsanız o kadar dinlenmek zorundasınız. Bu konuda özellikle Roland Koch'tan önemli uyarılar aldık. Gerçek tatil benim için yarından sonra başlayacak'' diye konuştu. 
     Appiah'ın, tatilini geçirmek üzere yarın İtalya'ya gideceği açıklandı. 
     
</TEXT>
</DOC>
