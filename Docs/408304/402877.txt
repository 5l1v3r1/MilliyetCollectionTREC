<DOC>
<DOCNO> 402877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sonyas17.html </URL>
<DATE> 2005/12/12/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Neron'un sarayı restore edilecek 
</HEADLINE>
<TEXT>

     Roma İmparatoru Neron'un Colosseum yanındaki sarayı, onarım için yarından itibaren 2 yıllığına kapatıldı. 
     MS 54-68'de imparatorluk yapan ve şiir-müzik alanında yeteneklerini kullanmak için tahtını bırakmayı düşlemiş ''delifişek Roma İmparatoru'' Neron'un çağına uygun ''yeni tanrı yaratma'' hevesiyle yaptırdığı muhteşem sarayının duvarları, su sızıntıları yüzünden yıkılma tehlikesi ve fresko yapıtları yok olma tehlikesi geçiriyor. 
     İtalya Kültür Bakanı Rocco Buttiglione, Neron'un ''Domus Aurea Altın Evi'' adı altında dev altın heykelinin bulunduğu sarayının onarımı için 5 milyon avro ve 10 yıllık tedricen onarım için de 130 milyon avroya ihtiyaç bulunduğunu açıkladı. 
     Roma'nın MS 64'te geçirdiği, kentin yarısını yok eden büyük yangının bizzat Neron'un eliyle çıkarıldığı ve onun alevleri seyrederek lir çaldığı, tarihte yalnızca ona yakıştırılmış söylenti. 
     Roma Arkeoloji Dairesi Başkanı Angelo Bottini, Ankara'da da muhteşem bir örneği bulunan ve ''dünyanın en büyük dört ilkçağ hamamından biri'' olarak Ulus-Çankırı Caddesi'nde girişi duran İmparator Caracalla'nın tek başına iktidar dönemi MS 211-217 Roma'daki hamamının da büyük onarıma ihtiyaç duyduğunu hatırlattı. 
     
</TEXT>
</DOC>
