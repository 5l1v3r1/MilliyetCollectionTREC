<DOC>
<DOCNO> 405631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sondun30.html </URL>
<DATE> 2005/12/22/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Türkiye'nin AB üyeliğine en soğuk ve en sıcak ülkeler 
</HEADLINE>
<TEXT>

     Avrupa çapında yapılan bir kamuoyu araştırmasına göre, Türkiye'nin AB üyeliğine en fazla Fransızlar ve Avusturyalılar karşı çıkıyor. 
     Almanya'nın Düsseldorf kentindeki ''Advanced Market Research'' adlı enstitü tarafından Der Spiegel dergisinin işbirliğiyle Fransa, İngiltere, Hollanda, Avusturya ve Polonya'da çeşitli konulara ilişkin yapılan araştırmanın sonuçlarına göre, Fransızların yüzde 71'i ve Avusturyalıların yüzde 70'i Türkiye'nin AB üyeliğine karşı çıkarken, bu oran Hollanda'da yüzde 37'ye düşüyor. 
     Irak'taki yabancı birliklere karşı çıkanların ve bu birliklerin bir an önce çekilmesini isteyenlerin başında da yüzde 65 ile Fransızlar geliyor. 
     Almanya Başbakanı Angela Merkel'in görevini iyi yapacağına inananların oranı, Hollanda ve Avusturyalılar arasında yüzde 58 civarında. Polonya'da ise Merkel'in iyi şekilde görev yapacağına halkın sadece yüzde 36'sı inanıyor. Polonyalıların yüzde 42'si de Almanya'nın AB içindeki etkisinin çok fazla olduğunu düşünüyor. 
     
</TEXT>
</DOC>
