<DOC>
<DOCNO> 400023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sonspo01.html </URL>
<DATE> 2005/12/02/ </DATE>
<TIME> 02.35 </TIME>
<AUTHOR>  </AUTHOR>
<HEADLINE>
Ülker 4. yenilgisini aldı 
</HEADLINE>
<TEXT>

     Basketbolda ULEB Erkekler Avrupa Ligi C Grubu'nda Ülkerspor, deplasmanda Sırbistan-Karadağ'ın Partizan takımına 85-69 yenilerek 4. yenilgisini aldı. 
     Karşılaşmaya dış şutlardan bulduğu sayılarla etkili başlayan Partizan'da Peroviç'in sayılarına Ülkerspor İbrahim Kutluay ile cevap verdi ve 5. dakika 9-9 eşitlikle geçildi. Brown'un sayılarıyla oyunda bir ara üstünlüğü eline alan Partizan, İbrahim Kutluay'ın 3 sayılık basketlerine engel olamadı ve ilk çeyrek 19-19 berabere tamamlandı. 
     2. çeyrekte Milojeviç ve Loncar ile sayılar bulan rakibi karşısında İbrahim Kutluay ve Stefanov ile etkili oyununu sürdüren Türk temsilcisi, 15. dakikaya 1 sayı farkla 31-30 önde girdi. Her iki takımın da savunmasını sertleştirdiği kalan dakikalarda ribaunt üstünlüğünü eline alan ve İbrahim Kutluay ile sayılar bulmaya devam eden Ülkerspor, devreyi 42-38 önde tamamladı. 
     Ülkerspor, 3. çeyreğe çok iyi savunma yaparak başladı. 5 dakika içinde rakibine sadece 4 sayı atma şansı tanıyan Ülkerspor, 25. dakikada farkı 10 sayıya kadar çıkardı 52-42. Milojeviç ve Peroviç'in sayılarıyla 9-1'lik seri yakalayan Partizan, farkı 2 sayıya kadar indirdi ve bu periyot -51 Ülkerspor üstünlüğüyle sonuçlandı. 
     Son periyotta Ülkerspor'un kötü hücum etmesini iyi değerlendiren Partizan, Pekoviç ve Milojeviç'in pota altından bulduğu sayılarla 22-5'lik seri yakaladı ve 36. dakikada farkı 15 sayıya çıkardı 73-58. Kalan dakikalarda oyun disiplininden tamamen kopan Ülkerspor, karşılaşmadan 85-69 yenik ayrıldı. 
     
     
Salon Pionir Hakemler Stelios Koukoulekidis Yunanistan x, Luciano Tola İtalya x, Spiros Gontas Yunanistan x Partizan Bogdanoviç xx 3, Loncar xxx 21, Peroviç xxx 12, Milojeviç xxx 20, Brown xx 7, Tripkoviç xx, Suput xx 7, Pekoviç xx 11, Bakiç xx 2, Velickoviç x 2 Ülkerspor Stefanov xxx 14, Pasaliç x 4, İbrahim xxx 19, Trepagnier x 4, Haislip x 4, Oğuz x 3, Mirsad x 6, Ömer xx 14, Cüneyt x 1 1. periyot 19-19 Devre 38-42 Ülkerspor lehine 3. periyot 51- 
     
</TEXT>
</DOC>
