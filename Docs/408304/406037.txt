<DOC>
<DOCNO> 406037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sonsiy23.html </URL>
<DATE> 2005/12/23/ </DATE>
<TIME> 20.20 </TIME>
<AUTHOR>  </AUTHOR>
<HEADLINE>
Cumhurbaşkanı Sezer, Noel mesajı yayınladı 
</HEADLINE>
<TEXT>

     Cumhurbaşkanı Ahmet Necdet Sezer, Hıristiyan yurttaşların Noel Bayramı nedeniyle bir mesaj yayınladı. 
     Cumhurbaşkanlığı Basın Merkezi'nden yapılan açıklamaya göre, Cumhurbaşkanı Sezer'in mesajı şöyle 
     ''Hıristiyan yurttaşlarımızın Noel Bayramı'nı içten duygularla kutlarım. 
     Noel Bayramı, toplumumuzun farklı inanç mensubu tüm kesimlerine, tarihsel birlikteliğimizi sıcak duygularla bir kez daha anımsatacaktır. Noel ile gelen yeni umutlar sevgi, barış ve kardeşlik yolunda güçlü mesajlar içermektedir. 
     Noel'in, Hıristiyan yurttaşlarımız için ifade ettiği coşku ve sevinci içtenlikle paylaşıyoruz. 
     Noel Bayramı'nın Hıristiyan yurttaşlarımıza ve tüm Hıristiyanlara esenlik ve mutluluk getirmesini dilerim.'' 
     
</TEXT>
</DOC>
