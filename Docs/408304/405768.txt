<DOC>
<DOCNO> 405768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sontur05.html </URL>
<DATE> 2005/12/22/ </DATE>
<TIME> 08.05 </TIME>
<AUTHOR>  </AUTHOR>
<HEADLINE>
PKK şakasından ömür boyu hapis istemiyle yargılandı 
</HEADLINE>
<TEXT>

     CEM BAKIRCI Erzurum DHA 

Erzurum'da yolculardan Kadir Aksakal'a PKK tarafından kaçırıldın'' deyince hakkında örgüt üyesi olduğu iddiasıyla ömür boyu hapis istemiyle dava açılan minibüs şoförü Murat Aydemir beraat etti. 
     Erzurum Sanayi Sitesi'nden 29 Temmuz'da kent merkezine gitmek üzere minibüse binen Aksakal 21 , sürücünün "PKK tarafından kaçırıldın. Apo, Kürdistan’ın başıdır" sözleri ile büyük şaşkınlık yaşadı. Korkan ve hemen kapıyı açarak hareket halindeki minibüsten atlayan Aksakal, polisi aradı. 
     Olaydan sonra yakalanan ve tutuksuz yargılanmak üzere serbest bırakılan Aydemir hakkında da Erzurum 2. Ağır Ceza Mahkemesi’nde "yasadışı terör örgütü PKK üyesi olmak", "örgüt adına adam kaçırmak" suçlarından TCK’nın 302. maddesi uyarınca ömür boyu hapis istemiyle dava açıldı. 
     Son duruşmada Aydemir’in PKK'yı benimsemediğine kanaat getiren mahkeme, dosyadaki delillerin de yetersiz olması nedeniyle sanığın beraatine karar verdi. 
     Aydemir kararın ardından "Ben yıllardan beri Erzurum - Horasan arasında yolcu taşırım. PKK, bebekleri öldüren bir örgüt. Lanetlenmiş bir örgütün peşinden gidecek kadar küçülmedik. Benim kardeşim gönüllü köy korucusudur. O arkadaşın iddiaları bunlar. Ben öyle bir olay ne gördüm, ne de yaşadım'' dedi. 
     Aydemir ile mahkeme sonrası tokalaşan Aksakal da Aydemir, mahkemeye girmeden önce beni bir kenara çekerek şaka’ yaptığını söyledi. Beraat ettikten sonra mikrofona, böyle bir şey yapmadığını, bunları benim iddia ettiğimi bildiriyor. Ama bu işin şakasının olmayacağını en azından öğrendi." 
     
</TEXT>
</DOC>
