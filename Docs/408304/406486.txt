<DOC>
<DOCNO> 406486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sonspo16.html </URL>
<DATE> 2005/12/25/ </DATE>
<TIME> 19.25 </TIME>
<AUTHOR>  </AUTHOR>
<HEADLINE>
Ülkerspor son anda 75-74 
</HEADLINE>
<TEXT>

     Türkiye Basketbol Ligi'nde Ülkerspor, deplasmanda Bandırma Banvitspor'u 75-74 yendi. 
     Karşılaşmaya iyi başlayan Ülkerspor, İbrahim'in elinden bulduğu sayılarla 4. dakikaya 9-7 önde girdi. Bir dakika sonra ev sahibi ekip Ersin ile beraberliği yakaladıysa da İbrahim, Oğuz ve Stefanov ile art arda sayılar üreten Ülkerspor, ilk periyodu 3 sayı farkla 21-18 önde tamamladı. 
     İkinci periyoda hızlı başlayan ev sahibi takım, Ümit ve Önder'in sayılarıyla 11. dakikada 22-21 öne geçti. Bu dakikadan sonra hücumda toparlanan Ülkerspor, 16. dakikada farkı 8 sayıya kadar çıkardı. Petrov, Ersin ve Radosevic'in sayılarıyla farkı kapatan ve tekrar öne geçen Bandırma Banvitspor, devreyi de 38-36 üstün kapadı. 
     Üçüncü çeyrekte iki takım da başa baş bir mücadele ortaya koydu. Radosevic'in etkili oyununa Ömer ve İbrahim ile karşılık veren Ülkerspor, 3. periyodu 51-48 önde bitirdi. 
     Karşılamanın son periyodunda ise konuk ekip Ülkerspor etkili oyununu sürdürerek, maçtan 75-74 galip ayrılmasını bildi. 
     Bu arada, maç sonrasında tribünlerde küçük bir taraftar grubu arasında kavga çıktı. Güvenlik güçleri, taraftarlardan Erdal D. ve Şerif F'yi gözaltına aldı. 
     
     
Salon Kara Ali Acar Hakemler Aytuğ Ekti xx, Can Atsüren xx, Zafer Yılmaz xx Bandırma Banvitspor Onur xx 8, Can xx, Ersin xx 10, Cameron xx 9, Radosevic 20, Moore x, Polat x, Ümit xx 8, Petrov xx 13, Önder x 6 Ülkerspor Stefanov xx 13, İbrahim xxx 24, Oğuz xx 6, Trepagnier xxx 11, Haislip xx 6, Pasalic x, Ömer xxx 15, Bekir x, Cüneyt x 1. Periyot 18-21 Devre 38-36 Bandırma Banvitspor lehine 3. Periyot 48-51 5 Faulle Oyundan Çıkan Cameron 39.41 Bandırma Banvitspor 
     
</TEXT>
</DOC>
