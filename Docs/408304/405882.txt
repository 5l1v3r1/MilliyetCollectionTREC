<DOC>
<DOCNO> 405882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/spor/spo13.html </URL>
<DATE> 2005/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlere dev görev 
</HEADLINE>
<TEXT>


AYŞE YEŞİN 


Fenerbahçe yüzmede, Beşiktaş ise cimnastikte "lokomotif" kulüp olacak. Sporun temel branşlarından cimnastik ve yüzmede Türkiye'nin uluslararası platformda başarıyı yakalayabilmesi için başlatılan projede iki büyük başrolü oynayacak. 
Her iki branşın istenilen düzeye çıkartılması için yurt dışından antrenör ve sporcu transferini düşündüklerini vurgulayan Gençlik ve Spor Genel Müdür vekili Mehmet Atalay, "Bu konuda hem Aziz Yıldırım, hem de Yıldırım Demirören ellerinden geleni yapacaklarını söyledi. Federasyonların belirlediği isimler kulüplerimizde istihdam edilecek. Federasyonların imkanlarının yetmediği yerde kulüpler devreye girecek" diye konuştu. 
Bu kapsama yabancı sporcuların da girdiğini ifade eden Atalay, "Başarılı ve gelecek vadeden yabancı sporcuların transfer edilmesini de düşünüyoruz" dedi. 


</TEXT>
</DOC>
