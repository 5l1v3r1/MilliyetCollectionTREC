<DOC>
<DOCNO> 402590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/ekonomi/aeko.html </URL>
<DATE> 2005/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus gazına Belarus'tan üç kat fazla ödüyoruz 
</HEADLINE>
<TEXT>


Sattığı doğalgazın fiyatını siyasi etkilerle ülkeden ülkeye farklılaştıran Rusya'nın Türkiye'ye uyguladığı fiyat için 150'den 196 dolara kadar değişen rakamlar konuşuluyor. Rusya en ucuz gazı 47 dolarla birleşme planı yaptığı Belarus'a satıyor 

Cenk Başlamış 

Dünya doğalgaz rezervlerinin yarıya yakınını elinde bulunduran ve değişik ülkelere bin metreküp için 47 ile 221 dolar arasında tarife uygulayan Rusya, yeni yılda fiyat artırmaya hazırlanıyor. 

Ülkeye göre fiyat 
Moskova'nın hangi ülkeye gazı kaç dolardan sattığı ilk kez Rus basınına yansıdı. Komsomolskaya Pravda gazetesinin yayınladığı listeyle Milliyet'in edindiği bilgiler bir araya getirildiğinde ortaya siyasi unsurun da önemli rol oynadığı değişik bir fiyatlandırma tablosu çıkıyor. Bu tablo, özellikle 2006'dan başlayarak Rusya'nın kendisine yakın olan ülkelere daha makul fiyatlar uygulayacağını, Batı'ya yanaşmaya başlayan eski Sovyet cumhuriyetlerini ise bir anlamda cezalandıracağını gösteriyor. 
Resmen açıklanmamasına karşın Türk kaynaklar Türkiye'nin Rus doğalgazının bin metreküpüne 150 dolar ödediğini belirtiyor. Gazprom'a yakın bir kaynak ise Milliyet'e Türkiye'nin ödediği fiyatın 196 dolar olduğunu söyledi. 
Moskova en ucuz gazı, aynı devlet çatısı altında birleşme planı yaptığı Belarus'a satıyor. Belarus, bin metreküp gaza 47 dolar ödüyor. Rusya'nın Kafkasya'daki tek müttefiki Ermenistan'la Moldova sınırları içinde ayrılıkçı Rusların kurduğu cumhuriyetin ödediği fiyat ise 50 dolar. Ancak yeni yılda bu tarife artacak. 

Turuncu devrime ceza 
56 dolar ödeyen Ukrayna ise, 'turuncu devrim' sonrası Batı'ya yönelmesinin karşılığı olarak yeni yılda en az 160 dolar ödemek zorunda kalacak. 
Moskova'dan uzaklaşan Moldova'nın önüne de 80 değil, büyük olasılıkla 180 dolarlık fatura uzatılacak. Rus gazına en yüksek fiyatlardan birini 200 dolarla, Moskova ile yakın ilişki içinde bulunan Almanya ödüyor. Bunun nedeni iki ülke arasındaki coğrafi uzaklık. 

En ucuz fiyat Belarus'a Avusturya 221 dolar Romanya 214 dolar Yunanistan 207 dolar Türkiye 196 150 dolar Baltık ülkeleri 85 95 dolar Ukrayna 56 dolar Belarus 47 dolar 

Fatura petrol fiyatına göre artacak Rusya Devlet Başkanı Vladimir Putin, geçen hafta, Almanya'nın 2006'dan itibaren 255 dolar ödemeye başlayacağını açıkladı. 
Güvenilir bir kaynağa göre Türkiye'nin ödeyeceği ücretin artması, gaz fiyatının belirlenmesinde kullanılan formüle bağlı. Bu formül ağırlıklı olarak dünya petrol fiyatlarına endeksli. Petrol fiyatında meydana gelebilecek bir artış Türkiye'nin ödediği ücretin 2006 yılında artması anlamına gelecek. Türkiye'nin bu yıl sonunda Mavi Akım ve Batı Hattı yoluyla aldığı gazın toplamının 15 milyar metreküpe ulaşması bekleniyor. 
Rusya, üçüncü ülkelere ortak gaz satma planları yaptığı Türkiye'ye çok önemli pazar gözüyle bakıyor. 

Erdoğan, Putin'i 'fiyat indirimine' ikna edemedi Mavi Akım'dan ilk doğalgaz 2003 Şubat'ta geldi.Gazprom'un ihracat firması Gazexport bin metreküpe 136 dolar fatura kesti.Oysa kontrattaki fiyat formülüne göre birim fiyatın 109 dolar olması gerekiyordu.BOTAŞ faturaya itiraz etti. Gazexport 'fiyat formülündeki farkın yanlışlıkla yapılmış' hesaptan doğduğunu savundu.Bunun üzerine BOTAŞ'ın tahkime başvurabileceği gündeme getirildi.Gazexport 10 Haziran 2003'te BOTAŞ'a 'dört farklı fiyat formülünü teke idirmek ve Türkiye'nin almayı garanti ettiği doğalgaz miktarını azaltmak' üzere teklifte bulundu.Temmuz 2003'te yapılan anlaşmayla bin metreküp doğalgaz için Batı Hattı'nda 130.99 dolar olan fiyat 123.50 dolara, Turusgaz'da 143.03 dolardan 123.48 dolara, ikinci Turusgaz sözleşmesinde 143.68 dolardan 124.44 dolara indirilirken Mavi Akım'da fiyat 109.22 dolardan 123.50 dolara yükseltildi.Doğalgaz fiyatları petrol fiyatlarına göre her üç ayda bir yeniden hesaplanıyor.Petrolün varil fiyatının 31 dolar olmasına göre hazırlanan tabloda Mavi Akım'daki bin metreküplük doğalgazın fiyatının 2004 sonunda 148.56 dolar düzeyinde olduğu hesaplanmıştı.Bugün petrolün varil fiyatı 59.30 dolar. Rusya'dan gelen gazın bin metreküp fiyatının bugün 150 dolar düzeyinde olduğu belirtiliyor. Ancak kesin fiyat açıklanmıyor.Son olarak Başbakan Erdoğan Temmuz 2005'te Rusya'ya yaptığı ziyarette Rusya Devlet Başkanı Putin'den doğalgaz fiyatında indirim jesti istedi.Putin, Erdoğan'a 'Petrol fiyatları arttı. Dolayısıyla doğalgaz fiyatı da artıyor. İndirime gidemeyiz. Gazprom Ukrayna, Romanya, Bulgaristan gibi ülkelerden fiyat artışı istedi' yanıtını verdi. 

Fiyat farkları 5 katı geçiyor Ülke 2005 fiyatı 2006 tahmini Avusturya 221 260 Romanya 214 250 Yunanistan 207 Türkiye 150 - 196 Almanya 200 255 Polonya 120 200 Baltık ülkeleri 85 - 95 180 Moldova 80 180 Gürcistan 68 110 Ukrayna 56 160 Ermenistan 50 110 Belarus 47 47 
Rusya'nın ülkelere göre doğalgaz satış fiyatları bin metreküp için dolar 
Türk kaynaklar fiyatı 150 dolar civar düzeyinde, Gazprom'a yakın bir kaynak ise 196 dolar olarak ifade ediyor. 
Farklı bir anlaşma yapılabilir. 


</TEXT>
</DOC>
