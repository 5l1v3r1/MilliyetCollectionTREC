<DOC>
<DOCNO> 401717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sonsiy08.html </URL>
<DATE> 2005/12/08/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Çömez'in sözleri AKP'yi kızdırdı 
</HEADLINE>
<TEXT>

     AKP Balıkesir milletvekili Turhan Çömez’in, partisinin grup toplantısındaki sert eleştireliri AKP yönetimini kızdırdı. Parti yönetimi, disipline sevki tartışırken, Çömez de Meclis’te bir basın toplantısı düzenleyerek yeni açıklamalarda bulunacak. 
     Çömez’in AKP Grup toplantısında partisine yönelik eleştirileri AKP yönetiminde tepkilere neden oldu. Parti yönetimi, Başbakan Recep Tayyip Erdoğan’ın yurt dışında bulunmasına karşın Çömez’in durumunu görüşmek üzere toplanırken, Çömez’in parti Disiplin Kurulu’na verilmesi tartışma konusu oldu. 
     Gelişmeler üzerine Çömez’in AKP Ankara il başkanlığının Siyaset Akademisi’ndeki, "Siyaset ve Etik" konulu önceden programlanan dersinin iptal edildiği bildirildi. 
     
     ÇÖMEZ’DEN BASIN TOPLANTISI 
     Bu arada Çömez, Disiplin Kurulu’na sevkedileceği tartışmaları üzerine bugün TBMM’de bir basın toplantısı düzenlemeye karar verdi. Çömez, basın toplantısında yeni açıklamalarda bulunacak. 
     
</TEXT>
</DOC>
