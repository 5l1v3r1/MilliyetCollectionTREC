<DOC>
<DOCNO> 406070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sontur03.html </URL>
<DATE> 2005/12/23/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Atatürk Havalimanı'nda kargo uçağı yolcu uçağına çarptı 
</HEADLINE>
<TEXT>

     İSTANBUL Milliyet 

Hollanda Kraliyet Havayolları'nın İstanbul-Hong Kong seferini yapacak Boeing 747 Jumbo Jet tipi dev kargo uçağı, park halindeki Polonya Havayolları'na ait Boeing 737-800 tipi uçağın arka kuyruğuna çarptı. Kaza sonucu hasar oluşan uçaklar bakıma alındı. 
     Alınan bilgiye göre, Atatürk Havalimanı'nda dün akşam saatleri hareketlenen dev uçak, pist başına gitmek üzere taksi yolunda ilerlerken, pilotların ilerleme istikametindeki yol çizgilerini iyi hesaplamayamaması sonucu Varşova'dan gelen ve 207 numaralı körüğe park eden "Polonya" uçağına arkadan çarptı. Kaza sırasında Jumbo Jet'in sol kanadı ve çarptığı uçağın sol kuyruk kanadı ezilerek hasar gördü. Seferi iptal edilen kargo uçağı, kargo terminali önüne park edilirken, Polonya uçağı da bagajların boşaltılmasından sonra uygun bir yere çekilerek bakım ve onarıma alındı. Kargo uçağının pilotları, hasar gören kanat bölümünde inceleme yaptı. 
     Pilotlar, sivil havacılık kuralları gereği ifadeleri alındıktan sonra alkol muayenesine gönderildi. 
     
</TEXT>
</DOC>
