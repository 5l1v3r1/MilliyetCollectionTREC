<DOC>
<DOCNO> 407186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/guncel/gun07.html </URL>
<DATE> 2005/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ferhat Tunç da bugün h kim önüne çıkıyor 
</HEADLINE>
<TEXT>


LUBE AYAR İstanbul 

Sanatçı Ferhat Tunç, "yargıyı aşağıladığı" gerekçesiyle yazar Orhan Pamuk'un da yargılandığı TCK'nın 301. maddesi kapsamında bugün h kim karşısına çıkacak. Tunç'u duruşmada 40 avukat savunacak. 
Tunç hakkında, Özgür Gündem gazetesinde 19 Ocak 2004'te yayımlanan DEP'li milletvekillerinin tahliye edilmemesini eleştirdiği "Bir devrimci Leyla ve bir şarkı" başlıklı yazısında "derin yargı" ifadesini kullanarak "Devletin yargı organlarını alenen aşağıladığı" gerekçesiyle açılan dava, Beyoğlu 2. Asliye Ceza Mahkemesi'nde görülecek. 

Danimarka'dan mektup 
6 aydan 3 yıla kadar hapis cezası istemiyle TCK'nın eski 159'uncu, yeni 301'inci maddesi uyarınca açılan davada Tunç'u, merkezi Danimarka'da bulunan ve kısa adı "FREEMUSE" olan Dünya Müzik ve Sansür Forumu da destekleyecek. 
"FREEMUSE" üyelerinden Pakistan'dan Selman Ahmad, Lübnan'dan Joelle Khoury, Fransa'dan Reda Zine, ABD'de Mark Levine ve Fransa'dan Marcel Khalife'in desteğiyle ilk kez bir sanatçı için uluslararası kampanya düzenledi. Kampanya kapsamında Başbakan Recep Tayyip Erdoğan'a bir mektup yazan FREEMUSE üyeleri, bir meslektaşlarının düşüncelerinden dolayı yargılanıyor olmasına ilişkin kaygılarını dile getirdi. 



</TEXT>
</DOC>
