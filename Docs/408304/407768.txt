<DOC>
<DOCNO> 407768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sonyas10.html </URL>
<DATE> 2005/12/29/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Ünlüler bu kayak merkezine gidiyor... 
</HEADLINE>
<TEXT>

     Zafer ATAMER DHA 

İSVİÇRE’nin en lüks kayak merkezi olan Gstaad, bu Noel ve yılbaşı tatili için yine ünlülerin merkezi oldu. Bu özelliğiyle adeta bir ’moda diyarı’ olarak da görülen Gstaad bu günlerde ünlülerin akınına uğruyor. 
     Dikkat çekenlerin başında, Michael Douglas’ın eşi Catherine Zeta-Jones geliyor. Kocasının, işleri nedeniyle ABD’de kaldığını öne süren Zeta-Jones, tatilini 5 yaşındaki oğlu Sohn Dylan Michael ile birlikte geçiriyor. Güzel yıldız, oğluyla yakından ilgileniyor ve gönlünce eğleniyor. 
     Diğer taraftan, Alain Delon’un 41 yaşındaki oğlu Anthony Delon da, eşi Sophie, çocukları Liv ve Lou ile birlikte mutlu bir aile tablosu oluşturuyor. Son dönemde neredeyse bütün medyayı peşinde koşturan Kate Moss ise gazetecilerin gözdesi’ olmuş durumda. 
     FIFA’nın 2006 Dünya Kupası kura çekiminde görev yapan ünlü manken Heidi Klum’un da, beraber olduğu Amerikalı sevgilisi Seal ile birkaç gün Gstaad’da kaldıktan sonra Amerika’ya uçtuğu belirtildi. 
     
</TEXT>
</DOC>
