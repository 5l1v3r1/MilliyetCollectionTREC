<DOC>
<DOCNO> 407197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/siyaset/asiy.html </URL>
<DATE> 2005/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderlerin söz düellosu 
</HEADLINE>
<TEXT>


Yeni yılın bütçesi kavga gürültü kabul edildi. CHP lideri Baykal, Başbakan'a 'Hangi Erdoğan'sın Hikmetyar'ın önünde diz çöken mi, Anıtkabir'de saygı duruşu yapan mı ' diye sorunca Erdoğan, '30 yıl öncesinde kalmadım. Ben değişerek geliştim' yanıtını verdi 

ANKARA Milliyet - FOTOĞRAFLAR Mustafa İstemi 


TBMM'de 2006 yılı bütçe görüşmelerine, Başbakan Recep Tayyip Erdoğan'la CHP Genel Başkanı Deniz Baykal arasındaki söz düellosu damgasını vurdu. Baykal'ın, "Hangi Recep Tayyip Erdoğan Hikmetyar'ın önünde diz çöken mi, Anıtkabir'de saygı duruşu yapan mı " sözlerine Başbakan, "Değiştim. Ben değişerek geliştim. 30 yıl öncesinde kalmadım, çünkü çağdışı değilim" diye yanıt verdi.. 
TBMM, görüşmelerini aralıksız 14 gündür sürdürdüğü 2006 yılı bütçesini kabul etti. Bütçe üzerinde dün yapılan son görüşmelerde AKP ve CHP'li milletvekilleri sert tartışmalar yaparken, Erdoğan ve Baykal arasında da ilginç diyaloglar yaşandı. İki lider arasındaki polemiğin satırbaşları şöyle 

'Hangi Tayyip Erdoğan ' 
Baykal Başbakan, 'Ya göründüğün gibi ol ya olduğun gibi görün' dedi. Başbakan hangisidir Hangi Recep Tayyip Erdoğan Hikmetyar'ın önünde diz çöken mi, Anıtkabir'de saygı duruşu yapan mı 'Maaşım yetmiyor' diyen mi, kurduğu şirketleri trilyonlarca liraya satan mı 'Anıtkabir'in önünde sap gibi duruyorlar' diyen mi, yoksa Anıtkabir'de saygı duruşu yapan mı Erdoğan'dır İşaretleri var, hükümet abbas yolcudur. 
Başbakan, 'Şemdinli'de başka Ankara'da başka konuştuğumu' söyledi. Bir tane bile Ankara'da söylemediğim cümleyi bulma imkanı yoktur. 30 yıl önce ne söylediysem şimdi de aynı şeyi söylüyorum. İlke, ahlak değerleri konusunda aynı çizgideyim. Bu bir nakiseyse bunu üstleniyorum. 

'Hikmetyar sakızı' 
Erdoğan İki de bir sakız gibi çiğniyorsunuz 'Hikmetyar'ın önünde diz çöktünüz.' Bu olay 1986'nın olayı. Hikmetyar, islam ülkeleri ekonomik işbirliği toplantısına resmi davetli olarak geldi. Unutmayın, o zaman onların verdiği mücadeleyi herkes alkışlıyordu. Ha şu anda farklı bir safa geçmiş durumda, desteklemiyorum. Değiştim. Ben değişerek geliştim. 30 yıl öncesinde kalmadım, çünkü çağdışı değilim. 
'Benim maaşım yetmiyor' diye bir ifadem olmadı. Almanya Başbakanı Schröder ile beraber olduğumuz bir ortamda, onların başbakanının maaşıyla bizdeki maaşı bir gazeteciyle mukayese yaptım. Öyle bir derdim yok. 

'Kapıkule size de pas edildi' 
Baykal Kapıkule'de yolsuzluklar patlak verdi. Hükümet nerede 'Tehlikeli işlerle uğraşıyor' diye kritik sorumluluktan uzaklaştırılan bir bürokratımız, kutluyoruz. Dürüst memur, hangi görevde olursa olsun yapacak bir şeyi olduğunu kanıtladı. Bu, AKP zihniyeti, kadrolaşma, bal tutan parmağını yalar, bizim arkadaşlar da devlet olanağını kullansınlar anlayışıdır. 
Erdoğan Kapıkule'yi ballandıra ballandıra anlattınız. Tamam, kim verdi bu talimatı Yoksa siz mi verdiniz. Hakikaten telefon diplomasisini iyi götürüyorsunuz maşallah. Size kimden geldi Bunları kim dinliyor. Araştırma komisyonuna gelen size de pas edilen bir şey. 
Baykal Basında çıktı Sayın Başbakan. 

'Belden aşağı vurdunuz' 
Baykal Ceylan Otel'de görüşme olmuştur. Ofer'in genel müdürü geldi. Maliye Bakanı h l reddetmeyi sürdürüyor. Aklıma zek ma, ahlakıma, milletin sağduyusuna saygısızlık sayıyorum. Millet kör, lem sersem, bunlar akıllı Ne söyleyerlerse kabul ettirecekler. Maliye Bakanı gelip özür dileyecek. Hukuk varsa, ahlak varsa istifa edecek. 
Erdoğan Yattınız kalktınız bakanıma belden aşağı vurmaktan başka bir şey yapmadınız. Oğlundan başladınız, eşinden çıktınız. Bir edep var, adap var ya... Siyasetin ahlakına sığmıyor. Müddei iddia eden , iddiasını ispatla mükelleftir. İddiasını ispatlayamayan... Ben işte oraya 3 tane nokta koyuyorum. 

19 saat kesintisiz mesai 


AKP yöneticileri, Genel Kurul'da en az 184'ü bulundurmakta bazen zorlandı. 

CHP'nin nöbetçi idare amiri Erdoğan Yetenç uykuya direndi. 

Diş çektiren AKP'li Vahit Erdem, kompres yaptı. 

CHP'li K tip Üye Türkan Miçooğulları, sabaha karşı yorgun düşerek nöbeti devretti. 

Ara sıra şekerleme yapanlar vardı. 

'Eski parti olarak hava atıyorsunuz' 

Eski parti olarak hava atıyorsunuz. Atatürk'ün üzerinden siyaset yapmaya kalkıyorsunuz. Bu millet sizi iktidar yapmayacak. Ben belgeyle konuşuyorum, Halep oradaysa arşın burda, siz gazete kupürleriyle. Ben fotokopileri çıkarmaya başlarsam geçmişiniz çok kötü. Ben 'düne ait ne varsa, dünde kaldı cancağızım, bugün artık yeni şeyler söylemek lazım' diyen Mevlana terbiyesi ile konuşmak istiyorum. 
Baykal Elini sallayarak Doğru söylemiyorsun. 
Erdoğan El kol hareketleriyle bir yere varamazsınız. Millet el kol hareketiyle konuşanları sandığa gömdü. Bir genel başkan el kol hareketiyle konuşmaz, diliyle konuşur. Ben hep bütçeyi konuşuyorum ama biraz sonra o dilde de konuşabiliriz. 
Erdoğan Tepki gösteren CHP'li Mustafa Özyürek'e Sayın Özyürek, çok ileri gittin, şimdi sana bir şey söyleyeceğim. Komisyonda 'Zaten bu millet mazoşisttir' demiş, bu ne ya Sayın Baykal yanında çalıştırdığın adamlara bak. Millete mazoşist diyecek kadar seviye kaybına uğramıştır. 
Baykal Başbakan'ın bir çay-simit hesabı vardı. Şimdi yapamıyorsun, nerde 500 bin lira bir bardak çay. Git de kahveleri gör. 
Erdoğan Baykal simidin fiyatının 500 olduğunu söylüyor. 
Baykal 500 demedim. Çayı söyledim. Ciddi ol Sayın Başbakan gerçekten çok hafiflediniz. 
Erdoğan ..Cevabını alırsın. Keçiören'de simit 300, pastaneden simidi yersen öyle olur. Benim hesabım 5 kişilik aile üzerinden, açıp bakın. 
Canan Arıtman Akif Beki düzeltir. 

2006'nın açığı 14 milyar YTL 

TBMM Genel Kurulu'nda kabul edilen 2006 Yılı Merkezi Yönetim Bütçe Yasası'ndaki temel büyüklükler şöyle 
Bütçe giderleri 174.9 milyar YTL, geliri 160.9 milyar YTL olarak öngörüldü. Enflasyonun 2006 sonu itibarıyla ÜFE ve TEFE'de yıllık yüzde 5 düzeyine çekilmesi hedefleniyor. Faiz dışı fazla hedefi geçen dönemde olduğu gibi yüzde 5, tüm kamu sektörü için ise yüzde 6.5 olarak öngörülüyor. 14 milyar YTL açık, net borçlanma ile kapanacak. 2006'da en yüksek devlet memuru maaşına yüzde 5.1, en düşük memur maaşına yüzde 19.9, ortalama memur maaşlarına da yüzde 12.7 oranında zam yapılacak. En düşük memur maaşı ocakta 595 YTL'ye, temmuzda 650 YTL'ye ulaşacak. 2006'da Gayri Safi Milli Hasıla'nın yüzde 5 oranında artması öngörülüyor. Toplam kaynakların sabit fiyatlarla yüzde 4.9 oranında artacağı, sabit sermaye yatırımlarındaki artış oranının yüzde 8.7 olacağı öngörülüyor. Tüketimin sabit fiyatlarla yüzde 4.2 oranında artması öngörülürken, bu oranın kamu tüketiminde yüzde 5.2, özel tüketimde ise yüzde 4.1 olarak gerçekleşmesi bekleniyor. 

'Çocuklarım ne yiyecek ' 

Maliye Bakanı Kemal Unakıtan, kendini savunurken, "Son derece anlamsız, yakışıksız iftiralarda bulunulmasından dolayı huzurunuza geldim" dedi. Unakıtan şöyle konuştu "Menfaatlere yol vermezseniz, hakkınızda iftiralar atılıyor. 'Bakan firma temsilcisiyle otelde görüşmüş, orada oğlu varmış. Değil, yalan. Bu kadar yalan dolu senaryoyu gerçekmiş gibi, bir genel başkanın ağzına yakışır mı bu iş. Sizin hakkınızda da Bülent Ersoy neler söyledi, onu mu alıp gelelim buraya Bunları söylemek herhalde sizi yükseltmez Sayın Baykal " 
Unakıtan, önceki gece çocuklarını, "Bir insan, bakan olunca, 'Bana bakın evlatlar, bundan sonra şirket mirket kurmayın, oturun mu' demeli. Çocuklarım da çocuk sahibi insanlar. Ne yiyecekler. Şirket kurmuş... Devletten ihale mi almışlar Benim evladımın soyadı Unakıtan kardeşim, soyadını mı değiştirecek, babası Maliye Bakanı oldu diye" sözleriyle savundu. 

Mumcu Cicim ayları bitti 

ANAP Genel Başkanı Erkan Mumcu da, kapanış görüşmelerinde hükümeti eleştirirken, ekonomik göstergelere dikkat çekerek, "Cicim ayları bitti, hipnoz kalkıyor" dedi. 
Mumcu, vatandaşın "her şey iyi gidiyor korosu tarafından hipnotize edildiğini" belirterek, "Yıllık gelir 27 katrilyon, gider 46 katrilyon. Basit bir havuz problemi sorusu 27 litre su dolan, 46 litre su çıkan bir havuzda su kalır mı " diye konuştu. Erdoğan'ın, Bakanlar Kurulu'ndaki sırları açıkladığı yolundaki suçlamasına yanıt veren Mumcu, şöyle konuştu 
"Hangisi sır, milletin hak hukukunun gözetilmesi mi, Başbakan'ın Soçi'de Putin'le konuştuğu mu sır Yanınıza bir devlet görevlisi almadan yaptığınız baş başa görüşme, 'yaş günü kutladık' diyorsunuz. Yaş günü kutlamaktan bir hal oldunuz." 

Notlar 
Topuz'dan AKP'ye Yalancılar 

Erdoğan'ın konuşmasının ardından, CHP'li Ali Topuz'un kürsüden AKP grubuna, "Yalancılar" diye hitap etmesi ve derslik sayısı polemiği kavgaya neden oldu. Erdoğan, kürsüdeyken CHP'lilerin üstüne yürüyen AKP'lilere uyarıda bulundu. Başkanlık oturuma iki kez ara verdi. Bu arada, söz hakkı verilmeyince CHP salonu terk etti. 

'Milletvekillerini azarladı' 
Oturum tekrar açıldığında, CHP'li Kemal Anadol kürsünün taraflı davrandığını, Erdoğan'ın milletvekili azarladığını belirterek, "Bu hukuken bütçeyi sakatlayacak bir tasarruftur. Yürütmenin yasamaya tahakkümüne kucak açmayın" dedi.Erdoğan, Mumcu'nun konuşmasını dinlememek için kuliste bir süre bekledi, kürsüden inerken salona girdi. Bu sırada Mumcu salondan ayrılınca AKP sıralarından "Kaçma, kaçma" diye laf atıldı.Erdoğan bazı rakamlar verirken CHP'li Akif Hamzaçebi'yi kastederek, "Akif Beki hesaplasın" dedi. 2006 bütçesi, "AB'ye uyan ilk bütçe" olma özelliğini taşıyor. Bütçe hazırlanırken, bütçe açığının milli gelire oranı, AB'nin ekonomik standartlarını belirleyen Maastricht kriterinin de altına inilerek, yüzde 2.5 olarak belirlendi. İlk kez "çok yıllı bütçe" sistemine geçilerek bütçe 3 yıl için hazırlandı. Buna göre, bütçede 2006'nın yanı sıra 2007 ve 2008 tahminlerine de yer verildi. Bütçenin kapsamı da genişletilerek üst kurullar ve TSE gibi kuruluşların bütçeye dahil edilmesi sağlandı. 

</TEXT>
</DOC>
