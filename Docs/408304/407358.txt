<DOC>
<DOCNO> 407358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sonspo02.html </URL>
<DATE> 2005/12/28/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Fener’in 100. Yıl rüyası Trezeguet 
</HEADLINE>
<TEXT>

     Fanatik gazetesi 

Alex, Anelka ve Appiah’tan sonra bir dünya yıldızını daha almak isteyen Aziz Yıldırım’ın, Trezeguet'yi gözüne kestirdiği bildirildi . 
     
     Bilgiç bir kez daha devrede 

     Dünya yıldızlarına birer birer Fenerbahçe forması giydirerek her sezon Sarı-Lacivertli taraftarların yüzünü güldüren Başkan Aziz Yıldırım’ın 100. yıl için de büyük planları var. Alex, Anelka ve Appiah’tan sonra şimdi de Juventus’un süper golcüsü David Trezeguet’e kanca atan Yıldırım’ın önümüzdeki sezon için şimdiden düğmeye bastığı ve İtalyan ekibiyle çok iyi ilişkiler içinde olan Celalettin Bilgiç’i bir kez daha devreye soktuğu öğrenildi. 
     
     2008’e kadar sözleşmesi var 

     Juventus ile 2008 yılına kadar sözleşmesi bulunan Trezeguet’in bonservis bedeli şu anda kağıt üzerinde 30 milyon Euro olarak gözüküyor. Ancak Fenerbahçe’nin transferde ısrarcı olup, işi pazarlık aşamasına getirmesi halinde bu rakamın makul bir düzeye gelebileceği ifade edildi. Appiah transferi sırasında Juventus ile bağlarını güçlendiren Fenerbahçe’nin geçen sene de Trezeguet için nabız yokladığı vurgulandı David Trezeguet kimdir . 
     Ülkesi Fransa. 
     Doğum tarihi 15 Ekim 1977. 
     Doğum Yeri Rouen. 
     Boyu 1.87 . 
     Mevkii Forvet . 
     Oynadığı Takımlar Platense, Monaco, Juventus. 
     Bu sezon 15 maç, 15 gol. 
     Milli Takım 60 maç, 31 gol. 

     
</TEXT>
</DOC>
