<DOC>
<DOCNO> 406932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sondun02.html </URL>
<DATE> 2005/12/27/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Peru'da olağanüstü hal sıkıntısı... 
</HEADLINE>
<TEXT>

     Peru Başbakanı Pedro Pablo Kuczynski, Peru'da Aydınlık Yol gerillaları ve uyuşturucu kaçakçılarının kontrolündeki bazı bölgelere güvenlik güçlerinin ''giremediğini'' belirtti. 
     Başbakan Kuczynski, Expreso gazetesine yaptığı açıklamada, 5 ve 20 Aralık'ta gerillaların düzenlediği saldırıda toplam 13 polisin hayatını kaybetmesi konusunda yaptığı açıklamada, bu bölgelerin Yukarı Huallaga'daki Monzon vadisi ile Apurimac-Ene nehri vadileri olduğunu belirterek, buralarda, uyuşturucunun, kaçakçıları koruma karşılığında para ve silah elde eden Aydınlık Yol örgütüne bağlı silahlı grupların denetimi altında olduğunu belirtti. Kuczynski, ''Uyuşturucunun bulunduğu oralarda terörizm de vardır'' dedi. 
     Peru hükümeti, kuzeydoğudaki Alto Huallaga bölgesinde çıkan olayların ardından, olağanüstü hal ilan etmiş, olağanüstü hal uygulamasının, ülkenin koka üretiminin yapıldığı bölgedeki 6 eyalette 60 gün yürürlükte kalacağını bildirmişti. 
     5 ve 20 Aralık'ta gerillaların düzenlediği saldırıda toplam 13 polis hayatını kaybetmişti. Aydınlık Yol, 1980 ile 1990 arasındaki şiddetli saldırılar düzenlemiş, bu saldırılarda 70 binden fazla kişi öldürülmüş ya da kaybolmuştu. 
     
</TEXT>
</DOC>
