<DOC>
<DOCNO> 406200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/spor/spo12.html </URL>
<DATE> 2005/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bermek de aday 
</HEADLINE>
<TEXT>



Futbol Federasyonu'nun 19-20 Ocak tarihlerinde yapılacak olağanüstü seçim kongresi için geri sayım başlarken, Ayhan Bermek'in de başkanlığa adaylığını koyacağı öğrenildi. 
1996 yılında Milli Takımlar Sorumluluğu'nu üstlenen Bermek'in ismi seçim kulislerinde ön plana çıkarken, Kulüpler Birliği'nin de destek verdiği kaydedildi. 
Futbol Federasyonu 2. Başkanı Hasan Doğan'ın da, yaklaşan seçimlerle ilgili nabız yokladığı bildirildi. Kulislerde adı geçen UEFA Asbaşkanı Şenes Erzik'in tek adayla seçime gidilmesi isteğine sıcak bakılmazken, Doğan'ın özellikle Bermek'le ilgili kulüplerden görüş aldığı sızan haberler arasında. 
Bermek ile bu konuda gizli bir toplantı yaptığı ileri sürülen Doğan, "Kendisiyle bire bir konuşmadım. Ancak kulüplerin Bermek'e sıcak baktığını gözlemledim. Bu anlamda bir destek var" dedi. 


</TEXT>
</DOC>
