<DOC>
<DOCNO> 404728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sonsiy06.html </URL>
<DATE> 2005/12/19/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Sarıgül, ihraç korkusuyla CHP'yi eleştirdi 
</HEADLINE>
<TEXT>

     Ufuk AKTUĞ DHA 

      ŞİŞLİ Belediye Başkanı CHP'li Mustafa Sarıgül, Şu anki konuşmalarımdan dolayı, Yarın partiden ihraç edilir miyim ’ diye korku yaşıyorum'' dedikten sonra partisine yüklendi. Sarıgül, CHP muhalefette olmasına karşın kan ve güç kaybeden bir parti konumundadır'' diye konuştu. 
     Mustafa Sarıgül, Hatay'ın İskenderun İlçesi'ndeki Grand Plaza'da yapılan eski CHP Hatay Milletvekili avukat Turan Hirfanoğlu'nun kızı Rahşan Hırfanoğlu ile Bestami Öztürk'ün düğün törenine katıldı. Kırıkhan İlçesi Belediye Başkanı AKP'li İsmail Turan'ın kıydığı nikahta Mustafa Sarıgül de şahit yaptı. Nikahın ardından gazetecilerle sohbet eden Sarıgül, Türkiye'deki siyasetin en büyük sorunlarından birinin parti içi demokrasinin olmayışı olduğunu söyledi. Türkiye'deki sorunları çözecek tek partinin CHP olduğuna inandığını söyleyen Sarıgül, Lidere bağlı değil, halka bağlı bir demokrasi istiyoruz. Türkiye'de en büyük sorun partilerdeki demokrasinin olmayışıdır. Demokrasinin tam manasıyla yerleşmesi için partiler demokratikleşmelidir'' dedi. 
     
     İHRAÇ KORKUSUNA RAĞMEN ELEŞTİRİ 
     Mustafa Sarıgül, herhangi bir partiye girenlerin hiçbirinin üyelik güvencesinin de bulunmadığını belirterek, Şu anki konuşmalarımdan dolayı Yarın partiden ihraç edilir miyim ’ diye korku yaşıyorum. Çünkü partilerde üyelik güvencesi ve özgürlük yok'' diye konuştu. Milletvekilleri seçimlerini de eleştiren Sarıgül, tabana ve halka dayanmayan şeylerden başarı beklenmemesini istedi. CHP'de demokrasiden bahsetmenin mümkün olmadığını da ileri süren Sarıgül şunları söyledi 
     Milletvekilleri, Ankara'dan belirlenen değil, bizzat halkın seçtiği isimler olmalıdır. Tabana ve halka dayanmayan hiçbir hareketin başarılı olması mümkün değil. Bugün genel merkezlere itaat eder, bağlı kalır ve köle olursanız ancak listelere girebilirsiniz. Bu da demokratik değildir. Muhalefetteki CHP iktidara gelebilmesi için mutlaka demokratikleşmelidir. Ben ve arkadaşlarım tüm Türkiye'yi karış karış dolaşıp CHP'yi anlatmaya çalışıyoruz. CHP muhalefette olmasına karşın kan ve güç kaybeden bir parti konumundadır.'' 
     
</TEXT>
</DOC>
