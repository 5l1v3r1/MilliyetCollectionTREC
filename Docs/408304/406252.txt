<DOC>
<DOCNO> 406252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/son/soneko03.html </URL>
<DATE> 2005/12/24/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Hazine'nin dış borç ödemeleri 15.9 milyar doları buldu... 
</HEADLINE>
<TEXT>

     Hazine, 2005 yılı dış borç ödemelerini gelecek hafta yapacağı 184 milyon dolarlık ödemeyle tamamlayacak ve bu yılki toplam dış borç ödemeleri 15.9 milyar doları bulacak. 005 yılında dış borç ödemeleri 2004 yılına göre 4.1 milyar dolar artan Hazine 2006’da da 17.1 milyar dolar ödeyecek. 
     Hazine Müsteşarlığı, bu ayın geride yaklaşık üç haftalık kısmında toplam 499.8 milyon dolarlık dış borç ödemesi yaptı. Gelecek hafta yıpalacak 184 milyon dolarlık ödemeyle birlikte bu ayın toplam ödemeleri 683.8 milyon dolar olacak. 
     Hazine gelecek hafta pazartesi günü 1.4 milyon, salı günü 2.2 milyon, çarşamba günü 158 milyon, perşembe günü ise 22.4 milyon dolarlık geri ödeme gerçekleştirecek. 
     Yıl başından geçen hafta sonana kadar olan dönemde toplam 15 milyar 688 milyon dolarlık dış borçt ödemesi yapan Hazine, gelecek hafta yapacağı 184 milyon dolarlık ödemeyle birlikte 2005 yılını toplam 15 milyar 872 milyon dolarlık bir ödemeyle tamamlamış olacak. 
     Bu yılki toplam dış borç ödemeleri 2004 yılına göre 4 milyar 123 milyon dolar artan Hazine’nin 2006 yılı ödemelerinin de 17.1 milyar dolara ulaşacağı tahmin ediliyor. 
     2006 yılı dış borç servisinin 4.2 milyar dolarını faiz, 12.9 milyar dolarını ise anapara ödemeleri oluşturacak. 


     ANKA 
     
</TEXT>
</DOC>
