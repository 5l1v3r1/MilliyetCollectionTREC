<DOC>
<DOCNO> 406902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/spor/ysenay.html </URL>
<DATE> 2005/12/27/ </DATE>
<TIME>  </TIME>
<AUTHOR> Erdoğan ŞENAY  </AUTHOR>
<HEADLINE>
Riva G.Saray'ın, G.Saray kimin 
</HEADLINE>
<TEXT>



Pek farkında değiliz ama, kulüpçülük geleneğimizdeki en büyük, en dehşetli ve en vahim "garabet"in merkezindeyiz şu anda... Adı "Galatasaray tuhaflığı" 
Bu güzide kulübümüz, ödeyemeyeceği borçların altına girmiş. Kepenkleri kapatmamak için bir başkan ve yönetim tayin etmiş. Başkan, borcun 60 milyon dolarına kefil olmuş... İş anlaşılmış ki, malı mülkü satmadan kurtuluş yok. 
Bir olağanüstü genel kurul toplanmış. Başkan yetki istemiş kulübün "sahipleri"nden "Riva'yı satalım borçları kapatalım" demiş. 
Karar "hayır"... "Mart ayını bekleyelim". 
"Ne var bunda" diyorsunuz değil mi 
Belki yöneticilerine ve başkanına güvenmiyor Galatasaray genel kurul üyeleri. 
Belki Mart'ta arsa fiyatlarının zirve yapacağını düşünüyorlar. 
Kimbilir, belki de daha iyi müşteri arıyorlar. 
Veya daha iyi bir başkan... 
Hepsi olabilir. Ve hepsi ticari, mali, stratejik bakışlarla kabul görebilir. 
Lakin, bizim bildiğimiz kulüpçülük ilkelerine göre, garabettir bu... 


Neden mi 
Bu kulübün bir de futbol takımı var. Yani "hobi olsun" falan diye değil... Tüm şan ve şeref bu futbol takımından gelir. 
Ve tüm borçlar da bu futbol takımı yüzündendir. 
Yani olayın merkezi futbol takımıdır. 
İşte bu takım, devre arasını idrak ettiğimiz şu günlerde şampiyonluk yarışının tam içindedir. Zirvedeki Fenerbahçe'ye bir buçuk galibiyet kadar yakındır. Ancak bu takımın futbolcuları para almak için sabahtan akşama kadar kulüp kapısında beklemekte, ellerine tutuşturulan çek ve senetlerle hayal kırıklıklarının en derinlerine düşmektedir. 
Takviye mi O da ne Galatasaray'ın takımı güçlendirmek için ara transferden futbolcu kovalamak gibi bir hayali bile yoktur. Şayet dünya çapında bir futbolcu, kafayı taksa ve "Para pul istemem, illa ki Galatasaray'da oynamalıyım" dese, ona uçak bileti yollanabileceği, ev kiralanabileceği, en azından kiralamak için kefil olunabileceği, hatta kefaletin kabul edileceği bile şüphelidir. 
Galatasaray Genel Kurul üyeleri, şampiyonluğu alenen iplememektedir... 
İşte "geleneklerimize göre" garabet budur. 
Ve bu tip bir yaklaşım ancak Galatasaray'da olur tüm Türkiye Ligleri takımları arasında. 




İsterseniz nedenini de söyleyelim 
Bir süre önce, sayın Özhan Canaydın ile yaptığımız söyleşide, "Liseli olmayan Galatasaray aşıklarını üye yapmamakta neden direniyorsunuz" diye sormuştum. 
Tüzüğü açıp göstermişti. Hani daha ilk maddesi, "Galatasaray Kulübü'nün Galatasaray Lisesi mezunları için sosyal bir aktivite olarak kurulduğunu" ima eden tüzüğü... 
Orada, liseli olmayan üye adayları "C" grubu şeklinde isimlendiriliyordu. A ve B 'den sıra kalırsa "fantezi" kabilinden alınabilirlerdi bazen. 
Sayın Canaydın'a demiştim ki, "aman bu tüzüğü ortaya çıkarmayın"... Çünkü tüzüğü iyice inceleyen milyonlarca Galatasaray taraftarından bir avuç bile kalmazdı tribüne gelecek. O kadar Liselilerindi Galatasaray. Temenni edilemez ama bir gün kapanması gerekirse, mal varlığı da Lise'ye kalacaktı. 
Şimdi anladınız mı Galatasaray takımının "satış tarihi" yüzünden şampiyonluğu kaçırmasının çok da önemli olmadığını 
Genel Kurul üyeleri, sizler gibi düşünmüyor. Öncelikleri farklı. Aidiyetleri farklı. 
Size takımı alkışlamak serbest... Mal mülk meselesinde her türlü tasarruf A-B grubunun hakkı. 

Protestocuları protesto 

Çok acaip bir devirde yaşıyoruz. Her olay kendi manyağını geliştiriyor, her girişim ihtisas sahibi protescular icat ediyor. 
Kimin protestocu, kimin hokkabaz olduğu anlaşılamıyor artık... Kim samimi, kim kandırılmış, kim ücretli, belli değil. 
Siyanürlü altın gösterilerinin arkasında Alman gizli servisi olduğunu öğrendiğimden beri itimadım kalmadı kimseye. 
Baksanıza, Genova'da olimpiyat ateşini söndürmüşler şimdi de... 
20. Kış Olimpiyatı'nın yaratacağı çevre kirliliğini protesto eden bir grup insan 15 dakikalığına kesintiye neden olmuş Torino'ya gitmeden önce İtalya'yı dolaşan olimpiyat meşalesinde. 
Sönse ne olur, sönmese ne olur da ben protestoculara takılıyorum. 
Hani çevreciler ya... Mesela Irak'ta patlayan bombalar çevre kirliliği yaratmıyor mu .. Sonra Afrika'da açlıktan ölenlerin cesetleri... 
Sen tut olimpiyat meşalesine "püf" de... 
Ben de o manyakları protesto ediyorum. İnsanın insana yaptığı bunca kötülük dururken, protest enerjilerini böyle çocuksu ve medyatik alanlarda değerlendikleri için. 

Keşke Vietnam olsak 

"Maçlarda şike yapmak için bahis şirketleriyle anlaşan iki milli futbolcu yedi yıl hapis istemiyle mahkemeye sevk edildi" 
Nerede 
Vietnam'da... 
O Vietnam ki, birkaç neslini işgal ve savaş iğrençliğinde yitirmiş, insani ve ahlaki açılardan dibe vurmak için gereken her türlü koşulu romanlarda değil gerçek hayatta görmüştü. 
Ama Güneydoğu Asya Oyunları'nda şike yapmaya çalışan santrafor Pham Van Quyen ile orta saha oyuncusu Quoc Vuong'u kulağından tutup mahkemeye çıkardı işte. Üstelik bu iki futbolcu suçlarını itiraf etmişleri ve sahtek rlıktan ellerine geçen para 1260 dolardı. 
Vietnam'daki "futbol temizliği"nde hakem, futbolcu ve yöneticilerden oluşan 20'den fazla zanlı, mahkemelerde hesap veriyor şimdi. 
Ya Vietnam futbolu bizimkinden daha kirli, ya da "milli" duygularını yitirmiş bu adamlar... 

Fikret Orman ne yapsın 

Beşiktaş'ın muhalefetteki liderlerinden sayın Fikret Orman, bakti ki uyarıları bir kulaktan giriyor, diğer kulaktan çıkıyor durumun vehametini örneklerle anlatmaya başladı 
"Galatasaray'a döneriz"... 
"Ali Şen'i taklit ediyorlar"... 
"Karpuz alır gibi transfer olmaz". 
Bence bu da yetmeyecek Beşiktaş Yönetimine... 
Yetmeyecek ve sayın Orman, muhtemel felaketleri "sessiz film" gibi pantomim gösterileriyle anlatacak 
"Bir kelime... Özel isim"... 
Başını yukarda tutmaya çalışıp, kollarıyla yardım isteyen ancak direnemeyip kaderine teslim olan ve yavaş yavaş aşağı doğru kayan bir kazazedeyi canlandıracak... 
"Ailton"...ı-ıh... "Demirören" ı-ıh... "Titanic"... 
"Eveeeet... Titanic ya... Buzdağına çarptık, h l inanamıyorsunuz batacağımıza" 



</TEXT>
</DOC>
