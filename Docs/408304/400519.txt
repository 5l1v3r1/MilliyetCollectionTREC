<DOC>
<DOCNO> 400519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/sontur18.html </URL>
<DATE> 2005/12/04/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Şanlıurfa'da LPG tankeri alev aldı... Çevredeki konutlar boşaltıldı 
</HEADLINE>
<TEXT>

     Şanlıurfa kent merkezinde devrilen LPG yüklü tanker, itfaiye ekipleri soğutma çalışması yaparken alev aldı. Olayda ilk belirlemelere göre can kaybı olmadı. 
     Alınan bilgiye göre, kent merkezinden Gaziantep istikametine giden ve sürücüsü henüz belirlenemeyen 47 KN 360 plakalı tanker, Şanlıurfa Otogarı yakınlarında devrildi. 
     Kazanın ardından olay yerine gelen itfaiye ekipleri soğutma çalışmaları yaparken, tanker alev aldı. 
     Kazanın ardından Şanlıurfa-Gaziantep karayolunun çift taraflı ulaşıma kapatılması ve güvenlik güçlerinin olay yerinde önlem almasının can kaybını önlediği belirtildi. 
     İlçelerden gelen ekiplerin takviyesiyle yangın yaklaşık 3 saatte tamamen söndürüldü. Çalışmalar sırasında vatandaşlardan evlerini boşaltmaları istendi. 

     
</TEXT>
</DOC>
