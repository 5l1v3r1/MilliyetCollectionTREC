<DOC>
<DOCNO> 403342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sondun48.html </URL>
<DATE> 2005/12/14/ </DATE>
<TIME> 20.10 </TIME>
<AUTHOR>  </AUTHOR>
<HEADLINE>
"Uluslararası terörist Bush" tişörtüyle okula gidecek... 
</HEADLINE>
<TEXT>

     ABD'de bir lise öğrencisi, üzerinde ABD Başkanı George Bush'un resmi ve ''uluslararası terörist'' yazısı bulunan tişörtüyle okula gitmeye hak kazandı. 
     Pennsylvania eyaletinde lise öğrencisi Chris Schiano, Amerikan İnsan Hakları Örgütü'nden ACLU aldığı destekle üzerinde siyasi bir mesaj taşıyan tişörtle okula gitme hakkına kavuştu. 
     Schiano, Bush'un resmi ve ''uluslararası terörist'' yazısı bulunan siyah tişörtüyle lise binasına girmek isteyince güvenlik görevlisinin tişörtünü çıkarmasını isteğini reddetmişti. 
     ACLU'nun desteğinden sonra okula tişörtle gittiğini, hiçkimsenin kendisini rahatsız etmediğini söyleyen Schiano, ABD Anayasası'nın birinci maddesinin kendisine bu hakkı verdiğini, kendisini engelleyecek hiçbir yasal dayanağın bulunmadığının bilincinde olduğunu kaydetti. 
     Okul müdürü ise tişörtte saldırgan ifade bulunmasına karşın okulun kıyafet yönetmeliğine aykırı olmadığını söyledi. Müdür, lise kıyafet yönetmeliğine göre okulda cinsellik, uyuşturucu ve etnik aşağılamayla ilgili yazı ve resimler içeren ya da üzerinde küfür bulunan kıyafetler giymenin yasak olduğunu bildirdi. 
     
</TEXT>
</DOC>
