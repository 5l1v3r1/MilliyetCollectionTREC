<DOC>
<DOCNO> 407989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sonsiy10.html </URL>
<DATE> 2005/12/30/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Müdahil avukatlar Aşkın'ın tahliyesine itiraz etmeyecek 
</HEADLINE>
<TEXT>

     Yüzüncü Yıl Üniversitesi YYÜ Rektörü Prof. Dr. Yücel Aşkın hakkında açılan davanın müdahil avukatı Hüsnü Tuna, şu an için tahliye kararına itirazda bulunmayacaklarını söyledi. 
     Tuna, AA muhabirine yaptığı açıklamada, mahkemenin tahliye kararını saygıyla karşıladıklarını belirtti. 
     Mahkemede böyle bir kararın alınmasında harici baskıların da etkili olduğunu savunan Tuna, özellikle Cumhuriyet Halk Partisi’nin iki duruşmada da mahkemede bulunmasının, mahkeme üzerinde bir denetleme mekanizması oluşturduğunu iddia etti. 
     Mahkemenin bu baskılar nedeniyle huzursuz olduğunu öne süren Tuna, tahliye kararına rağmen davada yargılama sürecinin devam ettiğini vurguladı. 
     Yargılama açısında mahkemenin usule uygun bir karar verdiğini bildiren Tuna, "Şu an için karara bir itirazımız olmayacak. Bizim için önemli olan suçluların cezalandırılmasıdır" dedi. 
     
</TEXT>
</DOC>
