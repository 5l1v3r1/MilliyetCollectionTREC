<DOC>
<DOCNO> 400365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/guncel/gun06.html </URL>
<DATE> 2005/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydınlar Şemdinli'de 
</HEADLINE>
<TEXT>


Yurttaşlar Heyeti, 9 Kasım'da bombalanan Umut Kitabevi ile 1 Kasım'daki patlamada hasar gören ev ve işyerlerinde inceleme yaptı 

BEHÇET DALMAZ, ERKAN ÇOBANOĞLU Hakk ri DHA 

30 kişilik Yurttaşlar Heyeti, 50 araçlık konvoy eşliğinde bombalama olaylarının yaşandığı Şemdinli'yi ziyaret etti. 
250 kişilik bir grup tarafından 'Şemdinli'ye hoş geldiniz' pankartıyla karşılanan heyet, 9 Kasım tarihinde bombalanan Umut Kitabevi'ne geçti. 
Getirdikleri 20 koli kitabı da kitabevinin sahibi Seferi Yılmaz'a veren heyet adına burada açıklama yapan Oya Baydar, bir daha böyle olaylarla karşılaşmamak için küçük bir adım atarak ilçeye geldiklerini belirtti. Baydar şöyle konuştu 
"Umut Kitabevi'ne düşen bomba aslında tüm Türkiye'ye düşmüştür. Olayları protesto etmeye geldik. Bölgeye gelen TBMM Komisyonu üyeleri 'Burada olan olaylar Ankara'dan göründüğü gibi değil' demişti. Biz de burayı gördükten sonra bunun uzaktan gördüğümüz gibi olmadığını anladık." 



</TEXT>
</DOC>
