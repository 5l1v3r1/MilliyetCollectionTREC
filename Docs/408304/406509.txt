<DOC>
<DOCNO> 406509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sontur22.html </URL>
<DATE> 2005/12/25/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Beyşehir Gölü kıyıları buz tuttu 
</HEADLINE>
<TEXT>

     Konya'nın Beyşehir İlçesi'ndeki, Türkiye'nin en büyük tatlı su gölü olan Beyşehir Gölü'nün kıyı şeridi buz tuttu. 
     Alınan bilgiye göre, Beyşehir Gölü'nün kıyı şeridi, gece hava sıcaklığının uzun süre sıfırın altında seyretmesi nedeniyle yer yer 5-6 santimetre kalınlığında buz tuttu. 
     Balıkçı teknelerinin sahipleri, gölde çevredeki buz kütlelerini kırarak ilerleyebildi. 
     Öte yandan, sabah saatlerinden itibaren etkili olan güneşli hava, vatandaşlara hafta sonu göl kıyısında gezinti yapma fırsatı sunuyor. 
     Yetkililer, gölde buz üzerinde yürümenin tehlikeli olduğunu belirterek, vatandaşları kıyıya fazla yaklaşmamaları için uyardı. 
     
</TEXT>
</DOC>
