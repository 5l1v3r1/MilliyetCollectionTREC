<DOC>
<DOCNO> 401228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/siyaset/siy07.html </URL>
<DATE> 2005/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim hilesine uyarı 
</HEADLINE>
<TEXT>


Dışişleri Bakanı Gül, 15 Aralık Irak seçimleriyle ilgili olarak, "Kerkük'te Kerküklü olmayanlar listelere yazıldı. Silinmesi için Annan'a bir mektup yazdım" dedi 

METİN TURAN Cidde DHA 


Suudi Arabistan'ın Mekke kentinde bugün başlayacak olan İslam Konferansı Örgütü İKÖ Zirvesi öncesinde üye ülkelerin dışişleri bakanları dün Cidde'de bir araya geldi. Zirveye hazırlık amacıyla gerçekleştirilen toplantıda Türkiye'yi Dışişleri Bakanı Abdullah Gül temsil etti. 
Gül, Irak'taki seçimlerle ilgili olarak basının sorularını şöyle yanıtladı "Biliyorsunuz, orada Kerküklü olmayan birçok insan oy listelerine yazıldı. 

Listeler düzenlenecek 
Onların büyük kısmı bu listelerden siliniyor, silinecek. Bununla ilgili çalışmalar başlatıldı. Bu çalışmalar BM önderliğinde yürütülüyor. ABD ve koalisyon güçleriyle Irak'taki yeni yönetim de buna çok önem veriyor." 
Abdullah Gül, konuyla ilgili olarak BM Genel Sekreteri Kofi Annan'a bir mektup gönderdiğini söyledi. Gül, Sünnilerin de sürece katılımı konusunda uzlaşmaya varıldığını ifade etti. 


</TEXT>
</DOC>
