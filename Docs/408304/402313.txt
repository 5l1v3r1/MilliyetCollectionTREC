<DOC>
<DOCNO> 402313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/son/soneko06.html </URL>
<DATE> 2005/12/10/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Vergi cezalarına yüzde 9.8 zam... 
</HEADLINE>
<TEXT>

     Türkan Al 

Vergi cezaları, yeni yılda yüzde 9.8 oranında zam yapılacak. Bilanço esasına göre defter tutma hadlerinde de aynı oranda artış olacak. 
     Maliye Bakanlığı'nca hazırlanan Vergi Usul Kanunu Genel Tebliğ Taslağı'na göre, Kanunla ilgili çeşitli had ve miktarlar, 1 Ocak 2006 tarihinden itibaren yüzde 9.8 olarak ilan edilen yeniden değerleme oranı kadar artış görecek. 
     Bu çerçevede, halen 118 YTL olan, fatura, gider pusulası, müstahsil ve serbest meslek makbuzu verilmemesi ve alınmamasının cezası, yeni yılda 129 YTL'ye çıkacak. Bir takvim yılı içinde her bir belge için kesilecek toplam ceza miktarı da 60 YTL olacak. 
     En az ceza haddi, damga vergisinde 5.5 YTL'den 6 YTL'ye, diğer vergilerde de 11.8 YTL'den 12.9 YTL'ye yükselecek. 
     Yeni yılda sermaye şirketlerinin 1. derece usulsüzlük cezası 70, birinci sınıf tüccarların ve serbest meslek erbabının 46, ikinci sınıf tüccarların da 23 YTL olarak uygulanacak. 
     Kamu kurum ve kuruluşları ile gerçek ve tüzel kişilerce gerçekleştirilecek işlerde, vergi numarası olmadan işlem yapanlara da 140 YTL yerine 150 YTL ceza kesilecek. 
     
     MUHTAR HARCINA DA ZAM 
     Taslak uyarınca muhtarların karne tasdiki sırasında aldıkları harç tutarı da 1.4 YTL'den 1.5 YTL'ye yükselecek. 
     Fatura düzenleme zorunluluğuna ilişkin 480 YTL limiti ise yeni yılda 520 YTL düzeyine ulaşacak. 
     Yeni yılda defter tutma hadleri de değişecek. Buna göre, bilanço hesabı esasına göre defter tutmada, halen 88 bin YTL olan yıllık alış tutarı, 2006 yılında 96 bin, 120 bin YTL olan yıllık satış tutarı da 130 bin YTL olarak uygulanacak. 
     Yıllık gayrisafi iş hasılatı 48 bin YTL'den 52 bin YTL'ye, iş hasılatının 5 katı ile yıllık satış tutarlarının toplamı ise 88 bin YTL'den 96 bin YTL'ye çıkacak. 
     
     ÇEŞİTLİ HAD VE CEZALARDA DURUM 
     Vergi Usul Genel Tebliğ Taslağı ile yılbaşından itibaren uygulamaya girecek çeşitli had ve tutarlar şöyle 
     -İlan durumu İlanın vergi dairesinde yapılması 1.200 YTL. 
     -Vergi dairesinin bulunduğu yerde yayımlanan bir veya daha fazla gazetede yapılması 1.200-120.000 YTL. 
     -Tahakkuktan vazgeçme 14 YTL. 
     -Bilanço hesabı esasına göre defter tutma hadleri. 
     .Yıllık alış tutarı 96.000 YTL. 
     .Yıllık Satış tutarı 130.000 YTL. 
     .Yıllık gayrisafi iş hasılatı 52.000 YTL. 
     .İş hasılatının beş katı ile yıllık satış tutarının toplamı 96.000 YTL. 
     -Fatura kullanma mecburiyeti 520 YTL. 
     -Muhtarların karne tasdikinde aldığı harç 1.50 YTL. 
     -Doğrudan gider yazılacak demirbaş ve peştamallıklar 520 YTL. 
     
     CEZALAR 
     -En az ceza haddi. 
     .Damga vergisinde 6 YTL. 
     .Diğer vergilerde 12,90 YTL. 
     -Usulsüzlük dereceleri ve cezaları. 
     -Birinci derece usulsüzlükler. 
     .Sermaye şirketleri 70 YTL. 
     .Sermaye şirketi dışında kalan birinci sınıf tüccarlar ve serbest meslek erbabı 46 YTL. 
     .İkinci sınıf tüccarlar 23 YTL. 
     .Yukarıdakiler dışında kalıp beyanname usulüyle gelir vergisine tabi olanlar 11,80 YTL. 
     .Kazancı basit usulde tespit edilenler 6 YTL. 
     .Gelir vergisinden muaf esnaf 2,90 YTL. 
     -İkinci derece usulsüzlükler. 
     .Sermaye şirketleri 40 YTL. 
     .Sermaye şirketi dışında kalan birinci sınıf tüccarlar ve serbest meslek erbabı 23 YTL. 
     .İkinci sınıf tüccarlar 11,80 YTL. 
     .Yukarıdakiler dışında kalıp beyanname usulüyle gelir vergisine tabi olanlar 6 YTL. 
     .Kazancı basit usulde tespit edilenler 2,90 YTL. 
     .Gelir vergisinden muaf esnaf 1,60 YTL. 
     -Fatura, gider pusulası, müstahsil makbuzu, serbest meslek makbuzu verilmemesi, alınmaması 129 YTL. 
     -Bir takvim yılı içinde her bir belge nevine ilişkin olarak kesilecek toplam ceza 60.000 YTL. 
     -Perakende satış fişi, ödeme kaydedici cihaz fişi, giriş ve yolcu taşıma bileti, sevk irsaliyesi, taşıma irsaliyesi, yolcu listesi, günlük müşteri listesi ile Maliye Bakanlığınca düzenleme zorunluluğu getirilen belgelerin düzenlenmemesi, kullanılmaması veya bulundurulmaması 129 YTL. 
     -Her bir belge nev'ine ilişkin olarak her bir tespit için toplam ceza 6.000 YTL. 
     -Her bir belge nev'ine ilişkin bir takvim yılı içinde kesilecek toplam ceza 60.000 YTL. 
     -Maliye Bakanlığınca tutulma ve günü gününe kayıt edilme mecburiyeti getirilen defterlerin, bulundurulmaması, günü gününe kayıt yapılmaması, yetkililere ibraz edilmemesi ile levha bulundurma ve asma mecburiyetine uyulmaması 129 YTL. 
     -Kamu kurum ve kuruluşları ile gerçek ve tüzel kişilerce yapılacak işlemlerde kullanılma zorunluluğu getirilen vergi numarasını kullanmaksızın işlem yapanlara 150 YTL. 
     -Belge basımı ile ilgili bildirim görevini tamamen veya kısmen yerine getirmeyen matbaa işletmecilerine 460 YTL. 
     -Bilgi vermekten çekinenler ile 256, 257 ve mükerrer 257 nci madde hükmüne uymayanlar için ceza. 
     1. sınıf tüccarlar ile serbest meslek erbabı hakkında 1.290 YTL. 
     2. sınıf tüccarlar, defter tutan çiftçiler ile kazancı basit usulde tespit edilenler hakkında 600 YTL. 
     
</TEXT>
</DOC>
