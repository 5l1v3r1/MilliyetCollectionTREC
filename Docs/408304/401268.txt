<DOC>
<DOCNO> 401268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/yazar/cemal.html </URL>
<DATE> 2005/12/07/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
İşkence, terör, CIA 
</HEADLINE>
<TEXT>


İşkence deyince, 12 Eylül askeri yönetimi sırasında üst düzeyde bir paşanın söyledikleri aklıma gelir 
"Başka türlü nasıl konuşturacaktık o vatan hainlerini, komünistleri .. Verdik cereyanı, verdik cereyanı..." 
İşkence deyince, yine 12 Eylül askeri yönetimi sırasında, 1980'lerin ilk yarısında Diyarbakır Askeri Cezaevi'ndeki cehennemle Felat Bey'in başına gelenleri hatırlarım. 
Neden işlendi bu insanlık suçları 
Hep aynı yanıt gelir 
Vatanı kurtarmak için 
Terörle mücadele adına 
Evet, öyle derler. 
Devlet, terörle mücadele derken kendisi teröre bulaştı. İnsan haklarını, hukuku çiğnedi. 
Peki, umduklarını buldular mı 
Sanmıyorum. 
12 Eylül'ün Diyarbakır Askeri Cezaevi, 1980'lerde neredeyse PKK'ya eleman yetiştiren bir fabrikaya dönüştü. Felat Cemiloğlu, dışkı yedirme olayını bana yıllar sonra anlatırken, "Genç olsam ben de dağa çıkardım" demişti. 
Bazı şeyler değişmiyor. 
Dünyanın her yerinde aynı. 
Örneğin Ebu Garip Cezaevi 
Amerikan işgal kuvvetlerinin Bağdat'taki bu cezaevinde yaşanan işkenceler, El Kaide'nin işine yaramadı mı .. Terörle savaş derken, İslamcı radikalizmin değirmenine daha çok su taşınmadı mı .. 
Evet öyle. 
Ebu Garip'ten, Guantanamo'dan, Afganistan hapishanelerinden sonra şimdi de gündemde Başkan Bush'un başka marifetleri yer almış durumda 
CIA'nın gizli hapishaneleri... 
CIA'nın uçakları... 
Türkiye'ye de birkaç kez uğrayan o uçaklar... 
Terörle mücadelenin kirli yüzü deyip geçebilir misiniz Terörle mücadelede insan hakları bazen kaybeder, çare yok deyip geçebilir misiniz 
Terörle mücadelenin olmazsa olmazı istihbarat kolay elde edilmiyor deyip geçebilir misiniz 
Böyle diyenler, geçenler var. 
Bush yönetimi de bu havada. 
Dün Avrupa gezisine başlayan Amerikan Dışişleri Bakanı Rice'ın üslubu farklı değil. CIA uçakları ve hapishaneleri konusunda kendi yönetimini savunurken, hukuk dışılığa açık kapı bırakan bir üslup kullandı. Bunu yaparken tabii Amerika'nın insan haklarına saygılı olduğunu, işkenceye karşı olduğunu söyledi. 
Resmi söylemdi bu. 
İnandırıcı değildi. 
Özetle 
Başkan Bush ve yönetimi, hukuk ve insan hakları konusunda uzun zamandır sınıfta çakıyor. 
Sürekli altını çizin 
Devlet, demokrasilerde hukukla bağlıdır, öyle olması gerekir. İnsan haklarına saygılıdır, öyle olması gerekir. 
Terör yapmaz demokratik devlet 
Terörle mücadele ederken de hukukun ve insan haklarının içinde kalır. 
Şimdi bu sözlerin kimilerine, "Anlat anlat, heyecanlı oluyor " dedirttiğini biliyorum. Hatta kulağıma çalınıyor, "Devletin ağzı süt kokmaz " ezberleri... "Kelle koltukta mücadele ederken, neymiş insan hakları " diyenleri... 
Bunların hepsini biliyorum. 
Ama teröre de hayır. 
Devlet terörüne de 
Terör nereden gelirse gelsin hayır. Demokratik hukuk devleti diyorsak, insan hakları ve haysiyeti diyorsak hayır 
İnsan gibi yaşamanın başka yolu yok. 



</TEXT>
</DOC>
