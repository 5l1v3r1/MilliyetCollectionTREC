<DOC>
<DOCNO> 407731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sontur34.html </URL>
<DATE> 2005/12/29/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Rektör Aşkın'ın davasında ikinci duruşmaya ara verildi 
</HEADLINE>
<TEXT>

     Yüzüncü Yıl Üniversitesi YYÜ Rektörü Prof. Dr. Yücel Aşkın ve 9 sanık hakkında "Haksız ekonomik çıkar sağlamak amacıyla kurulmuş örgütün faaliyeti çerçevesinde ihaleye fesat karıştırmak ve resmi evrakta sahtecilik" iddiasıyla açılan davanın ikinci duruşmasına ara verildi. 
     3. Ağır Ceza Mahkemesi’nde görülen duruşmaya, Rektör Yücel Aşkın, 
     Rektör Yardımcısı Prof. Dr. Ayşe Yüksel ve İspanyol Expansiyon Firması Türkiye Temsilcisi Mehmet Ümit Ayral katılmadı. 
     Duruşmaya sanıklardan YYÜ Genel Sekreter Yardımcısı Salih Yurtkuran, YYÜ Yazı İşleri Şube Müdürü Şükran Yurtkuran, Yazı İşleri Bilgi İşletmeni Bülent Şahin ile Özel Güvenlik Müdürü Saffet Kara, Rektör Yardımcısı Prof. Dr. Hasan Ceylan ile Ziraat Fakültesi Dekanı Prof. Dr. Fırat Cengiz katıldı. 
     İlk duruşmada dinlenilmeyen Şükran Yurtkuran, Salih Yurtkuran, Bülent Şahin ve Saffet Kara’nın dinlenildiği duruşmaya 1 saat ara verildi. 
     
</TEXT>
</DOC>
