<DOC>
<DOCNO> 404379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sonyas02.html </URL>
<DATE> 2005/12/17/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Kiralık takı dönemi 
</HEADLINE>
<TEXT>

     Hasan KILIÇ OSMANİYE, DHA 
     

      OSMANİYE Kuyumcular Odası Başkanı Enver Davarcı, geçim sıkıntısı çeken gençlerin düğünlerinde takacakları takıları artık satın almak yerine kiraladıklarını söyledi. 
     Gençlerin nişan veya düğünlerinde, davetlilere mahcup olmamak için kiralık takı’ dönemi başlattığını söyleyen Davarcı, Kuyumcuya gelip durumlarını anlatıyorlar. Bin YTL değerindeki bir altın takı seti bir haftalığına 100 YTL’ye kiralanıyor'' dedi. 
     Türk parasının değer kazanması ve borsanın sürekli prim yapması nedeniyle altının zaten altını yatırım aracı olmaktan çıktığını belirten Davarcı, Kuyumcuların çoğu günü siftahsız bitiriyor. Bazıları işyerini kapattı. Osmaniye’de kuyumcu sayısı 60’dan 45’e düştü. Altın satamayan esnaf da satın alamayan vatandaş da kiralık takı uygulamasından memnun'' dedi. 
     Oda Başkanı, takı kiralayan kişinin bir kefille birlikte kuyumcuya gidip, takının bedeli karşılığında senet imzaladığı, kira bedelini ödeyerek takıları alıp, nişan veya düğün töreni sonrasında bir hafta içinde iade ederek, senedini aldığını sözlerine ekledi. 
     
</TEXT>
</DOC>
