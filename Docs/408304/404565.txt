<DOC>
<DOCNO> 404565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/son/sonyas02.html </URL>
<DATE> 2005/01/01/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
''Hangi ünlüyle evlenmek istersiniz '' İşte hayalleri süsleyen ünlüler 
</HEADLINE>
<TEXT>

     Nicole Kidman, Angelina Jolie, Paris Hilton, George Clooney, Orlando Bloom, Jude Law gibi bekar ünlülerin evlilik hayallerini süslediği ortaya çıktı. 
     Entertainment Tonight'ın ''Hangi Ünlüyle Evlenmek İstersiniz '' başlıklı anketiyle 2004 yılının en gözde bekar ünlüleri belirlendi. Buna göre, ünlüler dünyasının en gözde bekarları şöyle 
     -Lindsay Lohan Ankette yer alan en genç isim olan 18 yaşındaki Lohan, duru güzelliğiyle dikkat topluyor. 
     -Nicole Kidman 37 yaşındaki Nicole Kidman, Tom Cruise ile 11 yıllık evliliğine 3 yıl önce nokta koydu. 2005 yılında çalışma takvimi oldukça yoğun olan Kidman, Sean Penn ile ''The Interpreter'' filminde, Jennifer Lopez ile ''American Darlings'' adlı yapımda rol alacak. 
     -Angelina Jolie 29 yaşındaki başından iki evlilik geçen güzel, erkeklerin evlilik hayallerini süslüyor. Johnny Lee Miller ve Billy Bob Thornton ile evlenip boşanan Jolie'nin Brad Pitt ile kamera karşısına geçtiği ''Mr. and Mrs. Smith'' gelecek yıl vizyona girecek. 
     -Paris Hilton Hilton otellerinin skandallarıyla ünlü 23 yaşındaki genç varisi, 2005'te de sansasyonları, pembe kıyafetleri, kürkleri ve fino köpeğiyle yine magazin gündeminden düşmeyeceğe benziyor. Milyonlarca doların varisi çılgın Paris de gözde eş adaylarından. 
     
     O EVLİLİĞE TÖVBELİ AMA... 

     -Halle Berry Eşi Eric Benet'tan olayla şekilde boşanan 38 yaşındaki Berry, kulağına vurarak sağır eden sevgililerden aldatan eşlere kadar kötü bir geçmişe sahip. İki kez evlenip boşanan Berry, ideal eş adayları arasında yer almasına rağmen, ''Hayatta asla 'asla' demeyi sevmem. Ama bu kez söylüyorum. Bir daha asla evlenmeyeceğim'' sözleriyle evliliğe tövbeli... 
     -Jennifer Garner Daha önce aktör Scott Foley ile evlenip boşanan 32 yaşındaki Garner, film setinde tanıştığı Ben Affleck ile evliliğe doğru ilerliyor. O gönlünü kaptırsa da milyonlarca hayranı Jennifer ile evlenmek istiyor. 
     -Natalie Portman ''Yıldız Savaşları''nın 23 yaşındaki güzel yıldızı da ideal eş adaylarından. 
     -Renee Zellweger ''Bridget Jones'un Günlüğü'' filminde yalnızlıktan ve kilolarından dertli Bridget'i canlandıran 35 yaşındaki Zellweger'in gerçek yaşantısı da farksız. George Clooney ve Jim Carrey ile evlenmeyi reddettikleri için ayrılan Zellweger, bir hafta önce de nişanlanmaya hazırlandığı şarkıcı Jack White tarafından terkedildi. 
     -Beyonce ''Destiny's Child'' grubunun 23 yaşındaki güzeli de evlilik hayallerini süslüyor. 
     
     BEYAZ ATLI PRENSLER... 

     -George Clooney Defalarca en gözde bekar seçilen 43 yaşındaki George Clooney gözde değil müzmin bekar. Talia Balsam ile 3 yılın ardından boşandıktan sonra hayatından geçen sayısız güzel Clooney'yi evliliğe razı edemedi. 
     -Adam Brody 25 yaşındaki oyuncu da genç kızların rüyalarını süslüyor. 
     -Matt Damon 34 yaşındaki ünlü oyuncu, çapkınlıkta ön sıralarda, evliliğe tövbeli. 
     -Nelly Ünlü şarkıcı da özellikle müziğini dinleyen genç kızları fethetti. 
     -Orlando Bloom ''Truva'' filminin ünlü Paris karakteri Bloom da tıpkı Clooney gibi gözde bekar anketlerinde zirvede. 27 yaşındaki yakışıklı oyuncu, genç aktris Kate Bosworth ile istikrarlı bir beraberlik sürdürüyor. 
     -Colin Farrell Beyazperdenin ''Büyük İskender''i 28 yaşındaki İrlandalı aktör, sinemanın ''kötü çocuğu'' olarak tanınıyor. Bir kez evlenen ve 4 ay süren Farrell da beyaz atlı prenslerden. 
     -Usher Çılgın top model Naomi Campbell'ın erkek arkadaşı olan 26 yaşındaki ünlü şarkıcı 13 yaşından beri sahnelerde. 
     -Leonardo DiCaprio ''Titanic'' filmiyle özellikle 15-20 yaş arası genç kızların sevgilisi olan 29 yaşındaki DiCaprio, özellikle ergenlik çağındakilerin gözdesi. 
     -Jude Law Sadie Frost ile 6 yıllık evliliğine nokta koyan iki çocuk babası ünlü aktör de genç kızların hayallerini süslüyor. 
     -Ashton Kutcher Demi Moore'un 15 yaş küçük erkek arkadaşı Kutcher da tıpkı DiCaprio gibi ergenlik çağındaki genç kızların gözdelerinden. 

     
</TEXT>
</DOC>
