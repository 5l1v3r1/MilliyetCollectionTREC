<DOC>
<DOCNO> 406501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sontur13.html </URL>
<DATE> 2005/12/25/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Hırsızlar anahtarı üstünde unutulan otomobili içindeki çocukla çaldı 
</HEADLINE>
<TEXT>

     Gaziosmanpaşa’da sürücünün kontak anahtarını üzerinde unuttuğu otomobili içindeki çocukla birlikte çalan kişiler, daha sonra çocuğu yol kenarına bırakarak kaçtı. 
     Yunus Coşkun, içinde oğlu Ahmet Sezer Coşkun’un 5 bulunduğu 34 MAR 04 plakalı aracını, 50. Yıl Mahallesi "O" Caddesi üzerinde park ederek araçtan indi. 
     Coşkun’un kontak anahtarlarını aracın üzerinde unutmasından faydalanan kişiler, arka koltukta bulunan Ahmet Sezer Coşkun ile birlikte aracı alıp kaçmaya başladı. 
     Bu kişiler, ağlamaya başlayan çocuğu daha sonra Sultançiftliği Dörtyol üzerinde bırakarak kaçtı. 
     Bir taksici tarafından bulunup ailesine teslim edilen Ahmet Sezer Coşkun ile babası Yunus Coşkun, Sultançiftliği Polis Merkezi’ne giderek olaya ilişkin ifade verdi. 
     Coşkun ailesinin, Ahmet Sezer Coşkun’un sünneti için alışverişe çıktıkları öğrenildi. 
     
</TEXT>
</DOC>
