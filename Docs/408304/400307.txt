<DOC>
<DOCNO> 400307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sontur15.html </URL>
<DATE> 2005/12/03/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Gazipaşa'da belediye ve 3 okulun elektriği kesilecek... 
</HEADLINE>
<TEXT>

     Antalya'nın Gazipaşa İlçesi TEDAŞ İşletme Şefliği, borçları nedeniyle Gazipaşa Belediyesi ve 3 okulun elektriğinin 5 Aralık'ta kesileceğini bildirdi. 
     Gazipaşa TEDAŞ İşletme Şefliği'nce, Gazipaşa Belediyesi, gelecek yıl eğitime açılması planlanan Özürlüler Rehabilitasyon Merkezi, Anadolu lisesi ve Anadolu Otelcilik Meslek Lisesi'ne ihbarname gönderilerek, borçlarının ödenmemesi halinde 5 Aralık Pazartesi günü elektriklerinin kesileceğini bildirdi. 
     Gazipaşa Belediye Başkanı Cemburak Özgenç, yaptığı açıklamada, belediye olarak 88 bin YTL elektrik borçları bulunduğunu belirterek, hizmetlerin aksamaması için ödeme yapmaya çalışacaklarını kaydetti. 
     Belediye ve okulların toplam elektrik borcunun yaklaşık 100 bin YTL olduğu bildirildi. 
     
</TEXT>
</DOC>
