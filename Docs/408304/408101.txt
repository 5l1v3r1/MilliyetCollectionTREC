<DOC>
<DOCNO> 408101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/dunya/axdun02.html </URL>
<DATE> 2005/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kissinger, Ankara'nın SSCB'ye karşı siper olmasını istemiş 
</HEADLINE>
<TEXT>


LONDRA Milliyet 


İngiltere hükümetinin, 1974 Kıbrıs askeri müdahalesi sırası ve sonrasında ABD'nin Türkiye'yi kollayan bir tutum takındığı düşüncesinde olduğu ortaya çıktı. İngiltere Dışişleri Bakanlığı, ABD'nin 1974 Kıbrıs Barış Harek tı'na ilişkin tutumuna ışık tutan ve şimdiye kadar gizli tutulan belgeleri açıkladı. 
Eski İngiliz Dışişleri Bakanı James Callaghan imzalı bir raporda, dönemin ABD Dışişleri Bakanı Henry Kissinger'in her şeyden çok Türkiye'nin Sovyetler Birliği ile Arap ülkeleri arasında bir siper olmayı sürdürmesine önem verdiği ifade ediliyor. 30 yıl geçtiği için gizliliği kaldırılarak kamuoyuna açıklanan belgeler arasında yer alan raporda Callaghan, Kissinger'in her şeyden çok Türkiye'nin ABD'nin bölge politikaları açısından oynadığı rolün korunmasına önem verdiğini vurguluyor. 

Politikalar örtüşmüyor 
"Kıbrıs ile İlgili İngiliz Politikaları Temmuz-Eylül 1974" başlıklı raporda Callaghan, ilk başta İngiltere ve ABD politikalarının aynı gibi gözüktüğünün ancak iki ülkenin politika ve eylemlerinin hiçbir zaman tam örtüşmediğinin altını çiziyor. "Callaghan ayrıca dönemin Kıbrıs lideri Makarios'un Kıbrıslı Türklerin insan haklarını yok etmeye çalıştığı şeklindeki Türk iddialarını paylaştığını belirtiyor. 


</TEXT>
</DOC>
