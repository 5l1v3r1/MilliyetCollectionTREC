<DOC>
<DOCNO> 407597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/soneko01.html </URL>
<DATE> 2005/12/29/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
İZTO 2006 bütçesi 21 milyon 500 bin YTL 
</HEADLINE>
<TEXT>

     İzmir Ticaret Odası İZTO Meclisi'nde 2006 yılı bütçesi 21 milyon 500 bin YTL olarak oy çokluğu ile kabul edildi. 
     İZTO Aralık ayı meclis toplantısında söz alan üye Kamil Yıldırım, Kadifekale, Tepekule, Tahtalı Barajı, Agora kazıları gibi sosyal projeler için ayrılan ödeneğin ve bu konulara gösterilen hassasiyetin, odanın maddi durumları iyi olmayan üyeleri için gösterilmediğini savundu. 
     Diğer konuşmacılar da odanın üyelerine yüzde 3.7, asli görevi olmayan işlere yüzde 23 gibi bir oranda ödenek ayrılmasını eleştirdi. 
     Üyelerden Abdullah Salkım, ''Ben üyelikten istifa ediyorum'' diyerek, salonu terk etti. 
     Eleştirilere cevap vermek üzere kürsüye gelen Demirtaş, sosyal projelere ayrılan paranın 5 milyon YTL olmadığını kaydederek, projelerin gerekliliği ve yararlılığına dikkat çekti. 
     Daha sonra bütçe görüşmelerine geçildi. Yıllık aidat, kayıt ücretleri ve ücret tarifesi yüzde 5 ila 20 arasında artırıldı. 
     Oylamada, İZTO 2006 bütçesi, 21 milyon 500 bin YTL olarak oy çokluğu ile kabul edildi. 
     
</TEXT>
</DOC>
