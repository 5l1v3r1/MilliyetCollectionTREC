<DOC>
<DOCNO> 406538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sonyas06.html </URL>
<DATE> 2005/12/25/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Hasankeyf’te sona doğru 
</HEADLINE>
<TEXT>

     Arif ARSLAN DHA 

      ILISU Barajı'nın taşeronluğunu üstlenen Nurol İnşaat, önümüzdeki hafta projeyle ilgili kapsamlı tanıtım toplantısı yapacak. 
     Yaklaşık 50 yıldan bu yana gündemde olan Ilısu Barajı projesini gerçekleştirmeye kararlı olan Enerji ve Tabii Kaynaklar Bakanlığı ve DSİ'nin, 12 bin yıllık antik kent Hasankeyf’i gözden çıkardığı öne sürüldü. Alman Siemens ve Avusturya'daki Weatch firmalarının destek verdiği Ilısı Barajı'nın taşeronluğunu üstlenen Nurol firması yetkilileri, önümüzdeki hafta Batman, Diyarbakır, Hasankeyf, Dargeçit ve bazı köylerde baraj tanıtım toplantıları yapacak. 
     DSİ yetkilileri, yılda 3 bin 885 milyar kilovat-saat enerji üretmesi planlanan Ilısu Barajı ve Hidroelektrik Santralı Projesi'nin gerçekleşme aşamasına geldiğini söyledi. Yetkililer, baraj alanının büyük bölümünün Mardin il sınırı ve Şırnak’ı, oluşturulacak baraj gölün ise Batman, Diyarbakır, Şırnak ve Siirt illerini kapsayacağını bildirdi. Yüzde 100 dış krediyle yapılması planlanan Ilısu Barajı'nın, çevresel etki değerlendirme kriterleri doğrultusunda yapılacağı belirtildi. 
     
</TEXT>
</DOC>
