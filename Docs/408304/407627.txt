<DOC>
<DOCNO> 407627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/soneko31.html </URL>
<DATE> 2005/12/29/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Bankalardaki mevduat miktarı rekor seviyeye yükseldi... 
</HEADLINE>
<TEXT>

     Bankalardaki mevduat 9-16 Aralık tarihleri arasında yeni bir rekor olan 225.5 milyar YTL'ye çıktı. Bankalardaki mevduat, bir hafta içinde 3 milyar 521.4 milyon YTL artarak 225 milyar 478.1 milyon YTL'ye çıktı. 
     Merkez Bankası'nın haftalık verilerine göre, bankalardaki toplam mevduat 9 Aralık itibarıyla 221 milyar 956.7 milyon YTL idi. 
     16 Aralık itibariyle, bankalardaki yabancı mevduat 77 milyar 907.2 milyon YTL, YTL cinsinden mevduat ise 142 milyar 739.3 milyon YTL oldu. 
     
     KREDİ HACMİ 
     Bankaların kredi hacmi de bir hafta içinde yeni bir rekor olan 126.1 milyar YTL'ye yükseldi. Kredi hacmi, 16 Aralık itibarıyla 1 milyar 516.7 milyon YTL artarak 126 milyar 108.3 milyon YTL'ye çıktı. Bankaların kredi hacmi 9 Aralık itibarıyla 124 milyar 591.6 milyon YTL idi. 
     16 Aralık itibarıyla mali kesime verilen kredilerin 636.6 milyon YTL'si mevduat bankaları, 1 milyar 957 milyon YTL'si de kalkınma ve yatırım bankaları kredilerinden oluşuyor. 
     Mali olmayan kesime verilen kredilerin dağılımına bakıldığında da 45.1 milyon YTL'sinin Merkez Bankası, 117 milyar 830 milyon YTL'sinin mevduat bankaları, 5 milyar 639.6 milyon YTL'sinin de kalkınma ve yatırım bankaları kredilerinden oluştuğu görüldü. 
     
     TÜKETİCİ FİNANSMAN ŞİRKETLERİNİN KREDİ HACMİ 
     Tüketici finansman şirketlerinin kredi hacmi, bir haftada 34.8 milyon YTL artarak 23 Aralık itibarıyla 2 milyar 323.4 milyon YTL oldu. 
     Tüketici finansman şirketlerinin kredi hacmi, 16 Aralık'da 2 milyar 288.5 milyon YTL düzeyinde idi. Toplam kredinin 1 milyar 671.6 milyon YTL'si bireysel kredi, 651.7 milyon YTL'si de kurumsal krediden oluştu. 
     
     MENKUL DEĞERLER CÜZDANI 
     Bankaların alım satım amaçlı ve satılmaya hazır menkulleri, 9 Aralık tarihinde 86 milyar 332 milyon YTL iken 16 Aralık'da 88 milyar 329.8 milyon YTL'ye çıktı. 
     Verilere göre 16 Aralık itibarıyla mevduat bankalarının portföyünde, 58 milyar 821.7 milyonu YTL, 27 milyar 701.6 milyon YTL'si de yabancı para menkul değerleri olmak üzere 86 milyar 523.3 milyon YTL'lik değerli kağıt bulunuyor. 
     Bu bankalardaki yabancı para ve TL cinsinden menkul değerlerin yaklaşık 1 milyar 82.1 milyon YTL'si yurtdışında bulunurken, yurtiçi yabancı para cinsinden değerler arasında 26 milyar 501.5 milyon YTL'lik, Türk parası değerler açısından da 54 milyar 520.5 milyon YTL'lik devlet tahvili yer alıyor. 
     
</TEXT>
</DOC>
