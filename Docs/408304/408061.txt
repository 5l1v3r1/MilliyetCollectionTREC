<DOC>
<DOCNO> 408061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sontur31.html </URL>
<DATE> 2005/12/30/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Eşinin çalıştığı işyerini kundakladı 
</HEADLINE>
<TEXT>

     Antalya’da, eşinin çalıştığı güzellik merkezini kundaklayan zanlı ile suç ortağı olduğu bildirilen bir kişi, polis tarafından yakalandı. 
     AA muhabirinin aldığı bilgiye göre, Çağlayan Mahallesi’ndeki bir güzellik merkezinin kundaklanmasının ardından başlatılan soruşturmada, iki kişi yakalandı. 
     Zanlılardan H.Y, emniyette yapılan sorgusunda, yabancı uyruklu eşi R.Y’nin güzellik merkezinde masöz olarak çalıştığını, hakkında yapılan fuhuş söylentilerinden rahatsız olduğu için işyerinden ayrıldığını belirttiği öğrenildi. 
     H.Y’nin, eşi hakkındaki söylentiler nedeniyle işyeri sahibi M.E ile tartıştığı ve tartışmanın ardından işyerini kundakladığını itiraf ettiği belirtildi. 
     Öte yandan, H.Y’ye kundaklama olayına yardım ettiği iddiasıyla Ç.S de 18 polis tarafından gözaltına alındı. 
     
</TEXT>
</DOC>
