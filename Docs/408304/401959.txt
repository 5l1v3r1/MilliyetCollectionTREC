<DOC>
<DOCNO> 401959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/yazar/sazak.html </URL>
<DATE> 2005/12/09/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Öteki Şemdinli 
</HEADLINE>
<TEXT>


Hakk ri, Şemdinli ve Yüksekova'da tezg hlanan kanlı tuzağın, bölgesel bir kalkışmaya yol açmadan önlenmesi, 9 Kasım'daki bombalama olayının ardından gerilimin düşmesi Türkiye açısından büyük bir şanstır. 
Bölgeye giden Yurttaşlar Heyeti'nin açıkladığı gibi bundan sonraki beklenti, hukuk devleti olma iddiasına ters düşen 'karanlık' ilişkilerin aydınlatılması, adil bir yargılama sonucu Şemdinli'de açığa çıkan örgütlenmenin üzerine gidilerek, sorumluların tereddüde yer bırakmayacak şekilde hesap vermesidir. 
Şemdinli dönüşü bizdeki izlenim de şu olmuştu Umut Kitabevi'nin bombalanmasının ardından, pasajdan çıkan PKK itirafçısı ile beyaz araçtaki astsubayların halk tarafından kuşatılması üzerine 'suçüstü' halini tespit etmeye çalışan Şemdinli Savcısı ve CHP Hakk ri Milletvekili Esat Canan, kalabalığı yatıştırarak daha büyük felaketleri önlemişlerdir. Keşif sırasında polis panzerlerinin ateş açmalarına, halktan da silahla karşılık verenler çıksa, avuç içi kadar ilçede yüzlerce kişinin öleceği bir katliam yaşanabilirdi. Neyse ki bu kanlı senaryodan son anda dönüldü. 
Davanın seyri, gelecekte benzer tehlikeler yaşanmasını önleyecek en önemli güvencedir. 
Bölge halkı şimdi, ağustostan bu yana bombalamalar ve faili meçhullerle sarsılan Hakk ri-Şemdinli-Yüksekova üçgenindeki olayların aydınlatılmasını bekliyor. 
Hakk ri'de görev yapan güvenlik birimlerinin de 'öteki Şemdinli'ye ilişkin gözlem ve değerlendirme raporları var Önemli bir kuşku olarak, JİT elemanı iki astsubayın bu kadar deneyimden sonra, bir PKK itirafçısı eliyle Umut Kitabevi'ne yönelik bombalı saldırıyı 'acemice' gerçekleştirip nasıl yakalandıkları sorusu ortaya atılıyor. 
Kitabevi sahibi Seferi Yılmaz'ın, 15 yıl cezaevinde yatıp çıktıktan sonra PKK'nın 'Şemdinli sorumlusu' olduğu öne sürülüyor. JİT görevlilerinin, PKK itirafçısı Veysel Ateş'in işbirliği sonucu 'tuzağa düşürüldükleri' savunuluyor. 
Şemdinli'de beş askerin, Hakk ri'de iki astsubayın öldürülmesi olayları ve 1 Kasım'daki büyük patlama da PKK'ya bağlanıyor 
'Seferi Yılmaz, pasaj bombalandıktan sonra halkı galeyana getirerek, 'tesadüfen' orada bulunan astsubayların yakalanmasında rol oynadığı gibi, bölgeyi sarsan kalkışmaya da ortam hazırlamış.' 
Devlete karşı böylesine bir 'komplo' söz konusuysa PKK'nın 'Şemdinli sorumlusu' olduğu öne sürülen ve dağ kadrolarıyla da bağlantılı görülen Umut Kitabevi sahibi niye somut delillerle suçlanıp mahkemeye verilmemiş 
Şemdinli'de hukuk dağa kalkmış. 
Artık hukuka dönüş zamanıdır. 



</TEXT>
</DOC>
