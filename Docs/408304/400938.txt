<DOC>
<DOCNO> 400938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/yazar/guclu.html </URL>
<DATE> 2005/12/06/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Duble yol mu, üniversite mi 
</HEADLINE>
<TEXT>


İçinde bulunduğumuz yıllar, internet dönemi. İnternet sayesinde olağanüstü bir iletişim dönemi yaşıyoruz. Artık hemen her konudan, anında, herkesin haberi oluyor. Ayrıca yine hemen her konuda hemen herkes, sınırsız ve sansürsüz bir şekilde görüşlerini ortaya koyabiliyor. Sıkıntılarını, şik yetlerini ve memnuniyetlerini rahatlıkla dile getirebiliyorlar. Hem de dünyanın dört bir yanından... 
Her gün yüzlerce mail geliyor. Hepsinde de önemli anekdotlar var. Birini yayımlasanız, diğerine haksızlık olur dediğiniz çok oluyor. Ama bugün bir değişiklik yapıp son 24 saatte gelenlerden kısacık da olsa alıntılar yapmak istiyorum. Böylece, gelen bilgiler sadece bizde kalmaz, kamuoyunun oluşmasına da katkıda bulunulmuş olur. 
İşte bazı satırbaşları 
Eğitim ülkemizin geleceği açısından en önemli yatırımdır. Türkiye son dönemlerde özelleştirmeden önemli gelirler elde etmiştir. Önümüzde, bu gelirlerin ülkenin uzun vadede insani, ekonomik ve sosyal kalkınmasını desteklemede kullanması için önemli bir fırsat vardır. Eğitimin ülkemiz için önemine inanan bir siyasi iktidarın, yatırım kararlarını da uzun vadede ülke için en yararlı şekilde planlaması ve bu doğrultuda beşeri kalkınmayı öne çıkarması gerekir. AB'ye üye olmayı hedeflediğimiz 2015 yıllarında en önemli kozumuz, duble yollar veya hızlı trenler değil, eğitimli insan gücü olacaktır. Eğitim Reformu Girişimi 
Hacettepe Üniversitesi Bilgisayar ve Öğrenim Teknolojileri Eğitimi Bölümü'nden mezun oldum. Bir hata yapıp sözleşmeli öğretmenliğe başvurdum. Haftada 12 saat dersim olduğu için ayda 300 YTL'ye yakın maaş alıyorum. Ama o bile verilmiyor. 20 gün geçti h l maaşımı alamadım. Zaten sağlık sigortası ve diğer sosyal güvenlik hakları da hayal oldu. Artık dayanamıyorum. Yarın istifa edeceğim. S. Düşeri 
Hukuk Fakültesi'nde okuyorum. Mazeretim nedeniyle öğrenim harcını yatıramadım. Birçok arkadaşım bu durumda. Ben yıl kaybettim, bazı arkadaşlarım ise atılmak üzere. Kimse bize yardım etmeyecek mi E. Şirin 
40 binden fazla teknik öğretmen mağdur durumda. Yıllardır tayin bekliyoruz. Hani mesleki eğitim geliştirilecekti Ahmet Yaycı 
İmam hatip lisesi meslek dersleri öğretmeniyim. İmam hatiplerde hazırlık sınıfları kalktığından öğrencilere ne Kuran, ne tefsir, ne de hadis öğretebiliyoruz. Öğrencinin temeli olmadığı için diğer mesleki dersleri de öğretemiyoruz. Mezunlar ileride muhtemelen imam, müezzin veya Kuran kursu öğreticisi olacak. Ama bilimsellikten uzak yetişen bu öğrenciler, yarın Türkiye'nin başına bela olabilirler. Hazırlık sınıfları yeniden konulsun. Batuhan M. 
Dört yıllık mezunlar gibi iki yıllık üniversite mezunlarının da askerliklerinin kısalmasını arzu ediyoruz. İki yılımızı boşuna mı harcadık Dört yıl okuyamadıysak bu bizim günahımız mı Savunma Bakanımız da açıklama yapmıştı. Ama konunun üzerine fazla gidilmedi... O. Tanoğlu 
Ben yeni mezun ve askerliğini iki gün önce bitirmiş makine mühendisiyim. Üç ay sonrası için devletten aldığım bursun ödeme planı geldi. Ödemediğim takdirde haciz gelecekmiş. Babam emekli memur, annem ev hanımı ve ben işsizim. Elbette ödeyeceğim ama önce bir iş bulayım. Devlet Baba bu kadarını düşünemiyor mu YURTKUR'dan bir yetkiliyle görüştüm. O da beş sene işsiz kaldığını ama arabasını satarak ödeme yaptıklarını söyledi. Sizce bu doğru bir tavır mı Kaldı ki benim ailemin satacak ne evi ne de arabası var. Babamın aldığı üç aylık emekli maaşını buraya yatırırsak, biz nasıl geçineceğiz Ayrıca bir kardeşim de seneye üniversiteye başlayacak... Engin Y. 
Özetin özeti Yurtdışındaki vatandaşlarımız, Başbakan ve bakanları, emin olun bizden çok daha fazla görüyor ve sıkıntılarını çok kolay anlatabiliyorlar. Yoksa onlarda mı bizden umudu kesti 



</TEXT>
</DOC>
