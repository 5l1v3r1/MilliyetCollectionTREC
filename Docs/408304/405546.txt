<DOC>
<DOCNO> 405546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/magazin/amag.html </URL>
<DATE> 2005/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Nikah tamam, sıra unvanda 
</HEADLINE>
<TEXT>


Pop müzik yıldızı Elton John, 12 yıllık erkek arkadaşı David Furnish'le evlendi. Nik hın kıyılmasıyla birlikte 'Sir' unvanlı sanatçı John'un eşinin de 'Dame' unvanını alıp almayacağı merak konusu oldu 

DIŞ HABERLER SERVİSİ 

İngiliz pop müzik yıldızı Sir Elton John, İngiltere'de eşcinsel evliliğe izin veren yeni yasanın yürürlüğe girmesiyle, 12 yıldır birlikte yaşadığı Kanadalı erkek arkadaşı David Furnish ile evlendi. 
Başkent Londra'nın batısındaki Windsor'da dünya evine giren 58 yaşındaki Sir Elton John ile 43 yaşındaki Furnish, belediye sarayından birbirlerine sarılmış şekilde çıkarken, kendilerini polis kordonunun gerisinde bekleyen sevenlerini selamladılar. 

Smokin giydi 
John, yerel saatle 11.00'de kıyılan ve sadece aile üyelerinin katıldığı nik h töreni için siyah smokini tercih ederken, Furnish yelekli bir kostüm ve koyu renk kravat seçti. Basına kapalı olan törenin sonunda çift öpüştü. 
Nik h töreninden sonra bir aile yemeği yendi, ardından da akşam saatlerinde 700 kişinin davetli olduğu bir resepsiyon verildi. İngiltere Başbakanı Tony Blair de katıldığı bir basın toplantısında yeni evli çifte mutluluklar diledi. İngiltere'de dün yaklaşık 700 eşcinsel çift daha dünya evine girdi. 

'Unvan' tartışması 
John'la Furnish'in nikahıyla birlikte, "unvan" tartışması da başladı. İngiltere'de "Sir" unvanı verilen kişilerin eşlerinin "Dame" hanımefendi olarak anılması nedeniyle, Furnish'in de bu unvanı alıp almayacağı merak ediliyor. 
Eşcinsellerin nik hı, bu çiftlere sosyal haklar ve miras gibi konularda evlilikle aynı hakları tanısa da, yasada "evlilik" olarak değil "hak ortaklığı" olarak adlandırılıyor. Bu yüzden Furnish'in durumunun ne olacağı belirsiz. 




</TEXT>
</DOC>
