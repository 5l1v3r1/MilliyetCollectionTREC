<DOC>
<DOCNO> 406496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sontur08.html </URL>
<DATE> 2005/12/25/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Üniversiteli kızın başına penseyle vurup cep telefonunu aldı 
</HEADLINE>
<TEXT>

     Kemal ATLAN DHA 

      ESKİŞEHİR’de, gece evine giden üniversite öğrencisi genç kıza saldıran gaspçı, başına penseyle vurup, bıçakla tehdit ederek cep telefonunu aldı. Olaydan kısa süre yakalanan gaspçı gözaltına alındı. 
     Olay, Tunalı Mahallesi Pehlivanlar Sokak’ta dün gece saat 24.00 sıralarında meydana geldi. Yürüyerek evlerine giden Anadolu Üniversitesi İşletme Fakültesi öğrencileri Nurcan Karaca 20 , Nurcan Yaşar 21 ve Ulviye Baysal’ın 20 önünü kesen Levent Gün 28 bıçakla tehdit ederek cep telefonlarını istedi. Kızlardan ikisi oturdukları apartmana doğru koşarken, Nurcan Karaca ise yakındaki polis merkezine doğru koşmaya başladı. Nurcan Karaca'yı, polis merkezine yaklaşık 200 metre uzaklıkta yakalayan Levent Gün, genç kızın başına penseyle vurup, bıçakla tehdit ederek cep telefonunu aldı. Kaçan Levent Gün, kızların polise başvurmalarının ardından kısa sürede yakalanarak gözaltına alındı. 
     Başından yaralanan Nurcan Karaca ise 112 Acil Servis ambulansıyla Eskişehir Yunus Emre Devlet Hastanesi’ne kaldırıldı. Ayakta tedavi gören Karaca, taburcu edildi. 
     Alkollü olduğu belirlenen Levent Gün’ün sorgulamasının ardından adliyeye sevk edileceği belirtildi. 
     
</TEXT>
</DOC>
