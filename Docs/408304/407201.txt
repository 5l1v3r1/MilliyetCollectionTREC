<DOC>
<DOCNO> 407201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/siyaset/siy02.html </URL>
<DATE> 2005/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Posbıyıklı mecburiyeti 
</HEADLINE>
<TEXT>


DTP'li Osman Özçelik, "Aydın ve mühendislere partide etkin görev almaları için çağrıda bulunuyoruz. Ancak gelmiyorlar. Mecburiyetten posbıyıklılara görev veriyoruz" dedi 

ARİF ARSLAN Batman DHA 


Demokratik Toplum Partisi DTP Merkez Yürütme Kurulu MYK Üyesi Osman Özçelik, belirli kesimlerin partilerine mesafeli davrandığını söyledi. 
Özçelik, "Aydın ve mühendislere partide etkin görev almaları için çağrıda bulunuyoruz. Ancak kimse gelmiyor. Mecburiyetten posbıyıklılara görev veriyoruz" dedi. Özçelik, il teşkilatı kurma çalışmaları için geldiği Batman'da, aydınların mühendislerin, işçi ve memurların partide aktif politika yapması için kapılarını sonuna kadar açtıklarını belirtirken, "Maalesef belirli bir kesim mesafeli davranıyor" dedi. 
Halkın ve sivil toplum örgütlerinin katılımını esas aldıklarını da ifade eden Özçelik, "Parlamentoya girmemek hayatın sonu değil ama bundan sonra tabii ki hedefimiz parlamentoda da yer almak olacaktır. Nasıl yerel yönetimde başarı sağladıysak, bunu genel seçimlere de yansıtmak istiyoruz" diye konuştu. 


</TEXT>
</DOC>
