<DOC>
<DOCNO> 406958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sondun29.html </URL>
<DATE> 2005/12/27/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Gümrük skandalında en çok Bulgar kadınlar mağdur olmuş 
</HEADLINE>
<TEXT>

     SOFYA ANKA 

Bulgar basınında çıkan haberlere göre Kapıkule’de Türk gümrük yetkililerinin seks tekliflerinden en çok Bulgar kadınlar mağdur olmuş. 
     Kapıkule Sınır Kapısı’ndaki skandalın yankıları, sınırın öte yanı Bulgaristan’da da sürüyor. Bulgar basınında, Kapıkule’de Türk gümrük memurlarının rüşvet aldığı ve gümrükten geçmek isteyenlerle cinsel ilişkiye girdiği belirtilirken Kapıkule’de Türk gümrük yetkililerinin seks tekliflerinden en çok Bulgar kadınların mağdur olduğu belirtildi. 
     Çıkan haberlerde ceza ödememek ya da uzun kuyruklarda beklememek için Türk gümrük memurlarının Bulgar kadınlara cinsel ilişki teklif ettiği iddia edildi. 
     Türk basınına da yanısıyan gümrükte cinsel ilişki skandalına değinen Bulgar basını, video kamera kayıtlarına göre gümrük memurlarının gümrük kabinlerinde, araçlarda ve hatta kontrol noktalarının tuvaletlerinde bile kadınlarla cinsel ilişkiye girdiğini belirtti. 
     Öte yandan Bulgar gazeteleri, 5 günlük bloğun ardından Kapıkule’nin salı sabahı açaldığını belirtti. 
     
</TEXT>
</DOC>
