<DOC>
<DOCNO> 401384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/soneko48.html </URL>
<DATE> 2005/12/07/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Sermaye piyasalarına yabancı kaynak aktı... 
</HEADLINE>
<TEXT>

     Türkiye'de yabancıların sermaye piyasaları aracılığıyla yaptığı yatırım tutarı bu yıl Eylül ayı itibariyle 11.8 milyar dolara ulaştı. 
     Türkiye Bankalar Birliği'nin TBB sohbet toplantısında, TBB Genel Sekreteri Ekrem Keskin tarafından açıklanan verilere göre, rezerv hareketleri ve IMF ödemeleri hariç olmak üzere 2002'de 1 milyar 161 milyon dolar olan Türkiye'deki sermaye hareketleri, bu yıl Eylül itibariyle 28 milyar 972 milyon dolara yükseldi. 
     Yabancı sermaye miktarı ise Eylül 2005 itibariyle 15 milyar 207 milyon dolar olarak belirlendi. 
     2002 yılında 863 milyon dolar olan doğrudan yabancı sermaye yatırımı, Eylül'de 3 milyar 367 milyon dolara, 913 milyon dolar olan sermaye piyasaları yatırımı 11 milyar 840 milyon dolara ulaştı. 
     2002'de 1 milyar 920 milyon dolar ekside bulunan yabancı para cinsinden borç doğurmayan işlem tutarı ise Eylül itibariyle 19 milyar 171 milyon dolar oldu. 
     
</TEXT>
</DOC>
