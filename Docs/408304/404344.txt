<DOC>
<DOCNO> 404344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sontur04.html </URL>
<DATE> 2005/12/17/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Orhan Pamuk’un kitaplarını yaktı 
</HEADLINE>
<TEXT>

     Ferhat DERVİŞOĞLU REYHANLI Hatay , DHA 
     

      HATAY’ın Reyhanlı İlçesi’nde bir kitapevi sahibi, yazar Orhan Pamuk’u protesto etmek için kitaplarını yaktı. 
     Öğretmen Kitapevi’nin sahibi 50 yaşındaki Ömer Basık, İsviçre’de yayınlanan bir dergide yer alan ropörtajdaki sözleri nedeniyle Türklüğü alenen aşağılamak’ suçundan bugün yargı önüne çıkan yazar Orhan Pamuk’u protesto etti. İşyerinin önünde Orhan Pamuk’a ait kitapları yakan Basık, Türkler, Ermenileri katletmedi. Oysa, Orhan Pamuk, bunun tam aksini savunuyor. Ben de bu olayı bir Türk vatandaşı olarak protesto ederek kitaplarını yaktım'' dedi. Basık, daha önce Orhan Pamuk’un kitaplarını kitapevinde sattığını, ancak, bundan sonra bulundurmayacağını, bu yazarın kitaplarını satmayacağını söyledi. 
     
</TEXT>
</DOC>
