<DOC>
<DOCNO> 406013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/soneko52.html </URL>
<DATE> 2005/12/23/ </DATE>
<TIME> 21.25 </TIME>
<AUTHOR>  </AUTHOR>
<HEADLINE>
Dardanel, yeni ödeme takvimi hazırları 
</HEADLINE>
<TEXT>

     Dardanel Önentaş Gıda Sanayi A.Ş, finansal yeniden yapılandırma sözleşmesi gereği 31 Aralık'ta yapılması gereken 2 ödeme için yeni takvim belirleyerek Vakıflar Bankası'na başvurma kararı aldı. 
     Dardanel Önentaş Gıda'dan Borsa'ya gönderilen açıklamaya göre, şirket yönetim kurulu toplantısında, dahil oldukları Dardanel firmaları ile alacaklı bankalar arasında imzalanan finansal yeniden yapılandırma sözleşmesi gereği, 30 Haziran 2005 vadeli olup taksitlendirilen ve son taksit tarihi 31 Aralık 2005 ve tutarı faizi ile beraber 593.040,12 dolar olan ödemenin vadesinin 1 ay uzatılması, 31 Aralık 2005 vadeli 6 milyon 381 bin dolar ödemenin de 28 Şubat 2006 tarihinden başlayarak her ay sonu olmak üzere 11 ay eşit taksitte ödenmesi konularında alacaklı bankalar adına lider banka sıfatı ile Vakıflar Bankası'na müracaatta bulunulmasına karar verildi. 
     Açıklamada, ''Dolayısıyla 31 Aralık 2005 tarihli sözü edilen ödemelerin bu tarihte yapılmaması kararı alınmıştır'' denildi. 
     
     IŞIKLAR AMBALAJ 
     Öte yandan, Işıklar Ambalaj Sanayi ve Ticaret A.Ş. de, Borsa'ya gönderdiği açıklamada, Işıklar Grubu'nun alacaklı bankalarla imzaladığı 24 Haziran 2002 tarihli finansal yeniden yapılandırma sözleşmesine FYYS konu alacakların temlik edilebilmesi için FYYS'nin ilgili maddesi gereğince alacaklı bankalar konsorsiyumu ABK toplantısında gerekli muvafakatin oy birliği ile alındığını bildirdi. 
     Açıklamada, böylelikle, Asia Debt Management Hong Kong Limited ADM ile bağlı oldukları Işıklar Grubu'nun finansal borçlarının yeniden yapılandırılmasına ilişkin yapılan çalışmalar neticesinde, FYYS'ye taraf alacaklı bankaların alacaklarının temlik etmesi için diğer alacaklı bankaların vereceği temlik onaylarının da sağlandığı duyuruldu. 
     
</TEXT>
</DOC>
