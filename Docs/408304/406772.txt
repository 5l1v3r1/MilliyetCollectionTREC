<DOC>
<DOCNO> 406772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sontur21.html </URL>
<DATE> 2005/12/26/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Yağmur ve sıcak hava geliyor 
</HEADLINE>
<TEXT>

     MİLİYET İNTERNET 

Kar yağışlı ve soğuk hava bugün yurdu terk ediyor, yeni hafta yağmurlu geçecek. Özellikle kıyı Ege'de şiddetli yağmur bekleniyor, hafta boyunca batı bölgelerimizi etkileyen yağışlar iç kesimlerde yer yer karla karışık yağmura dönüşecek. İstanbul cumaya kadar yağmurlu, Ankara kar ve karla karışık yağmurlu. Antalya ve İzmir ise sağanak yağış altında. 
     Hava sıcaklığı bütün yurtta artıyor. Sıcaklıklar İstanbul, İzmir ve Antalya'da 16, Adana'da 15, Ankara'da 5, Trabzon'da 13, Diyarbakır'da 7, Erzurum'da 3 dereceye kadar yükselecek. En düşük sıcaklıklar ise İstanbul'da 6, Ankara'da -4, İzmir'de 9, Adana ve Antalya'da 4, Erzurum'da -14, Trabzon'da 3, Diyarbakır'da -5 derece hissedilecek. 
     YARIN Kıyı Ege ve Batı Akdeniz'de şiddetli sağanak yağış var, yağmurlu hava Marmara, Ege, Batı Akdeniz'de etkili olacak. Bolu-Ankara çevresinde kar yağışı, İç Ege'de ise karla karışık yağmur bekleniyor. Lodos şiddetli esiyor... 
     ÇARŞAMBA günü Marmara, Ege, Batı Akdeniz, Batı Karadeniz ve İç Anadolu'nun batısında yağmur sürüyor. Edirne, Kıyı Ege ve Antalya'da etkili yağmur görülürken, Bolu çevresi ve İç Ege'de yine karla karışık yağmur yağacak. Lodos yine kuvvetli esiyor. 
     PERŞEMBE günü ise Marmara, Batı Karadeniz, Ege, Ankara çevresi ve Batı Akdeniz'de yağmur devam ediyor... 
     
</TEXT>
</DOC>
