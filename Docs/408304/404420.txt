<DOC>
<DOCNO> 404420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/guncel/gun90.html </URL>
<DATE> 2005/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin Duruş 
</HEADLINE>
<TEXT>


Alper Mestçi - Hüseyin Özcan 
serindurus milliyet.com.tr Fax 0212 505 69 19 

Einstein'ı kim kızdırdı 

Bazen öyle kişilerden öyle laflar buluyoruz ki, "Yahu bu adam bu lafı nasıl etmiş, kime etmiş " demeden geçemiyoruz. Mesela Einstein'ın şu sözü gibi "İki şey sonsuzdur, insanoğlunun aptallığı ve evren. Fakat ikincisinden o kadar emin değilim..." 
Yahu koskoca Aynştayn bu lafı kimin hangi aptallığı üzerine etti acaba Adamı kim kızdırdı da, onca deney, formül, kalem-kağıttan kafasını kaldırıp böyle bir şey söyledi 

Acaba birileri gidip de... 
Aynş, AB'ye giriyoruz, sevinsene...Aynş, Büyük İskender de gay'miş doğru mu, senin kulağın deliktir bilirsin...Aynş, gene en normal ben gözüküyorum...Aynş, senin çevren geniştir bir iş baksana bana, denek menek ne olursa...Aynş, senle baş başa kaldığımızda rahat hissetmiyorum ama senden hoşlanmadığımı sanma ..Aynş, ya dostum bozuk paran var mı, karşıya geçeceğiz de yol paramız eksik...Aynş, bak gel burası boyu geçmiyor ..Aynş, ara yanık kalsın, karanlıkta uyuyamam, sağ ol ..Aynş, çık artık, deliğe mi düştün ..Aynş, insanlarla telekomünikasyonun var mı Aynş, hey sen ordaki ..Aynş, akşama işin yoksa halı saha maçına gelsene, kalecimiz eksik...Aynş, peki ben niye hatırlamıyorum ..Aynş, hani sen bir şey diyordun neydi, "iki şey donsuz muydu" neydi Söylesene, ne bakıyon...Aynş, dükkanlar açık ..Aynş, bilmediğin soruyu geç, süreni iyi kullan, yanına su al ..Aynş, bu izafiyet nedir Seyircilerimiz merak ediyor, anlatır mısınız Aynş, son albümün süper olmuş, inanılmaz güzel, çak hadi ..Aynş, İstanbul seni kirletmiş, eski bir banda kaydetmiş...Aynş, senin şu teorin yüzünden izafiyet geçireceğim vallah, hahaha ..Aynş, aşık olduğunda ben sana söylerim oğlum ..Aynş, Ali Sami Yen yıkılıyor, sen burda otur formül yaz...Aynş, betona oturma ishal olursun ..Aynş, ADSL alsana, ışık hızında şerefsizim ..Aynş, git misafirlere hoş geldiniz de .. 
Demiş olabilir mi 

Marthaaa .. Şu şiir defterimi getir .. 
Nostradamus 

Bugün 1 Ocak... 

Yeni bir yıl geliyor" diye akşam 8'den sabah 8'e kadar çılgınlar gibi eğlendiniz... 
Güzel, fakat hala... 
Aynı işte çalışıyorsunuz, az para kazanıyorsunuz...Zaten zor olan hayatınızın, bir de YTL hesaplarıyla daha da zor olacağına inanıyorsunuz...Maaşınızın "milyarsa bin yeni lira, milyarın altında ise yüz yeni lira" bazında olması, moralman sizi çökertiyor...Bu sene neler olabileceğine dair en ufak bir fikriniz yok ve burçlardaki kötü yorumlardan ciddi tedirgin oluyorsunuz...5 sene sonrasıyla ise hiç mi hiç ilgilenmiyorsunuz. Hiç uygulanamasa da "5 yıllık kalkınma planlarını" özlüyorsunuz...Milli Piyango'da amorti bile tutturamıyor 15 milyon YTL çıkan çıkanlara karşı müthiş bir öfke duyuyorsunuz, bir yandan da sevmediğiniz birine çıkmamasını şiddetle diliyorsunuz...İki stüdyo-ev'e kapanıp birbiriyle evlenmeye çalışan insanlara kızıp aşağılayıp dalga geçip aynı zamanda da neler olacağını izlemeden duramıyor ve kendinize sinir oluyorsunuz...Kuşum Aydın'ın yanında sunuculuk yapan Özlem Yıldız'ın her sevgilisinden ayrılışında programda ağlamasına dayanamıyor ve neden o eve annesiyle birlikte girmediğini anlayamıyorsunuz...Polat ve kankaları olmadan yılbaşının tadına varamıyorsunuz...Gizliden gizliye "Acaba bu sene deprem olur mu olmaz mı ", "2005 için Nostradamus''ın bir kehaneti var mı " diye arada bir düşüncelere dalıyorsunuz...Ve muhtemelen korkunç bir şekilde başınız ve mideniz ağrıyor, aslında güzel olan "yılbaşı" 1 Ocak değil de "yıl sonu" 31 Aralık diye düşünüyorsunuz... 

Al sana soru 
Serap Ezgü Bir insan kendini nasıl benzin döküp yakabilir peki 
Konuk Bilinçsizdim de ondan... 
Serap Ezgü Peki siz bilinçsiz bir insan mısınız 

Tuvalete gideceğim yine 
"Kaç dakka " b b 
</TEXT>
</DOC>
