<DOC>
<DOCNO> 406825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/dunya/axdun02.html </URL>
<DATE> 2005/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sex and The Riyad'ın korsanı S. Arabistan'da 
</HEADLINE>
<TEXT>


DIŞ HABERLER SERVİSİ 


Lübnan'da eylülde çıkan "Riyad'ın Kızları" isimli romanın korsan fotokopi baskıları Suudi Arabistan'ı karıştırdı. 24 yaşındaki Recaa El Sani'nin ilk eseri olan ve Suudi Arabistan'ın başkenti Riyad'da 4 genç kadının aşklarını ve hayal kırıklıklarını anlatan roman, Suudi Arabistan'da tepkiyle karşılandı. 
New York'ta yaşayan 4 kadının yaşamını anlatan "Sex and the City" ile kıyaslanan "Riyad'ın Kızları" adlı romanın Suudi Arabistan'da yayımlanıp yayımlanmamasına henüz karar verilmedi. Ancak Lübnan'da 3. baskısı yapılan romanın, Suudi Krallığı'nda fotokopi baskıları büyük ilgiyle karşılanıyor. 
Romandaki karakterlerden Sadim'in kocası, eşi cinsel anlamda çok cesur olduğu gerekçesiyle boşanıyor. Kamra, evliliğinden kısa süre sonra kocasının bir Japon kadına şık olduğunu anlıyor. Maşael'in erkek arkadaşıysa annesi Amerikalı olduğu için evlenemiyor. 


</TEXT>
</DOC>
