<DOC>
<DOCNO> 402007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sondun44.html </URL>
<DATE> 2005/12/09/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
Hırvat General Gotovina, yarın askeri uçakla Lahey'e götürülecek 
</HEADLINE>
<TEXT>

     İspanya'nın güneydoğusundaki Kanarya Adaları grubundan Tenerife'de çarşamba gecesi yakalanan savaş suçu sanığı Hırvat General Ante Gotovina'nın, yarın sabah Hollanda'nın Lahey kentine gönderileceği açıklandı. 
     İspanyol güvenlik güçleri tarafından yakalanan ve Madrid'deki Soto de Real cezaevine getirilen General Gotovina'nın, yarın Madrid yakınlarındaki Torrejon de Ardoz askeri havaalanından askeri uçakla Lahey'e gönderileceği bildirildi. 
     Lahey'de Birleşmiş Milletler'e bağlı Yugoslavya-Uluslararası Savaş Suçluları Mahkemesi'ne teslim edilecek olan Hırvat Gotovina, eski Yugoslavya'nın parçalanma savaşında 1995'te ''insanlara baskı ve işkence, kamu ve özel malların yağmalanması, köy ve kentlerin yıkılmasının planlamasını yapma, kışkırtma ve bunların emrini verme'' suçlarından aranıyordu. 
     
</TEXT>
</DOC>
