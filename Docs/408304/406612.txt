<DOC>
<DOCNO> 406612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/yazar/pulur.html </URL>
<DATE> 2005/12/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Büyük paylaşmanın özlemini çekenler... 
</HEADLINE>
<TEXT>


GENELLİKLE "Sevr Antlaşması"nın anlamını biliriz, Osmanlı İmparatorluğu'nun ve Türkiye'nin paylaşılmasıdır. 
Batılı müttefikler Birinci Cihan Savaşı'ndan Almanlarla birlikte yenilgiyle çıkan Osmanlı İmparatorluğu'nu kendi aralarında paylaşırlar. Sınırların belirlenmesi de galipler ile Osmanlı Devleti arasında olmaz, paylaşma, Batılı müttefiklerin kendi aralarındaki bir talan pazarlığıdır. 
Bugün bazılarının adeta hasretle andığı, hatta hasretle beklediği, "Lozan değil, Sevr" dediği paylaşma olsaydı, Anadolu nasıl elden gidiyordu, bilir misiniz 
Şöyle kabataslak, sınırlarını çizelim... 

BOĞAZLAR Komisyonu Kendine özgü bir devlettir. İstanbul fiilen ve hukuken bu komisyona bırakılacaktır. Çatalca, İzmit, Edremit arasındaki üçgen de bu komisyona verilmiştir. 
Yunanistan Ayvalık, Alaşehir, Selçuk içinde kalan üçgen, Oniki Adalar. Trakya, Çatalca'ya kadar. 
Ermenistan Erzurum, Trabzon, Van, Bitlis'in kapsadığı bütün alanlar. 
Fransa Suriye, Fransa'nın bir mandası olacak, bu mandaya Hatay, Antep, Maraş Urfa, Mersin bağlanacaktır. 
İtalya Antalya, Marmaris, Bodrum. 
Kürt yerel özerk bölgesi Bu yerel özerkliğin sınırları Ermenistan'a ayrılan bölgenin güneyi, Suriye, Mezopotamya'nın kuzeyi Irak Fırat Nehri'nin doğusu... 

TÜRKLERE Anadolu'dan ne kaldığını haritada bulun... 
Türk askeri, tarih boyunca, milletle birlikte vatanını savunmuş ve korumuştur. 
Sevr'i hazırlayanlar, Osmanlı'ya kabul ettirenler bunu çok iyi bilmektedirler. 
Onun için ilk fırsatta, Türk ordusunun belkemiği Kara Kuvvetleri'ni ortadan kaldıracaklardır. Sevr'e göre, Türkiye'nin ordusu olmayacak, 35 bin kişilik bir jandarma kuvveti olacaktır. 
Deniz Kuvveti Türkiye'nin bin 600 tonilatodan daha büyük olmamak koşuluyla 13 ganbotu ve torpidosu olabilecektir. 
Hava Kuvvetleri Türkiye'nin hava kuvvetleri, uçakları olmayacaktır. 
Bütün askeri okullar kapatılacak bir tek subay yetiştirme okulu kalacaktır. 
Padişahın 700 kişilik koruma kuvveti olacaktır. 
Bir subayın ancak bir tabancası ve 100 mermisi bulunacaktır. 

BUNLAR Sevr'in çok kabataslak çizgileridir. 
Ama bunlar bile, bugün Sevr diye yanıp tutuşanların amacının ne olduğunu anlatmaya yeter. 
Peki, bu Sevr düşkünlüğü, hayranlığı durup dururken birdenbire mi çıkmıştır 
Hiç olur mu 
Siz, emperyalizmin kılık kıyafet değiştirse de değerlerinden, ilkelerinden vazgeçtiğini mi sanıyorsunuz 

YILLAR önce "Sevr Dosyası"nın yazan Boyut Yayınları Cahit Kayra şöyle der 
"Tarih bir değerler savaşıdır. Bugünkü Türkiye'nin ilkelerini oluşturan değerlere karşı, Sevr Antlaşması'na yansıyan Batı değerleri savaşmaktan vazgeçmiş olabilir mi Sanmıyorum. Böyle bir şey insanlık ve tarih sürecinin genel eğilimlerine ters düşer. Savaş, değerler savaşı sürüp gidecektir. Bize düşen, bu değerler kavgasının tanımını, akıllı yapmaktır. Bunu yapabilmenin yolu da olan bitenleri bilmekten geçer." 

HAAA, işte sorun bu 
Olup bitenleri biliyor muyuz 
Kimlerin demokrasi derken, Anayasa'nın "değiştirilemez" üçüncü maddesinin değiştirilmesini istemektedir, biliyor muyuz 
Anayasa'nın üçüncü maddesinin birinci fıkrasının "Türkiye Devleti ülkesi ve milletiyle bölünmez bir bütündür. Dili Türkçedir" olduğunu, bunun değiştirilmek istendiğini biliyor muyuz 
Varsın "Bunlarda Sevr sendromu var " diyenler, bizlerin bunları bilmediğimizi sansınlar. 



</TEXT>
</DOC>
