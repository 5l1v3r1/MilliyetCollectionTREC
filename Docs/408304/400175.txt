<DOC>
<DOCNO> 400175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/spor/spo05.html </URL>
<DATE> 2005/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahkim'den damping 
</HEADLINE>
<TEXT>


Futbol Federasyonu Tahkim Kurulu, Trabzonsporlu Gökdeniz Karadeniz'in cezasını altı aya indirirken, Akçaabat Sebatsporlu Ogün Temizkanoğlu'nun cezasını tamamen kaldırdı 


Futbol Federasyonu Tahkim Kurulu, geçen sezonki Akçaabat Sebatspor-Kayserispor maçında yaşanan yasadışı bahis skandalına adları karışan futbolculara verilen cezalarda indirime gitti. 
Profesyonel Futbol Disiplin Kurulu tarafından çeşitli sürelerle müsabakalardan men cezasına çarptırılan futbolcuların itirazları üzerine dün duruşmalı toplantı yapan Tahkim Kurulu, Gökdeniz Karadeniz'e verilen 10 ay müsabakalardan men cezasını 6 aya indirirken, Alişen Kandil Kocaelispor , Metin Aktaş ve Bayram Toysal'ın Kayserispor cezaları da 5 aya indi. 
Kurul, bu futbolculara verilen para cezalarında da indirime giderken, Akçaabat Sebatsporlu futbolcu Ogün Temizkanoğlu, Trabzonspor Kulübü malzemecisi Özkan Saraç ve Akçaabat Sebatspor Kulübü Doktoru İlhan Günaydın'ın cezalarını ise suça iştirakleri sabit olmadığından kaldırdı. 
Cezaları 5 aya düşen Alişen Kandil, Metin Aktaş ve Bayram Toysal ligin ikinci yarısı ile birlikte takımdaki yerlerini alabilecek. 


</TEXT>
</DOC>
