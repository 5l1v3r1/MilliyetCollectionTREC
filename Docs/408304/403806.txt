<DOC>
<DOCNO> 403806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sontur44.html </URL>
<DATE> 2005/12/15/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Alman turist otel odasında ölü bulundu 
</HEADLINE>
<TEXT>

     Antalya’nın Alanya İlçesi’nde Alman turist otel odasında ölü bulundu. 
     AA muhabirinin aldığı bilgiye göre, Alanya’ya 9 gün önce gelerek bir otele yerleşen Alman turist Alfred Werner Stern 69 , bu sabah odasından çıkmadı. Odaya temizlik yapmak amacıyla giren kat görevlisi, Stern’in hareketsiz olarak yattığını görünce otel yetkililerine bilgi verdi. 
     Otel yetkililerinin uyarısıyla olay yerine gelen polis ekipleri, turistin ölmüş olduğunu tespit ederek durumu nöbetçi savcıya bildirdi. 
     İlk incelemeye göre, Stern’in, mide kanamasına bağlı olarak öldüğü belirlendi. Stern’in cesedi, Belediye Mezarlığı Morgu’na kaldırıldı. 
     Yetkililer, Stern’in cesedinin kesin ölüm nedeninin belirlenmesi için Antalya Adli Tıp Kurumu’na gönderileceğini kaydettiler. 
     
</TEXT>
</DOC>
