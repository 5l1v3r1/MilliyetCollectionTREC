<DOC>
<DOCNO> 407049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sonspo03.html </URL>
<DATE> 2005/12/27/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Riva'nın Projesi'nde erteleme kararına Gökşen'den sert tepki... 
</HEADLINE>
<TEXT>

     Genel kurulun, Riva projesiyle ilgili erteleme kararına ilk sert tepki Fatih Gökşen’den geldi Bu kararı alanlar gece rahat uyudular mı 
     
     Üzüntümden uyuyamadım’ 
     Galatasaray’ı hayata döndürecek Riva projesinin yankıları sürüyor. Cumartesi günü yapılan genel kurulda, erteleme’ kararı çıkmasının ardından sessizliğe bürünen yönetim kurulunda, ilk sert tepki Fatih Gökşen’den geldi. Özellikle, erteleme önergesini verenlere sert tepki gösteren Gökşen, Genel kurulda bu kararı alanlar akşam rahat uyudular mı Ben üzüntümden sabaha kadar uyuyamadım. Biz Galatasaray’ı zarara uğratmak için çalışmıyoruz'' diyerek tepkisini dile getirdi. Önergeye karşı çıkan iki üyeden biri olan ikinci Başkan Ergun Gürsoy da muhalif kanada çıkıştı. Gürsoy şunları söyledi 
     
     Gürsoy da tepkili 
     Galatasaray’da Riva projesi yaklaşık iki yıldır sürüyor. Proje ile ilgili her türlü hazırlık yapılmış. Bu Galatasaray’ın sıkıntılarını hemen hemen sıfıra indirecek bir proje. Genel kurulda neden takdir görmediğini anlamadım. Bana göre proje için en yüksek fiyat verilmiştir. Artık Galatasaray’ın bir saat bile kaybetmeye tahammülü yok. Bana soracak olursanız, Riva projesinin genel kurulda gözü kapalı kabul edilmesi gerekirdi. Ama dikkat çeken bir şey var, o da projeye karşı çıkan isimlerin büyük bir bölümünün Galatasaray’ın eski yönetimlerinde yer alan kişiler olması.'' 
     
</TEXT>
</DOC>
