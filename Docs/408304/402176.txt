<DOC>
<DOCNO> 402176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sonyas06.html </URL>
<DATE> 2005/12/09/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Bir okyanus doğuyor 
</HEADLINE>
<TEXT>

     BBC TÜRKÇE 

Bilimadamları Doğu Afrika'da milyonlarca yıl sonrasının yeni bir okyanusunun ilk oluşum izlerini gördüklerini söylüyorlar. 
     Jeologlar, Etiyopya’nın kuzey doğusunda yer alan Afar bölgesinde yakın zaman önce toprakta 60 kilometre uzunluğunda ve 8 metre eninde bir yarığın açıldığını kaydetti. 
     Milyonlarca yıllık bir süreç içinde bölgede bir okyanusun oluşabileceği belirtiliyor. 
     San Fransisco'da bir jeoloji konferansında sunulan bildiriye göre, Afar çölünde bir dizi yer sarsıntısını takip eden yanardağ patlaması yaklaşık üç hafta önce toprağın yarılmasına yol açtı. 
     BBC bilim muhabiri, Atlas Okyanusu'nun geçmişte benzer bir süreç içinde meydana geldiğini fakat Kızıldeniz örneğinde olduğu gibi bazen bu tür jeolojik faaliyetlerin daha küçük kalarak okyanuslaşmadığını söylüyor. 
     San Francisco’daki konferansta Etiyopya’da tanık olunan toprak açılımı ''muhteşem bir gelişme'' olarak tanımlandı. 
     Araştırmacılar daha önce bir benzerine modern bilim tarihi boyunca hiç rastlanmadığını söylüyor. 
     Bilimadamları, varolan okyanusların da sürekli hareket halinde olduğunu belirtiyor. 
     Kuzey Amerika kıtası ile Avrupa, insan tırnağının büyüme hızında birbirinden uzaklaştığı için, arada kalan Atlas Okyanusu giderek genişliyor. 
     
</TEXT>
</DOC>
