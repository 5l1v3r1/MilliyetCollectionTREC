<DOC>
<DOCNO> 401443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sonspo25.html </URL>
<DATE> 2005/12/07/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
Altay'da, Hızlıok görevine döndü 
</HEADLINE>
<TEXT>

     İkinci Futbol Ligi A Kategorisi takımlarından Altay'da, bir süre önce genel sekreterlikten istifa eden Ömer Hızlıok, görevine döndü. 
     Kulüp başkanı Mehmet Erdoğan, A.A muhabirine yaptığı açıklamada, takımın ligdeki konumu gereği, sürtüşmeleri bir yana bırakıp camiaya ''birlik beraberlik'' örneği sergilemek amacıyla bazı kararlar aldıklarını belirtti. Erdoğan, ''Bu doğrultuda, yönetim kurulu üyemiz Ömer Hızlıok'un, genel sekreterlik görevine devam etmesi yönetim kurulumuzca uygun görülmüştür'' dedi. 
     Erdoğan, Hızlıok'un genel sekreterlik görevine dönmesiyle tam bir yönetim bütünlüğü içerisinde yola devam edeceklerini söyledi. 
     Hızlıok, bir süre önce yönetim içinde yaşanan bazı anlaşmazlıklar sonucu genel sekreterlik görevinden istifa etmişti. 
     
</TEXT>
</DOC>
