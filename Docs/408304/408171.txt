<DOC>
<DOCNO> 408171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/yasam/ayas.html </URL>
<DATE> 2005/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
2005'in filmi her yerde aynı DUVARA KARŞI 
</HEADLINE>
<TEXT>


Newsweek dergisinin ardından, ABD'nin en popüler dergilerinden Time Out NY ve İngiliz The Independent gazetesi de Fatih Akın'ın bol ödüllü filmi 'Duvara Karşı'yı 'Yılın En İyi Filmi' seçti 

DIŞ HABERLER SERVİSİ 

Fatih Akın'ın bol ödüllü filmi 'Duvara Karşı', Newsweek dergisinin ardından şimdi de hem ABD'nin en popüler dergilerden Time Out NY, hem de İngiliz The Independent gazetesi tarafından 'Yılın En İyi Filmi' seçildi. 

'Saf mükemmellik' 
Duvara Karşı'yı 'Time Out NY'nin "2005'in En İyi Filmleri" listesinde zirveye oturtan, derginin baş sinema eleştirmeni David Fear, filmi 'saf mükemmellik' sözüyle tanımladı. 
Fear, filmle ilgili olarak şu yorumu yaptı "Fatih Akın'ın anlaşmalı bir evlilikle bir araya gelen iki Berlinli karakterin kaderci hik yesini anlattığı filmi, en iyi punk-rock romantizm örneklerinden biri. Kısmen yabancı bir ülkedeki yabancılar melodramı, kısmen de bir aşk hik yesi, ancak her detayıyla saf bir mükemmellik örneği." 

Başı ilginç olmasa da... 
İngiliz The Independent gazetesi de, Duvara Karşı'yı yılın filmi seçti. Anthony Quinn imzalı değerlendirmede, filmin, pek de ilginç olmayan bir biçimde, Birol Ünel'le Sibel Kekilli'nin başarısız intihar girişiminin ardından hastanede karşılaşmasıyla başladığı belirtildi. 

'Güçlü bir aşk hik yesi' 
Ünel'in filmde bir alkol bağımlısını, Kekilli'nin de fundamentalist ailesinden kaçmak isteyen bir Türk kızını canlandırdığı belirtilen yazıda, filmin devamında bu iki karakter arasındaki ilişkinin ırksal ve kültürel gerilimler arasında güçlü bir aşk hik yesine dönüştüğü ifade edildi. 

Time Out NY'nin ilk 10'u 

1. Duvara Karşı, 
2. A History of Violence, 
3. The Three Burials of Melquiades Estrada, 
4. Cache Hidden , 
5. The Squid The Whale, 
6. The Best of Youth, 
7. Grizzly Man, 
8. Capote, 
9. Kings Queen, 
10. Paradise Now Vaat Edilen Cennet . 

The Independent'ın 'en iyileri' 

1. Head-On Duvara Karşı , 
2. Downfall, 
3. The Beat That My Heart Skipped, 
4. Sideways, 
5. Wallace and Gromit The Curse of the Were-Rabbit. 


</TEXT>
</DOC>
