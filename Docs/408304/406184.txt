<DOC>
<DOCNO> 406184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/24/siyaset/siy04.html </URL>
<DATE> 2005/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan'ın laiklik sabıkası varmış 
</HEADLINE>
<TEXT>


Samsun rektörüne ilişkin iddiaları araştıran TBMM Komisyonu'nun AKP'li Başkanı Demir, 1994'te laiklik karşıtlığından 6 ay ceza aldı 

ANKARA Milliyet 


Samsun 19 Mayıs Üniversitesi yönetiminin faaliyetlerine ilişkin iddiaları araştırmak üzere kurulan TBMM Araştırma Komisyonu'nun AKP'li Başkanı Cemal Yılmaz Demir'in, 1994'te RP il yöneticisi olarak yaptığı bir konuşmada laiklik ilkesine karşı çıktığı gerekçesiyle 6 ay hapis cezasına çarptırıldığı ortaya çıktı. 

'Laiklik karşıtı değilim' 
Demir, "Ben hiçbir zaman laiklik karşıtı olmadım. Çalışmalarımızdan rahatsız olanlar belden aşağı vuruyor" dedi. Milliyet'in sorularını yanıtlayan Demir, parti faaliyetleri sırasında Anayasa'da değiştirilmesi teklif dahi edilemeyecek maddelerin bulunmasını eleştirdiğini, laikliğe ilişkin ilkenin de bu maddeler arasında olduğu için dolaylı bir yorumla ceza aldığını söyledi. Hapis cezasının paraya çevrildiğini kaydeden Demir, laiklikliğe karşı çıkmadığı gerekçesiyle kararı temyiz ettiğini ancak kararın onaylandığını anlattı. 



</TEXT>
</DOC>
