<DOC>
<DOCNO> 402166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sontur45.html </URL>
<DATE> 2005/12/09/ </DATE>
<TIME> 20.40 </TIME>
<AUTHOR>  </AUTHOR>
<HEADLINE>
Yurtta trafik kazaları 4 ölü, 10 yaralı 
</HEADLINE>
<TEXT>

     Konya'da meydana gelen trafik kazasında 1 kişi öldü, 6 kişi yaralandı. 
     Alınan bilgiye göre, İbrahim Ölmez yönetimindeki 42 BB 069 plakalı kamyonet, sola dönüş yapan ve sürücüsü henüz belirlenemeyen 10 NA 041 plakalı kamyonun lastiklerine çarptı. 
     Kazada, İbrahim Ölmez olay yerinde öldü. Kimlikleri henüz belirlenemeyen 6 kişiyse Selçuk Üniversitesi Meram Tıp Fakültesi Hastanesi'ne kaldırıldı. 
     Manisa'nın Salihli İlçesi'nde ve Adıyaman'da meydana gelen trafik kazalarında, 3 kişi öldü, 4 kişi yaralandı. 
     Alınan bilgiye göre, Salihli Fatih İlköğretim Okulu öğretmenlerinden Üzeyir Durmaz'ın kullandığı 45 SN 927 plakalı araç, Değirmen Mevkii'nde yoldan çıkarak yolun karşı şeridinden gelen Diyap Y. yönetimindeki 34 VP 2569 plakalı tankerin altına girdi. 
     Kaza sonrası öğretmen Üzeyir Durmaz ile araçta bulunan aynı okuldan meslektaşı Erdoğan Şimşek hayatını kaybetti. Olay sonrası hafif yaralanan tanker sürücüsü Diyap Y. gözaltına alındı. 
     Mersin'de Bünyamin Sağır yönetimindeki 33 SP 384 plakalı kamyonet, Mezarlık Kavşağı'nda Mehmet Karadaş'ın kullandığı 33 EP 446 plakalı otomobille çarpıştı. Kazada ağır yaralanan kamyonet sürücüsü Sağır, kaldırıldığı Mersin Devlet Hastanesi'nde hayatını kaybetti. Kamyonette bulunan Ethem Cerit ile otomobil sürücüsü Nihat Karadaş ve kardeşi Mehmet Karadaş ise yaralandı. 
     
</TEXT>
</DOC>
