<DOC>
<DOCNO> 402976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/yazar/dundar.html </URL>
<DATE> 2005/12/13/ </DATE>
<TIME>  </TIME>
<AUTHOR> Can Dündar  </AUTHOR>
<HEADLINE>
Apo yeniden yargılanacak mı 
</HEADLINE>
<TEXT>


10 gün önce Öcalan davasını etkileyecek önemli bir gelişme oldu 
Avrupa Konseyi Bakanlar Komitesi Türkiye'ye ilişkin bir karar aldı. 
Kararın konusu, Hulki Güneş adlı bir PKK'lıydı. 
Ömür boyu hapse mahk m olan Güneş, Avrupa İnsan Hakları Mahkemesi'ne AİHM başvurmuştu. Mahkeme, Güneş'in adil yargılanmadığına hükmetmiş ve yeniden yargılanmasını istemişti. 
Türkiye bu isteme "yasal boşluk" nedeniyle uymayınca Bakanlar Komitesi'nden "Öyleyse yasal boşluğu derhal doldur" uyarısı geldi. 
Komite, "Yasa değiştirilemezse Anayasa'nın 90'ıncı maddesine göre dava yeniden görülebilir" dedi. 

Şimdi bu uyarıyı tercüme edelim. 
Türkiye'nin "yasal boşluk" dediği şu AİHM, Öcalan'ın adil yargılanmadığı kararına varınca Türkiye bir kurnazlık yapmış ve Ceza Muhakemesi Kanunu'na CMK Öcalan'ın yeniden yargılanmasını engelleyecek bir hüküm koymuştu. 
Bu hükümle AİHM'den gelen dosyalarda yeniden yargılama kabul edilirken, 4 Şubat 2003 tarihinde görülmekte olan davalar istisna tutuldu. İşte Hulki Güneş davası, o tarihte görülen 100 davadan biriydi. 
O 100 dosya içinde, Öcalan'ın dosyası da bulunuyor. 
O yüzden Hulki Güneş davası, Öcalan'a da yol gösterecek bir "pilot dava" sayılıyordu. 
Şimdi komitenin uyarısıyla Türkiye ya CMK'daki istisnayı kaldıracak ya da Anayasa'nın 90'ıncı maddesine başvuracak. 
Bu madde "İç hukukla çelişen durumlarda uluslararası anlaşma ve sözleşmeler geçerlidir" diyor. 
Yani 
"Yasa istisna koysa da sen uluslararası hukukun sözünü dinle ve yeniden yargıla". 

"Öcalan dosyası" da halen Avrupa Konseyi Bakanlar Komitesi'nde... 
Konuyu hem Strasbourg'daki diplomat ve hukukçularla, hem de Öcalan'ın avukatlarıyla konuştum. 
Apo'nun yeniden yargılanma talebiyle kapatılan DGM'den dosyaları devralan- Ankara 11. Ağır Ceza Mahkemesi'ne başvurmak için önünde 6 ay var. 
Başvuracak mı 
Avukatı İbrahim Bilmez 
"Başvuru yapabilmemiz için müvekkilimizle görüşmemiz gerekiyor ancak kendisini 1 Haziran'dan beri ancak bir kez, önceki hafta, o da sadece 1 saat görebildik. O 1 saatte de bu konuyu görüşemedik" diyor. 
Peki mahkeme yeniden yargılanma talebini yasadaki istisnaya dayanarak reddederse 
Bu durumda Türkiye, Avrupa Konseyi ile karşı karşıya gelecek. 
Bilmez, "Türkiye o maddeyle bir yere varamaz. O istisnayı mutlaka kaldıracaktır" diyor. 

Nasıl İki yol var 
Birincisi Hükümetin yasayı değiştirmesi... Ancak Adalet Bakanı Cemil Çiçek, "Kararı yargı verecek" diyerek topu hukukçulara attı. 
İkinci yol 
11. Ağır Ceza Mahkemesi, Anayasa'nın 90. maddesinin, istisna getiren yasa hükmünden daha üstün olduğu gerekçesiyle yeniden yargılamayı kabullenebilir. Veya konuyu Anayasa Mahkemesi'ne götürebilir. 
Davayı yakından izleyen üst düzey bir diplomat, "Ufukta bu yol görünüyor" dedi. 
Anayasa Mahkemesi Öcalan'ın yeniden yargılanmasını engelleyen istisnanın "eşitlik ilkesine" aykırılığını saptarsa "İmralı yargılaması" yeniden başlayabilir. 

AİHM'deki Türk yargıcı Rıza Türmen ise AİHM'nin Apo davasıyla ilgili kararında ihlali saptamakla birlikte, Hulki Güneş'inkinden farklı olarak yeniden yargılama istemediğini hatırlatıyor. 
"O yüzden Bakanlar Komitesi'nin son uyarısının Öcalan davası için ne kadar örnek alınacağı tartışılır" diyor. Yasada 100 dosyaya istisna getiren "Öcalan parantezi"nin yeniden yargılamaya ihtiyaç kalmadan aşılabileceğini söylüyor. 
Öcalan, avukatlarıyla görüştürülmediği dönemde MİT'le ve Mudanya savcısıyla görüştü. Önceki hafta 1 saatliğine müvekkilleriyle görüştürülen avukatlar, geçen hafta yine "Araç bozuk" gerekçesiyle Ada'ya götürülmedi. 
Yarın bu kez yanlarında bir Alman avukatla yeniden görüşmeyi deneyecekler. 
Bakalım siyaset, adalet ve istihbaratın hareketlendirdiği Ada'da bundan sonra neler olacak 


</TEXT>
</DOC>
