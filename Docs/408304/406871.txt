<DOC>
<DOCNO> 406871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/siyaset/axsiy02.html </URL>
<DATE> 2005/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kıyafet' sorusu Arınç'tan döndü 
</HEADLINE>
<TEXT>


CHP'li Arıtman'ın, Erdoğan'a eşinin kıyafetinin Türk kadınının imajını bozup bozmadığını soran önergesi, TBMM Başkanı Arınç tarafından geri gönderildi 

ANKARA Milliyet 


CHP İzmir Milletvekili Canan Arıtman, Başbakan Recep Tayyip Erdoğan'a, eşi Emine Erdoğan başta olmak üzere bakan eşlerinin kılık-kıyafetiyle yurtdışı gezilerde çağdaş Türk kadınının imajını bozarak yanlış tanıtıma neden olup olmadıklarını sordu. Arıtman'ın önergesi, TBMM Başkanı Bülent Arınç tarafından, önergelerde, "Özel yaşama ilişkin yorumlara yer verilmemesi" kuralına aykırı olduğu gerekçesiyle geri gönderildi. 
Arıtman'ın içtüzüğe aykırı bulunarak geri gönderilen önergesinde, Erdoğan'ın 2.5 yıl içinde 96 kez yurtdışı geziye çıktığı anımsatıldı. Arıtman'ın soruları şöyle 

Sorulamayanlar 
Bu geziler sayesinde Türkiye'nin dış ticareti hangi ülkelerle ne kadar artmıştır Avusturalya ve Yeni Zelanda gezinize THY uçağı boş olmasına rağmen neden ATA uçağıyla gittiniz Bu uçağın ve 96'ncı gezinizin Türkiye'ye maliyeti nedir Dış gezilerinizin bir amacı da Türkiye'yi tanıtmak olduğuna göre, yanınızdaki bakanlar ve milletvekillerinin eşlerinin, çağdaş Türk kadını kıyafeti içinde olmaları gerektiğini düşünüyor musunuz Sayın hanımefendilerin, ülkemizin herhangi bir folklorik olmayan giyimlerinin, ülkemizin ve kadınlarımızın imajını bozarak yanlış tanıtıma neden olduğunu düşünüyor musunuz 

Yasaya uyum 
Başbakan ve bakanlar ile milletvekili eşleri, bu gezilerde temsil ve tanıtım görevinde oldukları ve tüm masrafları da devlet bütçesinden karşılandığına göre, kamu görevinde bulundukları, bu nedenle de kamu görevlilerinin uymakla zorunlu olduğu kılık-kıyafet yasasına ve yönetmeliklerine uymaları gerektiğini düşünüyor musunuz Yeni Zelanda Başbakanı Clark'ın, Başbakan, Türk bakanlar, milletvekilleri ve eşlerine Pasific Mermaid isimli bir yatta verdiği yemekte eşleriniz için ayrı masa hazırlatmış olması ile Türkiye'nin harem-selamlık uygulaması yapan bir ülke olarak zaten yurtdışında yanlış tanınmış olduğunu, bunda bakanlarınızla birlikte sorumluluğunuz bulunduğunu düşünüyor musunuz 

</TEXT>
</DOC>
