<DOC>
<DOCNO> 404194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/siyaset/siy07.html </URL>
<DATE> 2005/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan 'gizli' ziyaret 
</HEADLINE>
<TEXT>


ELÇİN ERGÜN Konya 


AKP Gençlik Kolları'nın düzenlediği şölene katılmak için Konya'ya gelen Başbakan Erdoğan, Milli Görüş çizgisinde yıllarca birlikte politika yaptığı, kapatılan RP'nin eski genel başkanı Necmettin Erbakan'ın, Milli Selamet Partisi döneminden çalışma arkadaşı olan Tahir Büyükkörükçü'yü evinde ziyaret etti. Gizli tutulan ziyaret öncesi gazetecilere, "Başbakan'ın Mevlana Kültür Merkezi'nde incelemelerde bulunacağı" söylendi. Büyükkörükçü 1 saat süren görüşmenin ardından, "Birçok konuda görüş alışverişinde bulunduk. Bazı konularda tavsiyelerde bulundum. Makul ve mantıklı şeyler söylediğimi belirtti" dedi. Büyükkörütçü, 1970'li yıllarda Erbakan'la MSP'yi kurmuş, 1980'de yine Erbakan'la birlikte tutuklanmıştı. Erdoğan'ın Konya'daki resmi programında valilik ziyaretine yer vermemesi dikkat çekti. Erdoğan, Mevlana Müzesi'ne giderken bir kız çocuğunu kucağına alıp sevdi. 


</TEXT>
</DOC>
