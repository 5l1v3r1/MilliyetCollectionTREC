<DOC>
<DOCNO> 404492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/son/sondun14.html </URL>
<DATE> 2005/01/01/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Japonya, Güney Asya'ya yarım milyar dolar yardım yapacak... 
</HEADLINE>
<TEXT>

     Japonya, Güney Asya'daki deprem felaketinden zarar gören ülkelere, 500 milyon dolar yardım yapacağını açıkladı. 
     Başbakan Juniçiro Koizumi, bugün yaptığı açıklamada, Japonya'nın depremden zarar gören ülkelere ve uluslararası yardım kuruluşlarına desteğini artıracağını söyledi. 
     Koizumi, gelecek hafta Endonezya'nın başkenti Cakarta'da yapılacak yardım konferansına katılacağını ve dost bir Asya ülkesi olmanın sorumluluğuyla yapılabilecek en yüksek yardımı yapma kararlılıklarını göstereceğini söyledi. 
     Japonya, Güney Asya ülkelerine bugüne dek 30 milyon dolarlık acil yardım yaptı. 
     
</TEXT>
</DOC>
