<DOC>
<DOCNO> 402751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sonsiy02.html </URL>
<DATE> 2005/12/12/ </DATE>
<TIME> 07.55 </TIME>
<AUTHOR>  </AUTHOR>
<HEADLINE>
Gökçek içki sınırlamalarını savundu "Transseksüeller geri mi dönsün " 
</HEADLINE>
<TEXT>

     ANKARA Milliyet 

Ankara Büyükşehir Belediye Başkanı Melih Gökçek, AKP’li belediyelerin "içki yasağı" olarak yorumlanan sınırlamalarını savunurken, "abartılı bir örnek" verdiğini belirterek, "Transseksüeller geri mi dönsün" dedi. 
     CNN Türk'te Ankara Kulisi programına katılan Gökçek, AKP’li belediyelerin uygulamaları konusunda medyayı suçladı. İçki meselesi, Cumhurbaşkanlığı seçimleri nedeniyle gündeme getiriliyor. AKP üzerine baskı oluşturmak amaçlanıyor. Vatandaş böyle düşünüyor'' diyen Gökçek, benzeri süreci 28 Şubat süreci öncesinde 1997 yılında yaşadıklarını iddia etti. AKP’nin çoğunluğunu oluşturduğu TBMM tarafından Cumhurbaşkanı seçimi yapılmasına karşı olan çevreler bulunduğunu kaydeden Gökçek, Bu Meclis Cumhurbaşkanı’nı seçmesin genel seçimler olsun, isteniyor. Bir boksör, rakibindeki en zayıf noktaya vurur. 'AKP’nin de en zayıf yeri, dini konular' diye düşünülüyor. Bazı gazeteler, muhabirlerini bu içki yasağı meselesiyle tek tek bar, pavyon dolaştırmakla görevlendirdi. Kampanya açılacak. Bir noktada erken seçim ortamı getirilecek'' dedi. 
     Gökçek, Hangi gazete tarafından muhabir görevlendirmesi yapılarak, kampanya açılacak'' sorusuna yanıt vermekten kaçındı. 
     
     Cumhurbaşkanı'nı vatandaş seçsin 
     Cumhurbaşkanlığı seçimleri ile içki yasağı meselesi arasında yakın ilişki bulunduğu teorisine inandığını ifade eden Gökçek, İllaki Cumhurbaşkanı’nı bu Meclis’in seçmesi istenmiyorsa Anayasa değişikliği yapılarak, vatandaş seçsin. Aksi takdirde bunun altında yatan budur'' diye konuştu. 
     
     Transseksüel örneği 
     Gökçek, Antalya gibi turizm illerinde "kırmızı bölgeler" oluşturulmasına yönelik soru üzerine ise, Ankara’da transseksüeller, yoğun şekilde Cinnah Caddesi’de bulunurdu. Emniyet güçlerince buradan gönderildiler. Şimdi bunlar, Eryaman’da Göksu Parkı civarına gitti. Bunları geri mi döndürelim'' dedi. 
     Bunu, "abartılı örnek" olması için söylediğini belirten Gökçek, dinlenme parkı gibi tesislerde içki yasağı olması gerektiğini savundu. 
     Gökçek, Tıpkı cüzzamlılar gibi içkili yerlerin, şehir dışına topluca taşınmasını savunuyor musunuz'' sorusunu, Ben böyle bir şeyi savunmuyorum'' diye yanıtladı. 
     
     Yeniden adayım 
     2009 yılındaki yerel seçimlerde partisinin uygun görmesi durumunda yeniden Ankara Büyükşehir Belediyesi Başkanlığı’na aday olacağını açıklayan Gökçek, Ankara’da yapımı devam eden Kavşakkaya Barajı’na adının verilmesine karşı olduğunu söyledi. Gökçek, Angora Evleri’nde, en geniş caddeye Büyükşehir Belediye Meclisi Başkan Vekili Seyfi Saltoğlu'nun adının verilmesinin ve bunun tartışma yarattığının anımsatılması üzerine, bunun meclis kararı olduğu belirterek, Ben bunu yanlış bulmuyorum'' diye konuştu. 
     
</TEXT>
</DOC>
