<DOC>
<DOCNO> 405460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sontur16.html </URL>
<DATE> 2005/12/21/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Tecavüz zanlısı hacının 12 yıl hapsi isteniyor 
</HEADLINE>
<TEXT>

     Neşet KARADAĞ DHA 

      ADANA'da 2 eşi öldükten sonra 3'ncü eşiyle evlenmesine bir saat kala hac bürosunda çay ve temizlik işlerini yapan 11 yaşındaki G.Ü.'ye cinsel istismarda bulunduğu iddiasıyla tutuklanan 79 yaşındaki M.M. hakkında 3 yıldan 12 yıla kadar hapis cezası istemiyle dava açıldı. 
     Yurt Mahallesi'ndeki 3’'r katlı iki evinden birini Nagihan Umre ve Hac Organizasyon Bürosu’ olarak kullanan Bağ- Kur emeklisi M.M.'nin geçen yıl Ramazan Bayramı'nda nikahlı ilk eşi Gürcü, Kurban Bayramı'nda da akrabası olan ikinci eşi nikahsız Narin M. hayatlarını kaybetti. M.M., ölümlerinden önce kira karşılığı eşlerine bakıp, yardım eden kiracısı A.Ü.'nün eşlerinin ölümü sonrasında da evinin temizliğini ve yemeğini pişirmesi için çalışmaya devam etmesini istedi. Bir yıl önce eşinden boşanan A.Ü. ve iki kızı tarafından bakılan M.M., 7 yıl yanında sekreterlik yaptığı öne sürülen 55 yaşındaki Gülsüm Y. ile evlenmeye karar verdi. 8 Aralık'ta saat 14.00'de Nikah Memurluğu'ndan nikah töreni için randevu alan M.M., nikah için hazırlanırken, saat 13.00'de A.Ü.'nün kızı 11 yaşındaki G.Ü.'ye tecavüz ettiği’ iddiasıyla gözaltına alındı, aynı gün saat 23.00'de de tutuklandı. Nikahına bir saat kala yakalanıp, tutuklanan M.M.'nin avukatının geçen hafta müvekkilinin tutuksuz yargılanması istemiyle nöbetçi Ağır Ceza Mahkemesi'ne yaptığı tahliye başvurusu reddedildi. 
     Cumhuriyet Savcısı Ataullah Dönmez, M.M.'nin evinin temizlik işlerini yapan küçük kızın annesi A.Ü.'ye, Senin kızın bakire değil. Kontrol ettim, açık'' demesiyle ortaya çıkan G.Ü.'ye cinsel istismarla ilgili soruşturmayı tamamlayıp, Adana 8'nci Asliye Ceza Mahkemesi'nde dava açtı. Savcı Dönmez, 15 yaşından küçük çocuğa cinsel istismarla’ suçlanan M.M.'nin, TCK'nın 103 1-a-3-4 maddesi gereğince 3 yıldan 12 yıla kadar hapis cezasıyla cezalandırılmasını istedi. Savcı Dönmez'in hazırladığı iddianamede, M.M.'nin küçük kıza elle sarkıntılıkta bulunduğu, bu eylemini birden fazla gerçekleştirdiği, G.Ü.'nün Adli Tıp Kurumu'ndan alınan raporuyla tasaddiye ilişkin bulgular tespit edildiği kaydedildi. Ayrıca, M.M.'nin, bu cinsel istismarını başkalarına anlatmaması için G.Ü.'ye tehdit ve cebir uyguladığı belirtildi. 
     Önümüzdeki günlerde hakim karşısına çıkacak M.M., tutuklandığı nöbetçi 2'nci Sulh Ceza Mahkemesi'nde verdiği ifadesinde, G.Ü.'nün annesi A.Ü'nün komplosuna kurban gittiğini söyledi. M.M., ifadesinde şunları söyledi 
     Benim daha önce yatalak olan eşim vardı. Ona bakması için A.Ü.'yü tuttum. Eşim vefat edince benim ev işlerime yardımcı olup temizliğimi yaptı. Evlenmek istediğimde, Evlenmene gerek yok ben senin işlerini yaparım’ dedi. Yaptığı hizmet karşılığında evimde ücretsiz oturuyordu. Nikah kıyacağım eşim eşyalarını ve çeyizini getirip eve serdi. Bunun üzerine A.Ü. çıldırdı. Ben sana yapacağımı bilirim’ dedikten sonra hakkımda bu suçlamada bulunmuş. Yaşlı bir adamım. Böyle bir şey yapmam söz konusu değil.'' 
     
     
Bana evlenme teklif etti KÜÇÜK G.Ü. polisteki ifadesinde, M.M.'nin kendisine nasıl cinsel tacizde bulunduğunu ayrıntılarıyla şöyle anlattı Ev sahibimiz olan M.M.'nin çalıştırdığı hac bürosunda okul çıkışı çalışıyordum. Burada çay ve bulaşık gibi işlerine bakıyordum. Okulların tatile girdiği haziranda ev sahibi M.M. bana, Sana, ablana telefon alırım. Seninle evlenirim’ diyerek yakınlık göstermeye çalıştı. Bu olaydan sonra sürekli beni okşamaya çalışıyordu. Bu olaydan kimseye bahsetmedim. Çünkü utanmış ve çok korkmuştum. Temmuz ayının ilk haftasında yine beni okşamak için yanıma yaklaştı. Beni kucağına alarak dudağımdan öptü. Yine kıyafetlerimin üzerinden göğüslerimi okşadı. Bu olay yaklaşık 10 dakika sürdükten sonra beni bıraktı. Hemen hemen her gün boş kaldığımızda beni kucağına almak suretiyle ve orada bulunan koltuğa yatırmak suretiyle vücudumu ve göğüslerimi okşuyordu. Bana da Bunlardan kimseye bahsetme yoksa sizi evden atarım. Sokakta kalırsınız. Benim başım yanmaz. Senin başın yanar. Sana kimse inanmaz. Ben yaşlı olduğum için bana inanırlar’ dedi. 2-3 hafta önce M.M. hac bürosunda pantalonunu indirip .................. Sonra M.M. anneme benim bakire olmadığımı söylemesi üzerine, annem beni alarak hastaneye götürdü.'' 
     
     
Adli Tıp Kurumu raporu CİNSEL istismara uğradığı iddiasıyla Adli Tıp Kurumu'na sevk edilen G.Ü. hakkında verilen raporda, küçük kızın bakire olduğu ancak mevcut bulgularda ırza tasaddi ile uyumlu olduğu belirtildi. Raporun sonuç bölümünde, Şahsın bakire olduğu, mevcut bulguların tasaddi ile uyumlu olduğu, erkeklik cinsel organı ile veya el ile husulünün mümkün olduğu, vücudunda herhangi bir travmatik değişim saptanmadığı kanaatini bildirir rapordur'' denildi. 
     
</TEXT>
</DOC>
