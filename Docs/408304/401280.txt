<DOC>
<DOCNO> 401280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sondun01.html </URL>
<DATE> 2005/12/07/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Rehn Fransa’da Türkiye’yi savundu 
</HEADLINE>
<TEXT>

     AB Komisyonu'nun Genişlemeden Sorumlu üyesi Olli Rehn, Fransa Meclisi Dışişleri Komisyonu'ndaki konuşmasında Türkiye'nin AB üyeliğini savundu. 
     Türkiye'nin dünyanın stratejik bir bölgesinde bulunduğunu hatırlatan Rehn, ''istikrarlı, demokratik ve insan haklarına saygılı bir Türkiye'nin yanımızda olması bizim yararımıza'' dedi. 
     Konuşmasında özellikle Türkiye'nin Avrupa Birliği üyelik hedefinin önemini vurgulayan Rehn, ''bu uzun ve zor bir yolculuk olacak. Reformların uygulamaya konulması, varılacak hedef kadar önemli'' şeklinde konuştu. 
     Türkiye ile müzakerelerin uçunun açık olduğunu bir kez daha yineleyen Olli Rehn, bir çoğunun düşündüğü gibi 3 ekim tarihinde Türkiye'nin AB üyeliğine girmesi kararının verilmediğini söyledi. 
     AB'nin değer ve kurallarını uygulamaya sahip olup olmadığı konusunda bu büyük ülkeye şans verilmesi gerektiğini belirten Rehn, eğer Türkiye bu şansı kullanırsa, bugünkü Türkiye'den farklı olacak. Türkiye bu şansı kullanamadığı takdirde o zaman bu ülkeyi mümkün olan en güçlü bağlarla kendimize bağlamanın yollarını inceleriz'' dedi. 
     
</TEXT>
</DOC>
