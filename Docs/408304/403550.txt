<DOC>
<DOCNO> 403550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/siyaset/siy01.html </URL>
<DATE> 2005/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçek'ten sürpriz yorum 
</HEADLINE>
<TEXT>


Orhan Pamuk'un davasıyla ilgili olarak daha önce "Yeni kanuna göre bu davalar Adalet Bakanlığı'nın iznine tabi değil" açıklaması yapan Adalet Bakanı Çiçek, bu kez "önceki takipsizlik kararını dikkate alacağını" söyledi 

Bülent Sarıoğlu - Ankara 


Adalet Bakanı Cemil Çiçek, yazar Orhan Pamuk'un yargılanmasına izin verip vermeme konusunda, İstanbul Cumhuriyet Başsavcılığı'nın daha önce verdiği "takipsizlik" kararını dikkate alacağını açıkladı. 
Çiçek, daha önce yeni Türk Ceza Yasası'nın TCY 301. maddesine göre görüş soran Şişli Cumhuriyet Başsavcılığı'na, "Yeni kanuna göre bu davaların artık Adalet Bakanlığı'nın iznine tabi olmadığını bildirdiklerini" açıklamıştı. "1 Haziran'da yeni Ceza Kanunu yürürlüğe girdi ve Adalet Bakanlığı'nın artık hiçbir ilgisi yok" diyen Çiçek, "Gerçekten bir talep var mı, varsa neyi içeriyor Dosya bize gelir ve en ince ayrıntısına kadar inceleriz" görüşünü dile getirmişti. 

Başvuru maddesi değişti 
Çiçek, dün TBMM kulisinde sorular üzerine ise, Şişli 2. Asliye Ceza Mahkemesi'nde yarın h kim karşısına çıkması gereken Pamuk lehine yorum yaptı. Savcılığın bu kez eski Türk Ceza Kanunu'nun 159. maddesine göre izin istediğini vurgulayan Çiçek, şunları söyledi 
"Daha önce İstanbul Cumhuriyet Başsavcılığı bu konuda soruşturma yapmış ve takipsizlik kararı vermiş. Daha sonra bir gazetede manşet olunca bu sefer Şişli Cumhuriyet Başsavcılığı soruşturma açmış. Ülkenin değişik yerlerinde vatandaşlar gazete haberlerine dayanarak suç duyurularında bulunmuş. Yani bu davayı siz basın başımıza açtınız. Bütün bunları göz önüne alarak kararımı vereceğim." 

Sevip sevmeme sizin işiniz 
Dava dosyasının dün kendisine ulaşmadığını vurgulayan Çiçek, bu nedenle yarınki duruşmanın durumuyla ilgili değerlendirme yapmadı. Çiçek, "Orhan Pamuk'u sever misiniz " sorusuna, "Ben, sevip sevmemeye göre değil, hukuka göre karar veririm. Sevip sevmeme sizin işiniz" yanıtını verdi. 

Lagendijk Pamuk davası büyük sınav 

STRASBOURG AA 

Avrupa Parlamentosu ile TBMM arasında danışma organı görevi yapan Karma Parlamento Komisyonu KPK Eşbaşkanı Joost Lagendijk, yazar Orhan Pamuk ile ilgili davanın, Türkiye'nin ifade özgürlüğü konusundaki taahhütlerine ilişkin "büyük bir sınav" olduğunu söyledi. Yeşil Grup üyesi Lagendijk, "yazarlara ve yayıncılara yönelik bu tür davaların açılmaması gerektiğini" bildirdi. Mahkemenin takipsizlik kararı vermesini beklediklerini ifade eden Hollandalı parlamenter, "Yasaların ifade özgürlüğünü koruduğuna dair bütün dünya Türkiye'den güçlü bir işaret bekliyor" dedi. Avrupa Parlamentosu'ndaki Yeşiller Grubu'ndan bir heyetin de, duruşmayı izlemek için bugün İstanbul'a gideceği bildirildi. Heyette Daniel Cohn-Bendit, Lagendijk, Cem Özdemir ve Helga Trüpel yer alacak. 

Bakanlık önleyebilirdi 

GÖKÇER TAHİNCİOĞLU Ankara 

Türkiye'nin Avrupa Birliği AB tarafından ağır biçimde eleştirilmesine neden olan yazar Orhan Pamuk'a Türk Ceza Kanunu'nun TCK "Türklüğü aşağılamak" başlıklı 301. maddesinden açılan davanın yolun en başında önlenebileceği ortaya çıktı. 
Eski TCK'ya göre bakan talimatıyla kapatılması mümkün olan dosyanın göz göre göre yeni TCK'nın yürürlüğe girdiği zamana sarkıtıldığı, Adalet Bakanlığı'nın, savcılığın ve mahkemenin, çok daha önce davanın açılmasını ve görülmesini engelleme olanağını aralık ayına kadar kullanmadıkları belirlendi. Türkiye'yi sıkıntıya sokan süreçte yaşanan gelişmeler şöyle 
Şişli Başsavcılığı 17 Mayıs'ta Adalet Bakanlığı'na başvurdu. Söz konusu edilen suç bu tarihte yürürlükte olan TCK'nın 159. maddesinde düzenleniyordu ve soruşturmanın yürütülebilmesi için "bakanlık izni" gerekiyordu. 

'Yetkimiz yok' 
Bakanlık Şişli'den gelen yazıya eski TCK'ya göre "yetkili" olduğu mayıs sonuna kadar olumsuz yanıt verse, soruşturma yolun en başında kapanacaktı. Ancak bu kritik zaman eşiğine karşın bakanlık yanıtı 8 Haziran'da verildi. Ve 1 Haziran'da yürürlüğe girmiş olan yeni TCK'da bakanlıktan izin alma koşulu kaldırıldığından "yetkimiz yok" denildi. Şişli Başsavcılığı da, bakanlığın yanıtını "izin verilmediği" şeklinde algılayarak dosyayı kapatma şansı varken dava açma yoluna gitti. Şişli 2. Asliye Ceza Mahkemesi de iddianameyi kabul edip 16 Aralık'ı duruşma günü olarak belirledi. Ancak mahkeme, AB'den gelen uyarıların gündeme oturduğu aralık ayının 2'sinde dosyayı yeniden ele aldı ve ara karar verdi. Kararda, önceden kabul edilen iddianameye göre, yargılama yürütülebilmesi için bakanlık izninin gerektiği belirtildi. Ara karardan önce mahkemenin görüşünü sorduğu Şişli Başsavcılığı da, dava açılması için daha önce bakanlığın "yetkimiz yok" yanıtını yeterli bulmasına rağmen bu kez izin alınması gerektiği yönünde görüş bildirdi. Başsavcılık, itiraz süresi 9 Aralık'ta biten dosyayı ancak dün Adalet Bakanlığı'na gönderdi. 


</TEXT>
</DOC>
