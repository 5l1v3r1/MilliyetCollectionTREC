<DOC>
<DOCNO> 407133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sontur49.html </URL>
<DATE> 2005/12/27/ </DATE>
<TIME> 21.35 </TIME>
<AUTHOR>  </AUTHOR>
<HEADLINE>
Gıda zehirlenmelerinin ardı arkası kesilmiyor 
</HEADLINE>
<TEXT>

     Kırklareli'nin Lüleburgaz İlçesi'nde yedikleri akşam yemeğinden zehirlenen 8 öğrenci Trakya Üniversitesi Tıp Fakültesi Hastanesi'ne kaldırıldı. 
     Edinilen bilgiye göre, Remzi Yapıcı Anadolu Öğretmen Lisesi'ne ait pansiyonda kalan N.D 14 , F.D 14 , A.H.Ş 14 , B.B 15 , E.K 14 , H.H 13 , Y.K.Ö 15 ve Ö.K 24 akşam yemeği yedikten sonra rahatsızlandı. 
     Kırklareli Devlet Hastanesi'ne kaldırılan ve yedikleri yemekten zehirlendikleri belirlenen öğrenciler, burada yapılan ilk müdahalenin ardından hayati tehlike kaydıyla Trakya Üniversitesi Tıp Fakültesi Hastanesi'ne sevk edildi. 
     Tarım İl Müdürlüğü Kontrol Şubesi yetkililerinin, numune almak için pansiyona gittiği, ancak yemek kalmadığı için numune alamadıkları öğrenildi. 
     Remzi Yapıcı Anadolu Öğretmen Lisesi Müdürü E.Ç de gıdaların ihale usulüyle alındığını belirterek, ''Konserve ürünleri kilerde depolanıyor. Günlük tüketilmesi gereken et, sebze, meyve ve süt ürünleri de gününde tüketiliyor'' dedi. 
     Olayla ilgili soruşturma devam ediyor. 
     
</TEXT>
</DOC>
