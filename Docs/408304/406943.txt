<DOC>
<DOCNO> 406943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sondun14.html </URL>
<DATE> 2005/12/27/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Ürdünlü şoförü kaçıranlar İsteklerimiz yapılmazsa rehineyi öldürürüz 
</HEADLINE>
<TEXT>

     Irak'ın başkenti Bağdat'ta 20 Aralık'ta bir Ürdünlüyü kaçıranlar, Ürdün'ün isteklerini yerine getirmemesi halinde rehineyi öldürecekleri tehdidinde bulundu. 
     El Arabiya televizyonundaki haberde, kendilerine ''Şahin Birliği'' diyen grubun, cumartesi günü Ürdün'den Irak hükümetiyle işbirliğini kesmesini, Amman'da bir otele yönelik saldırıda kendini havaya uçurmayı planlayan Iraklı kadının serbest bırakılmasını istediği ve verilen sürenin bugün dolduğu hatırlatıldı. 
     Haberde, grubun internette bir bildiri yayımladığı, bu bildiride Irak'taki Ürdün Büyükelçiliği'nin şoförü Mahmud Salman Sedat'ı polis istihbarat servisleri için çalışmakla suçladığı ve ''Ürdün hükümeti isteklerimizi yerine getirmeyi reddederse bütün Ürdünlüler hedef haline gelecek'' tehdidi savurduğu belirtildi. 
     Ürdün ise teröristlerin baskıları ya da isteklerine boyun eğmeyeceğini açıklayarak, kararlı tutumunu sürdürüyor. 
     
</TEXT>
</DOC>
