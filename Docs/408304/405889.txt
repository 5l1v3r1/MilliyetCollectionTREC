<DOC>
<DOCNO> 405889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/spor/yyilmaz.html </URL>
<DATE> 2005/12/23/ </DATE>
<TIME>  </TIME>
<AUTHOR> Nilay YILMAZ  </AUTHOR>
<HEADLINE>
Kral hep giyinik 
</HEADLINE>
<TEXT>


Türkiye Ligi'nde iki sözcük arasında bir de Süper var kalite düşüklüğünün olduğu, özellikle son 2 yıldır hemen her kesimin dile getirdiği bir gerçek. Ulusal Takım düzeyinde elde edilen ve bize göre şansın da büyük pay sahibi olduğu dünya üçüncülüğü, kulüpler düzeyinde sadece Galatasaray ile belirli bir dönem yakalanan başarı istikrarından sonra tam anlamıyla bir dibe çöküş olduğu aşikar. Örneğin 3 yıldır dominant başkan Aziz Yıldırım önderliğinde bu ligi domine eden Fenerbahçe, Şampiyonlar Ligi'nde üst tura çıkıp çıkmadığıyla değil, kaç puan toplayabildiğiyle başarı terazisine konuluyor. En iyimserler, iflah olmaz pembe gözlük sahipleri "tecrübe, deneyim" klişelerine müracaat ediyor. 
Türkiye Ulusal Takımı, tarihinde yakalayabileceği ender uygun koşullarda, eleme maçlarında İngiltere'yi yakalamışken ne olduğu belirsiz bir oyun sistemiyle oynuyor hatırlayın kurtarıcı diye Sergen çağrılmıştı o kadroya ve yenemiyor, ardından Letonya'ya yeniliyor ama o kadronun teknik patronu Şenol Güneş, bir dönem daha "sorgulanmadan" görevine devam edebiliyor. Sonrasında Ersun Yanal göreve getirilip hiçbir inandırıcı, ikna edici açıklama kaygısı duyulmadan apar-topar görevinden alınıp, "İmparatorluk" sistemine ve İmparatora başvuruluyor. 

Unutmak mı lazım 
Bu ülkede, Mustafa Denizli'ye, Rıdvan Dilmen'e, Rasim Kara'ya bir türlü nasip olmayan büyük kredinin sahibi Fatih Terim, düpedüz başarısız olmuşken hem saha içi, hem saha dışında hikmetinden sual olunamadığı için görevine devam ediyor, bu arada Kadıköy'deki olaylardan çıka çıka Mehmet Özdilek faciası çıkarılıyor. Asıl adamlar, başrol oyuncuları her zaman olduğu gibi elleri tertemiz olarak, bu badireyi de atlatıyor. 
Unutmamız bekleniyor... Ve daha bir dolu unutmamız gereken şeyi unutmamız, bir sabah uyanınca bu topraklarda başka pek çok şey gibi futbolun da tertemiz olduğunu düşünmemiz bekleniyor. 
Daha geçen hafta İmparator, yeni döneme ilişkin bomba gibi projelerden bahsetti. Hemen her yeni gelen hocanın üç aşağı beş yukarı söyleyebileceği, altyapı, genç yetenekler, yeni tesisler vb laflar, "O" söyleyince büyük, akıl edilememiş projeler oldu. Zaten "Şeyh uçmaz aslında, müritleri O'nu uçurur". 

Samsun'a da vapur 
Bu bomba projenin haberini veren ve her hafta TV'de de izlediğimiz, "gerekirse sansür olur" düşünceli bir yazarımız iyice kendinden geçerek, düşünülen futbol okulunun pilot uygulamasının Kastamonu'da yapılacak olmasını, manidar bulmuş kendince. Niye mi Bilin bakalım 
Çünkü Kastamonu Şapka İnkılabının yapıldığı yermiş. O da inkılap, bu da inkılap Yani alın size aynı ilde 2 devrim birden. O halde birkaç tüyo da bizden olsun bu mistik şölene 
Bilin bakalım Terim, Galatasaray'dan önce hangi takımları çalıştırdı Yanıt Göztepe ve Ankaragücü. Yani Yunanlıların "denize döküldüğü" İzmir'de ve TBMM'nin açıldığı Ankara'da. Bu kadar büyük bir tesadüf olmaz yani. Önerimiz, Terim vapurla Samsun'a gidip bir futbol okulu da orada açsın. Maksat çığır açmak değil mi 
Sakın saçma bulmayın, bu öneriyi. "Ben sadece işçiyim, işimi yapıyorum" diyen mütevazı insanlar kovulmaktan beter edilirken, morali biraz bozulmasın hemen sinirlenen ve gazeteci azarlayan "İmparatorların", "babaların" el üstünde tutulduğu bu diyarlarda, bu pilav daha çok su kaldırır. 

Banliyö sakinleri suçlu değildir. Aksi takdirde, Fransa Milli Takımı'nın hepsi suçlu olurdu. 
Nicolas Anelka 


Haberiniz var mı 

2004-2005 sezonunda 6 takım teknik adamını değiştirmedi, 12 takımda ise genellikle başarısızlık nedeniyle teknik adam değişikliğine gidildi. En fazla teknik direktör değiştiren ekip olan Ankaragücü, Reha Kapsal ile sezona başladı, ancak ilk yarıyı Sakıp Özberk ile tamamladı. İkinci yarının henüz başlarında Sakıp Özberk, daha sonra 2 ay da Yılmaz Vural'a takımı emanet eden Ankara ekibi, sezonu antrenör Adnan Şentürk ile tamamladı. Geçen sezon 2 takımda birden görev yapan teknik direktörler Sakıp Özberk, Oğuz Çetin, Ziya Doğan, Rıza Çalımbay ve Erdoğan Arıca olarak dikkat çekti. 


Foto-jenerik 
2004 Avrupa Şampiyonu unvanını alan Yunanistan, birçok isim tarafından Euro2004'ün favorisi kabul edilen Çek Cumhuriyeti'ni de 1-0 mağlup ederek, şampiyona dışına itmişti. Bir yanda takımlarına çok güvenen Çeklerin hüznü, diğer yanda finale çıkan Yunanlıların sevinci... 



2 yıl bitti, 3'ten gün alıyor 
Avrupa'dan elenmiş, ligden kopmuş bir Beşiktaş'ı kaleme almak ne zor... Sahi, kaç yıl oldu, şöyle ağız tadı ile bir Beşiktaş yazmayalı... Ve siz sevgili Beşiktaşlılar... Kaç yıl oldu ağız tadı ile bir Beşiktaş izlemeyeli. Kaç yıl... 
Korkut Göze - Hürriyet 

O da gözlerinden öpüyormuş 
Satırlarıma son verir, ellerinden öperim Sevgili Öcal Abim. 
Turgay Renklikurt - Akşam 

Ne kadar dürüstsün 
Bizim gol pozisyonumuz yoktu. Benim bir şutum vardı, o da her zaman olmaz, yılda bir kere olur. O da gol oldu. Konya çok kaçırdı, bizden çok üstündüler. Biz de elimizden geleni yaptık. 
Vestel Manisaspor futbolcusu Zafer 

Piknik mi yaptık abi 
Sen Volkan, sen Hasan Kabze, çok güzel bir gol atmana rağmen sen Altan, dün akşam futbol mu oynadınız 
Turgay Şeren - Akşam 

Pardon yani 
Sinan Engin Operasyon yapıldıysa, anlatılsın. Selim Abi, sen güçlüysen sana hakem de yardım eder. Güçsüzsen etmez. BU dünyanın kanunu bu. 
Selim Soydan Doğru. 
Levent Tüzemen Nasıl güç, pardon yani 
Ve Gool, TV8 

Ne sonuca vardın 
Kanarya, Süper Lig'de ne kadar başarılı görünüyorsa -şu tabloda- 'Avrupa'da neden yok ' diye kendi kendime sorar oldum. 
Ziya Şengül - Star 

Elbet bir gün... 
Bugün Beşiktaşlı, bayrağını sandıklardan çıkarıp sallamak isterdi. Bugün havaalanında kafileyi en az 5 bin taraftar karşılamak istedi. Bunları özledik biliyor musunuz Peki bu özlem nasıl sona erecek İşte merakla o anı bekliyoruz. 
Adnan Menderes Aybaba - Star 

Yıldırım, o yüzden göndermiyormuş 
İyi ki varsın Daum Sen olmasan kimi eleştireceklerdi Yoksa oklar futbolcular ve yöneticilere yönelecekti onlara kalkan oldun. Bu kadar ok yiyorsun, h l ayaktasın 
Ömer Güvenç - Akşam 



</TEXT>
</DOC>
