<DOC>
<DOCNO> 404063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sonspo13.html </URL>
<DATE> 2005/12/16/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Serhat Akın Ne olursa olsun, Anderlecht'den gideceğim... 
</HEADLINE>
<TEXT>

     Belçika Birinci Futbol Ligi takımlarından Anderlecht’de forma giyen Serhat Akın, kulübüne karşı verdiği demeçlerle ilgili teknik direktörü ve menajeriyle birlikte bugün basın toplantısı düzenleyecek. 
     Serhat, son birkaç gündür Anderlecht Kulübü Teknik Direktörü Vercauteren’in maç sırasında kadroda uyguladığı rotasyon sisteminden memnun kalmadığı eleştirilerinde bulunmuştu. 
     Serhat Akın, bugün Belçika’nın Het Nieuwsblad Gazetesi’ne yaptığı açıklamada, "Ne olursa olsun Anderlecht’den gideceğim" açıklamasında bulundu. 
     Serhat, bu açıklamarı nedeniyle Anderlecht Kulübü’nden ceza alırsa, kulüp kuralları gereği maaşından yüzde 20 kesinti yapılacak. 
     Bu arada teknik direktör Vercauteren, yaptığı oyuncu değişiklikleri ve her hafta değişik bir kadroyla maçları çıkması nedeniyle Belçika basınından ağır eleştiri aldı. 
     
</TEXT>
</DOC>
