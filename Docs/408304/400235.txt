<DOC>
<DOCNO> 400235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sondun18.html </URL>
<DATE> 2005/12/03/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Lübnan'da toplu mezar bulundu... 
</HEADLINE>
<TEXT>

     Lübnan'da 30 yıl boyunca Suriyeli istihbarat görevlilerinin karargah olarak kullandığı ülkenin doğusunda bir toplu mezarın bulunduğu bildirildi. 
     Lübnanlı güvenlik kaynakları ve görgü tanıkları, mezarın, Ancar kasabasında Suriyeli istihbarat görevlileri tarafından uzun süre cezaevi ve sorgulama merkezi olarak kullanılan eski bir soğan çiftliğinde bulunduğunu söylediler. 
     Kaynaklar, mezarda en az 20 kişinin cesedinin bulunduğunu, 12 yıldan fazladır gömülü oldukları tespit edilen cesetlerden çoğunun çürüdüğünü ve mezardan kemiklerle iç çamaşırı parçalarının çıkarıldığını belirttiler. 
     Söz konusu kişilerin kimler oldukları ve nasıl öldürüldüklerinin bilinmediği kaydedildi. 
     Suriyeli askerler ve istihbarat görevlileri, eski Lübnan Başbakanı Refik Hariri'nin öldürülmesinin ardından geçen nisan ayında Lübnan'dan çekilmişlerdi. 
     Suriye, iç savaşın başladığı 1975 yılından bir yıl sonra 1976'da askerlerini Lübnan'a göndermişti. Ülkedeki iç savaş 1990 yılında sona ermişti. 
     
</TEXT>
</DOC>
