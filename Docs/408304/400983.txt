<DOC>
<DOCNO> 400983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sondun40.html </URL>
<DATE> 2005/12/06/ </DATE>
<TIME> 19.20 </TIME>
<AUTHOR>  </AUTHOR>
<HEADLINE>
Bush "Irak'ta rehin alınan Amerikalılar için fidye ödemeyeceğiz" 
</HEADLINE>
<TEXT>

     ABD Başkanı George Bush, Iraklı militanlar tarafından kaçırıldığı bildirilen Amerikan vatandaşlarının serbest bırakılması için fidye ödemeyeceklerini söyledi. 
     Bush, gazetecilere yaptığı açıklamada, rehinelerin yerlerini belirlemek için kendi istihbaratlarından faydalanacaklarını kaydederek, ''Bu kişileri adaletin önüne çıkaracağız, Iraklı dostlarımızla birlikte bu kişileri yakalayacağız, aynı zamanda demokrasiyi de yayacağız'' dedi. 
     ABD Başkanı, Amerikan vatandaşlarının serbest bırakılması için fidye ödemeyeceklerini belirtti. 
     El Cezire televizyonunda yayımlanan bir video kasette, Iraklı militanlar, bir Amerikalı güvenlik danışmanını kaçırdığını ve Washington'un tüm Iraklı tutukluları serbest bırakmaması halinde bu kişiyi 48 saat içinde öldüreceğini bildirmişti. 
     Irak'ta daha önce de, kaçırılan 4 Hıristiyan barış eylemcisinden birinin Amerikalı olduğu belirtilmişti. 
     
</TEXT>
</DOC>
