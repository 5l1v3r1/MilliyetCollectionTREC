<DOC>
<DOCNO> 404233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/yazar/theper.html </URL>
<DATE> 2005/12/17/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Her şey serbest 
</HEADLINE>
<TEXT>


İstanbul'un asayişiyle kurusıkı tabancaların İstanbul'da Valilikçe yasaklanmayışını konu yaptığım yazım üzerine Sayın İstanbul Valisi Muammer Güler aradı. İstanbul'un asayişi konusundan çok, kurusıkı tabancaların niye yasaklanmadığını izah etti. Aktarıyorum. 
İstanbul dışında pek çok il valisi kurusıkı tabancaların satışını, bunların ile sokulmasını ve taşınmasını yasakladılar. Bunu biliyorum, yasağa uymayanlardan yakalananlar, o tarihte yürürlükte olan TCK 526. maddesi uyarınca adliyeye sevk edilip haklarında dava açılmış. TCK 526. maddesi kısaca, yetkili makamlar tarafından verilen emirlere uymayanları cezalandıran bir madde. Aleyhine dava açılanlardan mahk m olanların mahk miyetinin Yargıtay'da bozulmuş olduğunu ifade edip yeni TCK'da da yetkili mercilerce verilen emirlere riayet etmeme suçunun çıkarılarak kabahatlere dair 5326 S.K.'a sokulduğunu söyledi. Başka illerdeki gelişme karşısında yasaklama kararını almadığını ifade etti. 
Doğrusu bu hususta eleştirinin muhatabı sadece İstanbul Valisi değil. Şöyle 
İl İdaresi Kanunu valinin görevlerini sayarken, "İl sınırları içinde huzur ve güvenliğin, kişi dokunulmazlığının, tasarrufa müteallik emniyetin, kamu esenliğinin sağlanması ve önleyici kolluk yetkisi valinin ödev ve görevlerindendir, demektedir." 
Yani vali bayramlarda çat-pat patlatılmasını yasaklayabilecek ama suç işlemek için en cazip araç haline gelen kurusıkı tabancayı yasaklayamayacak. Çünkü bu husus kişi dokunulmazlığı ve kamu esenliğini ilgilendirmiyor. İşin ilginci, Yargıtay, kararında, bu tabancalardan "oyuncak tabanca" diye söz ediyor. 
Bu yetmiyormuş gibi 1.6.2005 tarihinden itibaren yetkili makamların emrine riayetsizlik suç olmaktan çıktı. 100 YTL para cezasını gerektiren "kabahat" oldu. Yani sonuç o ki suç işlemeye niyeti olan için bundan daha elverişli ortam bulunmaz. Bu günlerin kıymetini bilsinler bütün sistem suçlular için çalışıyor. 
Masum vatandaş mı O da kim 



</TEXT>
</DOC>
