<DOC>
<DOCNO> 403787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sontur25.html </URL>
<DATE> 2005/12/15/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
THY'nin yeni uçaklarının filoya katılım töreni 
</HEADLINE>
<TEXT>

     Türk Hava Yolları’nın THY yeni satın aldığı 3 uçağın filoya katılım töreni başladı. 
     Atatürk Havalimanı’ndaki THY’ye ait yeni hangarda düzenlenen törene, Başbakan Recep Tayyip Erdoğan da katılıyor. 
     Makam aracıyla hangara kadar gelen Başbakan Erdoğan’ı, Maliye Bakanı Kemal Unakıtan, Ulaştırma Bakanı Binali Yıldırım, İstanbul Valisi Muammer Güler, Büyükşehir Belediye Başkanı Kadir Topbaş, Emniyet Müdürü Celalettin Cerrah ve THY Yönetim Kurulu Başkanı Candan Karlıtekin karşıladı. 
     Konukların yerini almasının ardından, İstiklal Marşı okundu ve saygı duruşunda bulunuldu. 
     Çok sayıda davetlinin katıldığı törenin yapıldığı bölümde, THY’nin teknik birimi tarafından boyanan "nostalji uçağı" da yer alıyor. 
     
</TEXT>
</DOC>
