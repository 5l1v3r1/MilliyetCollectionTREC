<DOC>
<DOCNO> 408116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/guncel/agun.html </URL>
<DATE> 2005/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümü en çok o gün hissettim 
</HEADLINE>
<TEXT>


'Hastaneye geldiğim gün... O olayı tabii bizzat yaşadım. Birinin anlatması gibi değil. Çok kötü oldum. Çok yakın bir dostumuzu trajik biçimde kaybettik. O kaldırılır bir şey değildi' 

MERAL TAMER 

Ve telefonun öbür ucunda Van 100. Yıl Üniversitesi Rektörü Prof. Dr. Yücel Aşkın. Hastanede, ama özgür. 
Heyecan içinde başlıyor konuşmamız. Ama ben daha sorularımın yarısını soramadan onun sesindeki yorgunluğu, zorlandığını fark ediyorum. Zaten kendisi de biraz sonra, devam edemeyeceğini söylüyor. 

Umudunuzu kaybettiğiniz anlar oldu mu 
Aşkın Ben 1995'te 3 ay ders vermeye Van'a geldim. O sürenin sonunda da burada kalmaya karar verdim. Ta 1995'te burada izleyeceğim yolu çizdim. Bir defa karar verir, kararlılıkla üzerine giderim. Böyle bir sonucu hiç kimse tahmin edemez veya beklemez. Ama böyle günler için de hazırlıklı olduğumu söyleyebilirim. 

Yani tutuklanmayı göze almış mıydınız 
Aşkın Tutsak olmak, özgürlüklerin kısıtlanması hoş bir duygu değil tabii. Ama böyle bir olasılık için de hazırlıklıydım. 

'Kuvayı Milliye ruhu' 
Bir rektörün hapishanedeki günleri nasıl geçer 
Aşkın İçerde bir süre okuyup yazdım. Hapishane yönetimi de en ufak memurundan, en yukarıdakine kadar çok yakın davrandı. Fakat bir süre sonra sağlığım bozuldu. Sağlığınızı kaybetmeye başlayınca, daha da zorlanıyorsunuz. Türkiye'de çok acı çeken insanlar oldu. Onların yanında benimkinin lafı bile edilmez. Öte yandan bu süreç benim için renkli bir deneyim de oldu. Hem o dünyayı tanımış oldum, hem de halkın içindeki cevheri somut olarak görme fırsatı doğdu. 

Halkın içindeki cevher mi 
Aşkın Evet, biz tarihi birikimi somut olarak gösteremeyiz, ancak tanımlayabiliriz. Beni hiç tanımayan yüzlerce, binlerce kişi telefon, telgraf ve mektupla beni desteklediler. Çoğunda gözlerim yaşardı. Demek ki Anadolu'da Kuvayı Milliye ruhu, örgütsüz de olsa h l yaşıyor. Onu görmüş olmak, Türk halkının tarihi birikimini somut olarak görme fırsatı verdi. Bu, benim için en büyük kazanç. Ancak böyle durumlarda ortaya çıkıyor bu insanların sezgileri. 
Bir işçi yazıyor, bir ev kadını yazıyor, köylüler yazıyor... Belki aydınlardan da daha güçlü sezgileri var. Onun için geleceğe daha umutla bakıyorum. 

Ölüme yaklaştığınızı hissettiğiniz oldu mu 
Aşkın Şey kötüydü. Son gün, hastaneye geldiğim gün... O olayı tabii bizzat yaşadım. Birinin anlatması gibi değil. Çok kötü oldum. Bildiğiniz gibi çok yakın bir dostumuzu trajik bir biçimde kaybettik. O kaldırılır bir şey değildi. İçerde hiçbir zaman umudumu kaybetmedim, ama zaman zaman eğrinizin aşağı indiği noktalar oluyor. 
Hastaneye geldiğimde kalp ritmi falan berbat durumdaydı. İlk 2 gün çok endişe etmişler. Şimdi söylüyorlar bana... İşte ölümü en çok o gün hissettim. 

'O dehşet bir duygu' 
Siz bizzat gördünüz mü 
Aşkın Tabii aynı yerde, aynı mek nda bütün olayı gördük, yaşadık. Koğuşta 5 kişiydik. Televizyon seyrediyorduk. Banyo da 2-2.5 metre arkamızda... Onu yaşamak çok dehşet bir duygu. Üstelik çok yakınınızdaki bir insan, uzaktan biri değil... 

Hücredeki diğer 3 kişi 
Aşkın Orası memur koğuşuydu. Memuriyette olan insanlar kalıyordu. 

Üniversiteden değiller... 
Aşkın Hayır, başka mesleklerden... 

Sizce bu dava neyi sembolize ediyor 
Aşkın Dava üzerine şimdilik yorum yapmasam... 

Gazete okuyabiliyor muydunuz 
Aşkın Evet. Abone oluyorduk. Koğuşta televizyon da vardı. Ama hastanede TV izleme imk nım yok. Sizin yazılarınızı da hep izledim. 

Benim ilk yazımı siz kendiniz mi okudunuz, yoksa birisi mi gösterdi 
Aşkın Hayır, kendim okudum, ben buldum. Başhekimden rica ettim "Beni çok etkiledi yazı. Benim yerime teşekkür et" dedim. Ve işte ondan sonra başladı her şey... Toplum birtakım sorunları biriktiriyor, biriktiriyor, sonra tartışmaya başlıyor. Eyleme de geçiyor. Şimdi galiba bu dava nedeniyle, benim durumum nedeniyle Türkiye'de pek çok kurum baştan gözden geçirilecek. Çok zorluk çektim, ama bu tür bir katkım olduğunu da düşünüyorum. Yargı, üniversiteler, YÖK, ordu, basın... Bunlar bizim kurumlarımız, Cumhuriyet'in kurumları. Bunları tabii ki eleştireceğiz, daha iyiye gitmesi için gayret göstereceğiz. Farklı görüşlerimiz de olacak. Ama hep bu kurumlara sahip çıkmamız lazım. Çünkü Türkiye'nin geleceği bu kurumlarda... 

Bir tarafta Kemalistler, bir tarafta Orhan Pamukçular... Aydın diye tanımladıklarımızın arasındaki bu kırılmanın bir biçimde yok olması lazım diye düşünüyorum. 
Aşkın Tabii lazım. Ortada çağdaşlaşmaya yönelik, sahip olduğumuz değerlere daha da fazla sahip çıkmaya yönelik bir toplu eylemin olması gerekiyor. Türkiye'nin geleceğini hep birlikte inşa etmemiz gerekiyor. Gün, ufak görüş ayrılıklarından dolayı kavga etme günü değil. 

Büyükbabanız Ermeni diye haberler çıktı. Nasıl karşıladınız 
Aşkın Bunu söyleyenlere bir tek şey söyleyeceğim. Dedelerimiz aynı kişi. Hepimizin de dedesi Kenya-Tanganika arasındaki Olduvai Boğazı'nda yaşayan bir trimad. Ortak atamız o... 

'Noktalasak olur mu ' 
Telefonun öbür ucunda kısa bir sessizlik... 
Aşkın Meral Hanım, acaba burada noktalamak mümkün olur mu Biraz yorulduğumu hissettim... 

Son soru asistanım Özlem'den olsun. Bir aydır sizinle yatıp sizinle kalkıyoruz. Özlem, sizin yeni yıl mesajınızı çok merak ediyor... 
Aşkın Umarım çok daha iyi bir yıl olacak. Türkiye zor günler geçiriyor olsa da, 2006'nın geleceğe daha umutla bakacağımız bir yıl olacağını düşünüyorum. 

Sizi beyaz cüppenizle ne zaman göreceğiz 
Aşkın En kısa zamanda... 



</TEXT>
</DOC>
