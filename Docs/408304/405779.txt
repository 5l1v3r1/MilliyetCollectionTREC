<DOC>
<DOCNO> 405779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sontur16.html </URL>
<DATE> 2005/12/22/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Kapıkule'de rüşvet operasyonu 
</HEADLINE>
<TEXT>

     Kapıkule Sınır Kapısı’nda bu sabah güvenlik güçleri tarafından gerçekleştirilen operasyonda, 58 gümrük ve gümrük muhafaza memuru ile 28 polis memuru gözaltına alındı. Gözaltına alınınlardan 25'i ifadesi tamamlanarak tutuklama istemiyle Sulh Ceza Mahkemesi’ne gönderildi. 46 gümrük ve gümrük muhafaza memurundan 14’ü sevk edildikleri Nöbetçi Sulh Ceza Mahkemesi’nce tutuklandı. 
     
     OLAYIN GELİŞİMİ 

     Alınan bilgiye göre, saat 07.00’da sınır kapısına gelen çok sayıdaki polis, daha önce isim listeleri belirlenen 58 gümrük ve gümrük muhafaza memuru ile pasaport işlemlerinde görevli 28 polis memurunu gözaltına aldı. 
     Gece sınır kapısında görev yapan ve sabah işe gelen görevliler isim listesine göre gözaltına alınırken, günde binin üzerinde aracın geçiş yaptığı Yolcu Salon Gümrük Müdürlüğü’nde muayene memuru ve bilgisayar çalışanının yeterli sayının altına düşmesi üzerine, TIR Gümrük Müdürlüğü’nden 2 muayene memuru buraya takviye olarak gönderildi. 
     Yetkililer, çok sayıdaki muayene ve muhafaza memurunun gözaltına alınması sonucunda sınır kapısından geçişlerde sıkıntı yaşanabileceğini bildirdiler. 

     
</TEXT>
</DOC>
