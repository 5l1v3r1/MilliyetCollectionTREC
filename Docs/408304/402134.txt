<DOC>
<DOCNO> 402134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sontur12.html </URL>
<DATE> 2005/12/09/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Veli Göçer, mahkemede ağladı 
</HEADLINE>
<TEXT>

     Kerem PULGAT DHA 

      MARMARA depreminde yaptırdığı binalarda çok sayıda insanın ölmesi nedeniyle yargılanan müteahhit Veli Göçer, mahkeme başkanından tahliyesini isterken ağladı. Göçer'in avukatı Abdülkadir Çiçek müvekkili için, Veli Göçer müteahhit değil, iyi bir arsa pazarlamacısı'' dedi. 
     17 Ağustos 1999'da Marmara Bölgesinde meydana gelen deprem felaketinde Yalova Çınarcık'ta yaptırdığı konutların yıkılmasının ardından 168 kişinin ölümünden sorumlu tutulan müteahhit Veli Göçer ile oğlu Can Göçer, ortakları Zafer Coşkun, İsmet Kösebalaban ve Derya Bilgin'in yargılanmasına devam edildi. Konya 2'nci Ağır Ceza Mahkemesi'nde görülen davaya tutuklu sanık müteahhit Veli Göçer ile ortağı İsmet Kösebalaban'ın yanısıra avukatlar ve depremde yakınlarını yitirenler katıldı. Haklarında gıyabi tutuklama kararı bulunan Can Göçer, Zafer Coşkun ve Derya Bilgin ise katılmadı. Mahkeme, Yargıtay'ın bozma kararını onaylarken, Veli Göçer, oğlu Can göçer ve ortaklarının ise yeniden yargılanmasına karar verdi. 
     Müteahhit Veli Göçer, hakimin Söylemek istediğin bir şey var mı '' sorusu üzerine ayağa kalkarak, Depremden sonra 40 kişi Bursa Cezaevi'ne konulduk. Diğer arkadaşlarımın hepsi 120 günden fazla yatmadı. Ben ise 55 ay ceza almış gibi tutuklu bulunuyorum. 21 aydır cezaevindeyim. Tahliyemi ve adalet önünde eşitlik istiyorum'' dedi. Göçer, konuşurken mahkeme başkanı karşısında ağladı. Depremde yakınlarını kaybedenler ise Göçer'in ağlamasına Asıl ağlaması gereken biziz'' deyince mahkeme başkanı tarafından uyarıldı. 
     
     KISA SÜRELİ TARTIŞMA 
     Veli Göçer'in avukatı Abdülkadir Çiçek ise konuşması sırasında kendisine sözlü olarak müdahale etmek isteyen Depremzede Salim Çakır'a, Yeter artık. Bırakın da biraz biz konuşalım. Burayı tiyatro salonuna çevirdiniz. Yıllardır gelip gidiyoruz ama derdimizi bir türlü anlatamadık'' dedi. Bunun üzerine mahkeme başkanı Nehir Öner, hem avukat Çiçek'i hem de Salim Çakır'ı uyardı. Çiçek, mahkemeden özür diledi. 
     Müvekkili Veli Göçer'in suçsuz yere yargılandığını belirten Çiçek, Benzer konulardaki sanıkların hepsi TCK 455'ten yargılanırken Göçer, 383'ncü maddeden yargılanıyor. Bunun hukuki bir dayanağı yok. Kaldı ki Göçer, kooperatife ortak olduğunda bütün inşaatlar bitmiş ve insarlar evlerinde oturuyordu. Veli Göçer, zaten müteahhit değil, kooperatife iyi bir arsa pazarlamacısı olduğu için girmişti'' dedi. 
     Mahkeme heyeti, duruşmaya 10 dakika ara verdikten sonra Veli Göçer ile ortağı İsmet Kösebalaban'ın tutukluluk hallerinin devamına, Can Göçer, Zafer Coşkun ve Derya Bilgin'in ise gıyabi tutuklulukarının sürmesine karar verdi. 
     
     YARGITAY KARARI BOZMUŞTU 
     Depremin ardından Bursa'da yakalanan müteahhit Veli Göçer, Konya 2'nci Ağır Ceza Mahkemesi'nde TCK'nın 383'e 2'nci maddesi gereğince Dikkatsizlik ve Tedbirsizlik Sonucu 168 Kişinin Ölümüne Sebebiyet Vermek’ suçundan yargılanmış Veli Göçer, oğlu Can Göçer ve diğer ortaklara 25'er yıl ağır hapis cezası verilmişti. Kararın ardından Göçer'in avukatlarının başvurusu üzerine Yargıtay 7 Temmuz 2005'te kararı bozarak yeniden görüşülmek üzere Konya 2'nci Ağır Ceza Mahkemesi'ne göndermişti. 
     
</TEXT>
</DOC>
