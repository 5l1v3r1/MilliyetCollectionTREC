<DOC>
<DOCNO> 405823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sonyas16.html </URL>
<DATE> 2005/12/22/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Maradona gözaltına alındı 
</HEADLINE>
<TEXT>

     Arjantinli futbol efsanesi Maradona, Brezilya havaalanında birkaç saat gözaltında tutulduktan sonra serbest bırakıldı. 
     Reuters ajansına bilgi veren bir polis yetkilisi, Maradona'nın olay çıkardığı VIP salonuna verdiği zararı karşılamayı kabul etmesinin ardından serbest bırakıldığını söyledi. 
     Yetkililer, Maradona'nın daha sonra Buenos Aires'e dönmek üzere uçağa bindiğini söylediler. 
     Sorunu çözmek için Arjantinli bir diplomatin havaalanına kadar geldiği kaydedildi. 
     Maradona, Buenos Aires uçağını kaçırınca sinirlenerek havalimanında olay çıkardığı için gözaltına alınmıştı. Maradona, Brezilya milli takımının eski yıldızı Zico ile dün akşam yapılan bir yardım maçına çıkmıştı. 
     
</TEXT>
</DOC>
