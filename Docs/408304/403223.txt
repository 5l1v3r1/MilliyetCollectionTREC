<DOC>
<DOCNO> 403223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/guncel/agun.html </URL>
<DATE> 2005/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihi duruşma bugün 
</HEADLINE>
<TEXT>


Doç. Güler, kendisinin ve bir anestezi uzmanının 2 ay sonra bugün duruşmaya çıkacak Prof. Yücel Aşkın'ın yanında olacağını, monitör ve acil girişimde kullanılacak diğer ekipmanların mahkeme kapısında hazır bulunacağını söyledi 


Van Yüzüncüyıl Üniversitesi Rektörü Prof. Dr. Yücel Aşkın, 25 milyon dolarlık tıbbi cihaz alımı ihalesinde usulsüzlük yapıldığı iddiasıyla 15 Ekim 2005'te tutuklanmasının ardından geçen 59 günün ardından bugün h kim karşısına çıkacak. 
Van Cumhuriyet Başsavcısı Sezgin Kanmaz 20 Temmuz 2005'te Aşkın, yardımcısı Ayşe Yüksel ve iki rektörlük çalışanı hakkında çıkar amaçlı suç örgütü oluşturmak, tehdit ve baskıyla ihaleye fesat karıştırmak suçlarından soruşturma açılmasını talep etmişti. 
YÖK'ün rektörlerin soruşturulması-yargılanması için gereken onay sürecinin kapsamı dışında kalan "çete" suçlaması nedeniyle doğrudan takibe uğrayan ve Van 4. Ağır Ceza Mahkemesi tarafından tutuklanarak cezaevine konulan Aşkın bugün ilk duruşmaya çıkacak. 
Yüzüncü Yıl Üniversitesi YYÜ Tıp Fakültesi Araştırma Hastanesi Kardiyoloji Bölümü Öğretim Üyesi Doç. Dr. Niyazi Güler, YYÜ Rektörü Prof. Dr. Yücel Aşkın'ın stent takıldıktan sonra sağlık durumunun iyi, moralinin yüksek olduğunu, bugün yapılacak olan duruşmaya monitöre bağlanmadan çıkabileceğini söyledi. 

Ambulans kararı 
Güler, mahkeme süresince kendisinin ve bir anestezi uzmanının Aşkın'ın yanında bulunacağını belirtti. Aşkın'a 10 Aralık'ta stent takıldığını anımsatan Güler, "Stent takıldıktan ve tedaviye cevap verdikten sonra Aşkın'ın monitöre bağlanmadan mahkemeye çıkarılmasına karar verdik. 
Ancak monitör ve acil girişimde kullanılacak diğer ekipman, mahkeme kapısında hazır bulunacak" dedi. 
Güler, Aşkın'ın mahkeme salonuna ambulansla ya da başka bir şekilde gidip gitmeyeceğine savcılığın karar vereceğini kaydetti. 

Tabip Odası'na inceleme 

Türk Tabipleri Birliği TTB Merkez Konseyi de, Aşkın'ın sağlık durumuna ilişkin basın açıklaması yapan Van Tabip Odası hakkında, hekimlik meslek etiği kurallarından, "Her durumda hastaların bilgilerinin mahremiyetine saygı gösterilmesi" ilkesini çiğnediği gerekçesiyle inceleme başlatma kararı aldı. 

Davada hangi gelişmeler oldu 

VAN AA HABER MERKEZİ 
Aşkın olayının gelişmeleri kısaca şöyle Aşkın, kendisi yurtdışındayken evine yapılan baskında bulunduğu iddia edilen 738 tarihi eserle ilgili 18 Temmuz 2005'te savcıya ifade verdi. YÖK Başkanı Erdoğan Teziç, 74 rektör ve temsilciyle birlikte 27 Kasım 2005'te Van'a gitti. 
Cezaevinde Aşkın ile aynı koğuşu paylaşan ve davanın ikinci tutuklu sanığı olan üniversitenin Genel Sekreter Yardımcısı Enver Arpalı 13 Kasım'da koğuşun banyosunda intihar etti. 
Aşkın, 13 Kasım'da hastaneye kaldırıldı, kalbine stent takıldı. 

Heyetleri Oya Aşkın karşıladı 

VAN AA 
CHP ve YÖK heyetleri, YYÜ Rektörü Prof. Dr. Yücel Aşkın'ın bugün yapılacak ilk duruşmasını izlemek amacıyla Van'da. 
CHP Grup Başkan Vekili Kemal Anadol başkanlığında İstanbul Milletvekili Hasan Fehmi Güneş, Van Milletvekili Mehmet Kartal, Bursa Milletvekili Mustafa Özyurt ve Muğla Milletvekili Gürol Ergin'den oluşan CHP heyeti ile Yüksek Öğretim Kurulu YÖK Başkan Vekili Prof.Dr. İsa Eşme, avukat Haydar Han, YÖK Denetleme Kurulu Başkanı Hüseyin Çevikbaş'tan oluşan YÖK heyeti, Ferit Melen Havaalanı'nda YYÜ Rektör Vekili Prof. Dr. Ali Fuat Doğu, Aşkın'ın eşi Yrd. Doç. Dr. Oya Aşkın ve öğretim üyeleri ile CHP Van Teşkilatı tarafından karşılandı. 
Eşme, Van'a geliş amaçlarıyla ilgili herhangi bir açıklama yapmayacağını söylerken Anadol, CHP milletvekillerinden oluşan 5 kişilik bir heyetle duruşmayı izlemeye geldiklerini söyledi. Kente geliş amaçlarının "yargıya müdahale ve baskı" olarak anlaşılmaması gerektiğini belirten Anadol, "Tam tersine bu tür iddiaların doğruluk payını incelemek ve yargının tecellisini takip etmek üzere buradayız. Herhangi bir spekülasyona yol açacak yanlış bir anlama olmasın" dedi. 

Baykal ve Ecevit desteği 

ANKARA Milliyet 
CHP Genel Başkanı Deniz Baykal, yargılanmasına bugün başlanacak olan Van Yüzüncü Yıl Üniversitesi Rektörü Prof. Dr. Yücel Aşkın'a yapılan muamelenin "burun sürtme, haddini bildirme" olduğunu savunarak, "Bu kişisel hesaplaşmadan kaynaklanmıyor. Türkiye'nin anayasal çizgisi ve cumhuriyetin temelleriyle hesaplaşma biçimine dönüşmüştür" dedi. 
Davanın, Türkiye'de hukuk sisteminin güvenilirliğinin, siyaset - yargı ilişkisinin hangi noktaya geldiğini göstereceğini vurgulayan Baykal sözlerini şöyle sürdürdü 

'Sük netle izlemeyiz' 
"Sükunetle davayı izlememizi bizden istemeye kimsenin, özellikle Adalet Bakanı'nın hakkı yoktur. Türkiye Cumhuriyeti tarihinde bir rektörün, 2 aydır tutuklu olmasının hukuki anlamını, insani anlamını Adalet Bakanı nasıl açıklayacak Sürgüne gönderildiğimiz dönemde bile yargıya, adalete güvendik. Hukuk cinayetinin, sürdürülmesine Türkiye seyirci kalmayacak." 

Ecevit'ten açıklama 
Eski DSP Genel Başkanı Bülent Ecevit de, Aşkın'ın kollarından tutularak savcılığa götürülmesi ve uzun süre tutuklu kalmasının üzüntü verici olduğunu, bunun uluslararası alanda da kaygı yaratacağına dikkat çekti. Hukuk sisteminde, çığırından çıkan uygulamalara dönük iyileştirmeler yapılması gerektiğini vurgulayan Ecevit, bu olayın nedenleri konusunda, Aşkın'ın irtica karşıtı çalışmalarının da akla geldiğini söyledi. 



</TEXT>
</DOC>
