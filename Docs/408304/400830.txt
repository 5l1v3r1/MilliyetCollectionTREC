<DOC>
<DOCNO> 400830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sonyas07.html </URL>
<DATE> 2005/12/05/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Caz’ın tüm renkleri 10-23 Aralık’ta Kadıköy'de... 
</HEADLINE>
<TEXT>

     8 yıldır kültür sanat dünyasına alternatif renkler kazandırmaya çalışan Nazım Hikmet Kültür Merkezi, 2005-2006 sezonunda sanatseverleri cazla buluşturuyor. 10-23 Aralık tarihleri arasında yapılacak KadıköyCAZ etkinliği çerçevesinde Ayşe Tütüncü, Tuna Ötenel Grup, Grup Passiflora, Nükhet Ruacan-Neşet Ruacan gibi caz ustalarının yanı sıra genç caz'' müzisyenleri ile Mircan Group J.Ethnic gibi yeni soluklar sahneye çıkacak. 
     Volkan Terzioğlu’nun 11 Aralık’ta başlayacak ve 8 hafta sürecek CAZ ve YENİ MÜZİK tartışmalar, akımlar'' başlıklı atölye çalışması caz müziğinin teorisine ve tarihine merak duyanlara yeni ufuklar açacak. Aynı tarihlerde Terzioğlu’nun caz müzisyenlerinin canlı performansları sırasında çektiği fotoğraflarının yer alacağı sergi de izlenebilir. 
     KadıköyCAZ kapsamında caz ustalarının performans kayıtlarından ve biyografilerinden oluşan film gösterimleri de yapılacak. 
     KadıköyCAZ takvimine http www.nazimhikmetkulturmerkezi.org adresinden ulaşabilirsiniz. 
     
</TEXT>
</DOC>
