<DOC>
<DOCNO> 404973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sondun17.html </URL>
<DATE> 2005/12/20/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Rum basını Blair Talat’ı İngiltere’ye davet etti 
</HEADLINE>
<TEXT>

     Oshan SABIRLI DHA 

      KKTC Cumhurbaşkanı Mehmet Ali Talat’ın, İngiltere Başbakanı Tony Blair tarafından İngiltere’ye davet edildiği öne sürüldü. 
     Rum basınında bugün yayımlanan habere göre, KKTC’de mülkiyeti bulunan Orams çiftinin avukatlığını Tony Blair’in eşi Chery Blair’in almasının ardından, özellikle de bu davetle birlikte, Rum Yönetimi ile İngiltere arasındaki ilişkiler gerildi. 
     Rum Yönetimi’nin, Chery Blair’in bu hareketinin, İngiltere’nin gerek Kıbrıs sorunu gerek Kıbrıslı Türklere yönelik AB tüzükleri konusundaki politikasıyla paralel olduğunu düşündüğü belirtirken, İngiltere’nin de, AB Dönem Başkanlığı’nı Avusturya’ya teslim etmeden önceki son toplantının yapılacağı perşembe günü, AB Daimi Temsilciler Komitesi oturumunda tüzükler konusunu gündeme getireceğine dair bilgiler bulunduğu açıklandı. 
     
     ’RICE’LA YAPILAN GÖRÜŞMENİN DEVAMI NİTELİĞİNDE' 
     ’Chery Blair’in yarın başlayacak olan Orams davasında KKTC’deki Rum mallarını satın alan büyük bir İngiliz topluluğunun desteğini almış olduğu’ savunuluyor. Gelişmelere paralel olarak İngiltere Başbakanı Blair’in ise KKTC Cumhurbaşkanı Talat’ı ocak ayında İngiltere’ye davet ettiği öne sürülüyor. Fileleftheros gazetesinin haberinde, Blair’in Talat ile yapacağı görüşmenin, İngiltere’nin AB Dönem Başkanlığı’nın sona ermesinin ardından gerçekleşmesini tercih ettiğine dikkat çekiliyor. Blair’in bu davetinin, Talat’ın, ABD Dışişleri Bakanı Condoleezza Rice ile yaptığı görüşmenin devamı niteliğinde olduğu da iddia ediliyor. 
     
</TEXT>
</DOC>
