<DOC>
<DOCNO> 401969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sondun06.html </URL>
<DATE> 2005/12/09/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Babanın dramı... İki oğlunu 15 dakika arayla iki kazada kaybetti 
</HEADLINE>
<TEXT>

     ABD'nin Kentucky Eyaleti'ndeki Louisville kentinde bulunan Warren Kasabası Şerif yardımcısı Andy McDowell, bir babanın asla yaşamak istemeyeceği bir trajediyi 15 dakika içinde iki kez yaşadı. 
     Trafik kazasında hayatını kaybeden oğlunun kaza mahalline giderken, yanından geçtiği bir başka trafik kazasında da diğer oğlunun öldüğünü daha sonra öğrenen Şerif Yardımcısı McDowell'ın dünyası yıkıldı. 
     Güney Kentucky'nin kırsal yerleşim yerlerinden Warren County'de babaları ile yaşayan 23 yaşındaki Rory McDowell ve 21 yaşındaki Cory McDowel kardeşlerin her ikisinin de evlerinden sadece bir kaç mil ileride kısa arayla meydana gelen iki ayrı trafik kazasında hayatlarını kaybettikleri kaydedildi. 
     Rory McDowell'ın kullandığı pikabın kontrolünü kaybederek yerel saatle 01 30'da bir ağaca çarpması öldüğü belirtilirken, yapılan incelemede alkol kullandığına dair bir bulguya rastlanmadı. 
     Rory McDowell'in bu kazasından yaklaşık 15 dakika sonra ise 1984 model bir Porsche kullanmakta olan kardeşi Cory McDowell'in aracı, bir kır yolunda takla atarak ağaca çarptı ve aracın alev alması sonucu o da hayatını kaybetti. 
     
</TEXT>
</DOC>
