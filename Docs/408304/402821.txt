<DOC>
<DOCNO> 402821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sontur07.html </URL>
<DATE> 2005/12/12/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
15 yaşında, üçüncü kez sevgilisine kaçtı 
</HEADLINE>
<TEXT>

     Sezgin EREN DHA 

      BURSA’nın Mustafakemalpaşa İlçesi’nde 15 yaşındaki R.G., üç ay içerisinde 22 yaşındaki sevgilisi Aydın Demir'e üçüncü kez kaçtı. R.G.’nin annesi, kızının bulunması için savcılığa suç duyurusunda bulundu. 
     Bursa’nın Mustafakemalpaşa ilçesinde, eşinden ayrılan ve Fikret Ertekin ile evlenen annesi Gönül Ertekin ile yaşayan R.G., üç ay içerİsinde üçüncü kez evden kaçtı. Kızının daha önce de evlenmek için iki kez Aydın Aydemir ile kaçtığını, ancak kendisinin savcılığa şikayet etmesi üzerine geri döndüğünü söyleyen Gönül Ertekin, kızının bu kez de aynı kişiyle kaçmış olabileceğini belirterek, Cumhuriyet Savcılığı’na başvuruda bulundu. 
     Pazarcılık yaparak geçimini sağladığını kaydeden Gönül Ertekin, Kızım, işsiz olan Aydın’ı çok seviyor. Önceden iki kez kaçtılar. Savcılığa suç duyurusunda bulununca, üç gün içersinde geri dönüyordu. Yine evden kaçtı. Kızımın, sevgilisinin yanında olduğunu sanıyorum'' dedi. 
     Polis, küçük yaşta evden kaçan R.G.’yi aramaya başladı. 
     
</TEXT>
</DOC>
