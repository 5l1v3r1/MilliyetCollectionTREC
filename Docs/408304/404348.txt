<DOC>
<DOCNO> 404348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sontur08.html </URL>
<DATE> 2005/12/17/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Cinsel içerikli ödev veren hoca geri adım attı... 
</HEADLINE>
<TEXT>

     Muhammet KAÇAR RİZE, DHA 

      KARADENİZ Teknik Üniversitesi KTÜ Rize Meslek Yüksek Okulu İktisadi ve İdari Programlar Bölümü’nde okuyan öğrencilere hukuk dersinde ödev olarak öğrencilerine verdiği soru metinlerindeki cinsel içerikli kısa hikayelerle gündeme gelen Yrd. Doç. Dr. Saadettin Gültekin yoğun tepki üzerine geri adım attı. Hikayetelre kullandığı muhtar karakteriyle de eleştirilen Yrd. Doç. Dr. Gültekin, Rize'deki Muhtarlar Derneği'ne bir özür yazısı gönderdi. 
     Rize'de büyük tepkiyle karşılaşan Yrd. Doç. Dr. Saadettin Gültekin, kendisini protesto eden Rize Muhtarlar Derneği'ne bir yazı göndererek özür diledi. Rize Yöresi Muhtarlar Derneği Başkanı Mustafa Erbaş, Yrd. Doç. Dr. Saadettin Gültekin’in yazısında olayda bir kastının bulunmadığını belirttiğini söyleyerek, Keşke muhtarlık vasfı böyle bir ödev konusu yapılmasaydı. Çok ulvi ve kutsal bir görev yürüten muhtarlarımızı böylesine cinsel ilişki ile ilişkilendirilen ve oradaki Fadime Hanım ile geçen hadisede muhtara böyle bir yakıştırma yapılması bizi üzmüştü'' dedi. 
     
     OLAYLAR DAVRANIŞI TEST EDİYOR’ 
     Verdiğim ödevde insanların bakış açısını, hoşgörü ve insani duyguların gelişip gelişmediğini, hatta namus kavramı konusunu çözmeye çalıştım. Hikayelerde kasıt ya da herhangibir kesimin hedef alınması söz konusu değil'' diyen Yrd. Doç. Dr. Gültekin'in hikayeleri şöyleydi 
     46 yaşındaki Fadime Hanım, 28 yaşındayken dul kaldı. Tek kızını da evlendiren Fadime Hanım yalnız yaşamaya başladı. Fadime Hanım, zaman zaman bağda bahçede bazı işler için köyün Domuz Murat’ lakaplı delisini çağırır, bir tas yoğurt ve bir tabak yemek karşılığında ekin ektirir, odun kestirirdi. Köy Muhtarı Fetullah Efendi, son zamanlarda Domuz Murat’ın, Fadime Hanım'ın evine çok sık dadandığını fark etti. Muhtar Fetullah Efendi, Fadime Hanım ile Domuz Murat arasında cinsel ilişki olduğu dedikodusunu bütün köye yaydı. Fetullah Efendi, Domuz Murat’ın ayağını Fadime Hanım'ın evinden kesti. Bu duruma öfkelenen Domuz Murat da Fetullah Efendi'nin samanlığını yaktı. Alevler içinde yanan samanlıktan Fadime Hanım ile Fetullah Efendi çırılçıplak dışarı fırladı. Bunu gören köylüler de hayret içinde kalmıştır. Size göre bu olayda kim ya da kimler suçludur Fadime Hanım mı , muhtar mı Domuz Murat mı Hukuki açıdan yorumlayarak gerekçelerini açıklayınız '' Tepki doğuran ikinci hikaye ise şöyle 
     Sarı Çizmeli Mehmet Ağa 65 yaşında evli ve iki çocuk babasıdır. İyi bir aile babasıdır. Anadolu’da büyükçe bir çiftlik evinde yaşamaktadır ve yıllık geliri gayet iyidir. Son günlerde 32 yaşındaki eşinin davranışlarından şüphelenmektedir. Bunun üzerine eşini gizli gizli takip etmeye başlar. Birgün pazara gitmek üzere evinden çıkar, otomobilini çalıştırır, yola koyulur, evin 300 metre kadar uzağındakİ tepeyi aşınca otomobilini stop eder ve yaya olarak geri döner. Ancak karşılaştığı olay son derece üzücü ve ürkütücüdür. Eşi kadınlar arasında lakabı Bizim Hıdır’ olan köyün delisi ile cinsel ilişkiye girmektedir. Bu olayda Sarı Çizmeli Mehmet Ağa’nın ne tür bir tepki göstermesini beklersiniz Yasal ve toplumsal açıdan hukuki mantığına göre cevaplandırınız '' 
     
</TEXT>
</DOC>
