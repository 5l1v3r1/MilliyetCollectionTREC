<DOC>
<DOCNO> 402621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/siyaset/siy08.html </URL>
<DATE> 2005/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Karikatürüne tazminat yok 
</HEADLINE>
<TEXT>



Başbakan Erdoğan'ı at olarak çizen karikatürist Sefer Selvi'ye mahkeme tarafından verilen 10 bin YTL'lik tazminat cezası Yargıtay tarafından bozuldu. Karar, meşhur kedi karikatürü davasına da örnek olabilecek. 
Selvi'nin Erdoğan ile danışmanı Cüneyd Zapsu'yu çizdiği karikatür 5 Nisan 2004'te Evrensel gazetesinde yayımlanmıştı. Karikatürde Erdoğan at, Zapsu da binici olarak çizilmişti. Erdoğan da dava açarak tazminat talep etmişti. Ankara 20. Asliye Hukuk Mahkemesi de Erdoğan'ı haklı bularak, karikatürle "Erdoğan'ın kişilik haklarına saldırıda bulunulduğu" gerekçesiyle 10 bin YTL tazminat ödenmesine karar verdi. 

Diğerleri de kurtulabilir 
Evrensel gazetesinin temyiz başvurusuyla dosya Yargıtay'a geldi. Yargıtay 4. Hukuk Dairesi kararı bozdu. Karikatürist Musa Kart, Cumhuriyet gazetesindeki karikatüründe Erdoğan'ı "imam hatip liseleri"ni simgeleyen ip yumağına dolanmış kedi olarak çizmiş, Erdoğan'ın açtığı dava sonucu Kart 5 bin YTL tazminat ödemeye mahk m olmuştu. Erdoğan, kapağında yer verdiği 8 hayvana kendisini benzeten karikatürleri nedeniyle Penguen dergisine de 40 bin YTL'lik tazminat davası açmıştı. 




</TEXT>
</DOC>
