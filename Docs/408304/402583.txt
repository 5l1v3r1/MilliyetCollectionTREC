<DOC>
<DOCNO> 402583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/sonyas11.html </URL>
<DATE> 2005/12/11/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Duvara Karşı Amerika'da da yılın en iyi filmi 
</HEADLINE>
<TEXT>

     ABD’de yılın en iyi filmleri ile kadın ve erkek oyuncuları seçildi. Prestijli Newsweek dergisi, Fatih Akın’ın yönettiği "Duvara Karşı" filmini "En İyi Film" ilan etti. "En İyi Kadın Oyuncu" Judi Dench, "En İyi Erkek Oyuncu" ise, Jeff Daniels oldu. 
     Newsweek dergisi yıl sonuna yaklaşıldığı bu günlerde ABD’de yıl boyunca gösterime giren filmler arasından "En İyi 10 Film", "En İyi Beş Kadın Oyuncu" ve "En İyi Beş Erkek Oyuncu" seçimlerini yayınladı. Yılın en iyi 10 filmi listesinde de Türk kökenli Alman yönetmeni Fatih Akın’ın yönettiği, Sibel Kekilli ve Birol Ünel’in oyladığı "Duvara Karşı" birinci oldu. 
     
     "BİR BAŞYAPIT" 

     Derginin sinema eleştirmeni David Jansen de bu konudaki yazısında 2005 yılının "Depresif Filmler Yılı" olduğunu belirterek tercih ettiği filmlerin "paranoya, terörizm, kırık kalpler ve dağılan aileler" gibi konuları işlediklerine dikkat çekti. 
     David Jansen, "Duvara Karşı" filmi için "Aşkın değiştirdiği kayıp iki Türk hakkındaki sert bir Alman başyapıt" ifadesini kullandı. Newsweek dergisinin son sayısında yayınlanan "2005 Yılının En İyi 10 Filmi" ve yönetmenleri şöyle 
     1- Duvara Karşı-Head On Fatih Akın . 
     2- Good Night and Good Luck George Clooney . 
     3- Kings and Queen Arnaud Desplechin . 
     4- Brokeback Mountain Ang Lee . 
     5- The Best of Youth Marco Tullio Giordana . 
     6- Capote Bennett Miller . 
     7- Cache Michael Haneke . 
     8- Munich Steven Spielberg . 
     9- The Squid and The Wale Noah Baumbach . 
     10-A History of Violence David Cronenberg 
     
     EN İYİ KADIN OYUNCU 

     ABD’li dergi ayrıca, "En İyi Kadın Oyuncular" ve "En İyi Erkek Oyuncular"ı da belirledi. Buna göre en iyi beş kadın oyuncu şöyle 
     1- Judi Dench Mrs. Henderson Presents . 
     2- Vera Farmiga Down to the Bone . 
     3- Connie Nielsen Brothers . 
     4- Naomi Watts King Kong . 
     5- Reese Witherspoon Walk The Line . 
     
     EN İYİ ERKEK OYUNCU 

     Newsweek’in ilan ettiği yılın en iyi beş erkek oyuncusu da şunlar 
     1- Jeff Daniels The Squid and The Whale . 
     2- Daniel Day-Lewis The Ballad of Jack and Rose . 
     3- Philip Seymour Hoffman Capote . 
     4- Heath Ledger Brokeback Mountain . 
     5- David Strathairn Good Night, Good Luch . 


     ANKA 
     
</TEXT>
</DOC>
