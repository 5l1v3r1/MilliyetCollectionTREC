<DOC>
<DOCNO> 406061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sonspo23.html </URL>
<DATE> 2005/12/23/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Gaziantespor'un kamp programı değişti... 
</HEADLINE>
<TEXT>

     Turkcell Süper Ligi ikinci yarı hazırlıklarını Antalya'da yapacak olan Gaziantepspor'un kamp programında değişiklik yapıldığı bildirildi. 
     Gaziantepspor Kulübü'nden yapılan yazılı açıklamada, Gaziantepspor'un daha önce 1 Ocak'ta başlayacağı duyurulan hazırlık kampının, Türkiye Futbol Federasyonu'nun Fortis Türkiye Kupası maçlarının tarihini ileri alması nedeniyle 3 Ocak'ta başlayacağı belirtildi. 
     Antalya kampının 16 Ocak'ta sona ereceği duyurulan açıklamada, Gaziantepspor'un kamp süresince oynayacağı hazırlık maçlarının programının daha sonra duyurulacağı kaydedildi. 
     İkinci yarının ilk haftasında sahasında Samsunspor ile karşılaşacak olan Gaziantepspor'un, bu maçın hazırlıklarını Gaziantepspor Celal Doğan Tesisleri'nde yapacağı bildirildi. 
     
</TEXT>
</DOC>
