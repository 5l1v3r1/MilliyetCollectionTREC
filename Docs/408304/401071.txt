<DOC>
<DOCNO> 401071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonspo05.html </URL>
<DATE> 2005/12/06/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
Olaylı Kayseri Sivas maçının yankıları sürüyor 
</HEADLINE>
<TEXT>

     Olaylı Kayseri-Sivas maçı tamamlandı ama yankıları bitmek bilmiyor. Ev sahibinin genel menaceri Süleyman Hurma, Bir dayak yemediğimiz kaldı'' derken, konuk takımın idarecisi Bülent Uygun, Puan kaybına mazeret arıyorlar'' ifadesini kullandı . 
     
     Vurmaya gelmişler ’ 
     Haftaya damgasını vuran karşılaşmalardan biri olan Kayserispor-Sivasspor maçı olaylı bir şekilde tamamlandı ama yaşanan gerginliğin yankıları sürüyor. Ligin iki formda takımı da beraberliği kayıp olarak görürken, sözlü atışmalara bu kez idareciler dahil oldu. Kayserispor Genel Menaceri Süleyman Hurma, Sivas’ın sahaya futbol oynamak için çıkmadığını iddia ederek, Evimizde bir dayak yemediğimiz kaldı. Lorant küfür etti, Balili seyirciyi kışkırttı. Petkoviç’in tekmesi Rodic’i ciddi şekilde sakatladı. Sivas, Kayseri’ye oynamaya değil, vurmaya gelmiş'' dedi. 
     
     Almanca mı biliyorlar ’ 
     Kayserispor cephesinde Sivasspor’a duyulan büyük öfkeyi Süleyman Hurma bu sözlerle dile getirirken, Yiğidolar da Sarı-Kırmızılılar’ı suçladı. Olaylar hakkında yorum yapan Sivasspor Sportif Koordinatörü Bülent Uygun, şunları söyledi Lorant küfür etti diyorlar. Demek ki oradakilerin hepsi Almanca biliyor. Balili’nin gol atması eski futbolcuları olduğu için galiba onlara dokundu. Maçın stresiyle istenmeyen olaylar meydana geldi. Hakem Kuddusi Müftüoğlu iki taraf için de yanlış kararlara imza attı. Biz futbolcularımızın mücadelesiyle ilgileniyoruz. Kimse kaybına mazeret aramasın.'' 
     
</TEXT>
</DOC>
