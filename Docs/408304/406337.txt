<DOC>
<DOCNO> 406337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/dunya/axdun01.html </URL>
<DATE> 2005/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Müslümanlara 'radyasyon testi' 
</HEADLINE>
<TEXT>


ABD'de Müslümanlara ait mek nlardaki radyasyon seviyesi, kirli bomba terörü kuşkusuyla gizlice izlendi 

DIŞ HABERLER SERVİSİ 


11 Eylül saldırılarından bu yana ABD'ye karşı, kirli bomba olarak da bilinen radyasyon bombası saldırısı düzenlenmesi endişesini taşıyan ABD'li yetkililerin, çok gizli bir uygulama çerçevesinde camiler ve Müslümanlara ait büro ve ev gibi diğer mek nlardaki radyasyon düzeyini, bu tür bir bombanın buralarda gizlenip gizlenmediğini saptamak için izlediği ortaya çıktı. 
U.S. News and World Report dergisinde yayımlanan haberde, Washington D.C bölgesi ve 5 başka kentte sürdürülen gizli programda, yüzden fazla mek nın izlendiği belirtildi. Haberde, "görevlilerin, izleme altındaki mek nlara birçok kez hiçbir arama izni veya mahkeme kararı olmadan girdiği" kaydedildi. Haberi doğrulayan ABD yetkilileri, El Kaide'nin olası bir radyasyon veya nükleer saldırısından endişe edildiğinden bu izleme yöntemine başvurulduğunu savundu. 
2002'nin başında başlatılan izleme programını Federal Soruşturma Dairesi'nin Enerji Bölümü Nükleer Acil Durumlar Destek Birimi yürüttü. Programın en faal uygulandığı dönemlerde 3 araç Washington bölgesinde günde 120 mek nı izliyordu ve FBI'ın seçtiği bu yerler arasında çok bilinen camiler ve bürolar bulunuyordu. İzleme programının Chicago, Detroit, Las Vegas, New York ve Seattle kentlerinde de yürütüldüğü belirtildi. 


</TEXT>
</DOC>
