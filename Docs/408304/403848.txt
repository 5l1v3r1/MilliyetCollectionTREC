<DOC>
<DOCNO> 403848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/ekonomi/eko05.html </URL>
<DATE> 2005/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yırcalı, Dünya Odaları'na başkan seçildi 
</HEADLINE>
<TEXT>


Rona Yırcalı, Dünya Odalar Federasyonu Başkanı oldu 

EKONOMİ SERVİSİ 

Dünya Odalar Federasyonu'nun WCF Yönetim Kurulu Başkanlığı'na Balıkesir Sanayi Odası Yönetim Kurulu Başkanı Rona Yırcalı seçildi. Yırcalı'nın başkanlığını basın toplantısıyla açıklayan Türkiye Odalar ve Borsalar Birliği TOBB Başkanı Rifat Hisarcıklıoğlu, "TOBB olarak bütün uluslararası örgütte varız. WCF'de etkin bir görev alacağız. Bugün Dünya Odalar Federasyonu'nun başında bir Türk'ün bulunacak olması gurur verici" dedi. 
Rona Yırcalı ise, 2006'dan itibaren iki yıl boyunca WCF başkanlığı görevini yürüteceğini ve 2007'de Türkiye'de gerçekleştirilecek WCF'nin 5. Kongresi'nin kendi başkanlığı döneminde yapılacağını belirtti. 
Yırcalı, WCF'ye 140 ülkeden 12 bin odanın üye olduğunu söyledi. Yırcalı, şöyle devam etti "Daha önce başkan yardımcılığı görevini yürütüyordum. 23 üyeden oluşan bir komite tarafından başkan seçildim." 


</TEXT>
</DOC>
