<DOC>
<DOCNO> 402427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/siyaset/asiy.html </URL>
<DATE> 2005/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Üsküdar'da iç içebilirsen 
</HEADLINE>
<TEXT>


Üsküdar Belediyesi'nin içki ruhsatı vereceği yerlerde parklar, yalılar ruhsat vermeyeceği yerlerde ise Agora Restaurant, İsmet Baba gibi ünlü restoranlar var. Belediye Meclisi'nin CHP'li üyesi Ali Berberoğlu, kararı şöyle yorumladı Ya parkları kaldırıp içkili restoran yapacağız ya da Üsküdar'da içki içilmeyecek 

Gürkan Akgüneş - İstanbul 


Üsküdar Belediyesi Hukuk ve Çevre Komisyonu'nca hazırlanan ve ilçedeki içkili yerleri belirleyen rapor ve krokinin önceki gün Belediye Meclisi'nde onaylanmasının ardından dün CHP'li meclis üyesi Ali Berberoğlu'yla ilçedeki 'yeşil' ve 'kırmızı' bölgeleri gezdik. 
Kırmızı noktaların yoğunlaştığı Selimiye'de halihazırda içkili restoranların bulunduğunu gördük. Harem sahilinde başladığımız yeşil bölge turunda ise içkili yer yapılmasının mümkün olmadığı parklarla karşılaştık. Salacak'ta bulunan birkaç içkili yer dışında yeşil bölgede içki satışı yapılan restoran yok denecek kadar azdı. 

55 yıllık restoran 
İçkili yerlerin bulunduğu Balaban ve Uncular Sokağı'na girdiğimizde de buranın 'kırmızı bölge' olarak işaretlendiğini fark ettik. Marmaray kazısı nedeniyle karmakarışık hale gelen Üsküdar Meydanı'nı geride bıraktığımızda tekrar 'serbest içki' bölgesindeydik. 
Sahil boyunca yürürken yeşil hatta villa ve yalılardan geriye kalan tek boş alan Hacıbaba Parkı'ydı. 
Paşalimanı Caddesi boyunca ilerlediğimizde yine boş alan olarak Paşalimanı Parkı'yla karşılaştık. 
Serbest bölgeye sıkışan tek kırmızı noktada durduğumuzda ismi Can Yücel ve Aziz Nesin'le anılan Kuzguncuk'taki 55 yılllık restoran İsmet Baba karşımıza çıktı. Mek nın sahibi İsmet Ruhi Dökmeciler, kararı şöyle değerlendirdi 
"Burada 55 yıldır tek bir olay bile yaşanmadı. Bizim ruhsatımız süresiz. 100 kişi ekmek yiyor. Turistler kendi ülkelerinde burayı anlata anlata bitiremiyor. Bir şey olacağı falan yok. Buraya dokunamazlar." 
İsmet Baba'nın hemen yanı başı yeşil, yani serbest bölgeydi. Ama burada da villa ve yalılar vardı. Bir de 'içki içilmesi yasaktır' uyarısı bulunan parklar... 
Beylerbeyi üzerinden Çengelköy'e ulaştık. Buranın da kırmızı bölge olarak belirlendiğini gördük. 

Çamlıca kırmızı 
Yeşil hattan sonra kırmızı hattı da dolaştık. İçinde Kanatçı Abbas, Park Night Restoran, Çamlıca Et Lokantası, Balcon ve Sefa gibi birçok yerin kırmızı hatta kaldığını gördük. Yeni Mahalle'deki Agora Meyhanesi ve birçok küçük içkili yerde kırmızı bölge içindeydi. Üsküdar'da 71 ruhsatlı içkili yer bulunduğunu belirten ve 9'unun ruhsatının Turizm Bakanlığı'ndan olduğunu söyleyen Berberoğlu, turumuzu şöyle noktaladı 
"Bunlardan 50 - 55 işletme bu karar nedeniyle sıkıntıya girecek. Bu kroki kesinlikle kötü niyetle hazırlanmış. Daha önce içki ruhsatı verilecek yerler iptal edilmiş, içkili yer açmanın imk nsız olduğu park, villa, cami ve okullarla dolu sahil şeridi içkili bölge yapılmış. Biz CHP olarak, raporu onaylamaması için Kaymakamlık ve Valiliğe başvuruda bulunacağız. Eğer onaylanırsa da uygulamanın iptali için dava açacağız." 


'Kırmızı nokta'nın belgesi 


Raporu hazırlayan Hukuk ve Çevre Komisyonu'nun Başkanı ve Üsküdar Belediye Başkan Yardımcısı Hilmi Türkmen, Üsküdar'da sadece yeşil bölge olarak işaretlenen bölgelere içkili yer yapılabileceğini söyledi. Krokide yer alan kırmızı bölgelerdeki içkili yerlerin faaliyetlerine devam edeceğini ifade eden Türkmen, bu iki alan dışında herhangi bir alana ise hiç kimsenin içkili restoran ve lokanta açamayacağını belirtti. Ancak Türkmen'in eğlence mek nı açılabileceğini söylediği yeşil bölgedeki yerler, aslında içinde ailelerin yaşadığı yalılar. 

Başkan Çakır Biz yasak getirmedik 

Üsküdar'ın AKP'li Belediye Başkanı Mehmet Çakır, hiçbir yere içki yasağı getirmediklerini ve hiçbir alkollü yeri kapatmayacaklarını savundu. Başkan Çakır, şöyle dedi "Bu konu, İçişleri Bakanlığı'na ait bir hizmet. Bu hizmetin yürütülmesi de ilgili kurumlar olan ilçe belediyelerine ve belde belediyelerine verilmiş. Yani geçmiş yıllarda kaldırılan yerleri, kaldırılmışların arasına koyarak yaptık. Eskiden kaldırılmış olan yerleri de biz yerine koyduk. 
Söz konusu haritayı meclisimizden geçirdik. Bizim burada yaptığımız çalışma, kaymakamlığın eski çalışmalarını dikkate alarak haritanın üzerinde güncelleştirme yapılmasından ibaret. Üsküdar'ın daha gözde mek nlarına, vatandaşlarımızın istek ve arzuları varsa, işyeri açmalarına rahatlıkla imk n verecek alanlar oluşturduk." 

Manavgat'ta oybirliğiyle tespit yapıldı 

KAMİL ATALAY Antalya DHA 

Antalya'nın Manavgat İlçesi Belediye Meclisi, içkinin sürgüne gönderileceği "kırmızı sokak"larını saptadı. İçkili yer bölgeleri, harita üzerinde kırmızı ile değil, turuncu renkle belirlendi. Demokrasi Bulvarı, Sorgun Bulvarı, Atatürk Caddesi, Fevzi Paşa Caddesi, Zübeyde Hanım Caddesi, pazaryerlerinin olduğu alanlar ve ırmağın iki kıyısı "içkili bölge" oldu. 
Manavgat Belediye Başkan Yardımcısı Necmettin Özaslan, 11 Eylül 2005'te yapılan tespiti açıklarken, ilçede turizmi, halkı ve esnafı etkilemeyecek şekilde, 9207 sayılı İşyeri Açma ve Çalışma Ruhsatlarına İlişkin Yönetmelik'in kısıtlayıcı hükümlerinin de göz önünde bulundurularak oybirliği ile karar alındığını belirtti. Manavgat Belediye Meclisi, 13 MHP'li, 9 CHP'li ve 3 AKP'li üyeden oluşuyor. Bu arada Serik'te de Belediye Meclisi'nin 5 Aralık'ta tespit yaptığı ortaya çıktı. 

AKP'li Başkan Herkes memnun 

ANTALYA DHA 

Antalya İl Genel Meclisi Başkanı AKP'li Bilal Özgür, 8 ilçenin sınırlarında tüm alanların içkili yer bölgesi ilan edilmesine ilişkin önceki gün Büyükşehir Belediye Meclisi'nin aldığı kararın, halkı memnun ettiğini söyledi. Kararın oybirliğiyle alındığına dikkat çeken Özgür, "Demek ki meclisimiz demokratik bir meclis, toplumun talepleri ve ihtiyaçları doğrultusunda kararlar alabiliyoruz" dedi. Toplumun her kesiminden telefon aldıklarını bildiren Özgür, "Bizi muhafazak r kesimden arayanlar oluyor. 'Bu konuya girmemek lazımdı, doğru bir karar aldınız' diyorlar. İçki içen insanlar da arayıp 'Aldığınız karar bizi çok memnun etti' diyorlar. Demek ki toplumsal konsensüsü sağlamışız" diye konuştu. 

Denizli'de tabakhane ısrarı sürüyor 

FERAH IŞIK Denizli DHA 

Denizli'nin AKP'li Belediye Başkanı Nihat Zeybekci, kentteki içkili mek nları tabakhanelerin bulunduğu Kirişhane Mahallesi'ne taşımakta kararlı olduklarını söyledi. Zeybekci, "İçki sigaradan daha mı iyi de, sigara içilmesi birçok yerde yasaklanıyor, konu alkol olunca medya ayağa kalkıyor" dedi. 
Denizli'nin 2004 vergi rekortmenlerine ödül verilmesi törenine katılan Zeybekci, "içki yasağı" konusunda konuştu. "İçkili yerleri Kirişhane'ye taşıma kararı aldık, Türkiye yerinden oynadı. Denizli ise bu konuyu tartışmıyor. Denizli halkının yapacağımız uygulamadan şik yeti yok" diyen Zeybekci, şöyle devam etti "Biz kararlıyız. İçkili yerleri tek merkeze taşıyacağız. Bunu yaparken, mevcutların haklarını koruyacağız. İçkili yerleri tek merkezde toplamak içki yasağı değildir. Biz yeni bir düzenleme yapıyoruz." 


</TEXT>
</DOC>
