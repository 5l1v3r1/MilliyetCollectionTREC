<DOC>
<DOCNO> 400814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sontur29.html </URL>
<DATE> 2005/12/05/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Ziyaret için gittiği cezaevinin önünde öldürüldü 
</HEADLINE>
<TEXT>

     Antalya’da, cezaevinde yatan arkadaşını ziyarete giden bir kişi, cezaevinin önünde otomobilinde öldürüldü. 
     AA muhabirinin aldığı bilgiye göre, Özcan Ciyavul 44 , arkadaşı Kemal Y’yi ziyaret etmek üzere otomobiliyle Santral Mahallesi’ndeki Antalya E-Tipi Kapalı ve Açık Cezaevi’ne geldi. 
     Cezaevinin önünde arkadaşının eşi Ayşe Y. ile buluşan Ciyavul, otomobilini park etmek üzere geri döndü. 
     Otomobile bindiği sırada yaklaşan ve henüz kimlikleri belirlenemeyen iki kişi tarafından çapraz ateş açılan ve vücuduyla kafasına 6 mermi isabet eden Ciyavul, olay yerinde hayatını kaybetti. 
     Olaydan sonra kaçan iki zanlının yakalanması amacıyla polis geniş çaplı araştırma başlattı. 
     Özcan Ciyavul’un bir fırında işçi olarak çalıştığı ve evli olduğu öğrenildi. 
     
</TEXT>
</DOC>
