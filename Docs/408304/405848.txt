<DOC>
<DOCNO> 405848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/guncel/gun01.html </URL>
<DATE> 2005/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Başsavcılık'tan tarihi eserden beraate itiraz 
</HEADLINE>
<TEXT>


Van Cumhuriyet Başsavcılığı, Prof. Yücel Aşkın'ın 'tarihi eser kaçakçılığı'ndan beraat kararının bozulması için harekete geçti 

FEYAT ERDEMİR Van DHA 

Van Cumhuriyet Başsavcılığı, "tarihi eser kaçakçılığı" suçundan yargılanan Yüzüncü Yıl Üniversitesi YYÜ Rektörü Prof. Dr. Yücel Aşkın hakkındaki beraat kararının bozulması için harekete geçti. Başsavcılık, Yargıtay'a itirazda bulunmak için 2. Asliye Mahkemesi'nin gerekçeli kararını bekliyor. 
Başsavcılık, Aşkın'ın evinde bulunan tarihi eserleri envantere kaydetmeyerek görevi kötüye kullandıkları ve görevi ihmal ettikleri gerekçesiyle müze müdürlüğü yetkilileri ve sorumlu görevliler hakkında soruşturma başlatmak için de Van Valiliği'nden izin istedi. 
Van 3. Ağır Ceza Mahkemesi'nde 14 Aralık'ta yapılan duruşmada, ihaleye fesat karıştırmak, çıkar amaçlı suç örgütü kurmak, resmi evrakta sahtecilik ve fişleme yapmak suçlarından h kim karşısına çıkan Aşkın'ın tutukluluk halinin devamına karar verildi, duruşma 29 Aralık tarihine ertelendi. 
Aşkın bir gün sonra Van 2. Asliye Ceza Mahkemesi'nde tarihi eser kaçakçılığı iddiasıyla yargılandı ve ilk celsede beraat etti. Başsavcılık yetkilileri, verilen kararda usul eksikliği bulunduğunu ve mahk miyetin gerekli olduğunu belirtti. 



</TEXT>
</DOC>
