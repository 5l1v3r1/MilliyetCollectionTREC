<DOC>
<DOCNO> 408207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sondun15.html </URL>
<DATE> 2005/12/31/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Mahmur’un kontrolü Irak’a geçti 
</HEADLINE>
<TEXT>

     ABD ordusu, PKK’nın faaliyetlerinde kullandığı Mahmur kampının bulunduğu Mahmur kentinin denetimini Irak ulusal güçlerine devretti. 
     Mahmur'da daha çok, Irak ordusundaki Kürt askerler görev yapıyor. Ankara PKK faaliyetlerinde kullanıldığı gerekçesiyle Mahmur kampının boşaltılmasını istiyor. 
     Mahmur'un devri için düzenlenen askeri törende Irak ordusundan bir Kürt komutan da hazır bulundu. 
     Mahmur'da 1993 ve sonrasında çoğu PKK'nın zoruyla Güneydoğu'dan Kuzey Irak'a götürülen ve kentteki kampa yerleştirilen yaklaşık 12 bin Kürt bulunuyor. 
     
     Kampın boşaltılması için çalışma 
     Kamptakilerin ihtiyaçları Birleşmiş Milletler tarafından karşılanıyor. Ankara, PKK faaliyetlerinde kullanıldığı gerekçesiyle kampın boşaltılması için ABD, Irak ve BM ile çalışma yürütüyor. 
     Kamptan bugüne kadar yaklaşık 2 bin kişi gönüllü olarak Türkiye'ye geri döndü. 
     
</TEXT>
</DOC>
