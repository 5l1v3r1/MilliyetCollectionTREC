<DOC>
<DOCNO> 403242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/siyaset/axsiy01.html </URL>
<DATE> 2005/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Neden isyan ettim 
</HEADLINE>
<TEXT>


AKP Balıkesir Milletvekili Çömez, "Bir üniversite görevlisi rüyalarını Başbakanlık'a gönderiyor, işleme alınıyor. Benim raporlarım işleme alınmıyor. Buna isyan ettim" dedi 

ANKARA Milliyet 


AKP grup toplantısındaki, "Bizler kurşun asker değiliz" çıkışıyla tartışma başlatan AKP Balıkesir Milletvekili Turhan Çömez, bir öğretim üyesinin gördüğü şeyh rüyasının Başbakanlık'ta işleme alınması üzerine isyana karar verdiğini açıkladı. Çömez, son demeçleriyle "türban ve alt kimlik" konularında Başbakan Recep Tayyip Erdoğan'ı sıkıştırdı. 
Aylardır Başbakan ile görüşmediğini belirten Çömez, AKP grubunun iptal edilmesi nedeniyle dün de Erdoğan'la karşılaşmadı. Çömez'in son günlerdeki demeçleri şöyle 
Kıbrıs'ta Alt - üst kimlik diye raflara dizemezsiniz. Tek bir kimlik vardır, o da Türk kimliğidir. Bununla da gurur duyuyorum. Kürtlere alt kimlik derseniz, Kırmançiler ve Zazalar da, "Biz de onun altıyız" der. Bunun sonu yok. Bir üniversite öğretim görevlisi rüyalarını Başbakanlık'a gönderiyor, işleme alınıyor. Benim Türkiye'nin kaderiyle ilgili raporlarım işleme alınmıyor. Buna isyan ettim. 

Dedikodu kültürü 
Vakit gazetesinden Herkes bireysel görüşlerini özgürce konuşsun ve tartışsın. Kapalı kapılar ardından, dedikodu üretme kültürü terk edilsin. Biz durumdan vazife çıkarılan bir demokrasi değil, tartışılan ve paylaşılan bir demokrasiyi hayal ediyoruz. Türbanda çözüm sözü verilmediği açıklamasına Demokratik haklar için söz verildi mi, verilmedi mi Bazı meseleler için kurumsal mutabakat arıyorsanız, buna liderlik edecek olan da sizsiniz. Çözüm adresi siyasal arena, dolayısıyla iktidardır. Sabah gazetesinden Erdoğan ile 1990'da bir arkadaşımızın evinde tanıştık. Ondan sonra arkadaşlığımız hiç kopmadı. Cezaevi günlerinde bile Başbakan'ı haftada en az iki kez ziyaret ederdim. Başbakan, milletvekili olmamı istememesine rağmen, bana biraz alınsa da ismimi listeye koydu ve ben de Meclis'e girdim. Beni AKP'li yöneticilerin hazmetme sorunları olduğunu düşünmüyorum. Benim bugün ortaya koyduğum politik duruş, partimin konseptiyle çelişmemektedir. Hayatımda hiçbir zaman kurşun asker olmadım. Duruşum bellidir. 

</TEXT>
</DOC>
