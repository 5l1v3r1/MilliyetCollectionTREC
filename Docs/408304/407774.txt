<DOC>
<DOCNO> 407774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sonyas16.html </URL>
<DATE> 2005/12/29/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
'Tehditkar SMS'ler' işe yaradı Cezanı öde, yoksa hapse girersin 
</HEADLINE>
<TEXT>

     İngiliz mahkemeleri, para cezalarını ve vergi borçlarını ödemeyenler için yeni bir uygulama başlattı ''Tehditkar SMS'' kısa mesaj . 
     Staffordshire'da başlanan uygulama çerçevesinde, vergi ve cezai borçlarını ödememekte direnen vatandaşların cep telefonlarına şöyle kısa mesajlar gönderiliyor ''Cezanı vergini öde, yoksa hapse girersin''. 
     Anayasal İşler Bakanlığı sözcüsü, uygulamanın büyük oranda işe yaradığını, borçluların dörtte üçünün, ''tehdit'' SMS'ini aldıktan hemen sonra borçlarını ödediğini belirtti. 
     Sözcü, yeni yöntemin, toplum yararına çalışmaya mahkum edilen ya da mahkemeye çağrıldığı halde gelmeyi ''unutan'' kişiler için de kullanılabileceğini ifade etti. 
     Anayasal İşler Bakanı Harriet Harman da ''Günümüzde herkesin cep telefonu var. Cep telefonu bağlantı kurabilmek için en kolay araçlardan biri. Mahkemelerin bu şekilde bağlantı kurması son derece mantıklı. Pahalıya mal olmuyor, hızlı ve etkili. En önemlisi, SMS'leri alanlar hemen borçlarını ödüyor'' açıklamasını yaptı. 
     Yeni yöntemin, 2007 yılında tüm İngiliz mahkemeleri tarafından uygulanmaya başlanmasının olası olduğu belirtildi. 
     
</TEXT>
</DOC>
