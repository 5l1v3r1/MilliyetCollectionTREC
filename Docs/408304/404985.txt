<DOC>
<DOCNO> 404985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sondun29.html </URL>
<DATE> 2005/12/20/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
2005 raporu Türkiye 'kısmen özgür' 
</HEADLINE>
<TEXT>

     Dünyada insan hakları uygulamalarını izleyen ''Özgürlükler Evi'' Freedom House adlı sivil toplum örgütü, 89 ülkeyi ''özgür'', 58 ülkeyi ''kısmen özgür'' ve 45 ülkeyi ''özgür değil'' şeklinde sıraladı. 
     Örgütün 2005 yılı raporunda, Avrupa'da 24 ülke ''özgür'', Türkiye'nin de aralarında bulunduğu bazı ülkeler ''kısmen özgür'' grubunda sayıldı. 
     Özellikle Ortadoğu'da siyasi haklar ve özgürlüklerin kazanımında gelişme olduğu kaydedilen raporda, özgürlüklerin kazanımında en büyük aşamanın Lübnan'da kaydedildiği, Irak, Mısır ve Filistin'de giderek artan rekabetle seçimlerin yapıldığı ifade edildi. 
     Raporda, Kuveyt'te kadınların oy verme hakkına kavuştuğu, Suudi Arabistan'da basın özgürlüğünde ilerleme olduğu ve bölgede cesaret verici gelişmeler yaşandığı belirtildi. 
     Afrika kıtasında da önemli gelişmeden söz edilen raporda, Burundi, Liberya ve Orta Afrika'da yapılan seçimlerle demokrasinin geliştirildiğine dikkat çekildi. 
     
</TEXT>
</DOC>
