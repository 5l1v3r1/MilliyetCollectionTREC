<DOC>
<DOCNO> 401241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/spor/spo07.html </URL>
<DATE> 2005/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Uslanmaz adam 
</HEADLINE>
<TEXT>


İngiliz futbol dünyasının alkolik şöhreti Gascoigne, antrenörlük yaptığı amatör kulüpten de kovuldu. Gazza, "Bir duble brandy almıştım. Ama bu, dört şişe viski içebilen biri için fazla sayılmaz" dedi 

GÖKHAN TÜRE 


George Best'i alkole olan düşkünlüğü yüzünden kısa süre önce kaybeden İngiliz futbol dünyası, bu kez diğer alkol tutkunu Paul Gascoigne'in "yeni maceralarıyla" çalkalanıyor. 
Futboldan alkolizm nedeniyle kopan ve muziplikleriyle de dünyaca ün yapan "Gazza" lakablı Gascoigne, çalıştırıcılığını yaptığı amatör lig takımlarından Kettering Town'dan yine aynı nedenden dolayı kovuldu. 38 yaşındaki Gascoigne, Kettering Başkanı Imraan Ladak'ın "Alkolun etkisi altında. Bu yüzden görevini yerine getirecek durumda değil. Bunu her maç öncesi ve sonrasında, idmanlarda ve toplantılarda da yapıyor. 39 gündür görevde ve 37 kez alkol düşkünlüğü yüzünden başımız derde girdi. Artık yeter" sözleriyle kendisini kapıda buldu. 

Müthiş çıkış 
Gascoigne ise Sky Sports kanalında, "Alkollü olduğumu kabul ediyorum. Bir duble brandy aldım. Ama bu, dört şişe viski bile içebilen biri için fazla sayılmaz, öyle değil mi " sözleriyle kendini savundu. İngiliz hoca, "Başkanımız doktor ve futboldan anlamıyor. Bu yüzden kulübü satın almak istiyorum. Kimse buradan ayrılacağımı sanmasın" diyerek gözdağı da verdi. Ladak da, Gascoigne'ın bu açıklamasını, "Roman Abramovich gelip 100 milyon pound verse bile bu kulübü satmam" diye yanıtladı. 

Gazeteci dövdü 
Bu arada Gascoigne, gelişmeler sonrası Liverpool'da kaldığı bir otelde fotoğrafını çekmek isteyen gazeteciyi yumruklayarak kaşını açtı. Gazeteci, yaşadığı olayı anlatırken, "Gascoigne bana doğru geldi ve tokalaşmak için elini uzattığını sandım. Ancak tam o sırada 'hayır, elini sıkmayacağım. Ama buna da hayır demezsin değil mi ' diyerek yumruğu yapıştırdı" dedi. Gascoigne polis tarafından gözaltına alınarak sorguya çekildi. 

Anı dosyası 

Newcastle'da A takıma yükseldiği ilk senesinde Kevin Keegan'ın ayakkabılarını temizleme görevi verilir. O da utandığı için ayakkabıları eve götürüp temizlemeye karar verir. Ancak dönüşte ayakkabıları metroda unutur.Arkadaşı John Brotherton ile birlikte bir kıza asılırlar. Ancak kızın travesti olduğu anlaşılır. Fakat Gazza bunu baştan beri bilmektedir Middlesbrough'ta oynadığı sırada bir idman sonrası kulübün kafeteryasına ayağında çoraplarla çırılçıplak giderek yemek sipariş ettiği görülmüştür İngiltere Milli Takımı'nda oynadığı maç sonrası, üzerinde forması ve hatta kramponlarıyla bir barda iki arkadaşıyla içki içerken görülmüştür Lazio'da oynadığı sırada bir TV kanalında kendisine sorulan soruya "geğirerek" karşılık verince 9 bin pound para cezasına çarptırılmıştır Wimbledon'lı Vinnie Jones'un, maçta cinsel organını avuçladığı ve futbol dünyasında büyük yankı uyandıran fotoğraf sonrası Wimbledon ile oynadıkları ilk maçta Jones'un bulunduğu soyunma odasına çiçek yollar. Jones da bunun karşılığında ona bir "tuvalet fırçası" gönderir Bir maçta hakemin sarı kartını yere düşürdüğünü fark eder, kartı gizlice alır. Oyun durduğunda hakeme sarı kart göstererek herkesi kahkahaya boğar Newcastle'da takım arkadaşı Brian Tinnion'ı eve bırakmak üzere arabasına alır. Sokağa geldiklerinde "Nerede bırakayım " diye sorduğunda, Tinnion'ın "Evin önüne" cevabı üzerine arabayla çimlerin üzerinden bahçeye giren Gazza, çiçeklerin hepsini ezerek Tinnion'ı kapının önünde indirir Tottenham'da oynadığı sırada bir maç öncesi ısınmak için sahaya çıktıklarında taraftarların yoğun tezahüratlarını karşılıksız bırakmayan Gazza, formasını çıkarıp taraftarlara atar Tüm teknik ekip seferber olur ve yeni forma güçlükle bulunarak Gazza maça yetiştirilir 


</TEXT>
</DOC>
