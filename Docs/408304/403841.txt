<DOC>
<DOCNO> 403841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/dunya/dun01.html </URL>
<DATE> 2005/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'İran gerçek bir tehdit' 
</HEADLINE>
<TEXT>



ABD Başkanı George W. Bush, İran'ı "gerçek bir tehdit" olarak niteledi. Fox News'a konuşan Bush, "Saydamlığı çok az olan bir teokrasiden, İsrail'in yok edilmesinin dış politikalarının bir parçası olduğunu açıklayan bir cumhurbaşkanına sahip, özgür dünyanın nükleer silah hırslarından vazgeçmesi taleplerini dinlemeyen bir ülkeden endişeliyim" dedi. İran'la nasıl başa çıkacağının sorulması üzerine Bush, "Diplomatik cepheden çalışmaya devam edecekleri" yanıtını verdi. Bush, İranlı yetkililere hitaben, "Halkı dinlemeye başlayacak kadar akıllı olmalarını ve halkın hükümette yer almasına izin vermelerini umuyorum" dedi. 


</TEXT>
</DOC>
