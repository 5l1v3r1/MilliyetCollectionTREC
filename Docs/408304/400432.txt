<DOC>
<DOCNO> 400432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/sondun09.html </URL>
<DATE> 2005/12/04/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
İngiliz milletvekilleri maaşlarına enflasyonun 10 katı zam istedi 
</HEADLINE>
<TEXT>

     İngiltere'de iktidardaki İşçi Partisi ve anamuhalefetteki Muhafazakar Partili milletvekillerinin, Avam Kamarası başkanlığından ortak talepte bulunarak, maaşlarına enflasyonun 10 katı, yani yüzde 22 oranında artış istedikleri öne sürüldü. 
     The Mail on Sunday gazetesi, İngiliz parlamenterlerin, çok az maaş aldıklarından şikayet ettiklerini ve maaşlarında bir kerede yüzde 22 artış yapılmasını istediklerini, ancak bu talebin şimdilik halktan gelebilecek tepkiler nedeniyle gizli tutulduğunu yazdı. 
     Milletvekillerinin iki yıl için istedikleri yüzde 22 zamla en az yılda 72 bin sterlin alacak duruma geleceklerini hatırlatan Mail on Sunday, emeklilik yaşının 67'ye çıkartılması ihtimaliyle karşı karşıya bulundukları bir dönemde halkın, ''milletvekillerinin kendilerine bu kadar yüksek zam istemelerini kaldıramayacağı'' ifadesine de yer verdi. 
     Gazete, maaş zammı için iki parti milletvekilleri arasında gizli toplantılar yapılmaya devam edildiğini de öne sürdü. 
     
</TEXT>
</DOC>
