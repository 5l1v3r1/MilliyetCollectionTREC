<DOC>
<DOCNO> 402873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sonyas12.html </URL>
<DATE> 2005/12/12/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Gençler hangi türü müzikleri dinliyor 
</HEADLINE>
<TEXT>

     Ege Üniversitesi’nde EÜ öğrenim gören gençlerin müzik tercihlerini belirlemek amacıyla bir anket düzenlendi. 
     Ege Üniversitesi’nden yapılan açıklamaya göre, araştırmaya katılan 100 öğrenciden 70’i dinledikleri müziğin "kişiliklerini yansıttığını" belirtirken, 30’u "bireyin kişiliğinin belirlenmesinde müzik tarzının etken olmadığı" görüşünü savundu. "Müzik sizin için ne ifade ediyor " sorusunu, gençlerin yüzde 36’sı "eğlendiriyor", yüzde 34’ü "dinlenmemi sağlıyor", yüzde 23’ü "hayat tarzı" diye yanıtladı. Yüzde 7’lik bölüm ise değişik cevaplar verdi. Gençlerin yüzde 24’ü Türkçe pop müzik, yüzde 20’si rock müzik, yüzde 15’i arabesk-fantezi müzik, yüzde 12’si ise yabancı pop müzik dinlemeyi tercih ediyor. Yüzde 29’luk bölüm ise Türk Sanat Müziği, Türk Halk Müziği, özgün müzik ve metal müzik dinliyor. Farklı müzik türlerini tercih eden gençlerin yüzde 42’si kendilerini buldukları, yüzde 49’u eğlendirici olduğu, yüzde 9’u ise gerçek yaşamı anlattığı ve çevrelerinden etkilendikleri için bu tarzı dinlediklerini ifade etti. Gençlerin yüzde 70’i sanatçıların yorum gücüyle müzik tarzını ön planda tuttuklarını, yüzde 17’si kişiliklerini sevdiklerini, yüzde 4’ü de sanatçıların fiziksel görünümünden etkilendikleri kaydettiler. Bu soruya öğrencilerin yüzde 9’u da değişik yanıtlar verdi. 
     
</TEXT>
</DOC>
