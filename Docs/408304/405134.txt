<DOC>
<DOCNO> 405134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sontur19.html </URL>
<DATE> 2005/12/20/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
ÖSYM, Memur adayları için ek yerleştirme yapacak 
</HEADLINE>
<TEXT>

     Kamu kurum ve kuruluşlarındaki yeni kadrolar ile Kamu Personeli Seçme Sınavı’na KPSS göre gerçekleştirilen yerleştirmede boş kalan ve yeni açılan 15 bin 245 kontenjana ek yerleştirme yapılacak. 
     Öğrenci Seçme ve Yerleştirme Merkezi’nden ÖSYM yapılan açıklamaya göre, Kamu Görevlerine İlk Defa Atanacaklar İçin Yapılacak Sınavlar Hakkında Genel Yönetmelik ile daha önce yapılan yerleştirmeler veya atamalar sonucunda boş kalan kadro ve sözleşmeli pozisyonlara yerleştirme yapılması amacıyla adaylardan tercih alınacak. Bu amaçla hazırlanan 2005 KPSS 2 Tercih Kılavuzu’nda, ortaöğretim, ön lisans ve lisans düzeyleri ayrı olmak üzere, ek yerleştirme, yeni kadro ve sözleşmeli pozisyonlar ve Sağlık Bakanlığı’na ait 657 sayılı kanunun 4 B maddesi uyarınca sözleşmeli pozisyonlar yer alıyor. 
     2005 KPSS 2 Tercih Kılavuzu’nda ortaöğretim, ön lisans, lisans 
     ayrı olmak üzere üç grup kadro ve sözleşmeli pozisyon bulunuyor. 
     Bu kadro ve pozisyonlar şöyle 
     1. Grup Ek Yerleştirme 2005 Kamu Personel Tercih Kılavuzu 
     yoluyla yapılan yerleştirme sonunda boş kalan kadro ve sözleşmeli pozisyonlar. 2. Grup Yeni Kadro ve Sözleşmeli Pozisyonlar Yürürlükteki mevzuat uyarınca kamu kurum ve kuruluşlarının atama yapmak üzere izin aldıkları kadro ve sözleşmeli pozisyonlar. 3. Grup Sağlık Bakanlığı’na ait Sözleşmeli Pozisyonlar Sağlık Bakanlığı’nın açıktan atama izni aldığı sözleşmeli pozisyonlar. 2005 KPSS 2 Tercih Kılavuzu’nda yer alan kadro ve sözleşmeli pozisyonlara lisans mezunları 2004 KPSSP3, ön lisans mezunları 2004 KPSSP93, ortaöğretim mezunları da 2004 KPSSP94 puanı ile başvurabilecekler. Kılavuzda yer alan kamu kurum ve kuruluşlarının kadro ve sözleşmeli pozisyonlarından tercih yapabilmek için adayların 2004 KPSS’ye girdikleri düzeyde mezun durumunda olmaları ve bu sınavdan ilgili KPSS puanını almış olmaları gerekiyor. Adaylar, 2005 KPSS 2 yerleştirme kılavuzunu 26-30 Aralık 2005 tarihleri arasında 3 YTL karşılığında ÖSYM ve ÖSYM Sınav Merkezi yöneticiliklerinin açacağı başvuru bürolarından alabilecekler. Yerleştirme ücreti olarak bankaya bu tarihler arasında 5 YTL yatıracak olan adaylar, tercihlerini 28 Aralık 2005-3 Ocak 2006 tarihleri arasında kılavuzda açıklanmış kurallara göre internet üzerinden yapacaklar. ÖSYM’ye posta yoluyla veya elden verilen tercih listeleri geçerli kabul edilmeyecek. 
     
     KADRO VE SÖZLEŞMELİ POZİSYON SAYILARI 
     Ortaöğretim düzeyinde bin 343 kadro, 7 bin 969 sözleşmeli pozisyon, ön lisans düzeyinde 655 kadro, bin 312 sözleşmeli pozisyon, lisans düzeyinde ise bin 2 bin 121 kadro, bin 845 sözleşmeli pozisyon bulunuyor. Böylece ÖSYM, 15 bin 245 kontenjana ek yerleştirme yapacak. 
     
</TEXT>
</DOC>
