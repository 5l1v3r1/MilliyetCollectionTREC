<DOC>
<DOCNO> 407130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sontur46.html </URL>
<DATE> 2005/12/27/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Bir rüşvet operasyonu da Şırnak'ta 
</HEADLINE>
<TEXT>

     Şırnak'ın Cizre ve Silopi ilçesi arasındaki kontrol noktasında tanker ve kamyonculardan rüşvet aldıkları iddasıyla iki astsubay, altı asker ve bir köy muhtarı gözaltına alındı. 
     Doğan Haber Ajansı'nın DHA haberinde polisin, kontrol noktasında kuyruk oluşturan araçlardan rüşvet alındığı ihbarı üzerine harekete geçip operasyonu gerçekleştirdiğini duyurdu. 
     Ajansın haberinde askerlerin kimlikleri açıklanmazken, sivilin Kavaközü Köyü Muhtarı Çetin Ayan olduğu belirtildi. DHA, olaya ilişkin daha sonra Şırnak Valiliği'nin açıklama yapacağını da kaydetti. 
     
     Rüşvet operasyonları gündemde 
     Rüşvet operasyonları son dönemde Türkiye'nin gündemine damgasını vurdu. Kapıkule Sınır Kapısı'nda bir süredir hazırlık yapan polis, geçtiğimiz hafta 22 aralıkta operasyon düzenledi. 
     Operasyonda polis daha önce isim listeleri belirlenen gümrük ve gümrük muhafaza memurları ile pasaport işlemlerinde görevli polisleri gözaltına aldı. 
     Operasyonda gözaltına alınması için ismi belirlenen 58 gümrük ve gümrük muhafaza memurundan 46'sı gözaltına alındı, 5'i ise daha sonradan polise teslim oldu. 
     Bu kişilerden 44'ü tutuklanırken, 6'sı serbest kaldı, 1 gümrük muhafaza memuru ise sorgusunun yapılması için bekletildiği adliye binasından kaçtı. 
     23 aralık 2005 Kapıkule Gümrük Kapısı'ndaki operasyonun ikinci gününde bu kez 'örgütlü irtikap ve rüşvet' iddiasıyla 28 polis gözaltına alındı. Bu kişilerden 19'u tutuklanırken, 9'u serbest bırakıldı. 
     26 aralık 2005 Soruşturma kapsamında sekiz gümrük memuru daha tutuklandı. Böylece soruşturmada tutuklananların sayısı 71'e yükseldi. 
     27 aralık 2005 Aranan bir gümrük muayene memuru teslim oldu. Operasyon kapsamında tutuklananların sayısı 72'ye yükseldi. 
     
</TEXT>
</DOC>
