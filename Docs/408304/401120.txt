<DOC>
<DOCNO> 401120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sontur11.html </URL>
<DATE> 2005/12/06/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Kilolusun' dediği nişanlısı terketti 
</HEADLINE>
<TEXT>

     Muhammet KAÇAR DHA 

      RİZELİ 25 yaşındaki Kasım Navdar, evlilik hazırlıkları yaptığı nişanlısı 23 yaşındaki A.Ö.'ye, Düğüne 2 ay kaldı. Çok kilolusun, biraz rejim yap'' deyince terkedildi. Navdar, Kilolu olduğunu söylememe bu kadar tepki vereceğini düşünemedim'' dedi. 
     İstanbul’da yaşayan A.Ö., iki yıl önce tatil için geldiği memleketi Rize’de Kasım Navdar ile tanıştı. İki genç, birbirlerine aşık oldu. A.Ö. tatil bitiminde İstanbul’a dönünce, Kasım Navdar da aşkının peşinden gitti. Bir restoranda garson olarak çalışmaya başlayan Kasım Navdar, özel bir şirkette çalışan A.Ö. ile nişanlandı. 
     Düğün hazırlıklarına başlayan ve iki ay sonra evlenmeyi planlayan çift, 15 gün önce Kasım Vardar'ın, nişanlısı A.'dan biraz kilo vermesini istemesi üzerine ayrıldı. Kasım Navdar, Ben 1.92 boyunda ve 70 kiloyum. Nişanlım ise 1.69 boyunda ve 79 kilo idi. Kendisine, Düğüne az kaldı. Çok kilolusun, biraz rejim yap’ dedim. Çok öfkelendi ve beni terketti. Barışma girişimlerime de olumsuz yanıt verdi. Ben kötü bir şey söylemedim. Çok kilolusun’ sözüne bu kadar tepki vereceğini düşünmemiştim'' dedi. 
     Taksitle aldığı beyaz eşyaları da kendi evi olmadığı için nişanlısının evine koyduğunu belirten Navdar, Nişanlımın evine son gittiğimde ailesiyle de tartıştık. Eşyalarımı almak istedim ama vermediler. Eşyalara yaklaşık 4 bin YTL ödedim. Onları alabilmek için gerekirse mahkemeye başvuracağım'' diye konuştu. 
     
</TEXT>
</DOC>
