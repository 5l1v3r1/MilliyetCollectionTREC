<DOC>
<DOCNO> 407582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sondun31.html </URL>
<DATE> 2005/12/29/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Çin'de devrim gibi karar 2 bin 600 yıllık çiftlik vergisi kaldırılıyor 
</HEADLINE>
<TEXT>

     Çin hükümeti kırsal nüfusun yaşam koşullarını düzeltmek için 2.600 yıldır uygulanan çiftlik vergisini kaldırıyor. 
     Çin Ulusal Yasama Meclisi'nin Daimi Komisyonu tarafından alınan kararla Çin'de ilk imparatorluk hanedanlarından bu yana köylülerinden işlenen toprak miktarı ve toprak üzerinde çalışan insan sayısına göre belirlenerek toplanan vergi 1 Ocak'tan itibaren iptal edildi. 
     Yeni Çin Haber Ajansı'nın haberinde, çiftlik vergisinin kaldırılmasının Çin Hazinesi'nin toplam vergi gelirlerinde yüzde 5'lik bir kayıp anlamına geldiği, verginin kaldırılmasından doğan kaybın yerel idare gelirlerini artırmak suretiyle telafi edileceği bildirildi. 
     Gözlemciler, geçmişi Çin tarihinin derinliklerine uzanan verginin kaldırılmasını, Çin hükümetinin son on yıllar boyunca uygulanan ekonhomik reformların getirdiği büyümeden yaralanamadığı gibi sıkıntıları da artan 800 milyon köylünün şikayetlerini yatıştırma girişimi olarak değerlendiriyor. 
     Çin'in kırsal kesimlerinde artan gerginlikler toplumsal istikrara tehdit olarak algılandığı gibi, 20. yüzyıl başlarında o yıllarca süren iç savaşta 1949'da kazandığı zaferi köylülerin desteğine borçlu olan Komünist Partisi içinde de ideolojik rahatsızlıklara yol açıyor. 
     
</TEXT>
</DOC>
