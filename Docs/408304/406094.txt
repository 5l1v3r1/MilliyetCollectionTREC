<DOC>
<DOCNO> 406094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sontur27.html </URL>
<DATE> 2005/12/23/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
İş vaadiyle getirilip fuhuşa zorlanan 12 kadın kurtarıldı 
</HEADLINE>
<TEXT>

     İstanbul’da, iş vaadiyle Türkiye’ye getirilerek para karşılığı erkeklerle birlikte olmaya zorlandıkları belirtilen 12 kadın kurtarıldı. 
     Alınan bilgiye göre, Yabancılar Şube Müdürlüğü ekipleri, iş vaadiyle İstanbul’a getirilen yabancı uyruklu 12 kadının, pasaportlarına el konularak erkeklerle birlikte olmaya zorlandığını belirledi. 
     Bunun üzerine Aksaray’da düzenlenen operasyonlarda, yabancı uyruklu 12 kadın kurtarıldı. 
     Olaya ilişkin gözaltına alınan yabancı uyruklu bir kadın ise sevk edildiği mahkemece tutuklanarak cezaevine gönderildi. 
     Bu arada, bazı eğlence yerleri ve otellere yönelik Yabancılar Şube Müdürlüğü ekiplerince yapılan operasyonlarda, Ukrayna, Moldova ve Kırgızistan uyruklu 20 kadın gözaltına alındı. 
     Hastaneye gönderilerek sağlık kontrolünden geçirilen bu kadınlardan Ukrayna uyruklu S.L’nin, HIV virüsü taşıdığı saptandı. 
     Söz konusu yabancı uyruklu kadınların sınırdışı edilecekleri bildirildi. 
     
</TEXT>
</DOC>
