<DOC>
<DOCNO> 405448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sontur04.html </URL>
<DATE> 2005/12/21/ </DATE>
<TIME> 06.45 </TIME>
<AUTHOR>  </AUTHOR>
<HEADLINE>
Öğretmenler de bunu yaparsa 
</HEADLINE>
<TEXT>

     Adana'da Çotlu köyü İlköğretim Okulu Sosyal Bilgiler öğretmeni Ufuk Kökçü 28 , sınıf öğretmeni Mehmet Aksakal'ın kendisine bıçakla saldırdığını ve sağ göğsünden yaraladığını öne sürdü. Kökçü, olayın kendisinin Eğitim-Sen üyesi olmasından kaynaklandığını iddia etti. 
     Eğitim-Sen Adana Şubesi Başkanı Güven Boğa ve sendika yöneticileri ile saldırıya uğradığını söyleyen Kökçü dün basın toplantısı yaptı. 16 Aralık’ta meydana gelen olayla ilgili bilgi veren Kökçü, şunları anlattı "Norm kadro kapsamında ekim ayında Çotlu köyünde görevlendirildim. Baştan beri Okul Müdürü Fatih Gülnar ve diğer öğretmenler bana ters davranıyordu. Olayın yaşadığı gün de dersteyken, öğretmenler odasında sınıf öğretmeni Mehmet Aksakal ve başka öğretmenlerin benim hakkımda küfürlü konuştuğunu, 'Bu komünist gitsin' dediklerini duydum. Akşam müdür Fatih Gülnar’ın kullandığı servisle Adana'ya gelirken Taşköprü civarında Aksakal'a 'Benimle bir sorununuz mu var Öğrencilerin duyacağı şekilde neden öyle konuşuyorsunuz ' dedim. Aksakal da direksiyondaki müdüre 'Durdur arabayı, şunu öldüreceğim' dedi. Müdür aracı durdurunca Aksakal bıçağını çekti. Bu arada araçtan indik. Aksakal bana saldırdı. Bıçak sağ göğsümü çizdi. Ben kaçmaya başladım. Sonra da beni korumak isteyen sınıf öğretmeni Yakup Keskin’e saldırdı. Adli Tıp’tan da yaralandığımı gösteren rapor verdiler.'' 
     
</TEXT>
</DOC>
