<DOC>
<DOCNO> 401269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/yazar/civaoglu.html </URL>
<DATE> 2005/12/07/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Alkole karantina 
</HEADLINE>
<TEXT>


AKP, "ceket olmadı, size pantolon verelim" reklamlarını anımsatan siyaset yapıyor, "türban olmadı, size alkol yasağı verelim" mesajı veriyor. Seçim meydanlarından "türban" söylemleriyle de oy toplayan AKP, 3 yıl sonunda h l verdiği sözleri yerine getiremedi. Üniversite kapılarını "türbana" açtıramadı. 
AİHM'den alınacak karara bağlanmış umutlar da boş çıktı. 
Oysa... AİHM'den yeşil ışık yansaydı, Anayasa'da ve yasalarda değişiklik yaparak türbana yükseköğrenim geçidi açma planları vardı. 
.................... 
Bu durumda AKP'nin kendi geleneksel tabanındaki hayal kırıklığına başka boyutlarda "İslami tatmin" sunması gerekiyordu. 
"Göztepe Parkı'na cami" bu formüllerden biri miydi yoksa 
Eğer öyleyse... Çıkacak gürültüyü biliyorlardı ama gürültü ne kadar büyürse, AKP tabanına "İslam için uğraş" mesajı o kadar güçlü verilmiş olacaktı. 
"Türban olmadı ama Göztepe Parkı'na cami verelim" siyasetiyle "Bakın... Neler pahasına" denebilecekti. 
AKP'nin iktidar olduktan sonra değişmediği ve "manevi değerlerden kopmadığı" vurgulanmalıydı. 
.................... 
Giderek yayılan "alkol yasaklı kırmızı bölgeler" de böyle görülebilir. 
"Türban veremedik ama alkol yasaklı bölgeler verelim" siyaseti olabilir bu. 
Tepkiler büyüdükçe, AKP tabanına gönderilen "Gördünüz mü, manevi değerleri koruyan bizlere zındıklar nasıl da karşı çıkıyorlar" mesajı, o denli yankılanıyor. 
..................... 
"Alkol karantina bölgelerine" karşı çıkarak, yoksa AKP'nin değirmenlerine su mu taşınmış oluyor 
Öyle görünüyorsa da, "hayır." 
Çünkü... 
Direniş olmasa ve AKP "türbana alternatif" uygulamaları rahatça yürürlüğe koysa bile bu yaptıklarını gazeteler, TV'ler ve seçim meydanları konuşmalarıyla, cami cemaati, tarikat sohbetleriyle gene tabanına duyuracaktır. 
O nedenle... "Laik, demokratik Cumhuriyet'in ilkelerine" sahip çıkarak direnmek, gerçekçiliktir. 
Ayrıca... Bu tavırlar, içeride keyfiliğin önünü -olabildiğince- keser. 
AB freni devreye girebilir. 
.................... 
Bu siyaset boyutunun dışında uygulamaların artık iyice cılkının çıktığına da işaret edelim. 
Antalya'nın ilçelerine içki yasakları getirme girişimi bunun bir örneği... 
Gazipaşa, Demre, Finike, Gündoğmuş, Korkuteli, İbradı, hatta Kumluca ve Kemer gibi Türkiye turizminin odak yörelerinde kaymakamlar "içki yasaklı bölgeler" öngörerek bu haritaları Antalya İl Genel Meclisi'ne sunmuşlar. 
Tüyleri diken diken edecek bir harita oluşmakta. 
.................... 
Ne yapmak istiyorlar 
Sadece "türbana alternatif tatmin" siyaseti mi .. Yoksa kafalardaki, laik coğrafya yerine, İslami coğrafyayı oluşturmak mı amaç 
Bu ülkenin insanları ya da turistler, iki kadeh içmek için 100-150 kilometre yol mu yapacak 
Bir sonraki aşama, "bikinili plajların" da belirli bölgelere toplanması mı 
Anayasa Mahkemesi'nin iptal ettiği "yabancıların taşınmaz mal edinme" maddesi için 3 ay süre tanınmıştı. Aradan 9 ay geçti, h l yasa çıkmadı. Oysa... 5 yıl içinde Türkiye'ye 50-70 milyar dolar giriş yapabilecek bir potansiyel kaynak bu. Ayrıca... "Tatil evleri" nedeniyle Türkiye'yi "2. vatan" belleyecek 10 binlerce Avrupalı ile oluşacak bir Türkiye lobisi platformudur. Neden ıskalanıyor 
Acaba... Gene aynı muhafazak r tabana mavi boncuk siyaseti sebebiyle mi 
.................... 
Politika Merkezi Derneği Başkanı ve AKP Milletvekili Mahmut Koçak, yaptırdıkları ankete göre, "AKP'nin muhafazak r seçmende oylarını yüzde 47'ye çıkardığını, liberallerde ise oylarının düştüğünü, ortalamanın yüzde 28 olduğunu" açıkladı. 
Görülüyor ki... "Türbana alternatif" politikaları, muhafazak r oylarda işe yaramış ama genel oylar inişte. 
Yani... "Türban veremedik ama ..........." politikaları AKP'yi "kitle" partisi olmaktan uzaklaştırır, "ceket veremedik ama Erbakan'ın Milli Görüş hırkası verelim" başlangıç noktasına getirir. 
Yanlış yoldur. 
Türkiye 3 yılda mesafeler aldı. Yazık olur. 



</TEXT>
</DOC>
