<DOC>
<DOCNO> 402185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sonyas15.html </URL>
<DATE> 2005/12/09/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
İlk atıksız, temiz elektrik santrali 2012'de hizmete giriyor 
</HEADLINE>
<TEXT>

     ABD, kömürle çalışan ilk atıksız elektrik santralini 2012'de hizmete sokmayı planlıyor. 
     ABD Enerji Bakanı Sam Bodman, bu amaçla bir konsorsiyumla anlaşma imzaladıklarını açıkladı. Bir milyar dolara mal olacak santralde ''gaz haline getirilmiş kömür'' asıl enerji kaynağı olarak kullanılacak ve santral çevreye hiç zarar vermeyecek. 
     Bakan, ''Amacımız yeni santrali gelecek on yılın başlarında hizmete sokmak'' dedi. FutureGen adlı uluslararası konsorsiyumun yetkilileri de inşaat çalışmalarının üç yıla kadar başlaması halinde santrali 2012'ye yetiştirebileceklerini söyledi. 
     Bodman'a göre, 225 megavat gücündeki santral, ''gazlaştırılmış kömür'' kullanacak. Bir başka deyişle, kömürdeki hidrojen ve karbondioksit gazları ayrıştırılacak, karbondioksit muhafaza altına alındıktan sonra hidrojen enerji kaynağı olarak kullanılacağı için santralin tek atığı su olacak. 
     Başkan George Bush, bu programdan önceki yıl söz etmişti. 
     
</TEXT>
</DOC>
