<DOC>
<DOCNO> 404754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sonspo10.html </URL>
<DATE> 2005/12/19/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Chelsea, Arsenal'i devirdi, Barça tarih yazdı... 
</HEADLINE>
<TEXT>

     Chelsea, Arsenal i deplasmanda Robben ve Cole un golleriyle 2-0 yenerek zirvedeki yalnızlığını sürdürdü. Diğer maçta M.Brough 3-3 Tottenham 
     
     Barcelona tarih yazdı 

     Frank Rijkaard yönetiminde geçen sezon İspanya Ligi’nde şampiyonluğa ulaşan Barcelona, Cadiz önünde aldığı 3-1’lik galibiyet ile tarih yazdı... Katalan ekibi üstüste 12.maçından da galibiyetle ayrılarak tarihinde bir ilke imza attı. En son 1955-56 sezonunda üstüste 11 maç kazanan Bordo-Mavililer, şimdiden 37 puana ulaştı. Hasta olan Ronaldinho’dan yoksun bir şekilde Cadiz’i yenen Barca’nın Hollandalı çalıştırıcısı Rijkaard, Zor bir maç oldu. Bizim için çok önemli bir karşılaşmaydı çünkü oyuncularım tarihe isimlerini yazdırdı. Takımım herşeyi hakediyor'' dedi. 
     
     Inter çıkışa geçti 0-4 

     Lider Juventus’un puan kaybettiği haftada Inter, Reggina’yı 4 golle geçip puan farkını 8’e indirdi. 4-0 sonuçlanan karşılaşmada Inter’in gollerini Obafemi Martins, Adriano, Cordoba ve Pizzaro kaydetti. Bu sezon büyük düşüş yaşayan Milan ise Messina karşısında 4-0’lık sonuç ile galip geldi. Milan’ı zafere taşıyan goller, Shevchenko 2 , Pirlo ve Gilardino’dan geldi. Bu sezon iyi bir performans sergileyen ve şampiyonluk için ümitlenen Fiorentina, Empoli’yle berabere kalarak zirve yarışında önemli bir yara aldı. 
     
     İtalya’da diğer sonuçlar 

     Cagliari-Ascoli 2-1. 
     Chievo-Udinese 2-0. 
     Palermo-Livorno 0-2. 
     Siena-Parma 2-2. 
     
     Souness için deniz bitti 

     Sezona Scott Parker, Emre Belözoğlu, Alberto Luque ve Michael Owen gibi önemli oyuncuları kadrosuna dahil ederek başlayan ancak hayal kırıklığı yaşayan Newcastle United’da teknik direktör Greame Souness’a transfer dönemi için bütçe ayrılmadı... Siyah-Beyazlılar’ın ocak ayında hiçbir oyuncu için bonservis bedeli ödemeyeceği belirtilirken, ancak futbolcuları kiralık olarak kadrosuna dahil edebilecekleri öğrenildi. Kovulması gündemde olan Souness ise görevinin başında olduğunu ve ikinci yarı ile birlikte çıkışa geçeceklerini söyledi. 
     
</TEXT>
</DOC>
