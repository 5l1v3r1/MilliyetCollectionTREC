<DOC>
<DOCNO> 404796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sontur03.html </URL>
<DATE> 2005/12/19/ </DATE>
<TIME> 06.40 </TIME>
<AUTHOR>  </AUTHOR>
<HEADLINE>
'Kral'ın oğlu kazada öldü 
</HEADLINE>
<TEXT>

     "Gazinocular Kralı" Fahrettin Aslan'ın oğlu Selçuk Aslan 59 ile Moldovya asıllı kadın arkadaşı Valantino Stinova 26 , Antalya'dan dönerken Isparta'nın Keçiborlu ilçesi yakınlarında geçirdikleri trafik kazasında öldü. Yolun tek şeride düştüğü noktada bir otomobili sollayan Aslan, karşı yönden gelen Ziya Mete yönetimindeki süt tankeriyle çarpıştı. 
     Sacit Aslan ağabeyinin, Elena Stinova da kızının cenazelerini almak için Keçiborlu'ya geldi. "Şerit ihlali yapmışlar. Tanker kurtarmak için şarampole doğru kaymış, ancak başarılı olamamış" diye konuşan Sacit Aslan, babaları Fahrettin Aslan'ın ölümünün ardından aralarında çıkan miras kavgasının anımsatılması üzerine, "52 gün içinde hem babamı hem de ağabeyimi kaybettim. Köpek ..... mirasına" yanıtını verdi. 
     Aslan yarın kılınacak cenaze namazının ardından Zincirlikuyu Mezarlığı'nda toprağa verilecek. Stoinova'nın cenazesi de ülkesine gönderilecek. 
     
     Miras işine canı sıkılmış 

     Selçuk Aslan'ın, çevresindekilere, "Canım şu miras işine çok sıkılıyor" dediği belirtildi. 
     Selçuk Aslan ve Stinova'nın kaldığı odada, el yazısıyla çeşitli notlar aldığı kareli küçük bir not defteri de bulundu. Aslan'ın özel notlarını ve telefon numaralrını yazdığı defteri, otel odasında unuttuğu tahmin ediliyor. 
     
     Uğursuz miras 

     Gazinocular Kralı Fahrettin Aslan 26 Ekim'de öldü. Geride trilyonlar bıraktı. Oulları miras kavgasına tutuştu. Selçuk Aslan, "mirası kaçırıyor" diye küçük kardeşi Mehmet'i mahkemeye verdi. Ancak Selçuk Aslan o mirasa kavuşamadan kazada öldü. Selçuk Aslan 1980 yılında şarkıcı Emel Sayın'la kısa süren bir evlilik yapmıştı. 
     
</TEXT>
</DOC>
