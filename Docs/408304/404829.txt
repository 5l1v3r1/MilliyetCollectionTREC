<DOC>
<DOCNO> 404829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sontur36.html </URL>
<DATE> 2005/12/19/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Cesedi 2 gün gardıropta saklamışlar 
</HEADLINE>
<TEXT>

     Almanya’da yaşayan yakınlarının kendisinden haber alamadıkları gerekçesiyle Antalya Emniyet Müdürlüğü’ne başvurması üzerine evinde ölü bulunan Şahin Ulu’nun cesedinin, arkadaşları tarafından iki gün boyunca evdeki gardıropta saklandığı belirlendi. 
     Ulu’nun 3 gün önce M.A.O. ve Ö.Ş. ile evinde uyuşturucu aldığı, Ulu’nun aşırı dozda uyuşturucu nedeniyle hayatını kaybetmesi üzerine paniğe kapılan M.A.O. ve Ö.Ş’nin, evden çıkaramadıkları cesedi evdeki gardıroba koydukları öğrenildi. 
     Cesedin bulunmasının ardından gözaltına alınan M.A.O ve Ö.Ş, adliyeye sevk edildi. Antalya Adli Tıp Kurumu’nda yapılan otoposide Ulu’nun aşırı dozda uyuşturucu sonucu öldüğü belirlendi. 
     Ulus Mahallesi’nde yaşayan Ulu’nun Almanya’daki yakınları, Ulu’dan bir süredir haber alamadıklarını belirterek, Antalya Emniyet Müdürlüğü’nden yardım istemiş, eve çilingir yardımıyla giren polis, genç adamın cesediyle karşılaşmıştı. 
     Yapılan incelemede, Ulu’nun üzerinde az miktarda esrar maddesi tespit edilmiş, evde yapılan araştırmada da çok sayıda şırınga bulundu. 
     
</TEXT>
</DOC>
