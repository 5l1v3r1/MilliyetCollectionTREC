<DOC>
<DOCNO> 401264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/yazar/akyol.html </URL>
<DATE> 2005/12/07/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Ekonomide sarı alarm 
</HEADLINE>
<TEXT>


HAZİRAN ayındaydı, Kemal Derviş ve Prof. Asaf Savaş Akat'la Boğaz'da balık yiyip sohbet ediyoruz. 
"Ekonomi çok iyi gidiyor" diyorum. Bu iki saygın iktisatçı "ama" diyerek rezerv koyuyorlar 
- Düşük kur yüzünden ithalat aşırı artıyor, yerli sanayi ve tarım üreticisi zarara uğruyor, dış ticaret açığı büyüyor. Şimdilik acil bir tehlike değil ama tedbir almak gerekir. 
Dünyaca saygın bir ekonomist olan Derviş, CNN Türk'te yaptığım programlarda da aynı uyarıyı yapmıştı 
"Tedbir alınmazsa ekonomik büyüme yavaşlar. Bu da istihdam sorununu, halkın sıkıntısını artırır En çok sıkıntıyı köylü ve esnaf çeker " 
Yani AKP'nin tabanı Peki bunun doğuracağı siyasi sonuçlar 

Duvara çarpmak 
Aradan altı ay geçti. Prof. Akat dün bu öngörüsünü, yeni verilerle daha kesin bir dille ifade etti 
- İmalat sanayii duraklıyor Mevcut büyüme ithalattan kaynaklanıyor. Dış ticaret açığı büyüyor Duvara çarpıyoruz Temel sebep kur ve faiz 
Vatan'da bu açıklamayı okuyunca, Başbakan Yardımcısı Abdüllatif Şener'le görüştüm. Söylediği şu 
- Prof. Akat'ın yazısını okudum. Kur konusunda önemli bir sorun var, doğru. Ama Asaf Bey'in dediği kadar acil değil. Kimse bir tıkanma beklentisine girmesin 
Dövizin ucuz, TL'nin aşırı değerli olması ihracatımızı zorlaştırarak sanayimize zarar veriyor. İthalatı kolaylaştırarak aşırı tüketimi kırbaçlıyor 
Şener bu olumsuz tabloya şunu da ekledi 
- Düşük kur, ihracatımızı zorlaştırarak küresel piyasada Türkiye'nin rekabet gücüne de zarar veriyor Bir ekonominin iyi gidişatının birinci göstergesi, küresel piyasadaki rekabet gücüdür Kurun düzeltilmesiyle rekabet gücümüz artar, sanayimiz bundan büyük yarar görür. 

Merkez Bankası 
Siz olsanız Başbakan Yardımcısı Şener'e ne sorardınız Ben de onu sordum Öyleyse niye yapmıyorsunuz 
Şener, serbest kur sisteminde döviz fiyatlarının siyasi kararla değil, Merkez Bankası'nın yüksek miktarda döviz alımıyla düzenlenebileceğini söyledi 
- Türkiye'nin döviz rezervi 45 milyar dolar. Merkez Bankası'nın 15-20 milyar dolar döviz alması kurlarda istenilen etkiyi yaratır, dengeyi kurar. Döviz rezervimizin 55-60 milyar dolara çıkması Türk ekonomisi için mümkündür. Malezya'nın döviz rezervi 200 milyar dolardır. 
Tamam, niye yapmıyorsunuz 
- Merkez Bankası bağımsız. Hükümet böyle düşünüyor ama Merkez Bankası kabul etmiyor. Tabii bir uzlaşma olacak, telaşa gerek yok. 
Ben ekonomist değilim, işten anlayanların görüşlerini naklediyorum. Ama telaşlandım doğrusu. 
2004 Haziran'ında sanayi büyümemiz yüzde 12.7 idi, şimdi yüzde 5.1'e düştü 
Türkiye'nin Kürt sorunu var Bölgesel dengesizlik siyasi tehlikeler yaratıyor Milyonlarca köylü şehirlere gelmeye devam edecek Bir de, hazır giyimin terziliği yok etmesi gibi, büyük marketler karşısında sıkışan bakkal, manav, kasap, beş milyon esnaf eğer sanayi ve hizmet sektörlerinde iş bulamazsa ne olacak 
AKP'den kopsunlar da gidecekleri bir sosyal demokrat partimiz mi var Yine siyasi istikrarsızlık mı gelecek 
Telaşlanıyorum işte 
Hükümet, Merkez Bankası, iş dünyası, bankalar kafa kafaya verip kuru düzeltmenin yolunu bulmalı 



</TEXT>
</DOC>
