<DOC>
<DOCNO> 402272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/yazar/bila.html </URL>
<DATE> 2005/12/10/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
CHP GENEL BAŞKANI, PROF. AŞKIN'LA GÖRÜŞMESİNİ ANLATTI 
</HEADLINE>
<TEXT>
'Ben de ağlardım' 
CHP Genel Başkanı Baykal Koşulları gerçekten çok ağır. Onu çok iyi anlıyorum. Göz göze gelince ikimiz de duygulandık. Hoca kendini tutmaya çalıştı. Sonunda boşaldı. Ben de olsam ağlardım 

CHP lideri Deniz Baykal, hastanede ziyaret ettiği Van Yüzüncü Yıl Üniversitesi Rektörü Prof. Dr. Yücel Aşkın'ın durumundan çok etkilenmiş görünüyor. 
Baykal, Van'da konakladığı önceki gece gözlemlerini aktarırken, Aşkın'ın bir onur mücadelesi verdiğini vurguladı. Baykal, Yücel Hoca'nın psikolojisini aktarırken, "Hoca'nın koşulları gerçekten çok ağır. Fiziki rahatsızlık bir tarafa, geçirdiği travma, küçümsenecek gibi değil. Onu çok iyi anlıyorum. Göz göze gelince ikimiz de duygulandık. Hoca kendini tutmaya çalıştı. Sonunda boşaldı, ağladı. Ben de olsam ağlardım" dedi. 

'İnce baskı var' 
CHP lideri, Van Yüzüncü Yıl Üniversitesi olayında başta Prof. Dr. Yücel Aşkın olmak üzere suçlanan kişilere ince bir baskı yapıldığını da vurguladı ve şöyle devam etti 
"Her yönden baskı altına aldılar. Orada bir trajedi yaşanıyor. Bu baskı o kadar ileri götürüldü ki, biliyorsunuz Van Yüzüncü Yıl Üniversitesi Genel Sekreter Yardımcısı Enver Arpalı intihar etti. Bu bir onur patlamasıydı. Bu bir onur intiharıydı. Onur intiharına bu kadar sessiz kalınamaz. O ince baskılar o kadar yoğunlaştırıldı ki, adam kendini ipe götürdü. Sonra da O yaptı oluyor, O sorumlu tutuluyor. Bunlar kabul edilebilecek işler değil." 
Baykal, dün de Malatya'da ishal salgını ile ilgili olarak bilgi aldı. Devlet Hastanesi'nde hastaları ziyaret etti, vali ve belediye başkanıyla görüştü. Daha sonra Malatya İnönü Üniversitesi'ni ziyaret eden Baykal, Rektör Prof. Dr. Fatih Hilmioğlu'nu dinledi. 
Baykal, Anadolu'daki üniversitelerin Cumhuriyet ilkeleri ve değerlerinin korunması açısından çok önemli bir işlev gördüklerini vurguladı. Van Yüzüncü Yıl Üniversitesi Rektörü Prof. Dr. Yücel Aşkın'ın da bu nedenle baskı altında tutulduğunu öne sürdü. Aşkın'ın mücadelesine herkesin destek vermesi gerektiğini kaydetti. 

Gerekiyorsa ölürüz 
Rektör, Prof. Dr. Hilmioğlu, Baykal'ı Aşkın'a verdiği destek nedeniyle kutladı ve teşekkür etti. Prof. Dr. Hilmioğlu da İnönü Üniversitesi'ne yöneltilen baskılardan çok şik yetçi. Baykal'ın ziyareti öncesi yaptığımız sohbette, Yüzüncü Yıl Üniversitesi'nde olduğu gibi İnönü Üniversitesi'ne de ağır baskılar yapıldığını belirten Hilmioğlu, şöyle konuştu 
"Eğer Cumhuriyet için 50 rektörün ölmesi gerekiyorsa ölürüz. Cumhuriyet üniversiteleri silinmeye çalışılıyor. İnönü Üniversitesi de bunlardan biri. Üniversiteyi baskılamak için sürekli denetimler yapılıyor ve raporlar AKP İl Başkanı tarafından açıklanıyor. Bu nasıl oluyor Örneğin Sayıştay denetçileri üniversitede denetim yaptılar. Sorgular hazırladılar. Biz onların yanıtlarını verdik. Denetçiler, döndükten kısa bir süre sonra Malatya AKP İl Başkanı, bu sorguları mahalli televizyonda açıkladı. Bu nasıl oluyor Memurlar devletin memurlarıdır, hükümetin değil. Ama bu sorgular, raporlar, AKP il başkanlarınca açıklanabiliyor. 
Kaba inşaatı tamamlanmış 40 lojmanımız, DPT programından çıkarıldı, çürümeye terk edildi. Kadro açısından sürekli hükümetin baskısı altındayız. Bu baskı, üniversiteleri boğuyor. Bunlar yetmedi, üniversitelerin araştırma fonlarını kestiler. Ve baktılar ki, üniversiteler h l ayakta, bu kez teker teker üzerlerine gidiyorlar. Van örneğinde olduğu gibi." 

Müsteşardan belli 
Prof. Dr. Hilmioğlu, hükümetin 15 yeni üniversite açma girişimini de şöyle değerlendirdi 
"Cumhuriyet üniversiteleri her şeye rağmen ayakta kalmayı başarınca, bu kez 15 yeni üniversite kararı aldılar. Eğer bu üniversitelerin kurucu rektörleri, YÖK tarafından atanacak olsaydı yeni üniversite açmazlardı. Kurucu rektörleri 2 yıllığına Milli Eğitim Bakanı ve Başbakan atayacağı için açıyorlar. Kendi kafalarına uygun kadrolaşma yapabilecekleri üniversiteler olsun diye bunu yapıyorlar. Bu yaklaşımla kurulacak üniversiteler, yüksek lise bile sayılamazlar." 
Hilmioğlu, "Sizce hükümet, ne amaçla bunları yapıyor " sorusuna da, şu yanıtı verdi 
"Başbakanlık Müsteşarı'na bakarsanız, bu sorunun yanıtını da orada görürsünüz. Müsteşarın Cumhuriyet'le ilgili düşünceleri, kafa yapısı belli. İşte bu anlayış nedeniyle bunları yapıyorlar." 



</TEXT>
</DOC>
