<DOC>
<DOCNO> 404548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/son/sontur13.html </URL>
<DATE> 2005/01/01/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Bursa'da şofben zehirlenmesi 4 ölü... 
</HEADLINE>
<TEXT>

     Bursa'nın merkez Yıldırım İlçesi'nde aynı aileden 2'si çocuk 4 kişi, şofbenden sızan gazdan zehirlenerek, yaşamını yitirdi. 
     Alınan bilgiye göre, Emirsultan Mahallesi Doyuran Caddesi Keskin Kardeşler Apartmanı'nda zemin kattaki daireden gaz kokusu gelmesi üzerine apartman sakinleri durumu itfaiyeye bildirdi. 
     Apartman sakinleri, zemin katta oturan Mehmet Şerif Akın'ın kapıyı çalmalarına rağmen evden çıkmaması üzerine itfaiyeyi beklemeden kapıyı kırarak içeri girdi. İçeri girilen evde, Mehmet Şerif Akın 36 ve eşi Nuran 31 banyoda, çocukları Eşref 10 ile Hatice Nur ise koridorda 8 ölü bulundu. 
     Olay yerine gelen Bursa Büyükşehir Belediyesi İtfaiye Daire Başkanlığı ekiplerinin evde yaptıkları incelemede, Akın ailesinin mutfakta bulunan şofbenden sızan doğalgaz nedeniyle yaşamlarını yitirdikleri belirlendi. 
     Olayla ilgili soruşturmanın sürdürüldüğü kaydedildi. 
     
</TEXT>
</DOC>
