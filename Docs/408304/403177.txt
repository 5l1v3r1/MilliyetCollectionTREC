<DOC>
<DOCNO> 403177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sontur32.html </URL>
<DATE> 2005/12/13/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
İstanbul'da fidyeci operasyonu 
</HEADLINE>
<TEXT>

     Eyüp'te, kaçırılan ve 100 bin euro fidye istenen mobilyacı Cahit Birkent, parayı getireceğini söyleyince serbest bırakıldı. Birkent'in, durumu polise anlatmasının ardından yapılan operasyonda dört kişi yakalandı. 
     İstanbul Asayiş Şube Müdürlüğü’nden alınan bilgiye göre, Eyüp Kışla Caddesi’nde mobilya mağazası bulunan Cahit B, iş çıkışında 4 kişi tarafından bir minibüse bindirilerek kaçırıldı. 
     Cahit B’yi Beyoğlu’ndaki bir eve götüren bu kişiler, daha sonra mobilya mağazasını telefonla arayarak sekreterden 100 bin Avro fidye istediler. Sekreterin işyerine ait paranın B’nin hesabında bulunduğunu, kendisinin bu parayı çekemeyeceğini bildirdiği fidyeciler, ailesine zarar verebilecekleri tehdidiyle parayı bankadan çekip kendilerine getirmesi için B’yi serbest bıraktılar. 
     Serbest bırakılınca karakola başvuran Cahit B, durumu polislere bildirdi. 
     Bunun üzerine söz konusu eve operasyon düzenleyen polis, fidyecilerden Yadigar G. ve Aydın Y’yi bu evde, Kamber Ç. ve Sabit İ’yi de başka bir evde gözaltına aldı. 
     Yakalanan bu kişilerin şubedeki sorguları sürüyor. 
     
</TEXT>
</DOC>
