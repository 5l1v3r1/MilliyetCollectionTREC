<DOC>
<DOCNO> 403455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sontur05.html </URL>
<DATE> 2005/12/14/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Tekstilci Eskinazi'de soyuldu 
</HEADLINE>
<TEXT>

     SERHAT ÜNAL İstanbul 

Ayyıldız’ın sahibi Osman Levent Çebi, KVK Genel Müdürü Bülent Çavuşoğlu ve müzisyen Atilla Özdemiroğlu’nun ardından tekstilci Marsel Eskinazi'de otomobil hırsızı mağdurları arasına eklendi. 
     Adı oyuncu Ayşe Tolga ile birlikte anılan Eskinazi’nin Sarıyer Reşitpaşa Mahallesi Sezai Sokak’ta bulunan üç katlı villasına 9 Aralık gecesi hırsız girdi. Evin alt katında bulunan mutfağın camını kırarak içeri giren hırsız, buradan Eskinazi’ye ait çalışma odasına geçti. Odada bulunan iki dizüstü bilgisayar, fotoğraf makinesi, volkmen ve son olarak da masanın üzerinde bulunan otomobilin anahtarını aldı. Evin sakinleri uyanmadan işini bitiren hırsız, Eskinazi’nin evinin önünde park halinde bulunan 34 UJ 4963 plakalı Peugeot marka otomobili de beraberinde götürdü. Sabah uyanınca durumu farkeden Eskinazi, Fatih Sultan Mehmet Polis Merkezi'ne giderek şikayette bulundu. 
     
</TEXT>
</DOC>
