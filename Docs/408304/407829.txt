<DOC>
<DOCNO> 407829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/siyaset/siy03.html </URL>
<DATE> 2005/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel Erdoğan'ı zorladı 
</HEADLINE>
<TEXT>


ALİ EYÜBOGLU 


Türk siyasetinin en kıdemlilerinden Süleyman Demirel ile Başbakan Recep Tayyip Erdoğan, önceki gece aynı saatlerde canlı yayına çıktı. Demirel, Kanal D'deki "Abbas Güçlü ile Genç Bakış"ta üniversite öğrencilerinin Erdoğan da atv'deki Ali Kırca'nın "Siyaset Meydanı"nda ilk ve ortaöğrenim çağındaki gençlerin karşısındaydı. 
Demirel'in canlı yayını, Erdoğan'dan bir saat sonra başlamasına rağmen, iki liderin aynı dakikalarda imam hatip sorunu konusunda görüş açıklamaları ilginçti. 
İki ünlü siyasetçinin dün geceki reytingleri, Demirel'in h l formda olduğunu da gözler önüne serdi. 
Erdoğan'ın konuk olduğu "Siyaset Meydanı", "Tüm seyirciler"de yüzde 3.3 izlenme oranı ve yüzde 18.6 izlenme payıyla 31, Demirel'in katıldığı "Abbas Güçlü ile Genç Bakış" yüzde 1.7 izlenme oranı ve yüzde 12.8 izlenme payıyla 59. oldu. 
AB grubunda da Erdoğan yüzde 3.4 izlenme oranı ve yüzde 17.8 izlenme payıyla 19, Demirel de yüzde 2.9 izlenme oranı ve yüzde 18.8 izlenme payıyla 24. sırada yer aldı. 

</TEXT>
</DOC>
