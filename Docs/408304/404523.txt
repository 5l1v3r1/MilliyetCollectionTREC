<DOC>
<DOCNO> 404523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/son/sonspo04.html </URL>
<DATE> 2005/01/01/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Galatasaray'da "Ayın Golü" yarışması başladı... 
</HEADLINE>
<TEXT>

     Galatasaray'da, aralık ayının en güzel golünü belirlemek için yapılan ''Ayın Golü'' yarışması başladı. 
     Sarı-kırmızılı taraftarların, kulübün resmi internet sitesinde başlatılan ankete katılarak oylarını kullanabilecekleri yarışmada, ligin 16. haftasındaki önemli derbi maçta Necati Ateş'in Galatasaray'a Fenerbahçe karşısında 1-0'lık galibiyeti getiren golü, 15. haftada Hakan Şükür'ün 3-1 kazanılan maçta Gençlerbirliği ağlarına bıraktığı gol ve Volkan'ın 13. haftada Malatyaspor karşısında 1-1'lik beraberliği getiren güzel golü, adaylar olarak gösterildi. 
     Galatasaray Kulübü'nün internet sitesine üye olanların oy kullanabileceği ankette, en çok oy alan golü seçenler arasında yapılacak çekilişle 1 kişi Siemens Mobile CX65 cep telefonu, 5 kişi Galatasaray Store'den orijinal Galatasaray forması ve 10'ar kişi de Galatasaray Store'den 100. yıl logolu tişört ile atkı kazanacak. 
     ''Ayın Golü'' yarışması anketi, 10 Ocak Pazartesi günü sona erecek. 
     
</TEXT>
</DOC>
