<DOC>
<DOCNO> 402861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sontur47.html </URL>
<DATE> 2005/12/12/ </DATE>
<TIME> 23.10 </TIME>
<AUTHOR>  </AUTHOR>
<HEADLINE>
Nobel ödüllü yazarlardan Orhan Pamuk'a destek 
</HEADLINE>
<TEXT>

     Mehmet ÇİFTÇİ MADRİD, DHA 

İSPANYA'da yayımlanan El Pais Gazetesi'nin bağlı olduğu Prisa Yayınevi, Nobel Edebiyat ödülü sahibi 3 yazarın imzası ile Türklüğü aşağıladığı' iddiasıyla hakkında dava açılan yazar Orhan Pamuk'a destek bildirisi yayımladı. 
     Postekizli Jose Saramago, Kolombiyalı Gabriel Garcia Marquez ve Alman Günter Grass'ın imzasıyla yayımlanan bildiride, Pamuk hakkında Türk kimliğini sorguladığı için' hapis istemiyle dava açıldığı belirtildi. Ünlü yazarlar Umberto Eco, Carlos Fuentes, Juan Goytisolo, John Updike ve Mario Vargas Llosa'nın da imzaları ile destek verdiği bildiride, Orhan Pamuk hakkındaki ifade özgürlüğüne darbe vuran' yargı sürecinin derhal durdurulması istendi. Türkiye'nin AB'ye üye olması önündeki en büyük engelin ifade özgürlüğü olduğunu belirten yazarlar, davanın, Başbakan Erdoğan'ın sık sık dile getirdiği demokratikleşme sürecine ters düştüğünü kaydetti. Orhan Pamuk'un sözleri nedeniyle hapis cezasına çarptırılmasının Türkiye için çok büyük bir kara leke' olacağını savunan yazarlar, böyle bir karar çıkması halinde Türkiye'nin sonuçlarına katlanmak durumunda kalacağını söyledi. Yazarlar, hukuk devleti ile bağdaşmayan' davanın bir an önce durdurulması gerektiğini dile getirdi. 
     
</TEXT>
</DOC>
