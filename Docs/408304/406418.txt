<DOC>
<DOCNO> 406418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/yazar/tamer.html </URL>
<DATE> 2005/12/25/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Koç "Hayatta herşeyin bir ilki vardır" 
</HEADLINE>
<TEXT>

Mustafa Koç'un tereddütü yok "Malum konularda en ufak bir sapma olmadan, çizgimizi korumaya devam edeceğiz" 

TÜSİAD Yüksek İstişare Konseyi YİK Başkanı Mustafa Koç'u, dün sabah saat 10 30'da telefonda yakalayıp sordum 
- Daha önce savcılık tarafından hakkınızda hiç inceleme başlatılmış mıydı 
Koç gülerek Hayır 
- Bir başbakan tarafından hakkınızda suç duyurusunda bulunulması, sizin için nasıl bir duygu 
Koç yine gülerek Hayatta her şeyin bir ilki vardır Meral hanım. Hayırlısı olsun. 
- Başbakan'la yaşanan gerginliği masaya yatıracağınız bugünkü TÜSİAD YİK Başkanlık Divanı'nın sonucunu merakla bekliyoruz... 

En ufak bir sapma yok 
Koç Toplantıyı yaptık, bitti. 1 saat sürdü. Bu safhada herhangi bir açıklama yapmayacağız. Çünkü şimdiye kadar, bu konuda söylenebileceklerin hepsi söylendi. Yazılıp - çizilebileceklerin hepsi yazıldı. Ömer Bey de Denizli'deki toplantıda, TÜSİAD'ın duruşunu kamuoyu önünde bir kez daha net olarak anlattı. Artık ne söylesek, söylenenlerin tekrarı olmaktan öteye gitmez. Biz TÜSİAD olarak, malum konularda, en ufak bir sapma olmadan, aynı çizgimizi korumaya devam edeceğiz. TÜSİAD'ın çizgisi bellidir. 
- Size günlerdir değişik kesimlerden destek mesajları yağdığını gazetelerden okuyoruz... 
Koç Bilen - bilmeyen, tanıdık - tanımadık, Anadolu'nun her köşesinden, toplumun değişik kesimlerinden gelen desteğin her birini çok anlamlı buluyorum. Bu da daha önce tanışmadığım bir duygu... 

Okulda yılbaşı yasak 
Mustafa Koç'la telefon sohbetimizi, birbirimize yeni yıl dilekleriyle noktaladık. 10 dakika sonra gelen bir telefonda Bazı okul müdürlerinin, öğretmenlere "Bakanlık genelge gönderdi" diyerek yılbaşı kutlamalarını yasakladıkları haberi geldi... 
ZinaProf. Aşkın olayıÜniversiteleri ele geçirme operasyonlarıİçki yasağıİlk ve ortaöğretimde yeni yılı iyi dileklerle karşılamayı yasaklama... 
Neler oluyor Gidiş nereye 
AKP hükümetine karşı -açığa çıkmamış da olsa- belli güvensizlik duygusu baştan beri vardı. Hükümet son dönemde bu güvensizliği haklı çıkaracak davranışları peş peşe sıralamaya başlayınca, bunlara karşı seslerini yükseltenler, toplumun gözünde prestij kazanıyor, hatta kahraman oluyor. 

Toplumsal misyon 
Mustafa Koç örneği daha da çarpıcı 
Birincisi Türk burjuvazisinin önde gelen bir temsilcisinin, işçi sınıfının bir lideriyle, demokrasi ve hukukun üstünlüğü konusunda toplum önünde aynı noktada buluşabildiği için...İkincisi bizim burjuvazinin 3. kuşakta artık sadece zenginlik değil, kültür ve zevk, hatta demokrasi konularındaki duyarlılıklarıyla da, gerçek burjuva değerlerini benimsediklerini, toplum önünde kanıtladıkları için... 
Gerek Koç Holding'i gerekse TÜSİAD'ı dede Vehbi Koç'la izlemeye başlayıp, ardından oğul Rahmi Koç, şimdi de torun Mustafa Koç'u takip etmeye çalışan bir ekonomi gazetecisi olarak gözlemim şu 
Bu son çıkışıyla Mustafa Koç, babasından da dedesinden de farklı olarak işadamlığının dışında, vatandaşın gözünde toplumsal misyon adamı olarak algılanmaya başlandı. 
"Suskunluk da bir mesajdır" diyen TÜSİAD'cılar ise, 3 Ekim'den sonra havlu atmış olarak görünen hükümetin, silkinip de gündeme yeniden hakim olması temennisiyle bir süre sessiz kalacaklar... 



</TEXT>
</DOC>
