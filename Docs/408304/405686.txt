<DOC>
<DOCNO> 405686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/soneko39.html </URL>
<DATE> 2005/12/22/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
TMSF, beyaz ve elektronik eşya satacak... 
</HEADLINE>
<TEXT>

     Tasarruf Mevduatı Sigorta Fonu TMSF , 26 Aralık Pazartesi günü beyaz ve elektronik eşya satışı yapacak. 
     TMSF'den alınan bilgiye göre, Uzan Grubu'na ait olduğu dönemde Star Gazetesi tarafından promosyon olarak kuponla verilmesi planlanan toplam muhammen değeri 31 bin 685 YTL olan 524 kalem malın satışı ihaleyle yapılacak. 
     Satılacak mallar arasında, fırın, mangal, tost makinası, bulaşık makinesi, çamaşır makinesi, buzdolabı, mini fırın, süpürge, bulaşık makinesi, televizyon, mutfak robotu, blender, şofben, DVD player, bisiklet, ütü, el blenderi, su ısıtıcısı, tencere, müzik seti, spor çanta, barbekü, fritöz, aspiratör, halı yıkama makinesi, saç kurutma makinesi, fotoğraf makinesi, yemek takımı, expresso makinesi, ekmek kızartma makinesi, oyuncak, playstation da bulunuyor. 
     Ambalajında ve kullanılmamış olan bu eşyalar için özel showroom oluşturuldu. Satışa çıkarılan malların TMSF'nin Esentepe'deki merkezinde görülebileceği belirtildi. 
     
</TEXT>
</DOC>
