<DOC>
<DOCNO> 405066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sonsiy13.html </URL>
<DATE> 2005/12/20/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Cumhurbaşkanı Sezer seçim barajının indirilmesini istedi 
</HEADLINE>
<TEXT>

     Cumhurbaşkanı Ahmet Necdet Sezer, yüzde 10 olan seçim barajının yüzde 7-8'e indirilmesi gerektiğini söyledi. 
     TÜSİAD Yüksek İstişare Konseyi'nin YİK basına kapalı bölümünde, seçim barajının 2-3 iki puan indirilerek, yüzde 7-8'e düşürülmesi gerektiğini söylediği bildirildi. İşadamlarına kurumlar vergisinin yüzde 20'ye indirilmesini nasıl değerlendirdiklerini soran Sezer'in, kurumlar vergisinin indirilmesine karşın yatırım indiriminin kaldırılmasını eleştirerek, "Eksiler artıları götürüyor" dediği ifade edildi. 
     Cumhurbaşkanı Sezer'in, yargı bağımsızlığıyla ilgili olarak da bir yargı mensubu olarak yıllardır Hakimler ve Savcılar Yüksek Kurulu'nun HSYK bağımsızlığı için uğraştığını belirterek, Kurul'un tam bağımsız olması gerektiğine dikkat çektiği belirtildi. 
     Sezer, AB'ye çok sıcak baktığını ve bazı problemlerden dolayı üyelik sürecinin ağır gittiğini ancak işadamlarının tempolarını düşürmemesi gerektiğini söyledi. 
     Sezer'in, kayıtdışı ekonomiye karşı, toplumun tüm kesimleri ve işadamları ile hükümetinde çok yoğun çaba sarfetmesi gerektiğini kaydettiği bildirildi. 
     
</TEXT>
</DOC>
