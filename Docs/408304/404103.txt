<DOC>
<DOCNO> 404103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sontur14.html </URL>
<DATE> 2005/12/16/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Orhan Pamuk Karanlıklar aydınlanınca şerefimiz lekelenmez 
</HEADLINE>
<TEXT>

     İhsan DÖRTKARDEŞ DHA 

      ALMAN gazeteleri, bugün yargılanmaya başlanacak yazar Orhan Pamuk’la ilgili haber ve görüşlere yer verdi. Yazar Pamuk, Frankfurter Allgemeine Zeitung gazetesine yazdığı makalede, "bir ülkenin halkının şerefinin, geçmişindeki karanlık noktaların aydınlatılmasıyla lekelenmeyeceğini" söyledi. Süddeutsche Zeitung gazetesi de bu davanın ’gericilerle reformcuların mücadelesine’ neden olacağını öne sürdü. 
     Orhan Pamuk, Frankfurter Allgemeine Zeitung gazetesi için kaleme aldığı makalede, "bir ülkenin halkının şerefinin, geçmişindeki karanlık noktaların aydınlatılmasıyla lekelenmeyeceğini, tam tersine bu karanlık noktalar hakkında konuşulmadığında bunun gerçekleşeceğini" yazdı. Pamuk, Osmanlı İmparatorluğu’nda yaşayan Ermenilerin kaderinin, bugünün Türkiyesi’ndeki düşünce özgürlüğüyle bağlantılı olduğunu belirtiyor. 
     Süddeutsce Zeitung gazetesi de, yarınki Pamuk davasıyla ’Türkiye’nin aydınlarının yargılandığını’ öne sürerken, Türk Ceza Yasası’nın 301’inci maddesinin, Türklüğe ve Türkiye Büyük Millet Meclisi’ne alenen haraketi yasakladığını belirterek, "Otoriter devletin başına buyruk yasaları. Hükümet, demokrasiden korkulmasına gerek olmadığına yeminler etse de, ülkede gidişatı tersine çevirmeye çalışan güçlerin var olduğu kesin. Orhan Pamuk davası, gericilerin ve reformcuların mücadelesine sahne olacak" iddialarında bulundu. 
     
</TEXT>
</DOC>
