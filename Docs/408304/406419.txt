<DOC>
<DOCNO> 406419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/yazar/theper.html </URL>
<DATE> 2005/12/25/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
İlginç bir dava olacak 
</HEADLINE>
<TEXT>


Ben mümkün olduğu kadar geniş okuyucu kesiminin problemlerine yanıt vermeye çalışırken, bir okuyucumdan aldığım mektup ilginç geldi. Bir başka örneğinin olabileceğini de sanmıyorum. İlginç olduğu için özetleyeyim. 
Okuyucum bir anonim şirketin kurucu ortağı. Şirket inşaat yapıp turizm ile iştigal ediyor. Ana sözleşmesinde bir hüküm var. 
Buna göre kurucu ortaklar talep ettiği takdirde şirketin inşa ettiği konutlardan biri kendisine, diğer ortaklara tanıdığı imk nlarla satılacak. Ancak okuyucumun maddi imk nı bugüne kadar elvermediği için talepte bulunmuyor. Şimdi imk nı var, talepte bulunuyor, satışa hazır boş mesken bulunduğu halde kendisine verilmiyor. Nasıl alabilirim diye sormuş. 
Görüyorsunuz pek karşılaşılan olaylardan değil. İşin ilginci, ortaklarını mesken sahibi yapmak için kurulan birliklerin adı kooperatiftir. K r amacı gütmez, ortaklarına elverişli imk n sağlar. Şirketler ise k r amacına yönelik çalışır, elde ettiği k rı dağıtarak ortaklarına gelir sağlar. 
Olayda ticari amaçlı bir şirket varken kooperatif gibi ortaklarına imk n sağlamaya çalışmayı ana sözleşmesine koymuş. Bu şart ana sözleşmede varsa uyulması gerekir. Şirketin elinde satılmamış mesken de bulunduğuna göre okuyucumun dairesini alması lazım. Peki vermiyorlar, ne yapacak 
Bence, öncelikle şirkete ait satılmamış meskenlerin bulunduğunu tespit etsin, bunlardan hiç olmazsa birinin üzerine mahkemeden tedbir koydursun ki bu mesken bir başkasına satılamasın, ardından da açacağı bir dava ile adına tescil talep etsin, derim ve ilave ederim ki sonucu bana bildirsin, zira ilginç bir dava olacaktır. 



</TEXT>
</DOC>
