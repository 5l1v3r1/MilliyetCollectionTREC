<DOC>
<DOCNO> 407912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sondun37.html </URL>
<DATE> 2005/12/30/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Soğuk ve karlı hava Avrupa'yı esir aldı 
</HEADLINE>
<TEXT>

     ve Polonya'da can kaybına yol açan kar yağışlı havanın, yeni yıl gecesinde özellikle Hollanda ve Avusturya'da etkili olması bekleniyor. 
     Son günlerdeki soğuk hava dalgası nedeniyle Polonya'da 22, İngiltere'de ise bir kişi donarak öldü. 
     İtalya'da da can alan soğuklar, 22 yaşındaki bir evsizin başkent Roma garında ölümüne yol açtı. 
     Floransa'da 21 yıldır ilk kez kar yağdığını belirten yetkililer, Napoli bölgesinde soğuk havalar yüzünden sivil savunma tarafından olağanüstü hal ilan edildiğini açıkladı. 
     
     Yedi uçak seferi iptal edildi 

     Napoli bölgesinde geçtiğimiz pazartesi günü bir kişi soğuktan öldü. Roma'da tren seferleri gecikmeli olarak yapılırken, Floransa'da yedi uçağın seferi iptal edildi. 
     Kara ve demiryolu trafiğinin aksadığı Hırvatistan'da da 91 yaşındaki bir kadın donarak öldü. Dağlık bölgelerde kar kalınlığının iki metreye ulaştığı İsviçre'de ise Neuchatel kantonunda sıcaklık gece eksi 35'e düştü. 
     Hollanda'da demiryolu seferleri kısıtlanırken Belçika'da da trafikte karşılaşılabilecek ciddi sorunlarla ilgili uyarılarda bulunuldu. 
     
     Avusturya'da sıcaklık eksi 15'e düşecek 

     Avusturya'da yeni yılı takip eden hafta sonunda eksi 15'e düşecek sıcaklıktan endişe edilirken, Slovakya'da şiddetli rüzgarla gelen kar yağışı kara, hava ve demiryolu trafiğini aksattı. 
     Macaristan'ın başkenti Budapeşte'de kar yağışı yüzünden bir tramvay raydan çıktı. 
     İki kişinin soğuktan öldüğü Fransa'da şiddetli kar yağışı yüzünden araç sürücülerinden zorunlu olmadıkça trafiğe çıkmamaları istendi. Birçok karayolu hattı ağır vasıtalara kapatıldı. 
     Meteoroloji yetkilileri İspanya'nın da yeni yıla soğuk havayla gireceğini açıkladı. 
     
</TEXT>
</DOC>
