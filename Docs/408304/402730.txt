<DOC>
<DOCNO> 402730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/soneko31.html </URL>
<DATE> 2005/12/12/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Asgari Ücret Tespit Komisyonu toplandı 
</HEADLINE>
<TEXT>

     Asgari Ücret Tespit Komisyonu, 1 Ocak 2006’dan itibaren geçerli olacak asgari ücreti belirleme çalışmaları 
     çerçevesinde ikinci kez toplandı. 
     Türkiye İşveren Sendikaları Konfederasyonu TİSK Genel Merkezi’ndeki toplantı saat 13.00’de başladı. 
     Asgari Ücret Tespit Komisyonu Başkanı Çalışma ve Sosyal Güvenlik Bakanlığı Çalışma Genel Müdürü Cengiz Delibaş, toplantı öncesinde yaptığı açıklamada, komisyonun 29 Kasım’da gerçekleştirdiği ilk toplantısında, tarafların görüşlerini açıkladığını belirtti. 
     Delibaş, komisyonun Türkiye İstatistik Kurumu, Devlet Planlama Teşkilatı ve Hazine Müsteşarlığı’ndan bu yılın ekonomik değerlendirmeleri ile gelecek yıla ilişkin ekonomik öngörüler konusunda rapor istediklerini kaydeden Cengiz Delibaş, ilk toplantıda, tarafların bir kısım toplantılara ev sahipliği yapmak istediklerini açıkladıklarını kaydetti. Delibaş, bu önerinin oybirliğiyle kabul edildiğini ve toplantının TİSK Genel Merkezi’nde yapıldığını ifade etti. 
     Komisyonun bir sonraki toplantısının 16 Aralık Cuma günü Türk-İş Genel Merkezi’nde yapılacağını anımsatan Delibaş, o toplantıda, bugün değerlendirilemeyen konuların ele alınacağını ifade etti. 
     Cengiz Delibaş, komisyonun, bugün ve Cuma günü yapılacak toplantıların ardından çalışmalarını belirli bir noktaya getireceğini söyledi. 
     
</TEXT>
</DOC>
