<DOC>
<DOCNO> 402681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sondun24.html </URL>
<DATE> 2005/12/12/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Barcelona'dan kalkan CIA uçağı İstanbul'a indi mi 
</HEADLINE>
<TEXT>

     İspanya Dışişleri Bakanı Miguel Angel Moratinos, Amerikan Merkezi Haberalma Örgütü'ne CIA bağlı bir uçağın geçen Ekim ayı sonunda Barcelona kentinden İstanbul'a gittiği yönünde bir bilgiye sahip olmadığını açıkladı. 
     CIA'e ait olduğu iddia edilen DHC-8 tipi ve N-505LL tescil numaralı sivil Amerikan uçağının 31 Ekim tarihinde Barcelona'dan İstanbul'a, oradan da Bakü'ye giderek 15 Kasım'da yeniden İstanbul'a indiği ve Hollanda aktarmalı olarak İzlanda'ya gittiğine ilişkin haberler, İspanyol basınında manşetle taşındı. 
     Dışişleri Bakanı Moratinos, bu haberlerle ilgili açıklamasında, ''Bu uçak, Ekim ayı sonunda gelmiş gibi gözüküyor, benim Kasım ayında Meclis'i bilgilendirmem sırasında bu uçakla ilgili bilgimiz yoktu. Bu yüzden bilgi vermedim. Ben Meclis'te bu tip uçakların denetiminin daha da güçlendirileceği ve verilerin karşılaştırılması için İçişleri ve Bayındırlık bakanları ile sürekli temasta olunacağı sözünü verdim'' dedi. 
     Moratinos, Chicago Sözleşmesi gereğince, şüphe veya herhangi bir ipucu olmaması halinde sivil uçakların iniş ve kalkışıyla ilgili yasadışı bir unsur bulunmadığını kaydetti 
     
</TEXT>
</DOC>
