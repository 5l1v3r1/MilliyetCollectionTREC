<DOC>
<DOCNO> 401537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/guncel/gun07.html </URL>
<DATE> 2005/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenlere 'evrim teorisi' sürgünü 
</HEADLINE>
<TEXT>


MERSİN DHA 

Mersin'nin merkez Yalınayak Beldesi ilköğretim okulunda görev yapan biri müdür 5 öğretmenin, öğrencilere 'evrim teorisini' anlattıkları ve ezan okunurken sınıfların penceresini kapattıkları iddiasıyla başka okullara tayin edildiği öne sürüldü. İddialara göre, bir grup vatandaş Yalınayak İlköğretim Okulu Müdürü Ali Galip Duran, öğretmenler Mehtap Pektaş, Yusuf Temiz, Sevilay Çiftçi ve Gülsüm Çoban hakkında şik yette bulundu. 5 öğretmene görev yeri değiştirme ve maaş kesme cezası verildi. 

Yargı yolu açık 
Uygulamayı 'sürgün' olarak değerlendiren Eğitim-Sen Mersin Şube Başkanı Ünsal Yıldız, kararın gerekçesinin, "Ezan okunduğu sırada sınıfların penceresini kapatıp, derslerde Evrim teorisini anlatarak, öğrencilerin dini duygularını sarsıcı yönde telkinde bulunmak" olduğunu iddia etti. Mersin Valisi Atilla Osmançelebioğlu da yaptığı açıklamada, "Öğretmenlerin 'usulsüz eş yardımı ve ek ders ücreti aldığı, İstiklal Marşı'na iştirak edmediği, kılık kıyafet yönetmenliğine uymadığı, görevde ayrımcılık yaptığı' tespit edilmiştir. Yargı yolu açık olmak üzere disiplin cezası uygulanmıştır" dedi. 



</TEXT>
</DOC>
