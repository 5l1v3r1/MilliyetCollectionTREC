<DOC>
<DOCNO> 403269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/spor/spo30.html </URL>
<DATE> 2005/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Nihat'a yeni talip 

Rusya'nın Dinamo Moskova takımı Real Sociedad'da oynayan Nihat'a kancayı taktı. El Mundo Deportivo Gazetesi, Dinamo Moskova'nın milli oyuncuyu transfer ederek, geçen yaz bu futbolcunun peşinde koşan ligdeki en güçlü rakibi CSKA Moskova'ya büyük darbe indirebileceğini savundu. 

'Özerten'in yanındayım' 

MHK Asbaşkanı Oğuz Sarvan, kendisi için "Ufuk Özerten'in ayağını kaydırmaya çalışıyor" biçiminde bir hava oluşturulmaya çalışıldığını belirtti, "Ufuk Özerten'in sonuna kadar yanındayım, o istemedikçe istifa etmem" dedi. Sarvan, hataların hep Fenerbahçe lehine gelişmesini ise tesadüf olarak değerlendirdi. 

Aktaş gönderildi 

Kayserispor yönetimi, yasa dışı bahis skandalına adları karışan Metin Aktaş'ın gönderilmesini, Bayram Toysal'ın ise takımda kalmasını kararlaştırdı. A.Sebat-Kayseri maçında yaşanan bahis skandalına adları karışan iki futbolcunun cezaları Tahkim Kurulu tarafından 5'er aya düşürülmüştü. 

Karşıyaka öfkeli 

Karşıyaka Başkanı Aziz Güngil, kulübün taraftarı olduğu belirtilen kişilerin Ege TV'de, "Futbol Dosyası" programını basmasının ardından, kongrede aday olmamaya karar verdi. Güngil, "Hiç kimsenin bu ezikliği Karşıyaka'ya yaşatmaya hakkı yok" dedi. Olayla ilgili dört kişi gözaltına alındı. 

Erciyes'te şok karar 

Erciyesspor yönetimi, sezon başından beri istediği verimi alamadığı üç futbolcusu Mamadou, Aydın ve Mehmet Emin'i gönderme kararı aldı. Mavi - siyahlılar, Beşiktaş'tan Okan Koç ve Emre Aşık, Konyaspor'dan Zafer Demir ve Vestel Manisaspor'dan Zafer Demiray'ın transferi için de kolları sıvadı. 

Elvan geliyor 

Dünya rekortmeni milli atlet Elvan Abeylegesse, yaklaşık 2 aydır ülkesi Etiyopya'da sürdürdüğü antrenman programına ara verecek, bugün İstanbul'da olacak. Antrenörü Ertan Hatipoğlu, Dünya Anti-Doping Ajansı'nın WADA yarışma dışı kontrollerini artırması ve Etiyopya'da numune alınmayan sporcusunun kaçak durumuna düşmemesi için çağrıldığını belirtti. 

Finale ilk bilet 

Japonya'da düzenlenen FIFA Kulüpler Dünya Şampiyonası'nda yarı final karşılaşmaları bugün ve yarın oynanacak. Yarı final serisinin ilk mücadelesinde bugün Brezilya'nın Sao Paolo takımı ile Suudi Arabistan'ın Al İttihad takımı, TSİ 12.20'de karşı karşıya gelecekler. Yarı finalin diğer maçı ise yarın aynı saatte Kosta Rika'nın Saprissa ve İngiltere'nin Liverpool takımları arasında oynanacak. 

Hillside'da squash keyfi 

Etiler Hillside City Club, Büyük Britanya'nın en ünlü ve saygın öğretim kurumlarından olan Gordonstoun Lisesi - Hillside City Club Squash takımları arasındaki maça ev sahipliği yaptı. Mezunları arasında Kraliçe Elizabeth'in eşi Prens Philip ve Veliaht Prens Charles'ın da bulunduğu lise ile Hillside City Club arasında iki gün süren mücadele, önceki gün oynanan final maçları ile son buldu. Bir kazananın belirlenmediği maçlar sonunda, her iki takıma da kupa verildi. 

İkinci Lig'de bugün 

B Kategorİsİ 
2. Grup 
13.30 Marmaris B.-Nazilli B. 
13.30 Adana DS-Buca 
13.30 İzmir-Turgutlu 
13.30 Alanya-Muğla 
3. Grup 
13.30 Merinos-Y.Kırşehir 
13.30 Tarsus İY-Yalova 
13.30 Darıca-Eskişehir 
13.30 Kırıkkale-Aksaray 
13.30 İnegöl-O.Renault 

Potada bugün 

Euroleague 
B GRUBU 
Abdi İpekçi Salonu 
20.00 E.Pilsen - Cibona Zagreb Skyturk Naklen 
C GRUBU 
Siena - İtalya 
21.45 Montepaschi Siena - Ülker Skyturk Naklen 
Bayanlar Avrupa Kupası 
İKİNCİ TUR RÖVANŞ MAÇI 
Tarbes - Fransa 
21.00 Tarbes - Fenerbahçe 

Filede bugün 

ERKEKLER TOP TEAMS 
Ankara Selim Sırrı 
18.00 Halkbank - Skopje Mkd 
Rusya Kazan 
18.00 D.Kazan - Erdemir 
BAYANLAR AVR.ŞAMP 
İstanbul Haldun Alağaş 
16.00 G.Sigorta - M.Zagreb Hır. 
BAYANLAR CEV CUP 
Romanya 
17.00 R.Bucuresti - DYO K.Yaka 
İstanbul Akatlar 
18.00 Beşiktaş - Bratislava Svk. 


</TEXT>
</DOC>
