<DOC>
<DOCNO> 403200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sonyas15.html </URL>
<DATE> 2005/12/13/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Kadının sutyeni ile yakalanmıştı Aşık hırsızı mahkeme affetti 
</HEADLINE>
<TEXT>

     Çin'de komşusu kadının evine giren ve sonunda elinde kadının sutyeni ve fotoğraflarla yakalanan hırsıza mahkeme ceza vermedi. 
     Resmi Çin haber ajansı Şinhua, bu kişinin aşık olduğu kadının evine, bir kez kadın uyurken, 5 kez girdiğini itiraf ettiğini aktardı. 
     Aşık hırsız, geçen ay komşusunun evinin çevresinde dolaşırken, üzerinde kadının evinin anahtarı, bir sutyen, iki fotoğrafı ve kadının MP3 çalarıyla yakalandı. 
     ''Aşığın'', kadın evde yokken onun çamaşırlarını, bulaşıklarını yıkadığı, bilgisayarını tamir ettiği ve çöplerini dışarı çıkardığı belirtildi. 
     Harbin'de mahkemeye çıkarılan aşığın, ''kadına büyük bir aşk duyduğunu, ancak ona açılmaya cesaret edemediğini'' söylediği, ceza almadan serbest bırakıldığı belirtildi. 
     Kadının MP3 çalarını da, tamir etmek için yanına aldığını söyleyen aşık hırsızın, kadına evinde girdiği bir gün, şöyle bir not bıraktığı kaydedildi 
     ''Sakın paniğe kapılma. Senin için hissettiklerimi anlamanı umuyorum.'' 
     
</TEXT>
</DOC>
