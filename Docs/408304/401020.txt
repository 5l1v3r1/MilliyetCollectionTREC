<DOC>
<DOCNO> 401020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/soneko30.html </URL>
<DATE> 2005/12/06/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Hazine, net yaklaşık 5.9 milyar YTL borçlandı... 
</HEADLINE>
<TEXT>

     Hazine bugün, net yaklaşık 5.9 milyar YTL borçlandı. 
     Hazine'nin düzenlediği 567 gün vadeli Yeni Türk Lirası YTL cinsinden iskontolu tahvil ihalesinde bileşik faiz, yüzde 13.85, 6 ayda bir sabit kupon ödemeli YTL cinsinden tahvilin yeniden ihracı ihalesinde ise yüzde 12.14 oldu. 
     Hazine'nin bugünkü yeniden ihraç edilen 567 gün vadeli tahvil ihalesine nominal 2 milyar 622.9 milyon YTL teklif gelirken, nominal 699.7 milyon YTL, net ise 571.6 milyon YTL'lık satış yapıldı. 
     İhalede, basit faiz yüzde 14.38 oldu. 
     
     YENİDEN İHRAÇ EDİLEN TAHVİL İHALESİ 
     Yeni Türk Lirası YTL cinsinden 6 ayda bir kupon ödemeli ve 10 Şubat 2010 tarihli yeniden ihraç edilen tahvil ihalesinde ise bileşik faiz yüzde 12.14, basit faiz yüzde 11.79 oldu. 
     Bu oran ile faizde yüzde 13'ün de altına inilmiş oldu. 
     Hazine'nin en son 22 Kasım 2005 tarihinde düzenlediği 581 gün vadeli tahvil ihalesinde bileşik faiz yüzde 13.77 ile en düşük seviyede gerçekleşmişti. 
     Hazine'nin bu ihalesine nominal 1 milyar 831.8 milyon YTL teklif gelirken, nominal 1 milyar 547.2 milyon YTL, net ise 1 milyar 778.4 milyon YTL'lık satış yapıldı. 
     Hazine bugün, piyasa yapıcı bankalar ve kamu kuruluşlarına yapılan net 3 milyar 558.3 milyon YTL'lik satışla birlikte, toplam 5 milyar 908.3 milyon YTL net borçlanmaya gitti. 
     Yeniden ihracı yapılan 567 gün vadeli tahvillerin geri ödemesi 27 Haziran 2007'de yapılacak. 
     
     İKİ GÜNLÜK BORÇLANMA 8.5 MİLYAR YTL 
     Bu arada Hazine, dün gerçekleştirdiği 364 gün vadeli YTL cinsinden iskontolu tahvil ihalesindeki toplam net 2 milyar 583.6 milyon YTL satışı ile birlikte, iki günde toplam net 8 milyar 491.9 milyon YTL borçlanmaya gitti. 
     Hazine yarın, 6 milyar 9 milyon YTL'si piyasaya, 444 milyon YTL'si de kamu kurumlarına yapılan satışların geri ödemesi olmak üzere, toplam 6 milyar 983 milyon YTL iç borç ödemesi yapacak. 
     
</TEXT>
</DOC>
