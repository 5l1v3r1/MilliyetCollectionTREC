<DOC>
<DOCNO> 400820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/05/son/sontur35.html </URL>
<DATE> 2005/12/05/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Malatya'daki ishal vakaları nedeniyle 4 isim açığa alındı 
</HEADLINE>
<TEXT>

     Malatya Belediye Başkan Yardımcısı Hanifi Gül, Malatya Su ve Kanalizasyon İdaresi MASKİ Müdürü Sıtkı Şeker, Su Teknik Şefi Ümit Erenler ve Su Teknik Şefliği'nde görevli işçi Adnan Hanege'nin açığa alındığı bildirildi. 
     Malatya Belediyesi'nden yapılan açıklamada, kentte son günlerde görülen ishal vakalarıyla ilgili olarak Belediye Başkanı H. Cemal Akın'ın talimatıyla bir komisyon kurulduğu hatırlatıldı. 
     Açıklamada, şöyle denildi 
     ''Bu kapsamda, MASKİ'nin bağlı olduğu Belediye Başkan Yardımcısı M. Hanifi Gül, MASKİ Müdürü M. Sıtkı Şeker, Su Teknik Şefi Ümit Erenler ve Su Teknik Şefliği'nde görevli işçi Adnan Hanege, bugün itibariyle açığa alınmışlardır. M. Hanifi Gül'e bağlı birimler, Belediye Başkan Yardımcısı M. Sırrı Günaydın'a bağlandı. MASKİ Müdürlüğü görevine MASKİ Müdür Yardımcısı Oktay Özelçi vekaleten getirilirken, Su Teknik Şefliği'ne ise Ömür Karaağaç getirildi.'' 
     
</TEXT>
</DOC>
