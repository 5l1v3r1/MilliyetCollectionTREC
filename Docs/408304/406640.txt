<DOC>
<DOCNO> 406640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sondun25.html </URL>
<DATE> 2005/12/26/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Terminatör'ün adı staddan silindi 
</HEADLINE>
<TEXT>

     Kaliforniya Eyalet Valisi Arnold Schwarzenegger'in, Stanley Williams adlı mahkumun ölüm cezasını onaylamasına tepki gösteren Avusturya, eski aktörün doğum yeri olan Graz'daki ''Arnold Schwarzenegger'' stadının adını değiştirdi. 
     Yetkililerin, Graz'daki 15 bin kişilik stadın girişinde asılı metal harfleri dün akşam ve bu sabah saatlerinde söktükleri bildirildi. 
     Schwarzenegger, geçen hafta, stadın isminin değiştirilmesine ilişkin istekler üzerine Graz Belediye Başkanı'na mektup göndermiş ve ismiyle reklam yapılmasını istemediğini ve stadın isminin değiştirilmesi gerektiğini belirtmişti. 
     Graz Belediye Meclisi'nin Sosyal demokrat ve yeşiller partili üyeleri, Schwarzenegger'in, Stanley Williams adlı mahkumun idam cezasını onaylamasına tepki olarak kentteki ''Arnold Schwarzenegger'' stadyumunun isminin değiştirilmesini ve kendisine verilen onur vatandaşlığı belgesiyle yüzüğünün de iptal edilmesini'' istemişlerdi. 
     
</TEXT>
</DOC>
