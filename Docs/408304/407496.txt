<DOC>
<DOCNO> 407496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/guncel/gunz1.html </URL>
<DATE> 2005/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>



Gül'ün oğluna çarpan Engin tutuklandı 

ANKARA Milliyet 
Dışişleri Bakanı Abdullah Gül'ün oğlu Ahmet Münir Gül'ün kullandığı otomobile çarpan araçtaki Ersin Engin, ölümlü ve yaralamalı trafik kazasına sebebiyet vermek ve hırsızlıktan tutuklandı. Engin'in, Gül'ün aracına çarpan Hyundai Accent marka otomobili Serkan Sevin'in kullandığını ve çaldığını söylediği öğrenildi. Sevin, hastanede hayatını kaybetmişti. 

Kapıkule'den sonra Habur'da rüşvet iddiası 

ŞIRNAK AA 
Kapıkule Sınır Kapısı'nda seks ve rüşvet skandalının ortaya çıkmasının ardından Şırnak'ın Silopi Belediye Başkanı Muhsin Kunur da, Habur Sınır Kapısı'ndaki araç kuyruğunda günlük 40 bin dolar rüşvet döndüğünü öne sürdü. Her araç için 100 dolar rüşvet alındığını savunan Kunur, "Dün operasyon başlatıldı ve 10 kişi gözaltına alındı" dedi. 

TEDAŞ müdürünü vuran tetikçiler yargılanıyor 

Silahlı saldırı sonucu 18 Ekim 2002'de öldürülen Şanlıurfa TEDAŞ Müessese Müdür Yardımcısı Hasan Balıkçı'ya ilişkin dava Yargıtay'ın "sanıkların mahk miyetinin yeni TCK'ya göre değerlendirilmesi" yönünde verdiği temyiz kararı üzerine yeniden görüldü. Tutuklu sanık Zeki Akkoyun, "Yargıtay'ın bozma ilamına diyeceğim yoktur" dedi. Mahkeme, duruşmaya katılmayan sanıkların ifadelerinin alınması için ertelendi. 



</TEXT>
</DOC>
