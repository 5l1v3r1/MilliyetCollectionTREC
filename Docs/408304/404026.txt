<DOC>
<DOCNO> 404026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sonsiy02.html </URL>
<DATE> 2005/12/16/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
DYP'den "anket" startı 
</HEADLINE>
<TEXT>

     Meydanlarda düzenlediği mitinglerle halkın nabzını tutan DYP, yeni yıl ile birlikte seçmenin eğilimini artık daha "bilimsel" ölçecek. 
     Açıklanan kamuoyu araştırmalarına sert tepki gösteren, bunların doğruluklarını 28 Mart yerel seçimleri öncesi anketleri gündeme getirerek sorgulayan DYP yönetimi de sonunda anket yaptırmayı gündemine aldı. 
     Anketlere, ocak ayından itibaren start verilmesi bekleniyor. 
     Genel Başkan Mehmet Ağar, son olarak partisince Antakya’da düzenlenen mitingde açıklanan anketlere çatmıştı. 
     Bunları "özel-güzel anketler" olarak nitelendiren Ağar, "O anketleri gelsinler bu meydanlarda yapsınlar" diye hodri meydan demişti. 
     DYP’li kaynaklar yaptıracakları anket sonuçlarının seçmenin gerçek tercihini ortaya çıkaracağını söylerken, şirket ismi vermemeye özen gösterdiler. 
     
</TEXT>
</DOC>
