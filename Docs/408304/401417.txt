<DOC>
<DOCNO> 401417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sonsiy28.html </URL>
<DATE> 2005/12/07/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Tarım Bakanı Eker, yaralı kadına moral verdi... 
</HEADLINE>
<TEXT>

     Çeşitli incelemeler için Burdur'da bulunan Tarım ve Köyişleri Bakanı Mehdi Eker, konvoyun geçtiği yolda yaşanan trafik kazasında yaralanan kadına, ambulansa bindirilene kadar moral desteği verdi. 
     Burdur'un Karamanlı İlçesi Kağılcık Köyü ayrımında, Ömer Şener'in kullandığı 15 KA 770 plakalı mermer yüklü kamyon, Ferdane Aktaş'ın kullandığı plakası olmayan motosiklete arkadan çarptı. 
     Kazada, motosikletin arka bölümünde bulunan Nuray Şahin yaralandı. 
     Bu arada çeşitli ziyaretlerde bulunmak ve açılışlara katılmak üzere Burdur'a gelen Bakan Eker, otomobilini konvoy kaza yapan aracın yanından geçerken durdurarak yaralı Nuray Şahin'in yanına geldi. 
     Yaralı Nuray Şahin'e ambulans gelinceye kadar moral veren Eker, Şahin'in ambulansla Burdur Devlet Hastanesi'ne kaldırılmasının ardından programına devam etti. 
     
</TEXT>
</DOC>
