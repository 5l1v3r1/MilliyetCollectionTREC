<DOC>
<DOCNO> 401490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sonyas07.html </URL>
<DATE> 2005/12/07/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Rengarenk mezarlık 
</HEADLINE>
<TEXT>

     Aydın ARSLANYILMAZ DHA 

      ZONGULDAK’ın Çatalağzı Beldesi’ndeki Merkez Asri Mezarlık'taki mezarlar, yeşil, sarı, mavi ve pembe renklere boyandı. 
     Çatalağzı Belediyesi, belde merkezindeki Asri Mezarlık'ta bakım çalışması başlattı. Mermer mezarlar olduğu gibi bırakılırken, çevresi tuğla ile çevrili olanlar sarı, mavi, pembe ve yeşil renklere boyandı. 
     AKP’li Çatalağzı Belediye Başkanı Mehmet Alim, bakımsız olan mezarlığa çeki düzen vermek için bu uygulamayı başladıklarını belirterek, Kabristanda yatan genç kızların mezarını yeşile, çocuklarınkini sarıya, kadınlarınkini pembeye, erkeklerinkini ise maviye boyattık. Mezarlıklar bu renklerde daha dikkat çekiyor. İnsanlar yakınlarının mezarına uğramıyordu, bakımını yapmıyordu. Bizde bakımını yaparak ve boyayarak mezarlığa çeki düzen verdik. İnsanları, yakınlarının mezarını ziyaret etmeye teşvik etmek istedik. Mezarlar bu renklerde daha çok dikkat çekiyor'' dedi. 
     
     SARI MAVİ AĞIRLIKLI 
     Bu arada, duvarları da maviye boyanan mezarlıkta, sarı mavi renklerin dikkat çektiği belirtilen koyu Fenerbahçe taraftarı olan Başkan Alim, Mezarlıktaki sarı ve mavi renklerin fazla olması Fenerbahçe’nin renklerini andırıyor. Ancak, Fenerbahçeli olmama rağmen diğer mezarlıklğı da sarı-kırmızı ağırlıklı renklere boyatacağım'' diye konuştu. 
     
</TEXT>
</DOC>
