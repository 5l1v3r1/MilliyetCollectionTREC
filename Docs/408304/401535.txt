<DOC>
<DOCNO> 401535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/guncel/gun05.html </URL>
<DATE> 2005/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kadro'da büyük hayal kırıklığı 
</HEADLINE>
<TEXT>


Genç sanatçıların kadrosuzluk nedeniyle sözleşmeli olarak çalıştığı Devlet Opera ve Balesi'ne tahsis edilen 234 kadrodan sadece 116'sının sanatçı kadrosu için verildiği ortaya çıktı 

Yıldız Yazıcıoğlu - Ankara 

Kültür ve Turizm Bakanlığı'nın, Maliye Bakanlığı'ndan aldığı 234 kişilik kadrodan 116'sının sanatçı kadrosu olduğu ortaya çıktı. Ankara Devlet Opera ve Balesi bünyesinde sahne alan 65 genç sanatçı için sadece 28 kadro açılması hayal kırıklığı yarattı. 
Devlet Opera ve Balesi Genel Müdürlüğü için açılan 234 kadrodan sadece 116'sı "A sınıfı" kategorisinde sanatçı kadrosu olarak belirlendi. 15 kadro kondüvit, suflör, başperukacı gibi sanat uygulatıcıları olan "B sınıfı" kategorisinde açılırken 103 kadro aksesuvarcı, makyajcı, sahne demircisi, kostümcü, makinist, marangoz gibi "C sınıfı" kategorisinde ilan edildi. 

23 sanatçıya 6 kadro 
Ankara'da bale alanında, Mert Kocaay, Müge Öğüt, Evrim Teke, Berdan Fettahlı, Cankat Özer, Cansın Alpan, Cihan Aydemir, Defne Yılmaz, Aslı Terün, Atilla Çoban, Oliver Spence, Ezgi Korkmaz, Emrah Keskin, Emre Güler, Okan Ünal, Öykü Ertürk, Özge Öztürk, Tolga Burçak, Umut Dedevelioğlu, Zeren Topçu, Ömer Erenler, Özlem Özükan ve Senem Kalender yevmiyeli sanatçı statüsünde çalışıyor. Bu 23 sanatçı, bale bölümünde kadro beklentisi içindeyken sadece 6 kişilik kontenjan verildi. 
Koro bölümünde, sopranolar Arsen Arsoy, Ayşe Meral, Ülkü Akkor, Elif Kılıç, Mehlika Karadeniz ve Olça Kuntasal, altolar Evren Gökoğlu, Zeynep Pınar Çakıt, Aslı Gökçe, Ece Aslı Gültekin, Reyhan Süme, Zeynep Halvaşi, tenorlar Hakkı Balkaş, Barış Yanç, Murat Karahan ve Murat Beşik ile baritonlar Aydın Buğra Güven, Berkant Çoşkun, Hasan Çelik, Turgay Tem ve Arda Aktar kadro bekliyor. Baslar Cem Beran Sertkaya, Fatih Çakmak, Kemal Yaşar, Özgür Savaş Gençtürk, Vedat Dalgıran da yevmiyeli çalışıyor. Ancak bu 26 genç yıldız, Devlet Opera ve Balesi Genel Müdürlüğü'nün koro bölümünde sanatçılığa geçmek için beklerken, sadece 12 kişilik kadro açıldı. 
Orkestra bölümünde, korno sanatçıları Altuğ Tekin ile Kerem Şahiner, kontrabas sanatçıları Mert Nayan, Burak Noyan ile Kadir Keskin ve kemancılar Seçil Küçükçelebi, Tuğçe Ünsal, Meriç Fıratlı, Arda Ekber, Gözde Özcan kadrosuz görev alıyor. Bunun yanı sıra Emre Demirci trombon , Doruk Gönentür trompet , Kağan Civelek obua , Aslı Dinçer viyolensel , Alp Özdayı vurmalı ve Tansu Karpınar vurmalı yevmiyeli olarak sahneye çıkıyor. Orkestra bölümüne 4 kişilik kadro verilmesi de tepkiye yol açtı. 



</TEXT>
</DOC>
