<DOC>
<DOCNO> 403865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/guncel/gun08.html </URL>
<DATE> 2005/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türk Schindler'ine ABD'de büyük ilgi 
</HEADLINE>
<TEXT>


Güney California Üniversitesi öğrencisi Turgut Türk Adıgüzel'in Yahudileri kurtaran Türk diplomat Ülkümen'in hayatını anlattığı film, Amerika'da beğeni kazandı 

ALPER NAKRİ Los Angeles DHA 

Güney California Üniversitesi USC öğrencisi Turgut Türk Adıgüzel 49 , Yahudileri toplama kampından kurtaran Türk diplomat Selahattin Ülkümen'in hayatını anlattığı "Crescent Star" Hilal Yıldız adlı kısa filmiyle ABD'de adından söz ettiriyor. 
California'da eylülde düzenlenen Big Bear Lake Uluslararası Film Festivali'nde "En İyi Öğrenci Filmi" dalında seyirci ödülünü alan Adıgüzel, uzun bir aradan sonra Los Angeles'ta master ve doktora için tekrar üniversiteye başladığını belirtti. 

Ücret almadılar 
Adıgüzel, filmin Hollywood'daki CBS stüdyolarında ücretsiz çekildiğini ve ABD'deki Yahudi cemaatinin filmi çok beğendiğini söyledi. Adıgüzel, "Hilal İslam dünyasını, Yıldız da Yahudi dünyasını sembolize ediyor, ama ikisi birlikte Türk bayrağını oluşturuyor. Bu konsept, filmcilerin ilgisini çekti. Uzun metrajlısını çekelim diye teklifler geldi. Hik yeye aşkı da ekleyerek tekrar yazdım. Steven Spielberg'in özel öğrencisiyim. Önce ona göstermek istiyorum. Umarım iki üç yıl sonra 'Türk Schindler'i Ülkümen'in hayatını izleriz." 
İstanbul doğumlu Adıgüzel, ailesi Tunceli Çemizgezekli olduğuve kendisi de 15 yıl ilçede yaşadığı için "Çemizgezekliyim" diyor. 



</TEXT>
</DOC>
