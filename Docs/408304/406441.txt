<DOC>
<DOCNO> 406441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sondun19.html </URL>
<DATE> 2005/12/25/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Mladiç'in teslimi konusunda görüşmeler sürüyor... 
</HEADLINE>
<TEXT>

     Bosna-Hersek'te 1992-1995 arasındaki iç savaş sırasında 8 bin Boşnak erkeğinin öldürüldüğü Srebreniça katlimana emir vermekten sorumlu tutulan Sırp Generali Ratko Mladiç'in teslim olması için görüşmeler yapıldığı bildirildi. 
     Karadağ haber ajansı Mina'nın Belgrad'ın eski emniyet müdürü Marko Nikoviç'e dayanarak bildirdiğine göre, Mladiç, Hollanda'nın Lahey kentindeki BM'ye bağlı eski Yugoslavya savaş suçları mahkemesine teslim olması karşılığında ''çok sıkı pazarlık gücünü'' kullanıyor. 
     Mladiç, kendisini 10 yıldır koruyanlar ve ailesi için güvenliğin temin edilmesinin yanı sıra kendisini 10 yıl boyunca koruyanlar için para yardımı dahil ağır koşullar öne sürüyor. 
     Sırbistan hükümetinden hiçbir yetkili, Mladiç'in son durumu hakkında yorumda bulunmadı. 
     General Mladiç'in baş siyasi destekçisi çocuk ruh hekimi Radovan Karaciç de Lahey savaş suçları mahkemesince yıllardır aranıyor. 
     Avrupa Birliği, Sırbistan-Karadağ ile ilişkilerini geliştirmek için bu iki eski Bosnalı Sırp yetkilinin Lahey mahkemesine teslim edilmesini istiyor. 
     Eski Yugoslavya Devlet Başkanı Slobodan Miloşeviç, halen söz konusu mahkemede yargılanıyor. 
     
</TEXT>
</DOC>
