<DOC>
<DOCNO> 400414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/yazar/cemal.html </URL>
<DATE> 2005/12/04/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Güzel şeyler 
</HEADLINE>
<TEXT>


Cıvıl cıvıl çocuklar. Sekiz dokuz yaşında hepsi. Enka Okulları'nın üçüncü sınıf öğrencileri. Sohbet konumuz yazarlık. Soruları, daha o yaşta ne kadar medeni cesaret sahibi olduklarını gösteriyor. 
Heyecan verici... 
Aklıma geliyor birden 
"Google'ı bilenler el kaldırsın " 
El kaldırmayan yok amfide. 
Bu da heyecan verici değil mi Daha o yaşta hepsi bilgisayarı biliyorlar, Google arama motorunu kullanıyorlar. 
Ne güzel 
Hatırlamaya çalışıyorum. 
Ben kaç yaşında ilk kez bilgisayarın başına oturmuştum .. 
Bir başka okul, Gebze'de. 
Salon dolu. 
14'le 17 yaş arasındaki lise öğrencileri. Türk Eğitim Vakfı İnanç Türkeş Özel Lisesi. 
Sohbet konumuz 
Demokrasi.. 
Ve bu açıdan Türkiye... 
Yarım saat konuşuyorum, bir saat kadar soruları yanıtlıyorum. Bir lisede öğrencilerle demokrasiyi tartışıyoruz. 
Üstelik seviyeli bir tartışma. 
Hem uygarca hem içeriği dolgun. 
Nereden nereye .. 
Hem şaşırıyorum. 
Hem heyecanlanıyorum. 
Çok iyi hazırlanmışlar. Sorular, ezbere sorular da değil. 
27 Mayıs'la demokrasiyi merak ediyorlar. 12 Eylül'ü sorgulayabiliyorlar. Kürt sözcüğünü ifade ederek Güneydoğu sorununun nasıl çözülebileceğini merak edenler var. 
Farklılıklara saygı konusu gündeme geliyor. 
İdam ve idamlar 
Avrupa Birliği yolunda Türkiye'nin önüne birtakım sorunlar çıkarıldığını, bunlardan birinin Kıbrıs olduğunu, AB yolunda Türkiye'den sürekli tavizler istenmesinin normal olmadığını öne sürüyor bir kız öğrenci... 
Bir erkek öğrenci söz alıyor 
"Türkiye'ye hep dürtmeler oluyor dışarıdan. Sağcı-solcu, Sünni-Alevi, ülkücü-devrimci, Türk-Kürt... Türkiye ne zaman yükselme yoluna giriyor olsa, hep böyle dürtmeler geliyor dışarıdan..." 
Yanıtlıyorum 
"Türkiye, kendi sorunlarını çözdükçe, çözüm yoluna soktukça, demokrasi yolunda ilerleyip aş ve iş meselesini hallettikçe ve kendine güvendikçe, hiç merak etmeyin, dışarıdan dürtmeler etkili olamaz." 
Yine heyecanlanıyorum. 
Bir lisede, demokrasiyi böylesine değişik boyutlarıyla tartışabilmek beni sevindiriyor. 
Bir başka konu 
Parti içi demokrasi 
Siyasal partilerdeki tek adamlık sorunu yüzünden Türkiye'de demokrasinin olumsuz etkilendiği belirtiliyor. Çocuklara bu konuda bu yakınlarda çıkan güzel bir kitaptan söz ediyorum. 
Kitabın yazarı 
Haluk Özdalga. 
Kitabın adı 
Kötü Yönetilen Türkiye. 
İkinci başlığı 
Örnek Vaka, DSP. 
Kitap Yayınevi'nden çıkan bu kitabı alıp okumalarını söylüyorum, eğer parti içi demokrasiden yoksun bir Türkiye'nin neler kaybettiğini öğrenmek istiyorlarsa... 
Bu kitap gerçekten okunmalı. 
Parti içi demokrasisizliğin partileri nasıl iğdiş ettiğini, bu açıdan Ecevitler'in partisi DSP'nin ne hazin görüntüler çizdiğini, Türkiye'nin bu yüzden nasıl kötü yönetildiğini, kalkınma yarışında çok uzun yıllarını nasıl kaybettiğini merak edenler için artık temel bir kaynak olabilecek Haluk Özdalga'nın kitabı... 
Evet, güzel şeyler 
Bugünkü yazım böyle. 
İyi pazarlar 



</TEXT>
</DOC>
