<DOC>
<DOCNO> 403520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/ekonomi/eko00.html </URL>
<DATE> 2005/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Aylıklardaki düşüş, geç emeklilikle telafi edilecek 
</HEADLINE>
<TEXT>


Sosyal güvenlik reformunun hayata geçirilmesiyle, emeklilik hakkını kazandıktan sonra çalışılacak her 360 gün için aylık bağlama oranı 2016'ya kadar yüzde 2.5, 2016'dan sonra yüzde 2 olarak hesaplanacak 


Emeklilik sistemini yeniden yapılandıran sosyal güvenlik reformu daha uzun süre çalışmayı teşvik etmeyi amaçlıyor. Bu nedenle aylık bağlama oranı eskiye oranla düşse de, 9 bin prim ödeme gün sayısını doldurmasına karşın çalışmaya devam edenlerin aylık bağlama oranları önceki mevzuata oranla yükseliyor. 
Sosyal Sigortalar ve Genel Sağlık Sigortası Kanunu Tasarısı'na göre çalışanların emeklilik hakkını kazandıktan sonra eklediği her 360 gün için aylık bağlama oranı 2016'ya kadar yüzde 2.5, 2016'dan sonra yüzde 2 olarak hesaplanacak. Ancak bu artış, emekli aylıklarının eskiye oranla daha yüksek olacağı anlamına gelmiyor. 

9 bin gündeki oran düşüyor 
Çünkü tasarıyla emekliliğe hak kazanmak için gereken 9 bin prim ödeme gün sayısı boyunca uygulanacak aylık bağlama oranları düşürülüyor. Uygulamayla emeklilik hakkı kazanıldıktan sonra çalışma hayatına eklenen her yıl, yeni düzenlemeyle emekli aylıklarında yaşanacak düşüşün aşağı çekilmesini sağlıyor. Böylece geç emekli olanların, aylıklarının diğerlerine oranla fazla olmasının yolu açılıyor... 

Konuyla ilgili tüm ayrıntılar Milliyet Gazetesi'nde... 

</TEXT>
</DOC>
