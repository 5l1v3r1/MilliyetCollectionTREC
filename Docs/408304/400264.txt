<DOC>
<DOCNO> 400264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/03/son/sonsiy05.html </URL>
<DATE> 2005/12/03/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Şahin Başbakanın karşılanmasında sınırlı sayıda görevli yer alıyor 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, Başbakan Recep Tayyip Erdoğan ve bakanların karşılanma ve uğurlanma törenlerinde, sınırlı sayıda kamu görevlisinin yer aldığını bildirdi. 
     Şahin, DYP Denizli Milletvekili Ümmet Kandoğan'ın soru önergesine, Başbakanlık Müsteşarı Ömer Dinçer'in bakanlığına gönderdiği bilgi notu ile yanıt verdi. 
     Bakan Şahin, karşılama ve uğurlamalarda az sayıda kamu görevlisinin yer almasıyla, işgücü, zaman ve mali açıdan tasarruf sağlandığını kaydetti. 
     Devlet Bakanı Şahin, yeni genelgenin, tasarrufa yönelik olarak çıkarılan eski genelgenin uygulanması esnasında ortaya çıkan bazı olumsuzlukların giderilmesi amacıyla yayınlandığını belirtti. 
     
</TEXT>
</DOC>
