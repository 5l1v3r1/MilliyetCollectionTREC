<DOC>
<DOCNO> 403267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/spor/spo11.html </URL>
<DATE> 2005/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Simsarlara UEFA tokadı 
</HEADLINE>
<TEXT>



UEFA, Avrupa'da bir pazar konumuna gelen 'yaşı küçük futbolcu' ticaretine el koydu. 
UEFA İcra Komitesi Başkanı Lars Christer Olsen, özellikle güney ve doğu Avrupa'da yoğunlaştığı gözlenen ve denizaşırı ülkelerden 'izlenip seçilerek' getirilen 10 yaşın altındaki çocukların oluşturduğu kampları yakından takip ettiklerini söyledi. Olsen, futbol simsarlarının ve bazı büyük menajerlik firmalarının da soruşturma kapsamına alınacağını belirterek, "Bu oluşumda Avrupa'daki küçük ve mahalli kulüplerin basamak olarak kullanıldığını sanıyoruz. Küçük yaşta oyuncuları Avrupa'ya getirip, büyük kulüplere yüksek ücretler karşılığında satıyorlar. Bunun köle ticaretinden hiçbir farkı yok" diye konuştu. 


</TEXT>
</DOC>
