<DOC>
<DOCNO> 403273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/yasam/ayas.html </URL>
<DATE> 2005/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Nobel adayı ABD'li mahk m idam edildi 
</HEADLINE>
<TEXT>


ABD'de eski çete lideri ve Nobel Edebiyat Ödülü adayı Williams'ın idam cezası, protestolara karşın infaz edildi 

DIŞ HABERLER SERVİSİ 

ABD'de 1979 yılında 4 kişiyi öldürmekten suçlu bulunan ancak son ana kadar suçsuz olduğunu iddia eden 51 yaşındaki Stanley Tookie Williams'a verilen idam cezası, dün sabah saatlerinde California'daki San Quentin Cezaevi'nde zehirli iğneyle infaz edildi. Aynı saatlerde yaklaşık 2 bin idam karşıtı cezaevi önünde gösteri düzenledi. Gösteride ABD'li folk şarkıcısı Joan Baez şarkı söyledi. 
24 yıl önce idam cezasına çarptırılan Williams, bu süre içinde çocukları çetelere katılmamaları yönünde uyaran kitaplar yazmış ve Nobel Edebiyat Ödülü'ne aday gösterilmişti. Destekçileri, Williams'ın büyük bir değişim geçirdiğini belirterek, affedilmesini istiyorlardı. California Valisi Arnold Schwarzenegger Williams'ın af dilekçesini kabul etmedi. 

Gardiyan 12 dakika bekledi 
Eski çete liderinin idam cezasının infaz edilmesini izleyen tanıklar, zehirli iğneyi yapan gardiyanların 12 dakika boyunca Williams'ın sol kolundaki damarı bulmayı çalıştıklarını söyledi. Tanıkların verdiği bilgiye göre, Williams bir türlü damarını bulamayan gardiyanlara sinirlenerek "H l bulamadınız mı " diye çıkıştı. 

'Schwarzenegger'i vatandaşlıktan atalım' 

Yapılan tüm çağrıları dinlemeyerek geri adım atmamakta direnen Arnold Schwarzenegger'e sert bir tepki de anavatanı Avusturya'dan geldi. Muhalefetteki Yeşiller Partisi, Schwarzenegger'in vatandaşlıktan çıkarılmasını talep etti. Başbakan Wolfgang Schuessel Yeşiller'in isteğini reddederken, idamla ilgili üzüntülerini dile getirdi. 



</TEXT>
</DOC>
