<DOC>
<DOCNO> 405922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sondun04.html </URL>
<DATE> 2005/12/23/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
Sigara içtiğini açıkladı, ilk çalışma gününde kovuldu 
</HEADLINE>
<TEXT>

     İngiltere'de, sigara yasağı bulunan bir şirkette çalışmaya başlayan genç bir kadının, sigara içtiğini açıklaması nedeniyle, sadece 45 dakika çalışmanın ardından işinden kovulduğu bildirildi. 
     Daily Mirror gazetesi, ülkenin güneybatısındaki Wells'te bulunan Dataflow Communicateons Ltd. adlı bilgi işlem şirketinde işe alınan Sophie Blinman isimli 21 yaşındaki genç kadının, işyerinde sigara içmeyeceği yolunda verdiği söze rağmen, ilk iş gününde henüz 45 dakika dolmuşken işten çıkarıldığını yazdı. 
     Şirkete sigara içenlerin alınmadığı yolundaki kurala istinaden işten çıkarılan genç kadın, kendisine bu işi bulan ajansın, şirketin sigara yasağı konusunda herhangi bir uyarıda bulunmadığını belirterek adalete başvuracağını açıkladı. 
     
</TEXT>
</DOC>
