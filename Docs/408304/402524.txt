<DOC>
<DOCNO> 402524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/sonspo02.html </URL>
<DATE> 2005/12/11/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Derbide Ümit - Toraman kapışması 
</HEADLINE>
<TEXT>

     Derbide stres doruktaydı. Saha içinde büyük bir gerginlik vardı. Ümit ve İbrahim Toraman ikinci yarıda yumruk yumruğa birbirlerine girdi. 
     
     Kleberson’dan Ahmed’e 
     Dün gece Ali Sami Yen Stadı’nda müthiş bir derbi vardı... Galatasaray’ın, lider Fenerbahçe’den zirveyi kapma hesabı, Beşiktaş’ın üst sıralara tırmanma derdi. Sahaya stresli çıkan iki takım futbolcularının sinirli tavırları derbiye damgasını vurdu. Henüz 10. dakikada Brezilyalı Kleberson, pas attığı Ahmed Hassan’ın o bölgeye doğru koşmadığını görünce adeta çileden çıktı. Sambacı, el-kol hareketleriyle Mısırlı yıldıza bağırdı. 21’ıenci dakikada ise bu kez Sarı-Kırmızılı futbolcularda stres doruğa çıktı. 
     
     İkisi de sarı kart gördü 
     Iliç’in ceza sahası içinde pas attığı Necati topu olumlu kullanamayınca tepkisi büyük oldu. İlk yarıda kale arkasındaki top toplayıcı, topu yanlışlıkla Cordoba’nın kafasına atınca bu kez Kolombiyalı file bekçisi çileden çıktı. İbrahim Toraman’ın ikinci golünden sonra ise Saidou savunmadaki arkadaşlarına bağırdı. 49’da ceza sahasındaki ikili mücadelede bu kez Ümit Karan ile İbrahim Toraman kapıştı. Hakem Cüneyt Çakır, bu kez ağırlığını koydu ve her iki futbolcuya da sarı kartını gösterdi. 
     
</TEXT>
</DOC>
