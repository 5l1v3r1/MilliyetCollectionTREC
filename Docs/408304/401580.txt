<DOC>
<DOCNO> 401580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/yasam/yas02.html </URL>
<DATE> 2005/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hipertansiyonu ciddiye alın 
</HEADLINE>
<TEXT>


Karadeniz ve Güneydoğu Anadolu bölgelerindeki hipertansiyon hastalarının önümüzdeki 10 yıl içinde felç geçirme riski, diğer bölgelerden daha yüksek çıktı 

Ahu Coşkun 

TÜRK Kardiyoloji Derneği Hipertansiyon Çalışma Grubu, hipertansif hastalarda inme riskini araştırdı. Araştırma, 7 bölgede, 22 ilde, 54-88 yaş arası 6 bin 790 hipertansiyon hastasıyla yapıldı ve 13 ay sürdü. 

Erkekler daha riskli 
HASTANELERE başvuran hastaların önümüzdeki 10 yıl içindeki inme riskinin hesaplandığı araştırmanın sonuçları dün Çalışma Grubu Başkanı Prof. Dr. Giray Kabakçı tarafından açıkladı. Araştırmada hastaların yüzde 17'sinin önümüzdeki 10 yıl içinde inme geçirme riski bulunduğu belirlendi. Bu oran, erkeklerde yüzde 21, kadınlarda ise yüzde 15 olarak tespit edildi. 

Korunmak için ne yapmalı 
ARAŞTIRMA, bölgesel farklılıkları da ortaya koydu. Karadeniz ve Güneydoğu Anadolu bölgelerinde yaşayan hastaların yüzde 19'unun 10 yıl içinde inme geçirme riski bulunurken, diğer bölgeler için bu oran yüzde 17 olarak saptandı. Kabakçı, hipertansiyondan korunmak için sebze ağırlıklı beslenme, tuzu azaltma, egzersiz ve kilo verme önerilerinde bulundu. 


</TEXT>
</DOC>
