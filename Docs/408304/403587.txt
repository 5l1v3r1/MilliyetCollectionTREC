<DOC>
<DOCNO> 403587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/yazar/cemal.html </URL>
<DATE> 2005/12/15/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Demokrasi, demokrasi düşmanı 
</HEADLINE>
<TEXT>


Hangisi kazanacak Demokrasi mi Demokrasi düşmanları mı Irak'la ilgili bu sorular. Ama Türkiye'yi de çok yakından ilgilendiriyor. 
Irak'ta bugün seçim var. 
Milletvekili seçimleri... 
Üstelik Sünniler de katılıyor. 
Seçimlerin meşruiyeti ile Irak'ta istikrar açısından çok önemli bir nokta bu. Ankara'da konuyu yakın takipte tutan üst düzeyde bir siyasal kaynak geçen gün şöyle diyordu 
"Sünnilerin seçime katılımı Irak'ta tabloyu ciddi biçimde değiştirebilecek. Yeni rejimin meşruiyet problemi bu sayede büyük ölçüde aşılabilir. Ayrıca, Şiilerle Kürtlerin maksimalist talepleri zamanla dengelenebilir. Sünnilerin yönetime katılımı çok önemli... Üç ayaklı sandalyenin bir ayağı eksik olunca, işler doğru dürüst yürümüyordu Irak'ta..." 
Seçim, dönüm noktası olabilir. 
Ama tedirginlik var. 
Demin de belirttiği gibi 
Demokrasi mi kazanacak 
Yoksa demokrasi düşmanları mı 
Batı başkentlerinde geçerli tedirginlik konusu daha çok, "Ya demokrasi Irak'ta işlemezse " sorusunda düğümleniyor. 
Buna karşılık, özellikle Arap dünyasındaki radikal İslamcı çevrelerle otoriter rejimlerde daha farklı bir korku dikkati çekiyor 
"Ya Irak'ta demokrasi tutarsa " 
Ne olacak 
Her iki ihtimal de geçerli. 
Demokrasi tutar da, tutmayabilir de 
Irak'ta bugün yapılacak genel seçimler, demokrasiye giden siyasal istikrar yolunu da açabilir. 
Ya da tam tersine... 
Seçim sandığından Şiisi ile, Sünnisi ile kazançlı çıkacak olan İslamcılar, Batı demokrasisinden hiç hazzetmeyen güçler, Irak'ı üç parçaya bölecek ve bazı bölümlerinde Tahran'daki rejime yakın duran, radikal İslamcı devlet düzeni kuracak gelişmeleri tetikleyebilir. 
Mısır'da geçen ay sonu yapılan milletvekili seçimlerinde İslamcı Müslüman Kardeşler örgütünün kazandığı başarıya dikkat çekenler, Ortadoğu'da seçimlerin, tıpkı geçmişte Cezayir'de olduğu gibi, ille de istikrar ve demokrasiye yol açmayacağını belirtiyorlar. 
Bu gözlemciler soruyor 
"Evet, Saddam'ın laik diktası yıkıldı Irak'ta. Ama bu kez Irak'ta seçimlerle bir başka diktaya, 'İslamcı dikta'ya giden yol neden açılmasın ki " 
Irak'taki seçimle ilgili olarak yukarıda değindiğim iki ihtimale bir üçüncüsünü ekleyenler de var. Irak'ta görevli üst düzeyde bir askeri yetkili, Amerika tarafından Irak'ta çok güçlü bir ordu ve polis gücü oluşturulurken, seçilmiş hükümetle sivil toplumun güçsüz kalabileceğini, bunun da askeri bir darbeye davetiye çıkarmak anlamına gelebileceğini söylüyor. 
Ve ekliyor 
"Saddam'ın yerine bir başka diktatörü getirmek, Amerika açısından tam bir başarısızlık olur." 
Evet, Irak'ta önemli bir gün. 
Seçimler, Irak'ta istikrar ve demokrasiye giden kapıyı da aralayabilir, kaos ve bölünmeyi de getirebilir. 
Dileğimiz, elbette birinci ihtimalin gerçekleşmesi... Türkiye için de Irak'ta istikrar ve demokrasi kapısının aralanması büyük önem taşıyor. 

Bu yazıyı yazarken üç makaleden yararlandım 1 Can Democracy Stop Terrorism F. Gregory Gause, Foreign Affairs, September October 05. 2 For Victory in Iraq, Roger Cohen, December 3-4, 2005. I. Herald Tribune, s. 2. 3 Iraqi Democracy, Bernard Lewis, The Wall Street Journal, December 13, 2005, s. 9. 



</TEXT>
</DOC>
