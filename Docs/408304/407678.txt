<DOC>
<DOCNO> 407678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/sonspo07.html </URL>
<DATE> 2005/12/29/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
İşte Tigana'nın yabancı raporu... 
</HEADLINE>
<TEXT>

     Beşiktaş Başkanı Yıldırım Demirören, 31 Ocak Pazar günü İstanbul’a dönecek olan teknik direktör Jean Tigana ile acilen bir toplantı yapacak. Zirvede, transferde gelinen son nokta değerlendirilecek ve izlenmesi gereken yol haritası belirlenecek. Pazartesi gününden itibaren de gönderileceklere resmi duyuru yapılacak. 
     Fransız hoca da yönetime yabancı oyuncularla ilgili bir rapor verdi. İşte o dosya 
     
     Ailton için... 
     Hala eski kimliği ile yaşıyor. Takımdan kopuk... Kendisi ile çok önce konuştum. Bana, Almanya’daki gibi olacağının sözünü verdi. Fakat iki hafta sonra, Sivas’taki karşılaşmada takımı 10 kişi bıraktı. Söyledikleri ile yaptıkları birbirini tutmuyor. Ve dediğim gibi, takımdan ayrı yaşıyor. Bu haliyle kesinlikle verimli olamaz...'' 
     
     Hassan için... 
     Bizim sistemimizin içinde yer alacak tipte bir futbolcu değil. Daha çok geniş alan bulduğunda serbest oynamayı seviyor. Belli bir kalitede, ancak takıma ekstra artı güç verecek pozisyonu yok. Ayrıca Afrika Kupası nedeniyle 4-5 maç bizden ayrı kalacak. Oysa bizim için ilk haftalar önemli. Çünkü nasıl başlarsanız, öyle gider...'' 
     
     Youla için... 
     Aslına bakarsanız hızlı bir forvet. Benden önce neler yaşadığını bilmiyorum, ancak onunla ilgili en büyük tespitim şu Kesinlikle kendine güvenini kaybetmiş. Şu an sanki oynamamak için burada. Zaten mutsuz olduğunu kendisi de bizzat söyledi. Bu da çok doğal. Çünkü mutlu olabilmesi için başarılı olması gerekirdi. Olamadı...'' 
     
     Pancu için... 
     Bu futbolcuyla çok sağlıklı bir çalışma ortamımız olduğunu söyleyemem. Onu ön libero gibi düşündüm, bu alanda değerlendirmek istedim. Ama ofansif özellikleri ağır bastığı için konsantrasyon sorunu yaşadı. Orta alanda ya da forvette yer açamadık. Aslında onun bizi zorlaması gerekirdi, ancak hiç böyle olmadı...'' 
     
     5 milyon Euro gelir 
     Sezon sonunda bir çok oyuncusunun sözleşmesi bitecek olan Beşiktaş, ince hesaplar peşinde. Bu futbolcuları şimdiden elden çıkarmayı düşünen Siyah-Beyazlılar, hem gidenlere ödeme yapmayıp hem de bonservislerinden kasaya para girmesini sağlamak istiyor. Beklenen tahmini gelir ise asgari 5 milyon Euro... 
     

     
     FANATİK 
     
</TEXT>
</DOC>
