<DOC>
<DOCNO> 400486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/son/sonspo06.html </URL>
<DATE> 2005/12/04/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Galatasaray'da Ümit-Necati A.Ş. 
</HEADLINE>
<TEXT>

     Turkcell Süper Ligi’nde Fenerbahçe’nin en yakın takipçisi Galatasaray’ı, ligde attıkları gollerle Ümit Karan ile Necati Ateş taşıyor. 
     Galatasaray’ı Ankaraspor karşısında yenilgiden galibiyete ulaştıran iki futbolcusu, attıkları toplam 19 golle, sarı-kırmızılı ekibin ligdeki 33 golünün yüzde 57.5’ini kaydederek takımlarını taşıyan isimler oldu. 
     Gol Krallığı’nda 12 golle ilk sırada yer alan Ümit Karan, attığı kritik gollerle takımını sırtlarken, Necati de 7 golüyle ekibini zirvede tutunmasını sağlayan oyunculardan oldu. 
     
     3 SİLAHŞÖRDEN 1’İ SUSTU 
     Galatasaray’ın en önemli gol silahı Ümit, Necati ve Hakan Şükür’den, birisi olan Hakan bu sezon sustu. 
     Ümit ve Necati golleriyle takımını sırtlarken, Hakan Şükür ise oynadığı 13 maçta sadece 3 gol kaydedebildi. 
     3 golcüden bu sezon en az forma giyen Ümit Karan, oynadığı 14 
     maçta 948 dakika sahada kalıp, 12 gol bulabilirken, Hakan ise 13 maçta 1007 dakika sahada kalırken, 3 gole ulaşabildi. 13 maçta 992 dakika oynayan Necati’nin ise 7 golü bulunuyor. Galatasaray’ın fazla forma şansı bulamayan genç golcüsü Hasan Kabze de 6 maçta forma giyip 81 dakika sahada kaldı ve 2 gol attı. Orta saha oyuncusu Saşa Iliç 13 maçta 840 dakika oynayarak 4 gol kaydetti. 
     
     GALATASARAY’IN GOLLERİ 
     Galatasaray’ın bu sezon golleri şu futbolculardan geldi 
     Ümit............. 12. 
     Necati........... 7. 
     Iliç............. 4. 
     Hakan Şükür...... 3. 
     Hasan Kabze...... 2. 
     Hasan Şaş........ 2. 
     Heinz............ 1. 
     Altan............ 1. 
     Cihan............ 1. 
     
</TEXT>
</DOC>
