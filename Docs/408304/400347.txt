<DOC>
<DOCNO> 400347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/ekonomi/eko01.html </URL>
<DATE> 2005/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'TÜSİAD önüme rapor koysa özür dilerdim' 
</HEADLINE>
<TEXT>


TMSF Başkanı Ertürk, bankalar batarken uyarıda bulunmamakla eleştirdiği TÜSİAD'dan gelen telefon için, 'Rapor hazırlamıştık deselerdi özür dilerdim' dedi 

KADİFE ŞAHİN 

Türkiye Bankalar Birliği ve Türk Sanayicileri ve İş Adamları Derneği'ni TÜSİAD bankacılık sektöründe kötü olaylar yaşandığı dönemlerde 'seslerini çıkarmamakla' eleştiren Tasarruf Mevduatı Sigorta Fonu TMSF Başkanı Ahmet Ertürk, TÜSİAD'dan gelen sitem telefonunu "Önüme rapor koysalardı özür dilerdim. Halbuki böyle bir rapor yoktu" şeklinde değerlendirdi. 

Haluk Tükel aradı 
TÜSİAD Genel Sekreteri Haluk Tükel'in kendisini değil Basın ve Halkla İlişkiler Müdürü Yusuf Adıgüzel'i arayarak sitemlerini ilettiğini belirten TMSF Başkanı Ertürk, şöyle konuştu 
"TÜSİAD gibi kurumlar kamuoyunda seslerini duyurabilen ve gerekli gördükleri konularda da toplumun mesajlarını ortaya koyan kurumlardır. TÜSİAD eğitim, imamhatip, çevre, AB, insan hakları ve diğer pek çok konuda rapor hazırlayıp kamuoyunun önüne koyuyor. Bankacılık gibi bu kadar çok önemli olayların yaşandığı bir sektöre ilişkin niçin bir rapor hazırlamayı düşünmemişler doğrusu şaşırdım." 
Ertürk gösterilen tepkiden dolayı duyduğu üzüntüyü belli ederek, şöyle dedi "'Hayır biz bildiğiniz gibi davranmadık. Duyarlı davrandık ve bankacılıkta kötü örnekler yaşandığı dönemlerde şu raporları, şu kurumlara ilettik' deselerdi özür dilerdim" ifadesinde bulundu. 
Ertürk önceki gün TÜSİAD'ın tepkisini değerlendirdiğinde Türkiye'de kamusal refleksin eksik olduğunu ifade etmiş, kurumların denetiminden sadece ilgili otorite ve kamu organlarının değil toplumun gözetimi ve denetiminin de sistem açısından çok önemli olduğunu belirtmişti. 


</TEXT>
</DOC>
