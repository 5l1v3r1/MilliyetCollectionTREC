<DOC>
<DOCNO> 401091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonspo25.html </URL>
<DATE> 2005/12/06/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
B.Z gazetesi Devlerin dönüşü Yıldıray ve Marcelinho harikalar yarattı 
</HEADLINE>
<TEXT>

     Almanya'nın başkenti Berlin'de yayınlanan B.Z gazetesi, Hertha BSC Berlin'de oynayan milli futbolcu Yıldıray ve Marcelinho'nun hafta sonunda oynadıkları başarılı futbolu ''devlerin dönüşü'' başlığıyla yayınladı. 
     Gazetenin haberinde, Hertha BSC Berlin'in Bayer Leverkusen'i 2-1 yendiği maçta gol atan Yıldıray ve Marcelinho'nun çok iyi oynadıkları belirtildi. 
     Yıldıray, Hamburger SV ile yapacakları karşılaşmayla ilgili olarak, ''Ligin zirvesi ile bağımızı koparmamamız için Hamburg'a karşı kazanmamız çok önemli'' dedi. 
     Berliner Kurier gazetesinde de, Yıldıray ve Marcelinho'nun ''uyum içinde dans ettiği'' şeklinde ifadeye yer verilerek, ''Batürlinho harikalar yaratıyor'' denildi. 
     Haburger SV'nin bu sağlam ikili ile durdurulabileceği, Hertha BSC Berlin'in kış tatili öncesinde 5. sırada kalmasının mümkün olduğu ifade edildi. 
     Hertha BSC Berlin Teknik Direktörü Falko Götz, Marcelinho'nun bu zamana kadar çok övüldüğünü belirterek, ''Yıldıray da onunla aynı düzeyde. Yıldıray son maçlarla birlikte gerçek formunu buldu'' dedi. 
     Yıldıray da bu gazeteye yaptığı açıklamada, ''Ben her zaman gerçek formuma ulaşmak için bir kaç karşılaşmaya ihtiyacım var demiştim. Şimdi her şey yolunda. Gözümüzü yukarılara dikmeliyiz. Bakarsınız Şampiyonlar Ligi'ne de gireriz'' diye konuştu. 

     
</TEXT>
</DOC>
