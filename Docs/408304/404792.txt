<DOC>
<DOCNO> 404792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sonspo49.html </URL>
<DATE> 2005/12/19/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
Galatasaray Malatya'ya gitti... 
</HEADLINE>
<TEXT>

     Galatasaray kafilesi, Malatyaspor ile yapacağı Fortis Türkiye Kupası Grup 2. maçının hazırlıklarını tamamlayarak Malatya'ya gitti. 
     Sarı-kırmızılılar, akşam Florya Metin Oktay Tesisleri'nde basına kapalı bir çalışma yaptı. Antrenmana, sakatlıkları bulunan Hakan ve Hasan Saş'ın yanı sıra izinli olarak ülkelerine giden Mondragon ve Saidou katılmadı. 
     Galatasaray kafilesi, antrenmanın ardından Atatürk Havalimanı'ndan uçakla Malatya'ya gitti. 
     Teknik direktör Gerets, Hakan, Hasan Şaş, Mondragon ve Saidou'nun yanı sıra sakatlıkları bulunan Iliç ve Tomas'ı da Malatyaspor maçının kadrosuna almadı. Gerets'in, ligde fazla şans tanımadığı oyunculara Malatyaspor maçında forma vereceği öğrenildi. 
     
     GALATASARAY'DA SAKAT FUTBOLCULARIN DURUMU 
     Galatasaray'da sakatlığı bulunan futbolcuların tedavisi sürüyor. 
     Kulüp doktoru Murat Çevik, kulübün resmi internet sitesinde yaptığı açıklamada, sakat futbolculardan Hasan Şaş'ın tedavisinin sürdürdüğünü, Almanya'dan bu akşam İstanbul'a döneceğini ve tedavisine Florya Metin Oktay Tesisleri'nde devam edileceğini bildirdi. 
     Hakan Şükür'ün ayak parmağındaki sakatlığın da devam ettiğini belirten Çevik, Tomas'ın ise üst solunum yollarından rahatsızlığı bulunduğunu ve bu oyuncuya antibiyotik tedavisi uygulandığını kaydetti. 
     Çevik, Kayserispor maçında kasığında zorlanma meydana gelen Iliç'in de tedavisinin sürdüğünü ifade etti. 
     
</TEXT>
</DOC>
