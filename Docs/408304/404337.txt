<DOC>
<DOCNO> 404337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/17/son/sonspo31.html </URL>
<DATE> 2005/12/17/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Türkiye, Amerikan Futbol Ligi'nin ilk maçı yapıldı... 
</HEADLINE>
<TEXT>

     Beyzbol ve Softbol Federasyonu bünyesinde organize edilen ''Amerikan Futbolu Ligi'' İzmir'de ilk kez Urla İlçesi'nde oynandı. 
     Amerikan Futbolu Ligi'nde İzmir'de ilk resmi müsabaka, Urla 12 Eylül Stadı'nda Ege Üniversitesi ile Sabancı Üniversitesi takımları arasında oynandı. 
     Boğaziçi Üniversitesi Amerikan Futbol takımı oyuncusu olan ve geçen hafta hayatını kaybeden Batuhan Karataş anısına 1 dakikalık saygı duruşuyla başlayan maçı, Ege Dolphin adıyla mücadele eden Ege Üniversitesi 44-0 kazanmayı başardı. 
     Urlalı futbolseverlerin de takip ettiği maçta Ege Üniversitesi taraftarları takımlarını destekledi. 
     Amerikan Futbolu Ligi'nde İstanbul Teknik Üniversitesi, Anadolu Üniversitesi, ODTÜ, Boğaziçi Üniversitesi, İstek Vakfı, İstanbul Amerikan Futbolcuları Derneği, Ege Üniversitesi, Selçuk Üniversitesi, Doğu Akdeniz Üniversitesi ve Sabancı Üniversitesi takımları yer alıyor. 
     
</TEXT>
</DOC>
