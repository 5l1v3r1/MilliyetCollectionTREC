<DOC>
<DOCNO> 403798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sontur36.html </URL>
<DATE> 2005/12/15/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Eski İçişleri Bakanı'nın 2 oğluna ''nitelikli dolandırıcılık'' davası... 
</HEADLINE>
<TEXT>

     Mersin’de, eski Devlet ve İçişleri Bakanı Rüştü Kazım Yücelen’in 2 oğlunun da aralarında bulunduğu 11 kişi hakkında, "nitelikli dolandırıcılık" iddiasıyla dava açıldı. 
     Kaçakçılık ve Organize Suçlarla Mücadele Daire Başkanlığı koordinesinde, Van Emniyet Müdürlüğü ekipleriyle yapılan çalışmalar sonucu ele geçirilen sahte bandrollü 2 bin 50 karton sigarayla ilgili soruşturma kapsamında, Mersin’de 30 Eylül 2004 tarihinde bir şirkette 121, Erdemli İlçesi’ndeki bir depoda da 938 karton sigara ele geçirilmişti. 
     Cumhuriyet Başsavcılığı’nın talebi doğrultusunda, Maliye Bakanlığı Teftiş Kurulu Başkanlığı’nca gerçekleştirilen ve üretici firmada da yapılan incelemeler sonucu, "ıskartaya çıkartılma, imha, ret ve iade işlemleri yapılmış gibi gösterilen bandrollerin kayıt dışı üretimde kullanılmış olma" ihtimali raporla tespit edilmişti. 
     Cumhuriyet Başsavcılığı’nca hazırlanan iddianamede, 1997-2004 yılları arasında, Philsa A.Ş tarafından İstanbul’daki TEKEL Ambalaj Fabrikası Müdürlüğü’ne TAFM iade edildiği bildirilen bandrol miktarı ile alınan arasında 87 milyon 1 bin 8 adet fark olduğunun saptandığı belirtilerek, eski Bakan Rüştü Kazım Yücelen’in oğulları Hakan 25 ve Ali Yücelen 31 ile Cem H. 31 , Ömür Z. 30 , Ayhan Ç. 
     33 , Özgür Ali A. 26 , Memiş T. 34 , Mustafa A. 34 , Osman T. 
     27 , Mustafa A. 30 ve Ahmet Ç. 49 hakkında "nitelikli dolandırıcılık" iddiasıyla dava açıldı. 
     Duruşmanın, Mersin 1. Asliye Ceza Mahkemesi’nde, önümüzdeki günlerde yapılacağı bildirildi. 
     
</TEXT>
</DOC>
