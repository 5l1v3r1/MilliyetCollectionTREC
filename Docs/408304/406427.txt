<DOC>
<DOCNO> 406427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sondun05.html </URL>
<DATE> 2005/12/25/ </DATE>
<TIME> 00.30 </TIME>
<AUTHOR>  </AUTHOR>
<HEADLINE>
Zevahiri'nin ses kaseti yayınlandı 
</HEADLINE>
<TEXT>

     El Arabiya televizyonu, El Kaide örgütünün iki numaralı adamı olan Eymen El Zevahiri’ye ait olduğu sanılan bir ses kasedi yayınlandı. 
     Kısa konuşmasında Zevahiri, "Taliban güçlerinin İslami hareketi, Afganistan’ın doğusunda ve güneyinde devam ettirdiğini" söylüyor. 
     Kasetin, ne zamana ait olduğu bilinmiyor. 
     Terör örgütü El Kaide’nin 7 Aralık’ta internetten yayımladığı video görüntülerinde, Zevahiri, El Kaide lideri Usame Bin Ladin’in halen sağ olduğunu ve Batı’ya karşı yürütülen cihadı yönettiğini ileri sürmüştü. 
     Zevahiri’yi, beyaz bir fonun önünde kameraya görünmeyen bir kişiyle söyleşi yaparken gösteren video görüntülerde, Zevahiri ile söyleşi yapan kişinin bu söyleşinin 11 Eylül saldırılarının 4. 
     yıldönümü dolayısıyla hazırlandığını söylemesi dikkati çekmişti. 
     Daha sonra, Zevahiri’nin yeni olduğu açıklanan bu video kaydının, aslında 3 ay önceye ait olduğu bildirilmişti. 
     
</TEXT>
</DOC>
