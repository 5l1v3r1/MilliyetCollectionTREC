<DOC>
<DOCNO> 403033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sondun51.html </URL>
<DATE> 2005/12/13/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Kolombiya açıklarında Amerikan donanması helikopteri düştü 
</HEADLINE>
<TEXT>

     Kolombiya açıklarında, Amerikan donanmasına ait bir helikopterin Pasifik Okyanusu'na düştüğü bildirildi. 
     Amerikan donanma sözcüsü Bill Austin, USS DeWert firkateyninden kalkan 3 mürettebatlı SH-60B tipi helikopterin, rutin uçuşu sırasında düştüğünü söyledi. 
     Kolombiya Pasifik filosundan Jairo Pena da Amerikan donanmasının arama-kurtarma çalışmalarına katılmak amacıyla bir devriye uçağı gönderdiklerini belirtti. Pena, firkateynin, uluslararası sularda uyuşturucuyla mücadele çerçevesinde hareket ettiğini kaydetti. 
     ABD, son yıllarda uyuşturucu çeteleriyle mücadelede ve bu kişileri yakalamada Kolombiya ordu ve polisine yardımcı oluyor. Washington, 2000 yılından beri, Eylül'de sona eren ABD-Kolombiya ortak uyuşturucuyla mücadele programı için 4 milyon dolar harcadı. 
     
</TEXT>
</DOC>
