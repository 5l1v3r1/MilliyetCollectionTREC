<DOC>
<DOCNO> 404932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/yasam/yas00.html </URL>
<DATE> 2005/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğalara bu yıl şans evlilikle gelecek 
</HEADLINE>
<TEXT>


2006 size hayatınızda yeni bir temel atma fırsatı sunmakta. Bu yıl şans size ikili ilişkilerden, evlilik ve anlaşmalar yoluyla gelecek. Ancak bunun için sabır şart 

2006'da burcunuz ne vaat ediyor - 2 
Hakan Kırkoğlu 

Geçen yılın ikinci yarısından bu yana burcunuz yorucu olmakla birlikte, hayatınıza yeni bir anlam katan olaylarla dolu geçiyor. 2006 yılında sıkı çalışmak, mücadele etmek gündemde kalmaya devam edecek ancak siz de hayatınıza yepyeni bir temel atmak için pek çok fırsat yakalayacaksınız. Kısıtlamaları, gerçekçi olmayı anlatan Satürn gezegeni bu yıl Aslan burcunda kalmaya devam ederek, özellikle kariyer hayatınız açısından kritik bir dönemece işaret etmekte. Bu yıl göstereceğiniz dayanıklılık ve sebat sayesinde, uzun vadede başarınızın temellerini atmış olacaksınız. 
Yeni bir ev kurmak, ailevi sorumluluklarla ilgilenmek bu yılın önemli temaları içinde yer almakta. Elinizdeki kaynakları çok daha dikkatli kullanmanız gereken bir yıldasınız. Bu yıl gayrimenkul yatırımları ya da yeni bir işin başlangıcı için kendinizi daha fazla zorlayabilirsiniz. 
Özellikle 5-10 Mayıs doğumlu Boğalar Neptün'ün zayıflatan enerjisine daha fazla özen göstermeli. Bu tarihlerde doğanlar sağlık açısından da kendilerini yeteri kadar zinde hissedemeyebilirler. 
ŞANSLI ALANLARI Şans ve fırsatların gezegeni Jüpiter bu yıl karşıt burcunuzdan geçerken size ikili ilişkilerde, ortaklıklarda yeni olanaklar tanımakta. Pek çok Boğa yıl evliliğe çok daha hazır olabilir. Bu yıl yapacağınız önemli anlaşmalarda büyük avantajlar elde edebilirsiniz. Özellikle gereksiz tartışmalardan uzak durmanız size çok şey kazandırabilir. 18 Şubat'a kadar olan dönemde ilişkilerinizi sağlam tutmaya özen göstermelisiniz. Bu yıl şansın size ikili ilişkilerden, evlilik ve anlaşmalar yoluyla geleceğını söyleyebiliriz. 24 Kasım sonrasında ise ortaklaşa yatırımlar, miras ya da borç alacak konularında çok daha şanslı konuma gelmektesiniz. 
MÜCADELE ALANLARI Bu yıl sert etkili Satürn'ün baskılı açısı altında daha fazla çaba sarfetmeniz gerekecek. Özellikle Mars'ın da zorlayıcı açılara katılması yüzünden belirli dönemlerde enerjinizi çok daha yapıcı yönde kullanmalısınız. 2006'da 18 Şubat'a kadar olan dönem, 3 Haziran- 22 Temmuz, 23 Ekim - 6 Aralık arasında Mars sizi daha fazla yoracak ve daha hızlı kararlar almanız yönünde sizi zorlayacak. 
BOĞA KADINI İÇİN AŞK Venüs ve Mars'ın burcunuzla uyumlu olduğu dönemlerde aşkta daha kolay mutlu olabilir, hayattan zevk alabilirsiniz. Bu yıl Mars 14 Nisan - 3 Haziran, 22 Temmuz - 8 Eylül dönemlerinde burcunuzla uyumlu açıda olacak. Bununla birlikte, özellikle 23 Ekim - 6 Aralık tarihleri arasında ilişkiler, evlilik ve aşk hayatında daha fazla sürtüşme, iddialaşma ve çatışma yaşayabilirsiniz. Venüs ise 29 Mayıs - 24 Haziran, 6 - 30 Eylül ve 11 Aralık sonrasında burcunuzla son derece uyumlu kalarak aşka daha fazla zaman yaratmakta. 
BOĞA ERKEĞİ İÇİN AŞK Bu yıl 1 Ocak - 5 Mart, 6 Nisan - 3 Mayıs, 29 Mayıs - 24 Haziran, 6 - 30 Eylül ve 11 Aralık sonrasında aşk hayatınızda daha fazla uyum ve mutluluk getirebilir. 3 Haziran - 22 Temmuz, 23 Ekim - 6 Aralık tarihleri arasında ilişkilerinizde daha ılımlı ve uzlaşıcı olmaya bakmalısınız. 
İŞ VE PARA Satürn bu yıl burcunuzla sert açı bir kurarak sizin dayanıklılığınızı ölçmekte. İş açısından ilk etapta büyük başarıları düşünmek yerine, sağlam kalmaya ve elinizdeki kaynakları daha iyi kullanmaya bakmalısınız. İş hayatında üstlerinizle ilişkilerinizde daha fazla sabır göstermeniz koşullar olabilir. Ancak bu yıl, pek çok alanda sıfırdan başlamak ve geleceği düşünmek size çok daha akılcı gelebilir. 
SAĞLIK Bu yıl sağlığınıza daha fazla dikkat etmeniz gereken durumlar ortaya çıkabilir. Belirli zamanlarda aşırı iş yükü, maddi güvensizlik ya da işe ait sıkıntılar yüzünden kendinizi güçsüz ve moralsiz bulabilirsiniz. Özellikle 3 Haziran - 22 Temmuz, 23 Ekim - 6 Aralık tarihleri arasında fiziksel açıdan kendinize önem vermeli, vücudunuzu daha iyi dinlemelisiniz. 

Yükselene göre 2006 

Yükselen Koç Bu yıl ortaklaşa konular, yatırımlar ve mirasa ilişkin konular size yeni kazançlar getirebilir. Yükselen Boğa 2006'da daha fazla sabır ve kararlılık göstermeniz gerekiyor. Bu yıl evlilik gündeme gelebilir. Yükselen İkizler Bu yıl pek çok alanda başarı gösterebilirsiniz. Yılın son aylarında ikili ilişkiler ve evlilik dikkat çekici olabilir. Yükselen Yengeç Bu yıl size yaşam coşkusu, yaratıcı alanda hareketlilik ve iyimserlik getirmekte. Çocuklarla ilgili uğraşlar ve mutluluk söz konusu. Yükselen Aslan Bu yıl yükselen burcunuzdan geçen Satürn sizi daha ciddi ve gayretli kılmakta. Kişiliğinizi ve davranışlarınızı da gözden geçireceksiniz. Yükselen Başak Temmuz ikinci yarısı ve ağustos aylarında kişisel atılımlar ve sizi harekete geçirecek yeni gelişmeler mümkün olacak.Yükselen Terazi Bu yıl size iş hayatında daha kalıcı çalışmalar ve maddi alanda yeni kazançlar getiriyor. Yükselen Akrep Bu yıl yükselen burcunuzdan geçen Jüpiter size olumlu ve daha iyimser olabileceğiniz bir bakış açısı getirmekte. Ayrıca 2006 iş açısından son derece başarılı olabileceğiniz bir yıl. Yükselen Yay Yabancılarla ilgili çalışmalar, akademik konular, yolculuklar ya da yeni kişiler hayatınıza daha fazla ciddiyet ve çaba getirecek. Yükselen Oğlak Bu yıl ortaklaşa konular, maddi sorumluluklar, yatırım ve miras gibi parasal işlere daha ciddi biçimde yaklaşmanız gerekiyor. Yükselen Kova Bu yıl ortaklaşa konular, anlaşmalar, evlilik gibi konularda daha ciddi kararlar alabilirsiniz. Yükselen Balık 2006 size ufuklarınızı genişletmeniz, kendinizi daha güvende ve iyimser hissetmeniz açısından pek çok olanak getirmekte. 


BOĞA 21 Nisan - 21 Mayıs 
Tanımlayan kelimeler 
Kararlı ve sadık, güvenilir, zevk sahibi, sakin, huzur verici, pratik ve ekonomik, verimli 
- İnatçı ve mantıksızca duygusal, fazla sahip olmacı, inatçı, zevklere fazla düşkün, tembelce ve ağır, sadece maddi kazanç peşinde 
Yönetici gezegeni Venüs bu burçla gece ilişkisindedir. 
Elementi Toprak, Niteliği Sabit 
Klasik özellikleri Gece burcu, soğuk ve kuru, melankolik, hayvani ve dört ayaklı 
Yıllık geçişinde ortaya çıkan temalar Boğa burcu, baharın olgunlaştığı, çiçeklerin açtığı ve doğanın canlanmasının artık iyice belirgin olduğu aylara denk gelir. Bu dönemde yeni doğan canlılar daha rahat beslenebilirler. Bu aynı zamanda toprakla da uğraşılan bir aydır. 
Vücutta karşı geldiği bölge Boyun ve boğaz, tiroid bezi 
Rengi yeşil, toprak renkleri 
Metali bakır 
Taşı zümrüt 
En uyumlu olduğu burçlar Başak ve Oğlak 
En zorlandığı burçlar Aslan, Akrep ve Kova 

Yükselen burcunuzu nasıl bulacaksınız 

Aşağıdaki tabloda doğum saatinizi, doğduğunuz döneme ilişkin satırla birleştirin. 
21 Nisan-30 Nisan 1 Mayıs-10 Mayıs 11 Mayıs-21 Mayıs 00 00 Yay Oğlak Oğlak 00 30 Oğlak Oğlak Oğlak 01 00 Oğlak Oğlak Kova 01 30 Oğlak Oğlak Kova 02 00 Oğlak Kova Balık 02 30 Kova Kova Balık 03 00 Kova Balık Koç 03 30 Balık Balık Koç 04 00 Balık Koç Boğa 04 30 Koç Koç Boğa 05 00 Koç Boğa İkizler 05 30 Boğa Boğa İkizler 06 00 Boğa İkizler İkizler 06 30 İkizler İkizler İkizler 07 00 İkizler İkizler Yengeç 07 30 İkizler İkizler Yengeç 08 00 İkizler Yengeç Yengeç 08 30 Yengeç Yengeç Yengeç 09 00 Yengeç Yengeç Yengeç 09 30 Yengeç Yengeç Aslan 10 00 Yengeç Yengeç Aslan 10 30 Yengeç Aslan Aslan 11 00 Aslan Aslan Aslan 11 30 Aslan Aslan Aslan 12 00 Aslan Aslan Başak 12 30 Aslan Aslan Başak 13 00 Aslan Başak Başak 13 30 Başak Başak Başak 14 00 Başak Başak Başak 14 30 Başak Başak Başak 15 00 Başak Başak Terazi 15 30 Başak Başak Terazi 16 00 Başak Terazi Terazi 16 30 Terazi Terazi Terazi 17 00 Terazi Terazi Terazi 17 30 Terazi Terazi Akrep 18 00 Terazi Terazi Akrep 18 30 Terazi Akrep Akrep 19 00 Akrep Akrep Akrep 19 30 Akrep Akrep Akrep 20 00 Akrep Akrep Akrep 20 30 Akrep Akrep Yay 21 00 Akrep Akrep Yay 21 30 Akrep Yay Yay 22 00 Yay Yay Yay 22 30 Yay Yay Yay 23 00 Yay yay Oğlak 23 30 yay yay oğlak 

Aylık durumlar Zor Vasat İyi Ocak Şubat Mart Nisan Mayıs Haziran Aşk İş Sağlık Temmuz Ağustos Eylül Ekim Kasım Aralık Aşk İş Sağlık 

YARIN İkizler Burcu 


</TEXT>
</DOC>
