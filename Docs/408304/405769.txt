<DOC>
<DOCNO> 405769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sontur06.html </URL>
<DATE> 2005/12/22/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
İstanbul'da üç gün kar yağışı 
</HEADLINE>
<TEXT>

     İstanbul Meteoroloji Bölge Müdürü Mustafa Yıldırım İstanbul'da bugün başlayacak kar yağışının üç gün süreceğini söyledi. 
     Devlet Meteoroloji Genel Müdürlüğü'nden alınan bilgilere bugün İstanbul, Marmara, Batı Karadeniz'in bu bölümü, Doğu Anadolu, Doğu Karediniz'in iç kesimleri ve Ege'nin kuzey kesimlerinde öğleden sonra başlayacak olan kar yağışı Cumartesi günü ise Trakya, Güneydoğu Anadolu, Akdeniz ve Kıyı Ege hariç tüm yurtta etkili olacak. 
     Bugün Marmara Bölgesi’nde aralıklarla kar ve karla karışık yağmur bekleniyor. Bölgede buzlanma tehlikesi var. 
     Ege Bölgesi’nde hava parçalı çok bulutlu olacak. Kıyı kesimlerde yağmur, iç kesimlerinde yer yer kar görülecek. Ege ve Akdeniz bölgelerinde don tehlikesi söz konusu. 
     Akdeniz Bölgesi’nde parçalı çok bulutlu bir gökyüzü olacak. Mersin çevrelerinde yağış ihtimali var. Yağış yarın etki alanını biraz genişletecek. 
     Bugün İç Anadolu Bölgesi’nin batısında kar bekleniyor. Yarın kar bölgenin tamamına yayılacak ve cumartesi günü de aralıklarla devam edecek. Gece sıcaklıklar sıfırın altında. Buzlanmaya dikkat. 
     Karadeniz Bölgesi parçalı çok bulutlu. Bölgenin doğusunda kar görülecek. Yarın kar etki alanını genişletecek. 
     Bugün Doğu Anadolu Bölgesi’nin kuzey kesimlerinde kar bekleniyor. Yarın kar etki alanını ve şiddetini artıracak. Sıcaklıklar bir kaç derece daha azalacak. 
     Güneydoğu Anadolu Bölgesi’nde bulutlu bir hava olacak. Yarın sağanak yağış bekleniyor. Sıcaklıklar 10 derecenin altına inecek. 
     
</TEXT>
</DOC>
