<DOC>
<DOCNO> 406370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/siyaset/asiy.html </URL>
<DATE> 2005/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan'a torpil 
</HEADLINE>
<TEXT>


TBMM Holding Araştırma Komisyonu'nun Milli Görüş kökenli AKP'li üyeleri, Almanya'da toplanan paralarla ilgili olarak Erbakan'ın partilerine yöneltilen suçlamaları rapordan çıkardı 

BÜLENT SARIOĞLU Ankara 


AKP Ankara Milletvekili Telat Karapınar başkanlığındaki Holding Araştırma komisyonu, çalışmasını geçen hafta tamamladı ve raporunu TBMM Başkanlığı'na sundu. 12 üyesinden 8'i AKP'lilerden oluşan komisyon, rapor üzerinde "tespit ve öneriler" için son toplantısını yaparken, daha önce milletvekillerine dağıtılan metni değiştirdi. AKP'li üyelerin girişimiyle Milli Görüş'ü benimseyen partilerle ilgili "şüpheler" rapordan ayıklandı. Rapordan çıkarılan bölüm şöyle 
"Alman hükümetini dahi rahatsız edecek boyutta bir sermaye akışı söz konusu iken Sermaye Piyasası Kurulu'nun SPK bundan haberdar olmamasının izahı nedir İzinsiz halka arz faaliyetinin uluslararası boyutu dikkate alınarak, SPK tarafından yabancı ülkelerin denetleyici kurumlarıyla mutabakat zabıtları imzalanmıştır. Alman yetkili otoritesinden denetim kapsamıyla ilgili bilgiler temin edilmektedir. 

RP ve FP'ye milyar mark 
Örneğin SPK'ya Almanya Münih Savcılığı Ekonomik Suçlarla Mücadele Bölümü ile yapılan işbirliği sonucu Kombassan Holding'in Almanya'da 3 - 5 milyar mark para topladığı, toplanan paraların önemli bir kısmının Refah Partisi'ne ve Fazilet Partisi'ne aktarıldığı yönünde şüpheler bulunduğu, şirketin topladığı paraları Lüksemburg'da bir bankada tuttuğu, söz konusu hesaptan Faisal Finans şubelerine yüksek oranda para transferi yapıldığı öğrenilmiştir." 

Başkan Somut delil yok 
CHP'li üyeler, rapora ekledikleri muhalefet şerhinde, yurtdışında özellikle Süleymancı camilerde para toplanması ve kayıtdışı holding oluşumunda Milli Görüş siyasetinin rolüne dikkat çekti. 
Karapınar ise değişiklik gerekçesini "SPK'nın yazısına dayanılarak bir şüpheyi ifade ediyordu. 
Geçmişte siyaset yapmış bir partinin, somut delil olmadan, bir kanaatle karalanması uygun olmadığından çıkarılmasına karar verdik" sözleriyle açıkladı. 

RP ve FP'yi koruyanlar 
Komisyondaki 8 AKP'liden Artvin Milletvekili Orhan Yıldız dışındakilerin tamamı Milli Görüş geleneğinden geliyor. Karapınar başkanlığında AKP'den Yıldız, Kerim Özkul Konya , Özkan Öksüz Konya , Mustafa Tuna Ankara , Abdullah Cantimur Kütahya , Mehmet Ceylan Karabük , Hasan Aydın Giresun komisyonda yer alıyor. 

</TEXT>
</DOC>
