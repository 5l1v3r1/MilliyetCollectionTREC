<DOC>
<DOCNO> 405990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/soneko29.html </URL>
<DATE> 2005/12/23/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Türk işadamı Duralex'i kurtardı 
</HEADLINE>
<TEXT>

     1970 yıllarında dayanıklı cam ürünleri tüm 
     dünyada yayılan ancak son dönemde batma eşiğine gelen Fransız Duralex şirketine Türk işadamı Sinan Solmaz elini uzattı. Solmaz’ın, Duralex şirketinin kurtarılması için sunduğu plan, Orleans’daki ticaret mahkemesince kabul edildi. Fransa’da zordaki Duralex şirketinin bir Türk işadamı tarafından kurtarılması olayı konuşuluyor. Zor kırılan cam eşyaları ile özellikle 1970 yıllarında 120 ülkeye satış yapan Duralex, özellikle Asya ülkelerinin rekabetinin karşısında son dönemde batmanın eğişine geldi. Ancak halen 500 çalışanı olan Duralex’in hissedarları arasında yer alan cam eşyaları toptancısı Türk işadamı Sinan Solmaz’ın, şirketin faaliyette kalması için hazırladığı plan, Orleans’daki ilgili ticaret mahkemesince kabul edilmesi ile şirket ve çalışları için umut doğdu. Kurtarma planına göre, şimdiye kadar Duralex’e 8 milyon euro yatıran Solmaz, ek olarak 1 milyon euro sağlayacak. Le Figaro gazetesinde yer alan planda Duralex’in Chapelle- Saint-Mesmin ve Rive-de-Gier’de bulunan iki fabrikası açık tutulurken Chapelle-Saint-Mesmin’deki tesise 42 yeni işçinin alınması, buna karşın Rive-de-Gier’deki fabrikanın çalışanlarının sayısının 136 azaltılması öngörülüyor. Avrupa’ya odaklanmasını ve daha agresif bir ticari politikasının benimsenmesini istediği belirtilen Solmaz da, "Şimdi öncelik, üretim kapasitesinin yüzde 60 artırılması, bunun ardından da satışları artırmaktır" dedi. CGT sendikasının Duralex’teki işyeri komitesi sekreteri Pascal Colichet ise, "Hedef, bu yıl 30 milyon euro olduğu tahmin edilen cironun 50 milyon euroya çıkartılmasıdır" diye konuştu. 
     
</TEXT>
</DOC>
