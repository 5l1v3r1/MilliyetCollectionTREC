<DOC>
<DOCNO> 401142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sontur33.html </URL>
<DATE> 2005/12/06/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
16 yıl ölen ablasıyla aynı kaderi paylaştı... 
</HEADLINE>
<TEXT>

     Denizli’de, meydana gelen trafik kazasında bir ilköğretim öğrencisi öldü. 
     Alınan bilgiye göre, Bakırlı-İmar İskan Evleri seferini yapan Murat Cem yönetimindeki 20 ZS 031 plakalı özel halk otobüsü, Merkez Efendi Caddesi’nde yolun karşısına geçmekte olan Derya Yavuz’a 7 
     çarptı. Otobüsün altında kalan Gazi İlköğretim Okulu 2. sınıf öğrencisi Derya Yavuz, olay yerinde öldü. 
     Kızlarının ölüm haberini alan anne Kadriye Yavuz ve serbest muhasebecilik yapan baba Hasan Yavuz ile abla Hülya Yavuz, sinir krizleri geçirdi. 
     Sürücü Murat Cem’in gözaltına alındığı bildirildi. 
     
     ABLASI DA TRAFİK KAZASINDA ÖLMÜŞTÜ 
     Öte yandan, Yavuz ailesinin 16 yıl önce, kızları Hülya’yı da aynı yaşta trafiğe kurban verdiği öğrenildi. 
     1989’da Denizli Belediyesi Otogarı’nın yakınlarında meydana gelen 
     trafik kazasında, Hülya Yavuz’un, annesi ile el ele yürürken bir otomobilin çarpması sonucu hayatını kaybettiği bildirildi. Eşinin bu kazanın şokunu yıllarca atlatamadığını ve 2 yıl tedavi gördüğünü ifade eden baba Hasan Yavuz, "Hülya ilk çocuğumuzdu. Yaşasaydı bugün 23 yaşında olacaktı. Acımız çok büyük. İki kızımı da aynı yaşlarda trafik terörüne kurban verdik. Anne ve babalar ile sürücüler daha dikkatli olsun. Bizim içimiz yandı başka çocuklar ölmesin, hayatlar sönmesin" dedi. 
     
</TEXT>
</DOC>
