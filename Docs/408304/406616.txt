<DOC>
<DOCNO> 406616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sondun01.html </URL>
<DATE> 2005/12/26/ </DATE>
<TIME> 01.30 </TIME>
<AUTHOR>  </AUTHOR>
<HEADLINE>
Haiti'de BM İstikrar Gücü askeri öldürüldü... 
</HEADLINE>
<TEXT>

     BM'nin Haiti'deki İstikrar Gücü'ne bağlı Ürdünlü bir askerin, başkent Port-Au-Prince'de vurularak öldürüldüğü bildirildi. 
     AFP'ye açıklama yapan güvenlik yetkilileri, Yusuf Mübarek isimli askerin, başkentin en büyük banliyösü olan Güneş Mahallesi'nde, silahlı kişilerin saldırısına uğradığını belirttiler. 
     Bu ölümle, geçen yılın haziran ayından bu yana ülkede öldürülen BM'ye bağlı askerlerin sayısı 7'ye yükseldi. 
     
     DEMOKRATİK KONGO CUMHURİYETİ'NDE, BİR BM ASKERİ ÖLDÜRÜLDÜ 

     Demokratik Kongo Cumhuriyeti'nde görev yapan BM Barış Gücü'nden bir askerin, Ugandalı isyancıların saldırısı sonucu öldürüldüğü bildirildi. 
     BM Barış Gücü'nden yapılan açıklamada, Beni bölgesi yakınlarındaki isyancıların saldırısında Hintli bir askerin hayatını yitirdiği, 4 askerin de yaralandığı belirtildi. 
     BM destekli Kongo güvenlik kuvvetlerinin, Ugandalı isyancılara karşı dün başlattığı operasyonda, 35 isyancıyla 3 Kongolu askerin hayatını yitirdiği bildirildi. 
     
</TEXT>
</DOC>
