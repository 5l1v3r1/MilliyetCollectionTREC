<DOC>
<DOCNO> 404998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sondun43.html </URL>
<DATE> 2005/12/20/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Rusya'da, erlere özel işlerini yaptıran general ordudan atılıyor 
</HEADLINE>
<TEXT>

     Rusya'da, 3 ere özel işlerini yaptırdığı belirlenen bir generalin görevinden alınması ve ordudan atılmasına karar verildi. 
     Savunma Bakanlığı sözcüsü Viaçeslav Sedov, yaptığı açıklamada, Savunma Bakanı Sergey İvanov'un, Moskova bölgesindeki askerlerin ''eğitim işlerinden'' sorumlu komutanı General Yevgeni Vesselov'u görevinden aldığını ve ordudan ayrılmasını istediğini söyledi. 
     General Vesselov'un, 3 ere, kendisine ait kır evinin inşaatında çalışma emri verdiği için ordudan atılacağı belirtildi. 
     General Vesselov hakkındaki kararın, 2 ay önce çıkarılan ve askerlerin üs dışında çalışmasını yasaklayan yasaya aykırı olduğu kaydedildi. Yasa, subayların, askerleri özel işleri için görevlendirmemeleri için çıkarılmıştı. 
     
</TEXT>
</DOC>
