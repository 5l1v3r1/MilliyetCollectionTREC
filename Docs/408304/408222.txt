<DOC>
<DOCNO> 408222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/soneko06.html </URL>
<DATE> 2005/12/31/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Kamu bankalarının özelleştirilmesi için 2.5 yıl süre 
</HEADLINE>
<TEXT>

     Ziraat Bankası ve Halk Bankası’nın özelleştirilmeleri için tanınan ve 25 Kasım 2005’te dolan süre 2.5 yıl daha uzatıldı. 
     Bakanlar Kurulu’nun Halk Bankası’nın esnaf ve sanatkar kredilerine 2006 yılında uygulayacağı faiz oranı ile kamu bankalarının yeniden yapılandırılma ve hisse satış işlemlerinin tamamlanmasına ilişkin süreyi uzatan kararı Resmi Gazete’de yayımlandı. Kararla, daha önce 5 yıl olarak belirlenen ve 25 Kasım 2005’te dolan her iki kamu bankasının yeniden yapılandırılması ve hisse satış sürecinin tamamlanmasına ilişkin süre, 25 Kasım’dan başlamak üzere 2.5 yıl daha uzatıldı. 
     
     ESNAF VE SANATKAR KREDİLERİ 
     Karar uyarınca Halk Bankası’nın esnaf ve sanatkarlara kullandırdığı kredilerden bakiyesi 2006 yılına devredenlere, Banka’nın kooperatif kredilerine özgü kaynak maliyetini dikkate alarak belirlediğie gösterge faiz oranının yüzde 75’i kadar faiz uygulanacak. Ancak 2006 yılında açılacak yeni kredilerden ise söz konusu gösterge faizin yüzde 65’i oranında faiz alınacak. 
     Halk Bankası’nın cari faiz ile esnaf kredilerine uyguladığı gösterge faiz arasındaki fark nedeniyle oluşan kayıpları Bütçe’deki ödenekten karşılanacak. 
     Bu arada Halk Bankası’na ertelenmiş, taksitlendirilmiş tasfiyle olacak alacaklar vadesi geçmiş alacaklar hesabında borcu bulunan, yeniden yapılandırılmış borcu bulunup geri ödeme süreci devam eden esnaf ve sanatkarlar, borçlarının tamamını ödemeden söz konusu düzenleme kapsamında kredi alamayacak. 

ANKA 
     
</TEXT>
</DOC>
