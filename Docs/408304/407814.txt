<DOC>
<DOCNO> 407814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/guncel/gun07.html </URL>
<DATE> 2005/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fidan Cinayetten Apo'nun haberi var 
</HEADLINE>
<TEXT>


Diyarbakır DHA 

Diyarbakır'da 6 Temmuz'da sonradan ters düştüğü PKK tarafından öldürüldüğü iddia edilen eski HADEP Genel Başkan Yardımcısı Hikmet Fidan'ın oğlu Tarık Fidan, "Babamı Bozan kod adlı Mehmet Ören ile Murat Karayılan ve Zübeyir Aydar telefonla arayıp tehdit ettiler. Bu cinayette Abdullah Öcalan'ın da bilgisi olduğunu düşünüyorum" dedi. Fidan'ı öldürülmesine neden oldukları iddiasıyla haklarında dava açılan tutuklu sanıklar Fırat Karahan, Veysi Akgönül ile yasadışı Yurtsever Demokrat Parti adlı örgüt adına faaliyetlerde bulunduğu iddia edilen Mustafa Kemal Ok ile tutuksuz sanık Mehmet Zeki Peker duruşmada hazır bulundu. 
Sanıklardan Karahan, Fidan'ı Diyarbakır'da otelden alıp PKK'lılara teslim ettiği iddialarının da doğru olmadığını savundu. Akgönül de olayın üzerine yıkılmak istendiğini söyledi. Mahkeme, 10 yıl hapis istenen sanıklardan Mustafa Kemal Ok'un tahliyesine, diğer sanıkların tutukluluk halinin devamına karar vererek duruşmayı erteledi. 



</TEXT>
</DOC>
