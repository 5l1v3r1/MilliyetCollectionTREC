<DOC>
<DOCNO> 407129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sontur45.html </URL>
<DATE> 2005/12/27/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Alkollü araç kullanarak 3 kişinin ölümüne yol açan kişiye 13 yıl hapis 
</HEADLINE>
<TEXT>

     Sivas’ın Divriği İlçesi’nde 348 promil alkollü olarak kullandığı otomobille yol kenarında yürüyen 2’si çocuk 3 kişinin ölümüne, 1 kişinin de yaralanmasına neden olduğu iddiasıyla yargılanan sürücü, 13 yıl hapis cezasına mahkum edildi. 
     Sivas 2. Ağır Mahkemesi’ndeki duruşmaya, tutuklu sanık Murat Barslıer 33 katıldı. Kazada yaralanan Gamze Aydoğan 14 ise ailesi ile birlikte duruşmada hazır bulundu. 
     Mahkeme heyeti, sanık Murat Barslıer’i yeni TCK’nın "taksirle öldürme" eylemini öngören 85 2. maddesi ve "Trafik güvenliğini tehlikeye sokma" eylemini öngören 179 2-3 maddeleri gereğince 13 yıl hapse mahkum etti. 
     
     OLAY 

     Divriği İlçesi’nde 11 Temmuz’da, Murat Barslıer yönetimindeki 58 EV 381 plakalı otomobil, Kale Mahallesi Atatürk Caddesi’nde yol kenarında yürüyen Sabiha Olgun 65 ve torunu Sena Al 11 ile Aytaç 12 ve Gamze Aydoğan’a 14 çarpmıştı. 
     Kazada Sabiha Olgun, Sena Al ve Aytaç Aydoğan, olay yerinde hayatını kaybetmiş, ağır yaralanan Gamze Aydoğan, hastaneye kaldırılmıştı. 
     Kazanın ardından gözaltına alınan ve 348 promil alkollü olduğu tespit edilen sürücü Murat Barslıer, çıkarıldığı mahkemece tutuklanmıştı. 
     
</TEXT>
</DOC>
