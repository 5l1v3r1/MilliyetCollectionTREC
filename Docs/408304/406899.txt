<DOC>
<DOCNO> 406899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/spor/spo30.html </URL>
<DATE> 2005/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



İlhan Erciyes'te 

Kayseri Erciyesspor Samsunsporlu Ali Akdeniz'in ardından, Gaziantepsporlu İlhan ile de ön mukavele imzaladı. İkinci Başkan Erol Bedir, "Bulgar Milli Takımı oyuncusu George Bachev'in transferi konusunda da önemli aşama kaydettik. Ankaraspor'dan Şenol ve Trabzonspor'dan Erdinç ile de görüşmelerimiz sürüyor" dedi. 

Ertuğrul, Bursa'da 

2. Lig A Kategorisi'nin ilk yarısını lider tamamlayan Bursa-spor, Sivasspor'un orta saha oyuncusu Ertuğrul Arslan'ı iki aylığına kiraladı. 25 yaşındaki futbolcu, ligin ilk yarısında sadece bir maçta forma giymişti. 

Engel tanımıyorlar 

Sivas Görme Engelliler Spor Kulübü bünyesinde bir süre önce oluşturulan halter takımında yer alan 13 sporcu, 2006 yılında düzenlenecek şampiyonaya hazırlanıyor. Antrenör Deniz Poyraz yönetiminde haftanın 6 günü 4 Eylül Spor Salonu'nda çalışmalarını sürdüren sporcular, Türkiye'yi uluslararası turnuvalarda temsil etmek istediklerini belirtti. 

Özerklik sevinci 

Judo ve Kuraş Federasyonu'nda özerklik talebinin kabul edilmesinin mutluluğu yaşanıyor. Başkan Yusuf Yıldırım, "Özerklik gibi bir reforma şiddetle ihtiyacımız vardı. Bundan sonraki dönemde federasyon olarak özerkliğin de verdiği hızla yeni başarılara imza atmak için elimizden geleni yapacağız" dedi. 

Petorak'la anlaşma 

Bayanlar Basketbol Ligi takımlarından TED Kayseri Koleji, antrenör Ömer Petorak ile sezon sonuna kadar anlaştı. Erol Dede'nin istifası ardından 20'ye yakın antrenör adayı belirleyen idareciler, daha önce Galatasaray Erkek Basketbol Takımı'nda da çalışan Ömer Petorak'ı sözleşme imzalamak için Kayseri'ye davet etti. 

Siirtspor'da transfer harek tı 

İkinci Lig B Kategorisi 5. Grup'ta önceki gün Adıyaman'ı 3-1 yenerek play - off vizesi alan Siirtspor'da rota transfere çevrildi. Teknik Direktör Mustafa Özer, Yükselme Grubu maçları için transferin şart olduğunu belirterek, "Yönetime raporumu verdim. 5-6 futbolcu almak istiyoruz" dedi. 

Karasu'da milli kamp 

Ümit Milli Futbol Takımı'na seçilecek olan Doğu Marmara Bölgesi oyuncuları, Sakarya'nın Karasu İlçesi'nde kampa girdi. Sakarya, Kocaeli, Darıca ve Gölcük'ten gelen 21 futbolcu, Ümit Milli Takım Bölge Antrenörü Erol Kolcu, yardımcıları Gürcan Alkan ve Adem Beşli yönetiminde 4 gün kamp yapacak. 

Hakemler Atatürk için koşacaklar 

Büyük Atatürk Koşusu bugün 70. kez start alacak. Atatürk'ün Ankara'ya gelişi kutlamaları çerçevesinde 1936 yılından bu yana aralıksız yapılan koşu, Dikmen Keklikpınar'ında saat 14.20'de başlayacak ve Ulus'taki Vilayet Konağı'nda son bulacak. Geleneksel koşuya Türk atletlerin yanı sıra Rusya, Ukrayna, Moldova, Bulgaristan, Brundi ve Ruanda'dan da sporcular katılacak. Bu sene Vestel'in sponsorluğunda düzenlenecek koşuda erkeklerde ilk 10, bayanlarda ise ilk 6'ya giren sporculara para ödülü verilecek. Önderliğini Selçuk Dereli ve Cem Papila'nın yaptığı ve Süper Lig kadrosundan Metin Tokat, Özgüç Türkalp ile Bülent Yıldırım'ın da yer aldığı 20'ye yakın Ankaralı hakem de koşuda ter dökecek. 

Daçka'ya ret 

Gençlik ve Spor Genel Müdürlüğü Tahkim Kurulu, Darüşşafaka Kulübü'nün, Fenerbahçe'de forma giyen Semih Erden'in lisansının iptali için yaptığı başvuruyu reddetti. Darüşşafaka, altyapısından yetişen Semih'in geçtiğimiz sezon yurt dışında oynadıktan sonra Fenerbahçe'ye transfer oluşu sonrası, genç oyuncunun haklarının elinde olduğu iddiasıyla sarı-lacivertlilerden tazminat talebinde bulunmuştu. 

Potada bugün 

Erkekler Ligi 
Ahmet Cömert Salonu 
18.00 Galatasaray C.C. - Darüşşafaka 
R.Şahin Köktürk Salonu 
18.00 Beykoz - Pınar Karşıyaka 
Mersin Edip Buran Salonu 
18.00 Mersin BŞ. Bld. - Büyük Kolej 

En iyisi Brezilya 

İRFAN KURTULMUŞ 

İngiltere Radyo kanalı BBC Five Live'ın dinleyicileri arasında yaptığı ankette, 1970 yılında İtalya'yı 4-1 yenen Peleli, Rivelinholu, Jairzinholu, Gersonlu, Carlos Albertolu Brezilya'yı "zamanın en iyi" takımı seçildi. Yine 1970 yılında Meksika'da yapılan Dünya Şampiyonası'nda finalde bir gol atan Pele de "en iyi futbolcu" olarak oyların büyük bölümünü topladı. Takımlar klasmanında, Şampiyon Kulüpler Kupası'nı üç kez müzesine götüren İngiliz Liverpool ikinci sırayı alırken, 1956-60 yıllarında kupayı yine beş yıl arka arkaya kazanan Real Madrid üçüncülüğe layık görüldü. 



</TEXT>
</DOC>
