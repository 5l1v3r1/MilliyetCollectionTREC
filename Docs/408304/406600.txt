<DOC>
<DOCNO> 406600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/yasam/yas03.html </URL>
<DATE> 2005/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakk ri'de kar öğrencileri ekmeksiz bıraktı 
</HEADLINE>
<TEXT>


HABER MERKEZİ 

Doğu ve Güneydoğu Anadolu'yu etkisi altına alan olumsuz hava koşulları nedeniyle çok sayıda köy yolu kapanırken, mahsur kalan birçok vatandaş zor anlar yaşadı. 
Muş'ta kar yağışı nedeniyle ilköğretim okulları ve liselerde eğitim-öğretime bugün ara verilirken, yolda kalan 2 ayrı düğün konvoyu, İl Özel İdare Köye Hizmet Götürme Birimi ekiplerince 3 saat sonra kurtarıldı. Hakk ri'de iki gündür etkili olan kar yağışı nedeniyle yolu ulaşıma kapanan yatılı okulun merkezle bağlantısı kesilince öğrenciler ekmeksiz kaldı. Ekipler, yolu açarak öğrencilere ekmek götürdü. Hakk ri'de kar kalınlığının kent merkezinde 70 santimetreye, yüksek kesimlerde de 2 metreye ulaştığı ve 52 köy ile 177 mezraya elektrik verilemediği belirtildi. Valilik bünyesinde de bir kriz masası oluşturulduğu ifade edildi.Siirt'te yoğun kar yağışı nedeniyle Siirt - Pervari, Şirvan - Cevizli yolu ulaşıma kapandı.Şırnak'ta da yoğun kar yağışı nedeniyle okullar bugün tatil edildi. 



</TEXT>
</DOC>
