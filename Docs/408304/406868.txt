<DOC>
<DOCNO> 406868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/magazin/yazdud.html </URL>
<DATE> 2005/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Organize İşler' dünya standardında 
</HEADLINE>
<TEXT>



BKM'nin Beşiktaş Kültür Merkezi iki ortağı sevgili Yılmaz Erdoğan ile Necati Akpınar 'Organize İşler' adlı filme 4,5 milyon dolar 6 trilyon yatırdı. Film, bu paraya değmiş. 'Organize İşler'in galası Maslak TİM'de Türker İnanoğlu Kültür Merkezi yapıldı. Simitzza'ların genç patronu Abdullah Kavukçu ile gittik. Tek kelime ile muhteşemdi. Helal olsun. Çekimlere bayıldım. Konuya da. Hollywood yapımcılarını kıskandıracak nitelikte, dünya standardında bir iş çıkarmışlar. Herkesi kutluyorum. Bir yandan da film, İstanbul belgeseli niteliğinde. O görüntüleri seyretmelisiniz. Cem Yılmaz, Demet Akbağ, Yılmaz Erdoğan ve Tolga Çevik filmin yıldızları. 'Organize İşler'i mutlaka görün. 

Parkorman Life'da müthiş bir gece 

İstanbul-Maslak'taki Parkorman Life evime çok yakın. Genel Müdür İdil Saguner, restoran şefi Şebnem Ertaoğul, Ebru Sezgin, Elmas Dereli ve diğer tüm çalışanlar müthiş geceler düzenliyorlar. Bu gecelerden biri olan 'Herıld Yani' adlı şovu seyrettim. Yanımda kadim dostum olan modanın duayeni Yıldırım Mayruk, İzmir'de çocukluğumuzun beraber geçtiği 'terzi yamağı' Barbaros Şansal ve Posta'nın yazarlarından olan kankam Yazgülü Aldoğan vardı. Nasıl eğlendiğimi anlatamam. Gecenin bitmesini istemedim. 60, 70 ve 80'lerin ünlü film müziklerini Zeliha Sunal yorumladı. O devrin tanınmış pop starlarının şarkılarını ise kendilerinden dinledik. Gözlerim doldu dinlerken. Işıl Yücesoy'u herkes ayakta alkışladı. Yalnız onu mu .. Romalı Perihan, 'Olmaz Böyle Şey' ile Yeşim, sadece yorumcu değil söz yazarı ve besteci de olan Banu Kırbağ, 60'lık delikanlı Salim Dündar, Coşkun Demir, gençlere taş çıkartan 80'lik duayen İlham Gencer, taş gibi Asu Maralman, 'Ayağında Hal Hal' ile sevgili Nazo Nazan Şoray ve müthiş performansı ile Zeliha Sunal... Bayıldım. Öncelikle böyle bir projeye imza atan Parkorman yöneticilerine, ünlü DJ Hakan Eren'e ve Mehmet Teoman'a kocaman teşekkürler. Servisi yapan Sinan Gökçe de mükemmeldi. Yemekler de öyle. Hele o ıspanaklı baklava böreği yok mu .. Mantarlı antrikot harikaydı. Çikolatalı bal kabağı ve kestane de olağanüstüydü. Parkorman'a destek verin, mahçup olmazsınız. Yeni yıl balosunda Candan Erçetin orada sahne alacak. Telefon numarası 0212 328 20 00. 

Ebru'nun annelik özlemi ve Loft 

Artist ve şarkıcılarla yemeğe gitmek adetim değildir. Ama aralarında arkadaşlık ettiğim bir kaç özel isim var. Bunlardan biri de Ebru Gündeş. Sahnelerin genç ve çok başarılı bu sesini dinlerken insan kendinden geçiyor. Nitekim iki gala diye başladığı Mecidiyeköy Günay Restaurant'ta dört gala sahne aldı. Üstelik her gece de tıklım tıklımdı. Ebru Gündeş ve basın danışmanı olan sevgili Sedef ile birlikte Maçka'daki Loft'a gittik. Oranın hafta içindeki atmosferini, yemeklerini çok beğenirim. Loft Harbiye Açıkhava'nın karşısında, Hilton Oteli'nin arkasında. Patron Rasim Özkanca, zarif eşi Suna Hanım, oğlu Umut, kızı Bahar pırıl pırıl insanlar. Rasim Bey'i ne zaman görsem gözleri ışıl ışıl, sevgi doludur. O gece de oradaydı. Umut askerdeymiş. Loft'un müdürleri Orhan Çiftçi ve Haluk Çalışyüksel işlerini çok iyi biliyorlar. O akşam bizim masaya Kadir Teber baktı. Başlangıç olarak balsamik soslu kıymalı japon böreği, kıtır yufka ile Lübnan usulü humus, ızgara kalamar geldi. Sonra yanında özel bir makarna ve kereviz püresi olan külbastı ile sote marullu deniz levreği istedik. Hepsi muhteşemdi. Tatlı yemedik. Ebru Gündeş annelik özleminin her geçen gün arttığını söyledi. Bundan sonra flört filan etmeyecekmiş, direkt nik h masasına oturacakmış. Loft'un telefonu 0212 219 63 84. 

Vezir'de renkli geceler 
Ortaköy Hamamı aslına sadık kalınarak yapılan restorasyonla Vezir 212 Restaurant Bar olarak açılmıştı. Bundan böyle Vezir 212 çok daha renkli olacak. Çünkü cemiyet hayatının iki ünlü ismi, kıdemli manken Yıldız Mavitan ve Gül Ergi burada özel geceler düzenlemeye başladı. İlki geçtiğimiz gece yapıldı. Ben biraz geç gittim. Bir sürü renkli isim vardı. Bu geceler yeni yılda da devam edecek. Sürprizlere hazırlıklı olun. 

Karaköyüm Cafe'de fiyatlar çok uygun 
Karaköyüm Cafe, doğma büyüme Modalı olan Şeniz Lakay'a ait. Şeniz Hanım Karaköyüm'de alakart mönünün yanısıra günlük tencere yemeklerini de sunmaya başladı. Çeşit zengin Fırında sebzeli tavuk, karnıyarık, etli bezelye, sebzeli köfte... Bir porsiyon 6 milyon. Alakart mönüde de indirim var. Manzara süper, fiyatlar muhteşem. Karaköyüm Cafe'ye mutlaka gidin. Kişi başı en çok ödeyeceğiniz 15-20 milyon lira. Telefon numarası 0212 244 68 08. 

Kapalı gişe oynuyorlar 
Beyoğlu'ndaki Sadri Alışık Kültür Merkezi'nde 4 Kasım 2005'de başlayan 'Selvi Boylum Al Yazmalım' adlı oyunun biletleri karaborsaya düştü. Türkan Şoray, Kadir İnanır ve Ahmet Mekin'in 1977'de film yaptığı Kırgız yazar Cengiz Aytmatov'un eseri 'Selvi Boylum Al Yazmalım'ın tiyatro uyarlaması çok başarılı olmuş. Türkan Şoray'ın rolü Asya'yı İpek Tuzcuoğlu, Kadir İnanır'ın rolü İlyas'ı Kerem Alışık, Ahmet Mekin'in rolü Cemşit'i ise Menderes Samancılar oynuyor. Yönetmen Barış Erdenk. Kerem geçen gece Beyoğlu Fransız Sokağı'ndaki La Vie Restaurant'da Sadri Alışık Kültür Merkezi ekibine yılbaşı yemeği verdi. 

Kuruçeşme'de Blackk 
Bu gece İstanbul Kuruçeşme'de Avrupa ve Amerika'daki benzerlerine fark atacak yeni bir kulüp açılıyor Blackk. Sevgili arkadaşım Emre Ergani, Blackk ile yine 12'den vuracak. Emre "Blackk'in üst katı cafeterya olacak. Burayı, Tuana-Selim Demir çifti işletecek. Alt katta gece kulübü, bar ve restoran olacak. Dekorasyonu Barbara Pensoy yaptı. Işık dizaynı Hollandalı Jan Van Lierde'ye ait. Ses mühendisimiz Haluk Akgün. Mutfakta ise Hollanda Amsterdam'dan gelen ve çok tecrübeli bir isim olan Michiel Van Der Erde var." dedi. Blackk'in mutfak danışmanı ve koordinatörü ise G By Karaf ve Niş'ten tanıdığımız bir isim Gül Etker Demirer. Yakında sizlere bu mekanı daha detaylı tanıtacağım. Beni izlemeye, pardon okumaya devam edin. Telefon numarası 0212 236 72 56. 



</TEXT>
</DOC>
