<DOC>
<DOCNO> 406965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sondun36.html </URL>
<DATE> 2005/12/27/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Dünyada lokum çılgınlığı 
</HEADLINE>
<TEXT>

     -Narnia Günlükleri filminin ardından dünyada başlayan lokum çılgınlığı çığ gibi büyüyor. Amerikalı bir gazeteci, "lokum uğruna savaşmaya deyip deymeyeceğini" ölçtü. 
     20’nci yüzyılın en büyük fantastik kahramanlık 
     öykülerinden biri olan "Narnia Günlükleri"nin filme uyarlanmasıyla birlikte İngiltere’de başlayan lokum çılgınlığı çığ gibi büyüyor. Amerikalı bir gazeteci, "lokumun uğruna savaşmaya deyip deymeyeceğini" ölçtü. 
     Dünya, Türkiye’de yüzyıllardır tüketilen lokumu keşfediyor. C.S. Lewis’in "Narnia Günlükleri" filminin ardından dünya genelinde lokuma duyulan ilgi ilginç boyutlara ulaştı. Son olarak Chicago Tribune gazetesi muhabiri Emily Nunn, "lokumun uğrana savaşmaya deyip deymeyeceğini" araştırdı. 
     Narnia Günlükleri filmini izleyen çocukların pek çoğunu için "konuşan aslanın, sadece konuşan bir aslan olduğunu" belirten Nunn, filmdeki asıl merak unsurunun "lokumun tadı" olduğunu belirtti. 
     Lokumun nasıl bir tatlı olduğunun merak edildiğini belirten Nunn, "O bur bonbon mu Yumuşak bir şeker mi Bir çeşit kek mi Ya da nasıl bir tadı var " sorusunun akılları kurcaladığını aktardı. 
     Nunn gazetedeki köşesinde, bunun üzerine bir araştırma yaptğını ve lokumun "çiğnenebilir jöle ve şekerleme" sınıfına girdiği öğrendiğini ancak bunun kendisine hiçbir fikir vermediğini yazdı. 
     "Bunun üzerine lokumu denemiş birisiyle görüşmek istediğini" belirten Emily Nunn, bunun üzerine Türk konsolosluğunda çılışan Banu Temizel’e başvurduğunu belirtti. 
     Chicago’da lokumun kolaylıkla bulunmadığını belirten Temizel, ancak bu geleneksel Türk tatlısının Ortadoğu ve Avrupa’da oldukça popüler olduğunu belirtti. 
     Bunun üzerine bir Türk restoranına gittiğini ve garsonun kendisine çifte kavrulmuş antep fıstıklı lokum önerdiğini söyleyen Nunn, lokumun "Filmlerde gördüğü gibi büyük, mücevher kaplı bir tabak yerine streç filme sarılmış plastik bir kabın içinde gelmesinden dolayı hayal kırıklığı yaşadığını" ifade etti. 
     
     'PADİŞAHA GÜÇ VERSİN DİYE YAPILMIŞ' 
     Lokumun "Kötü olmadığını ancak lokumu pek de lezzetli bulmadığını" söyleyen Nunn, lokumun 500 yıllık bir tarif olduğunu ve ilk kez "Birden fazla eşini mutlu etmek isteyen bir padişahın isteğiyle yapıldığını" da belirtti. 
     Restorandan çıktıktan sonra tekrar konsolosluğa gittiğini ve lokumdan duyduğu hayal kırıklığını aktardığını belirten Emily Nunn, bunun üzerine konsolosluğun enformasyon dairesinde çalışan Gülçin Güçlüdal’ın "Türkiye’deki herkes lokumu sever. Burada Türkiye’deki kadar tazesini bulamıyorsun" dediğini aktardı. 
     Nunn, lokumun ilginç olduğunu ancak "uğrunda savaşmaya değecek birşey olmadığını" ifade etti. 
     
</TEXT>
</DOC>
