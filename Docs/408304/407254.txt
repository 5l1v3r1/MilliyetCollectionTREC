<DOC>
<DOCNO> 407254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/yazar/tamer.html </URL>
<DATE> 2005/12/28/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
2001'de YÖK'ten Prof. Aşkın'a mürteci sorgusu 
</HEADLINE>
<TEXT>

Aşkın'dan Gürüz'e "Onurum, daha önce hiç bu kadar ayaklar altına alınmadı mürteci, bölücü ve vatan haini olmadığımı kanıtlamaya çalışmadım" 

13 Ağustos 2001'de, dönemin YÖK Başkanı Kemal Gürüz, Van 100. Yıl Üniversitesi Rektörü Prof. Dr. Yücel Aşkın'a 6 sayfalık bir yazı göndererek savunma ister. Yazıda, Aşkın'ın yaptığı atamalarla ilgili şu iddialar yer almaktadır 
Aşkın'ın danışmanı Doç. Dr. Yakup Akgül'ün eşinin çarşaflı olduğu, ancak birkaç aydır türban takmaya başladığı 
Aşkın'ın genel sekreter, daire başkanları ve danışmanlarının yönlendirmesiyle Kürtçü kişileri idari görevlere getirdiği 
Halen Van 3. Ağır Ceza Mahkemesi'ndeki çete davasında Aşkın'la birlikte yargılanan YYÜ Genel Sekreteri Işık Tepe'nin, PKK yanlısı YYÜ Öğrenci Derneği'nin 1. olağan kongresine katıldığı... 

Laiklik timsali mi 
Önceki günkü Yeni Şafak'ta yer alan yukarıdaki haberin devamını ve yorumunu, Nazlı Ilıcak'ın Bugün gazetesindeki dünkü köşesinden aktarmak istiyorum 
" ... Yücel Aşkın adeta laikliğin timsali haline geldi. Oysa birkaç yıl önce Aşkın'ın İslamcı olduğu iddiaları ortaya atılmış, YÖK Başkanı Kemal Gürüz de bu iddialar karşısında Aşkın'dan görüşlerini sormuş, o da YÖK'e bir rapor yazarak kendisini savunmuştu. 
3 - 4 sene önce İslamcıların oylarıyla seçildiği söylenen Aşkın, nasıl oluyor da laiklik cephesinin kahramanı yapılıyor Bakın Yücel Aşkın, YÖK'e gönderdiği raporunda kendisini nasıl savunmuş 
"Bu üniversitede oyların 85'i İslamcıdır 10'u Büyük Birlikçidir sadece 5'i Cumhuriyetçi ve Atatürkçüdür. Bu duruma göre rektörlük seçimlerinde, kim hangi görüşlerle katılırsa katılsın, sonucu İslamcı oyların belirleyeceği açıktır. Bu kesim, hep kendilerini destekleme ihtimali olanlara oy vermiş, Prof. Bayşu, Prof. Şen ve son seçimde de Prof. Andiç'i büyük ölçüde destekleyerek bugüne gelinmiştir. 

Dinci ve Kürtçü mü 
Ancak, Nisan 1999 seçimlerinde İslamcı ve Büyük Birlik Partili kesimin hesapları tutmamıştır. İslamcı oyların 70-72'si 3 rektör adayına gitmiş, 15 kadarı da beni desteklemiştir. Bu konu başta sorun edilmemiş, ancak seçimin kaybedilmesiyle, kendileri sanki İslamcılardan oy almamışlar gibi, benim mürteci oylarıyla iktidara geldiğimi işlemeye başlamışlardır. 
Rektör oluncaya kadar, -ki Van'da 4.5 yıl öğretim üyeliği yaptım bunun 3.5 yılı 100. Yıl Üniversitesi Ziraat Fakültesi dekanlığıdır- beni radikal dinci ve Kürtçü öğretim elemanlarının desteklediğine dair hiçbir rapor, ihbar, hatta imada bulunulmamıştır." 
Bugün, laikliğin bekçisi gibi gösterilen Yücel Aşkın, birkaç sene önce, "mürteci, bölücü ve vatan haini" ilan edilmiş. Nitekim kendisini savunmak üzere YÖK Başkanı Prof. Kemal Gürüz'e gönderdiği raporunun sonuna, son söz ekleyerek, bu kırgınlığını şöyle ifade ediyor 
"1961 yılından bu yana, devlet hizmeti yapan, Cumhuriyetin temel ilkelerini daima ve her koşulda savunan biri olarak, hiç bu kadar onurumun ayaklar altına alındığı bir süreci yaşamadım mürteci, bölücü ve vatan haini olmadığımı kanıtlamaya çalışmadım." 



</TEXT>
</DOC>
