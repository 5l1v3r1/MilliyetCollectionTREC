<DOC>
<DOCNO> 400906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/spor/spo11.html </URL>
<DATE> 2005/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tehlikeli düdükler 
</HEADLINE>
<TEXT>


Ligin yedinci haftasında oynanan çok kritik maçlara karşın gündeme hakem hataları oturdu. Neredeyse tüm karşılaşmalarda çalınan akıl almaz yanlış düdükler, haftaya damgasını vurdu 

GÖKHAN TÜRE 


Hakem de insandır, hata yapabilir zaten hatalar, insanlar içindir... Sebep budur ki hakem üzerinden komplo teorileri üretenler, zaaflarını, onlar üzerinde baskı kurarak örtülemeye çalışanlar, hedef göstererek işi çığrından çıkaranlar oldum olası antipatik gelmiştir bana... Futbolda her hafta düzenli olarak yapıldığı gibi hakemleri mercek altına alıp, sadece onların çaldığı düdüklerle ilgilenmek, eleştirmek, yerden yere vurmak en kolayıdır. Bırakın ticareti, "endüstrileşmeye yüz tutan", Avrupa'nın hiçbir ülkesinde örneği olmayan bu yanlışı basketbola bulaştırmadan, genç hakemlere köstek değil, destek olma mantığıyla hareket eden biriyim. Ama ligin yedinci haftasında o kadar çok sayıda ve önemli hata meydana geldi ki birkaç satır bu konuya dokunmadan geçemeyeceğim... 

Lütfen biraz ciddiyet 
Galatasaray - Tekel maçında Walker'ın, çemberden seken Galatasaray şutunda topa dokununca basket kararı verilmesi hem de üç sayı , Efes Pilsen - Türk Telekom karşılaşmasında faul yapılan Haluk faul çizgisine giderken, hakem Ersan Ergüler'in, faul yapılan Haluk'u geri çevirip atışı yanlış adama Adem'e kullandırması ve diğerlerinin bunun farkına varamaması hangi maçı izliyorlardı yapılmayacak cinsten büyük hatalardı. Ülker - Tuborg Pilsener maçında topa tekme atan Asım'a pas geçilen teknik faulün, bir karara itiraz eden Mirsad'a çalınması ise hakemler arasındaki çifte standardın iki bariz örneğiydi. Burada, bu haftaya ait daha birçok örnek de verilebilir... 
MHK'nin, Memduh Öget'e 50 yaş sınırında diye dışlamasına ve maç vermemesine bir anlam veremediğim gibi, Efes Pilsen ve Türk Telekom gibi lider ve üçüncü durumdaki takımların kritik maçına "baştan savma" atama yapılmasını da anlamsız buldum... 

Alkışlar Efes'e 
Efes Pilsen'in, Ermal'den sonra Kaya'yı da sakatlığa kurban verişi, Türk Telekom'u güçlü rakibi karşısında favori konumuna getirmişti. Ancak Efes bu zaafını öyle akıllıca kendi hanesine çevirdi ki kritik hakem hatalarına karşın maçı da bu sayede kazandı, takım olma artısını yine iyi kullandı. Türk Telekom ise Dudley faul krizine girdikten sonra Grays'in bireysel gayreti dışında oyunu çevirecek formül üretemedi. 

HAFTANIN KARMASI 
Ebong Mersin B.Ş. 
Prkacin Efes Pilsen 
Şemsettin Galatasaray 
Bergersen P.Karşıyaka 
Arda Büyük Kolej 

HAFTANIN KAHRAMANI 
Nikola Prkacin Efes 
Kaya'nın sakatlığıyla oluşan dezavantajı, Türk Telekom karşısındaki müthiş performansıyla avantaja dönüştürdü. Türk Telekom'un en etkili oyuncusu Dudley'i durdurmakla kalmayıp, hücumda da çok kritik sayılara imza atarak galibiyette başrolü oynadı. 

HAFTANIN TAKIMI 
Efes Pilsen 
Euroleague'de hafta arası sahasında Lietuvos Rytas'a farklı kaybeden Lacivert - Beyazlılar çabuk toparlanarak bu sezona müthiş bir giriş yapan namağlup Türk Telekom'un unvanına son verdiler. 

EN İYİ COACH 
Oktay Mahmuti Efes 
Disiplini ve oyun anlayışıyla ligin en istikrarlı coachu olan Mahmuti, Türk Telekom'u da maç öncesi çok iyi analiz ettiğini kanıtladı. Prkacin ile sürekli üzerine oynayarak Dudley'i erken faul problemine sokan Mahmuti, Ankara temsilcisini, Kaya ve Ermal gibi iki önemli kozundan yoksun olmasına karşın içeriden çökertmeyi başardı. 

HAFTANIN İSTATİSTİĞİ 
19 sayı, 11 ribaund, 5 asist, 4 top çalma Nikola Prkacin - Efes Pilsen 

HAFTANIN SÜRPRİZİ 
Pınar Karşıyaka'nın, Beşiktaş Cola Turka'yı 15 sayı farkla devirmesi. 

EN İYİ ALTINCI ADAM 
Alper Yılmaz Efes Pilsen 
Efes Pilsen'in takım kaptanı, tam bir görev adamı olduğunu ve kritik anlarda da etkili olabileceğini gösterdi. Maçın en can alıcı anında, bitime 13 saniye kala, uzun süre kenarda oturmuş olmasına karşın oyuna girerek galibiyeti getiren son saniye üçlüğüne imza attı ve klasını gösterdi. 

HAFTANIN HAKEMLERİ 
Yok. 

SAYI KRALLIĞI 
174 Dixon G.Saray 
157 Videnov Tekel 
151 Grays T.Telekom 

RİBAUND KRALLIĞI 
96 Benton B.Kolej 
74 Mirsad Ülker 
70 Ebong Mersin 

ASİST KRALLIĞI 
55 Kerem Beşiktaş 
40 Reese Tekel 
36 Brown P.Karşıyaka 

BLOK KRALLIĞI 
18 İsmail İ.T.Ü. 
17 Bell Tuborg 
15 Fatih G.Saray 

TOP ÇALMA KRALLIĞI 
20 Muratcan P.Karşıyaka 
19 Gibbs Darüşşafaka 
18 Hadley G.Saray 

EN DEĞERLİ OYUNCU 
52.5 Dudley T.Telekom 
48.5 Mirsad Ülker 
48.2 Grays T.Telekom 

PUAN DURUMU TAKIMLAR O G M A Y P Türk Telekom 8 7 1 704 637 15 Beşiktaş C.T. 8 6 2 625 604 14 Efes Pilsen 8 6 2 607 513 14 Banvit 8 6 2 653 574 14 Fenerbahçe 8 6 2 650 524 14 Ülker 8 6 2 614 544 14 Pınar Karşıyaka 8 5 3 587 552 13 Darüşşafaka 8 4 4 617 622 12 Galatasaray C.C. 8 4 4 605 632 12 Büyük Kolej 8 3 5 580 613 11 Tekelspor 8 3 5 603 575 11 Mersin BŞ. Bld. 8 3 5 681 681 11 Tuborg Pilsener 8 2 6 592 617 10 Beykoz 8 2 6 538 620 10 Erdemir 8 1 7 523 631 9 İ.T.Ü. 8 0 8 446 686 8 
TOPLU SONUÇLAR Fenerbahçe-İ.T.Ü. 84-39, Galatasaray Cafe Crown- Tekel 79-76, Pınar Karşıyaka-Beşiktaş Cola Turka 89-74, Büyük Kolej-Darüşşafaka 80-74, Efes Pilsen-T. Telekom 73-70, Beykoz- Banvit 65-68, Mersin BŞ. Bld.-Erdemir 96-85, Ülker-Tuborg Pilsener 88-71 
HAFTANIN PROGRAMI Ülker-Beykoz, Beşiktaş Cola Turka-Büyük Kolej, Galatasaray Cafe Crown-Pınar Karşıyaka, Tekel-Mersin Büyükşehir Belediye, Türk Telekom -İ .T.Ü ., Tuborg Pilsener -Efes Pilsen, Banvit -Fenerbahçe, Erdemirspor-Darüşşafaka 


</TEXT>
</DOC>
