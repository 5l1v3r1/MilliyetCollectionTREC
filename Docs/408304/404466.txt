<DOC>
<DOCNO> 404466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/yazar/asik.html </URL>
<DATE> 2005/01/01/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Okurla hasbıhal 
</HEADLINE>
<TEXT>


Sevgili okur, kısa ömrümüzden çok değerli bir yılı daha geride bıraktık. Görevimiz gereği, sizlere yıl boyu haber, mizah, yorum, görüş, düşünce, bilgi taşıdık. Bilgilendirmeye, tebessüm ettirmeye çalıştık. Kimi okurlarımızdan yıl boyu övgü aldık. Kimi okurlarımız, "Bu ülkede hiç mi iyi şeyler olmuyor, bu hükümet hiç mi iyi şeyler yapmıyor " şeklinde serzenişte bulundu... 
Değerli okurlar, elbet iyi şeyler de oluyor, hükümet ihtimal iyi şeyler de yapıyor. Ne var ki onlar zaten yazılıyor... Hem de fazlasıyla yazılıyor... Acaba yeterli olmuyor mu 
Sevgili okur, 
Üstelik de gazetecinin görevi olumlu şeyleri yazmak, iktidarları yağlamak, güçlüleri parlatmak, vatandaşı boş şeylerle oyalamak değil, her koşulda doğruları dile getirmektir. Her konuya kuşkuyla yaklaşmak, sorgulamaktır. Gazetecinin görevi egemenlere moral vermek değil, eleştirmektir. Her koşulda karşı görüşü de dile getirmektir. Yazar elbet zaman zaman taraf olacaktır. Ama haklıdan yana, halkın ve ülkenin çıkarlarından yana, doğrulardan yana taraf olacaktır... Bedri Rahmi Eyüboğlu'nun dediği gibi "Yazarın soylusu ezenden değil, ezilenden yana olandır"... 
Yazardan öncelikle talep edilecek şey, doğrudan ve haklıdan yana olmasıdır. 
Her ne kadar sürçülisan ettikse affola, diyor, Açık Pencere ekibi olarak sizlere mutlu, umutlu ve sağlıklı bir yıl diliyoruz. 

ABD Başkanı Bush'un, Güney Asya felaketine verdiği 35 milyon dolar yardım, az bulundu. 
Ne yapsın Elindeki para Irak'taki katliama anca yetiyor. 
Haldun Ertem 

Yılın adamı kim Amerikalılara göre yılın adamı George Bush... Bizim nabza göre şerbet takımına göre Tayyip Erdoğan... Yılın adamı sana göre kimdir, derseniz.. 
Bize göre yılın adamı kelle koltukta Irak'a sefer yapan Türk kamyon şoförleridir. 
Tayyip Bey ve hükümet arkadaşları Ankara'nın göbeğinde sokağa birkaç manga polisle ancak çıkabilirken, kahraman kamyon şoförleri Irak'ta tek başına savaş alanına dalıyor, ölümle rulet oynuyor. Karşılığı nedir bu yiğitliğin Çoluğun çocuğun karnını doyuracak kadar bir ekmek parası... Onlardır yılın adamları... 

Çevremizi o kadar değiştirdik ki, şimdi bu yeni çevreye uyabilmek için kendimizi değiştirmek gerekiyor. 
N. Wiener 

Yılın üç olayı... Bu yılı asrın, hatta asırların en büyük felaketiyle kapattık... Güneydoğu Asya'da doğa on binlerce insanı yutarken dünya artık bir başka dünya olduğunu, onu hor kullandığımızı, ona egemen olamadığımızı anlattı bize... 
Yılın diğer felaketi ise bitmiş değil. Canavarlaşmış bir güç, Irak'ta zavallı bir ülkeyi halkıyla birlikte dünyanın gözü önünde yutmaya çalışıyor... 
Türkiye'de yılın olayı AB'den tarih almamız idi. Acaba gerçekten bayram vesilesi mi Yoksa ülkece yutuluşun başlangıcı mı Onu fark ettiğimizde her şey için geç olmamasını diliyoruz. 

Yasalara, özgür olabilmek için bağlı kalırız. 
Çiçero 

Yılın şeyleri... ABD'ye karşı direnen Irak halkı Yılın milleti. 
AB karşısında düştüğümüz durumlar Yılın zilleti.Kaynana Semra Yılın illeti.Cem Papila Yılın hakemi.Yargıtay üyesi Ergün Güryel Yılın h kimi Org. Hurşit Tolon Yılın paşası.Bilumum iktidar yalakaları Yılın maşası9 11 Yılın filmi.Yılbaşı kutlamalarına karşı çıkan Diyanet'in fetvası Yılın ilmi TÜPRAŞ Yılın hevesi kursaklarda kalan pastası.Necmettin Erbakan Yılın hastası.Kıbrıs Yılın satışı."Zina bizim iç meselemizdir, kimseyi karıştırmayız" Yılın atışı.Üç gün sonra Brüksel'de yelkenlerin suya inmesi Yılın batışı."Tren kazası takdir -i ilahidir." Yılın lafı."Şeyini şey ettiğiminin şeyi" Yılın gafı.AB'nin bizi tam üyeliğe alacağına h l inananlar Yılın safı.Tarık Mengüç Yılın popçusu.Trabzonsporlu Fatih Tekke Yılın topçusu.TRT Yılın KİT'iŞakşuka Yılın hit'iFelluce Yılın direnişi.Cem Uzan Yılın tükenişi.Tayyip'in MAN firmasından aldığı Yılın otobüsü.AKP milletvekilleri Yılın Meclis'teki süsü Ebu Gıreyb cezaevindeki işkenceler Yılın ayıbı.Ahmet Piriştina Yılın kayıbı.TL Yılın pulu.Semra'nın oğlu Ata Yılın kulu.Gelinim Olur Musun'daki Sinem Yılın kızı.Cem Yılmaz Yılın yıldızıGüneydoğu Asya'da yaşanan felaket Yılın dramı.Recep Tayyip Erdoğan Yılın Avrupa'da adamı. 



</TEXT>
</DOC>
