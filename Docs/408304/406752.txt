<DOC>
<DOCNO> 406752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sontur01.html </URL>
<DATE> 2005/12/26/ </DATE>
<TIME> 00.10 </TIME>
<AUTHOR>  </AUTHOR>
<HEADLINE>
Öcalan'ın, gözaltına alınan 2 yeğeninden biri tutuklandı 
</HEADLINE>
<TEXT>

     Adana'da, düzenlenen operasyonla gözaltına alınan terör örgütü elebaşı Abdullah Öcalan'ın 2 yeğeninden birinin tutuklandığı bildirildi. 
     Abdullah Öcalan’ın dayısının oğlu Mehmet Arslan’ın dinlemeye alınan cep telefonu görüşmelerinde, yurtdışına PKK adına terörist gönderme girişiminde bulunduğu ortaya çıktı. 
     Alınan bilgiye göre, Adana Emniyet Müdürlüğü Terörle Mücadele Şube Müdürlüğü ekiplerince, istihbarat çalışmaları sonucu, terör örgütü elebaşı Abdullah Öcalan'ın kız kardeşinin çocukları olduğu bildirilen Mehmet A. ve Safiye A, izlemeye alındı. 
     Yapılan çalışmalarda, cep telefonu görüşmelerinden, ''yurtdışına adam gönderme girişiminde bulunduğu'' iddia edilen Mehmet A. ile Safiye A, Ceyhan İlçesi Yakapınar Beldesi'ndeki evlerinden cuma günü alınarak sorgulanmak üzere emniyet müdürlüğüne götürüldü. 
     Bu arada, Mehmet A. ile bağlantı halindeki bir kişi de yurtdışına çıkmaya çalışırken Van'da yakalanarak tutuklandı. 
     Sorgulamalarının ardından adliyeye sevk edilen zanlılardan Mehmet A, çıkarıldığı nöbetçi mahkemece tutuklandı. Safiye A'nın ise ''delil yetersizliğinden'' serbest bırakıldığı bildirildi. 
     
</TEXT>
</DOC>
