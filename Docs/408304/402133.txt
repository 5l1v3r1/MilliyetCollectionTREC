<DOC>
<DOCNO> 402133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sontur11.html </URL>
<DATE> 2005/12/09/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Yumurtayla kandırdığı küçük kıza tecavüz etti 
</HEADLINE>
<TEXT>

     
     Neşet KARADAĞ ADANA, DHA 
     
ADANA’da yumurta vereceğini söyleyerek kandırdığı 11 yaşındaki G.A.’ya mezarlıkta fiili livata yoluyla tecavüz ettiği iddia edilen tavukçu 31 yaşındaki Mustafa Şen 15 yıl ağır hapis cezasına mahkum edildi. 
     Kocavezir Mahallesi’ndeki bir tavuk kümesinde yumurta toplayan ve emeğinin karşılığı olarak yumurta alan G.A., iddiaya göre kümes sahibi Mustafa Şen tarafından 17 Ocak’ta kandırıldı. Evli ve iki çocuk babası Şen, yumurta vereceğini söyleyerek kandırdığı ve bisikletle Akkapı Mezarlığı’na götürdüğü küçük kıza mezarlık yanındaki sazlıklarda tecavüz etti. Tecavüz sırasında bisikleti çalınan Şen, kente dönmek için G.A. ile birlikte dolmuşa bindi. Tecavüz zanlısı yolda inerken, araçta kalan G.A., minibüsün muavini Halil Uğurlukılıç’a durumu anlattı. Bu kişi de kızı alıp, karakola götürdü. Adli Tıp Kurumu’na sevk edilen G.A,’ya fiili livata yoluyla tecavüz edildiği belirlendi. 
     Tutuklanan Şen, Adana 5’nci Ağır Ceza Mahkemesi’nde karar duruşmasına çıktı. G.A. ile rızasıyla birlikte olduğunu iddia eden Şen, Tavukların yumurtalarını topluyordu, ben de kendisine yumurta veriyordum. Bana birlikte olmayı teklif etti. Ben de kabul ettim. Pişmanım'' dedi. 
     Son duruşmaya katılmayan G.A. ise, önceki duruşmada verdiği ifadesinde, Şen’in kendisine tehditle sahip olduğunu söylemişti. 
     Mahkeme heyeti, Mustafa Şen'i tecavüz ve alıkoyma’ suçundan 15 yıl ağır hapis cezasına çarptırdı. Cezayı fazla bulan Şen, Zorla olmadı. Ben evliyim, çoluğun çocuğum ne olacak'' diye konuştu. 
     
</TEXT>
</DOC>
