<DOC>
<DOCNO> 406777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sontur26.html </URL>
<DATE> 2005/12/26/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Kalp krizi geçiren hasta, hastaneye 7 saatte ulaştırıldı 
</HEADLINE>
<TEXT>

     Muş’ta, kar yağışı nedeniyle yolu kapanan Kutlugün Köyü’nde kalp krizi geçiren yaşlı kadın, 7 saat süren çabanın ardından hastaneye kaldırılabildi. 
     AA muhabirinin edindiği bilgiye göre, il merkezinin 60 kilometre uzağında bulunan Kutlugün Köyü’nde ikamet eden Tenzile Aydın’ın 60 
     dün akşam fenalaşması üzerine, yakınları Mercimekkale Jandarma Karakolu’nu arayarak yardım talebinde bulundu. Jandarma ekipleri, köyün yolunun ulaşıma açılması için İl Özel İdare Köye Hizmet Götürme Birimi’ne durumu bildirdikten sonra, 112 Acil Servisi’nden bir sağlık ekibi gönderilmesini istedi. Sağlık görevlileri, Köye Hizmet Götürme Birimi ekiplerinin 5 saat süren çalışmayla yolu ulaşıma açtıktan sonra Kutlugün Köyü’ne gece saat 01.00’de ulaştılar. Kalp krizi geçirdiği anlaşılan hasta, sağlık ekiplerinin ilk müdahalesinin ardından Muş Devlet Hastanesi’ne getirilerek tedavi altına alındı. Hasta yakınlarından Gıyasettin Aydın, devletin tüm imkanlarının sefer edilerek babaannesinin kurtarıldığını, bu nedenle yetkililere yardımlarından dolayı teşekkür ettiklerini bildirdi. 
     
</TEXT>
</DOC>
