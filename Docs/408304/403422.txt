<DOC>
<DOCNO> 403422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sonspo09.html </URL>
<DATE> 2005/12/14/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Can Arat’a Samsun kancası... 
</HEADLINE>
<TEXT>

     Geçen sezon antrenmanda Nobre’ye sert girdiği için Sivasspor’a kiralık gönderilen, bu sezonsa bir türlü ilk 11’de şans bulamayan Can Arat’a Samsunspor talip oldu. Fenerbahçe’de oynayamamasına rağmen, milli takımlarda gösterdiği performansla büyük beğeni toplayan genç oyuncu için, Karadeniz ekibinin teknik direktörü Erdoğan Arıca, resmi teklifte bulundu. Fenerbahçe Yönetimi’nin, Can Arat’ın Samsunspor’a kiralanmasına sıcak baktığı kaydedildi. 
     
     Altyapıda büyük hamle 
     Joop Lensen’in Altyapı Geliştirme ve Eğitim Direktörü olmasının ardından yeni bir yapılanmaya giden Fenerbahçe’den, geleceğe yönelik müthiş atak. Avrupa’nın çeşitli ülkelerinden 50 altyapı seçicisi İstanbul’a getirildi. Bu 50 kişiyle yapılacak görüşmeler sonucunda, anlaşmaya varılacak olan 12 kişi, Fenerbahçe altyapısında görevlendirilecek. Bu 12 seçici, Türkiye’nin çeşitli bölgelerine dağılarak, amatör ligler dahil, futbolcu taraması yapacak. Daha sonra hazırlanacak raporlar, Lensen’e verilecek. Bu arada Yeni yetenekleri keşfederek takıma kazandırmayı ve futbol okullarının sorumlularını bilgilindermeyi’ hedefleyen 3 günlük organizasyon kapsamında, ilki dün düzenlenen toplantıların, ikincisi Lensen yönetiminde bugün yine Dereağzı Tesisleri’nde gerçekleştirilecek. 
     
</TEXT>
</DOC>
