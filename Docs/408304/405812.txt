<DOC>
<DOCNO> 405812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sonyas05.html </URL>
<DATE> 2005/12/22/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Suriye, yılbaşı için Ortadoğu'nun en uzun ağacını ışıklandırdı 
</HEADLINE>
<TEXT>

     Dünya GÜRSOY DHA 

      SURİYE'nin başkenti Şam'da, Ortadoğu'nun en büyük yapay çam ağacı noel ve yılbaşı için ışıklandırıldı. 
     Dört ay süren hazırlıkların ardından, Hıristiyanların yoğun olarak yaşadığı Bab Touma'da Jorj Huri sahasına kurulan ağacının açılışı, bu akşam düzenlenen bir törenle gerçekleştirildi. Suriye Enformasyon Bakanı Mehdi Dahlallah ve çok sayıda yetkilinin katılımıyla ışıklandırılan ağaç, Ortadoğu'nun en uzun ağacı olma özelliğini taşıyor. Açılışta, Suriye bayrağı göndere çekilirken, bando takımı eşlik etti. Açılışa katılan binlerce insan, ağacın ışıklandırılmasının ardından sevinç çığlıkları attı. Suriye televizyonu tarafından canlı olarak verilen gösteride, müzik korosu çok sayıda şarkıları seslendirerek halkı coşturdu. Hazırlık aşamasında 700 ailenin yer aldığı çam ağacının uzunluğu, tepesindeki yıldızla birlikte 27 metre. 8 bin ampulle ışıklandırılan ağacın üzerindeki ayakkabılar mongollar tarafından hazırlandı. 27 bin dolara mal olan ağacın masrafları, Hıristiyan Hayırsever Derneği tarafından karşılandı. 
     Bu projeyle, hedeflenenin yardıma muhtaç insanlara iş potansiyeli yaratmak olduğu açıklandı. Ağacın, 10 Ocak 2006 tarihine kadar halkın gösterimine sunulacağı, 21 Aralık tarihinden 10 Ocak'a kadar ağacın önünden geçen her çocuğa ise hediye imkanı sağlayacağı belirtildi. 
     
</TEXT>
</DOC>
