<DOC>
<DOCNO> 406424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/son/sondun02.html </URL>
<DATE> 2005/12/25/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Soğuk hava 5 kişiyi öldürdü, binlerce ev elektriksiz 
</HEADLINE>
<TEXT>

     Japonya'da ülke genelinde etkili olan yoğun kar yağışı yüzünden 5 kişinin öldüğü, tatil trafiğinin olumsuz etkilendiği, binlerce kişinin elektriksiz kaldığı bildirildi. 
     Polis, ölenlerin çoğunun, aralarında ülkenin kuzeyindeki Akita kentinde evinin çatısındaki karı temizlemeye çalışırken merdivenden düşen 78 yaşındaki bir kişinin de bulunduğu yaşlılar olduğunu söyledi. 72 yaşındaki bir kişinin öldüğü ülkenin batısındaki Fuki kentinin bazı kesimlerinde kar kalınlığının 2 metreyi bulduğu kaydedildi. 
     Japonya'da geçen haftadan bu yana etkili olan kar yağışının, bazı bölgelerde aralık ayı için bugüne kadar görülenin en yoğunu olduğu, yağışlar yüzünden kuzeydeki Niigata bölgesinde 650 bin ev ve işyerinin elektriksiz kaldığı bildirildi. 
     Kar yağışının yol açtığı tren seferlerindeki aksaklıklardan da 23 bin kişinin etkilediği belirtildi. 
     
</TEXT>
</DOC>
