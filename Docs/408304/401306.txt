<DOC>
<DOCNO> 401306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sondun27.html </URL>
<DATE> 2005/12/07/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Tedavi ettiği depremzede kadına tecavüz eden doktor, tutuklandı 
</HEADLINE>
<TEXT>

     Pakistan'da depremde yaralananları tedavi eden bir doktorun, 18 yaşındaki bir depremzede kadına tecavüz ettiği ortaya çıktı. 
     Büyük depremde bacağından yaralanan kadın, Lahor'daki Mayo hastanesinde kendisini tedavi eden doktorun tecavüzüne uğradığını bildirdi. 
     Kadın, doktorun geçen cumartesi röntgen filmlerini alarak odasına gelmesini istediğini ve kapıyı kilitleyerek kendisine tecavüz ettiğini anlattı. 
     Lahor polis şefi Amir Zülfikar, tecavüzü kendilerini arayan bir başka depremzededen dün öğrendiklerini söyledi. 
     Hastanenin doktoru açığa aldığı ve olayı soruşturmak için 5 kişiden oluşan bir komisyonun oluşturulduğu belirtildi. 
     Tecavüzden sonra kayıplara karışan doktorun bir eve yapılan baskında yakalanarak tutuklandığı bildirildi. 
     
</TEXT>
</DOC>
