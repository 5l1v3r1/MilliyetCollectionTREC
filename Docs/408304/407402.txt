<DOC>
<DOCNO> 407402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sontur09.html </URL>
<DATE> 2005/12/28/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Bildiri dağıtan TKP'liler zabıtalarla birbirine girdi 
</HEADLINE>
<TEXT>

     Ertan KORKMAZ- Evren KASIRGA MANİSA, DHA 

MANİSA'da bildiri dağıtan Türkiye Komünist Partisi TKP üyesi bir grup genç, kendilerine müdahale eden zabıta memurlarıyla birbirlerine girdi. Tekme ve yumrukların konuştuğu kavgada bir zabıta komiseri başından darp edildi. Üç TKP'li gencin yüzünde sıyrıklar oluştu. Olay yerine gelen polis, ekip otomobiliyle gençleri hastaneye götürdü. 
     Olay, saat 16.30 sıralarında Gazi Mustafa Kemal Paşa Caddesi üzerinde meydana geldi. Manisa Zorlu Baba'nın çiftliği mi ’ yazılı bildiri dağıtmak isteyen TKP üyesi bir grup genç, kaldırım işgali konusunda zabıta görevlileri ile tartıştı. Zabıtanın, Kaldırımda bildiri dağıtamazsınız. Yolda yürüyen vatandaşa zorla bildiri veremezsiniz'' şeklindeki uyarısını dikkate almayan gençler bildiriyi dağıtmaya devam etti. Zabıta ile partili gençler arasındaki tartışma büyüdü, kavgaya dönüştü. Taraflar tekme tokat birbirine girdi. Kavgada zabıta komiseri Ali Arga başından darbe aldı. TKP'li gençler arasında yer alan Onur Elemdağ, Mustafa Fidan, Ferit Demir ve Erhan Evran yüzünün çeşitli yerlerinden yaralandı. 
     Zabıta komiseri Arga zabıta aracıyla Manisa Devlet Hastanesi'ne kaldırıldı. Ali Arga'nın yarılan kaşının üzerine dikiş atıldı. Yaralı gençler ise kavgadan sonra TKP Manisa il binasından çıkmayarak zabıtanın binanın önünden ayrılmasını bekledi. Olay yerine gelen TKP Manisa İl Başkanı Yümnü Kement gençlerin darp edildiğini öğrenince olay yerine polisi çağırarak şikayetçi olacaklarını bildirdi. Yümnü Kement ile Manisa Belediyesi Zabıta Müdürü Hakkı Doymaz zaman zaman gerilen ortamda sözlü tartışmaya girdi. Olay yerine gelen polis ekipleri tarafları sakinleştirerek, şikayetçi olacaklarını söyleyen TKP'li gençleri ekip otomobiliyle, rapor almaları için Manisa Devlet Hastanesi'ne götürdü. 
     
     KEMENT YASAL HAKLARIMIZI KULLANACAĞIZ 
     TKP Manisa İl Başkanı Yümnü Kement, siyasi haklarının engellendiğini öne sürerek, zabıtanın suç işlediğini iddia etti. Olayın ardından avukatla gelen Kement, Arkadaşlarımız yasal haklarını kullanarak bildiri dağıtmak istemiş. Ancak Türkiye Cumhuriyeti'nin siyasi partisinin çalışmasını zabıta engellemiştir ve arkadaşlarımız darp edilmiştir. Yasal haklarımızı kullanacağız.'' dedi. 
     
     DOYMAZ ARKADAŞIMIZ ŞİKAYETÇİ OLACAK 
     Zabıta Müdürü Hakkı Doymaz ise, TKP'li gençlerin izin almadan bildiri dağıttıklarını söyleyerek, kabahatler kanunu kapsamında durumun suç olduğunu iddia etti. Doymaz, Daha önce yasal izinlerini alarak bildiri dağıttılar. Hatta şehir merkezinde stand kurdular. Ancak bu kez sokak ortasında kaldırımlarda insanların geçeceği yerleri işgal ederek vatandaşların yürümesini engelleyecek şekilde bildiri dağıtmaya başladılar. Zabıta arkadaşlarımızın dağıtmamaları konusundaki uyarılarına karşılık verince görevli memura mukavemet ederek bir komiser arkadaşımızı darp ettiler. Yaptıkları kabahatler kanununa göre 100- 3 bin YTL arasında ceza gerektiriyor. Başından dikiş atılan arkadaşımız şikayetçi olacak.'' diye konuştu. 
     
</TEXT>
</DOC>
