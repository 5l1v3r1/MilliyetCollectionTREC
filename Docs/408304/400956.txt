<DOC>
<DOCNO> 400956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sondun12.html </URL>
<DATE> 2005/12/06/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Utandıran Bush akrostişi ders kitaplarından çıkarılıyor 
</HEADLINE>
<TEXT>

     Pakistan yetkilileri, lisede okutulan İngilizce kitabında yer alan ve ABD Başkanı George Bush’a yazıldığı anlaşılan övgü dolu şiirin kitaptan çıkarılması talimatını verdi. 
     Bush’un ismine akrostiş yapılan şiirde şu dizeler yer alıyor 
     "Doğru gördüğünden asla şaşmaz. 
     Sözünü doğru söyler ve ne söylediyse onu kasteder. 
     Ne için savaştığından kuşku duysa bile. 
     Haklılığını bilerek ileri atılır". 
     Federal Eğitim Bakanı Cavit Eşref Gazi’nin şiirin kitaptan derhal çıkarılması talimatını verdiği belirtildi. 
     Eğitim Bakanlığı sözcüsü Çavdri Ejaz da kimin yazdığı bilinmeyen şiirin bir şekilde müfredata girdiğini söyledi. 
     Gazi, şiirin kitabın bundan sonraki baskılarından çıkarılacağını, öğretmenlere şu anda okutulan kitaplardaki bu sayfanın yırtılması talimatı verileceğini söyledi. 
     Ejaz, Ulusal Kitap Fonu tarafından geçen sene basılan kitaba şiirin nasıl alındığıyla ilgili soruşturma başlatacaklarını bildirdi. 
     
</TEXT>
</DOC>
