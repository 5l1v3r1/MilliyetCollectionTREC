<DOC>
<DOCNO> 407092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sontur08.html </URL>
<DATE> 2005/12/27/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Kışın otonuzu vazelinleyin 
</HEADLINE>
<TEXT>

     
     Oktay ENSARİ KAYSERİ, DHA 
     
EMNİYET Genel Müdürlüğü Trafik Eğitim ve Araştırma Dairesi Başkanlığı tarafından, kış nedeniyle sürücülere bir kozmetik ürünü olarak bilinen vazelinin yararlarından söz edilerek, araç sahiplerine, Kapı kollarını, elektrikli dikiz aynalarını ve antenleri vazelinle silerek donmasını önleyin. Akü kutup başlarını gres yağı, bulamazsanız vazelin ile silin'' uyarısı yapıldı. 
     Emniyet Genel Müdürlüğü Trafik Eğitim ve Araştırma Dairesi Başkanlığı'nca sürücülere kış koşulları nedeniyle yapılan öneriler arasında buz tutmaması için araçların camlarına, dışardan antifriz sürülmesi de istendi. Kış mevsimi nedeniyle sürücülere uyarılar şöyle sıralandı 
     
     KAPILARA ANTENLERE VAZELİN 
     Soğuk havalarda aracınızın el frenini kesinlikle çekmeyin. Eğer çekili unutulmuş ve donmuşsa aracı arkadan ve önden iterek sıkışan frenin açılmasına çalışın. Üzerine sıcak su dökerek açmak da bir çözüm yoludur. Aracın kilidinin donması durumunda kapıyı açarken anahtarı ısıtın. Kapıları sürekli olarak kapalı tutun. Şehirlerarası yollarda seyahat ederken ayrıca kilitli tutmayı unutmayın. Kapı kollarını, elektrikli dikiz aynalarını ve antenleri vazelinle silerek donması önleyin. 
     Kış şartlarına hazırlama eylemine cam sileceklerinden başlayın. Donan cama kesinlikle sıcak su dökmeyin, cam çatlar. Normal çeşme suyu yavaş ama, iyi bir buz çözücüdür. Tedbirlerin baştan alınması durumunda, pratikliği bakımından camların dış yüzeyinin antifrizle silinmesi daha uygundur. İç yüzeylerin sıvı sabunla silinmesi durumunda buğulanma engellenir.'' 
     
</TEXT>
</DOC>
