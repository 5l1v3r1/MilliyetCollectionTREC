<DOC>
<DOCNO> 405944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sondun26.html </URL>
<DATE> 2005/12/23/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Rumsfeld Ürdün'de Iraklıları denetledi 
</HEADLINE>
<TEXT>

     ABD Savunma Bakanı Donald Rumsfeld, Ürdün'ün başkenti Amman'da, Iraklıların terörle mücadele teknikleri konusunda eğitim aldıkları bir kampı ziyaret etti. 
     AFP muhabiri, Irak'a sürpriz ziyarette bulunan Rumsfeld'in kısa süreli Ürdün ziyareti kapsamında, Iraklıların eğitim gördüğü ''Abdullah II Özel Operasyonlar Eğitim Merkezi''nde 100 kadar Iraklı askerin yanı sıra Ürdünlü eğitimciler ve Amerikalı askeri danışmanlarla görüştüğünü aktardı. 
     Ağır silahlarla donatılmış terörle mücadele ekibinin bir aracı ele geçirme tatbikatını izlediği belirtilen Rumsfeld, 15 Aralık'taki seçimler sırasındaki çalışmaları nedeniyle Irak güçlerini kutladı. 
     Rumsfeld, ''Irak güvenlik güçlerinin seçimlerin güvenliğini sağladığından şüphemiz yok. Ülkenize hizmet için gönüllü olduğunuzu biliyorum'' diye konuştu. 
     
</TEXT>
</DOC>
