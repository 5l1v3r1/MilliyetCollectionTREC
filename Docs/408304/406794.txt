<DOC>
<DOCNO> 406794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sontur43.html </URL>
<DATE> 2005/12/26/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Van'da Vali'ye suikast hazırlığı yapan 2'si kadın 5 kişi yakalandı 
</HEADLINE>
<TEXT>

     Van Emniyet Müdürlüğü ekiplerinin düzenlediği operasyonda, Vali Niyazi Tanılır ve üst düzey yetkililere suikast hazırlığı yapan 2’si kadın 5 kişi gözaltına alındı. 
     AA muhabirinin aldığı bilgiye göre, Emniyet Müdürlüğü Terörle Mücadele ve İstihbarat Şube ekiplerinin 3 aydır yaptıkları çalışmalar sonucunda, Van Merkez Karşıyaka Mahallesi’ne sabaha karşı operasyon düzenlendi. 
     Operasyonda, yılbaşında, Van Valisi Niyazi Tanılır ve üst düzey yetkililere yönelik suikast hazırlığı içerisinde bulunan L.U, A.K, H.K. ve S.K ile birlikte üzerinde A.U ismine düzenlenmiş sahte kimlikli 5 kişi gözaltına aldı. 
     Gözaltına alınan kişilerin evinde yapılan aramada, kanas marka suikast silahına ait 170 adet mermi, 1 adet tabanca, 55 adet kalaşnikof marka silaha ait mermi, patlayıcı madde ile bir adet kelepçe bulundu. 
     Yetkililer, gözaltına alınan ikisi kadın 5 kişinin Emniyet Müdürlüğü’ndeki ifadelerinin tamamlanmasının ardından Cumhuriyet Savcılığı’na gönderileceğini bildirdiler. 
     
</TEXT>
</DOC>
