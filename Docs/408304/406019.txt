<DOC>
<DOCNO> 406019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/sonsiy05.html </URL>
<DATE> 2005/12/23/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
"Temizlik işçilerinin hasta muayenesi" TBMM gündeminde 
</HEADLINE>
<TEXT>

     DYP Denizli Milletvekili Ümmet Kandoğan, bazı hastanelerde hastalara uygulanan tedavilerin, doktorlar yerine temizlik işçilerince yapılmasını, TBMM gündemine getirdi. 
     Kandoğan, Sağlık Bakanı Recep Akdağ tarafından yanıtlanması istemiyle TBMM Başkanlığı’na sunduğu önergesinde, bir televizyon kanalında, "İstanbul’daki bazı hastanelerde temizlik işçilerinin doktorların önünde hastalara dikiş atıp, pansuman yaptığı bununla da yetinmeyerek hastaların midesini yıkadığına" dair görüntülerin kamuoyunca dehşet içinde izlendiğini belirtti. 
     "Bu olayı, 70 milyon insanın sağlığından sorumlu bir bakan olarak nasıl değerlendiriyorsunuz " diye soran Kandoğan, hastanelerde insan sağlığını hiçe sayan bu tür uygulamaların bir daha yaşanmaması için ne gibi tedbirler alınacağının açıklanmasını istedi. 
     DYP’li Kandoğan, önergesinde şu soruları yöneltti 
     "Bu tür şok görüntüler, hastanelerde gerekli denetim ve kontrollerin yapılmadığını açıkça ortaya koyduğuna göre, bu tür gayri ciddi uygulamalardan kim ya da kimler sorumludur sorumlular hakkında ne gibi adli ve idari işlem yapılmıştır 
     İnsan sağlığını hiçe sayan bu çağdışı uygulamalarda, Sağlık Bakanı olarak sorumluluk payınız nedir " 
     
</TEXT>
</DOC>
