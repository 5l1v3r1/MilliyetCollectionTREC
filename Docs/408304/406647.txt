<DOC>
<DOCNO> 406647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sondun32.html </URL>
<DATE> 2005/12/26/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Papadopulos Kıbrıslı Türkler AB vatandaşı 
</HEADLINE>
<TEXT>

     Rum lideri Papadopulos, Kıbrıs sorununun BM şemsiye altında kalması gerektiğini ancak AB’nin rol oynaması gerektiğini belirtirken "Kıbrıslı Türkler, Kıbrıs Cumhuriyeti’nin Rum Kesimi üye olmasıyla birlikte Avrupa vatandaşı oldu" dedi. 
     Güney Kıbrıs Rum Yönetimi Lideri Tasos Papadopulos, Kıbrıs sorununun BM şemsiye altında kalması gerektiğini ancak AB’nin rol oynaması gerektiğini belirtirken "Kıbrıslı Türkler, Kıbrıs Cumhuriyeti’nin Rum Kesimi üye olmasıyla birlikte Avrupa vatandaşı oldu" dedi. 
     Tasos Papadopulos, Rum Haravgi gazetesi ile yaptığı söyleşide AB’nin Kıbrıs sorununun çözümüne ilişkin çabalara da değinirken "Değişmez ve doğru tezimiz, Kıbrıs sorununun BM şemsiyesi altında kalması gerektiğidir" dedi. 
     Çözümün BM Güvenlik Konseyi’nin Kıbrıs’la ilgili kararlarına dayanmasını istediklerini belirten Papadopulos, AB’nin Kıbrıs sorununa kayıtsız kalamayacağını söyledi. 
     AB’nin Kıbrıs sorununun çözüm müzakerelerinde rolü olması gerektiğini vurgulayan Papadopulos, AB’nin rolünün müzakerelerin başlamasından önce yapılacak ön hazırlıklar sırasında belirlenecek konulardan biri olduğunu belirtti. 
     KKTC basınına yansıyan söyleşide Papadopulos, "Ayrıca Kıbrıslı Türkler, Avrupa normlarını hayata geçirmek istediklerini söylüyorlar. Halen, Kıbrıs’ın yasal sakini Kıbrıslı Türkler, Kıbrıs Cumhuriyeti’nin üye olmasıyla birlikte Avrupa vatandaşı oldu" şeklinde konuştu. 
     
</TEXT>
</DOC>
