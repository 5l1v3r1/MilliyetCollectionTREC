<DOC>
<DOCNO> 404096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/son/sontur07.html </URL>
<DATE> 2005/12/16/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
4.5 dakika su altında kalabilen Batu boğularak öldü 
</HEADLINE>
<TEXT>

     Türkiye Spor Yazarları Derneği'nin TSYD Levent'teki kapalı yüzme havuzunda yemek yedikten sonra beline ağırlık takıp "sualtında kalma denemesi" yapan yüzücü Tarık Batu Karakaş 26 boğularak öldü. 
     Denizcilik Okulu 2. sınıf öğrencisi Taru Batu Karakaş çok yönlü bir sporcu idi. Balkan yüzme şampiyonu olmuştu. ENKA Kulübü'nde lisanslı olarak dalış yapıyordu. Boğaziçi Üniversitesi'nin Amerikan futbolu takımında oynuyordu. Amatör olarak şarkı sözü yazarlığı, mankenlik ve animatörlük de yapıyordu. 
     Su altında tüpsüz olarak 4.5 dakika kalabilen Tarık Batu Karakaş bu süreyi 5 dakikaya çıkarmak için sürekli antreman yapıyordu. 
     Karataş, dün 17.00'de kardeşiyle yüzme havuzuna geldi. Yanındakiler ile birlikte önce tesisin lokantasında yemek yedi. Karakaş, bir süre sonra beline ağırlık sararak su altına girdi. Antrenman yapan bir yüzücü, yaklaşık 3 dakika su yüzüne çıkmayan Karakaş'tan endişelendi. Yüzücü, yanına gittiğinde Karakaş'ı hareketsiz buldu. Tekrar su yüzüne çıkan yüzücü, kardeşine "durumu iyi değil" dedi, ancak "O ne zaman çıkacağını bilir" yanıtını aldı. 
     Yaklaşık iki dakika sonra yeniden aşağı inen yüzücüler, Karakaş'ı baygın halde su yüzüne çıkardı. Dernek doktorunun müdahalesine rağmen Karakaş kurtarılamadı. 
     Sporcu gencin kalp krizi geçirerek öldüğü belirlendi. Tarık Batu'nun yemekte de 4 büyük sandviç yediği öğrenildi. 
     
</TEXT>
</DOC>
