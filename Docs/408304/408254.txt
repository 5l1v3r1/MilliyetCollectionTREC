<DOC>
<DOCNO> 408254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sonspo07.html </URL>
<DATE> 2005/12/31/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Altan Parasızlığa dayanamadım 
</HEADLINE>
<TEXT>

     Galatasaray’dan Çaykur Rizespor’a sezon sonuna kadar kiralanan Altan Aksoy, kulüpteki maddi sıkıntıyı kaldıracak kişisel gücü olmadığı için takımdan ayrılmak zorunda kaldığını söyledi. 
     Altan, TV 8’e yaptığı açıklamada, kulüpte maddi bir sıkıntı bulunduğunu kaydederek, "Bunun detaylarına girmeye gerek yok. Benim kişisel olarak bunu kaldıracak maddi gücüm yoktu. O yüzden ayrılmamım hayırlı olduğunu düşündüm" dedi. 
     Kulübün kendisinden kalmasını istediğini söyleyen Altan, "Galatasaray’a oynamaya gelmiştim. Oynayacak kapasitede bir oyuncu olduğuma da inanıyorum. Burada kendimi ispatladım. Sakatlık yaşamam da beni etkiledi. Kişisel olarak bu sıkıntıyı geçiştirebilecek gücüm olsaydı, böyle bir şeyi zaten düşünmezdim" dedi. 
     Altan, bir takımın başarıya giderken bir çok etkenin biraraya gelmesi gerektiğini kaydederek, "Para, iyi oyuncular, taraftar desteği ve iyi bir yönetim olmalı. Bunlardan biri eksik olduğu zaman gidişatı etkiler. Bizi de etkilediği gibi. Ama Galatasaray şampiyonluğun en büyük adaylarından biridir. Fenerbahçe, iki hafta puan kaybetse, Galatasaray lider olabilir" diyerek sözlerini 
     
</TEXT>
</DOC>
