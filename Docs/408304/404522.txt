<DOC>
<DOCNO> 404522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/son/sonspo03.html </URL>
<DATE> 2005/01/01/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Galatasaray'ın en golcüsü Ümit Karan 
</HEADLINE>
<TEXT>

     Galatasaray’la yola devam edip etmeyeceği belirsizliğini koruyan Ümit Karan, oynadığı süreler göz önüne alındığında takımının en golcüsü oldu. 
     
     77 dakikada 1 gol 

     İkinci yarıda Galatasaray’la yola devam edip etmeyeceği belirsizliğini koruyan Ümit Karan, ilk yarıda oynadığı süreler göz önüne alındığında takımının en golcü futbolcusu oldu. Gaziantep, Ankaraspor, Kayserispor, Akçaabat, Diyarbakır ve Malatyaspor sınavlarında toplam 155 dakika sahada yer alan Ümit, bu kısa süreye iki gol bir asist sığdırmayı başardı. Ümit böylece her 77 dakikada bir gol atmış oldu. 
     
     Ortalamaları kötü 

     İlk yarıda 17 maçın tamamında forma giyip, bin 489 dakika ter döken Hakan Şükür takımına 10 gol kazandırırken, ortalama 186 dakikada bir gol bulabildi. 10 golle takımın en skoreri olan Necati ise sahada yer aldığı toplam bin 326 dakikalık süreyi iyi değerlendirerek, her 132 dakikada bir kez ağları sarstı. Toplam sekiz maçta Hagi’nin görev verdiği ve 232 dakika şans bulan Arif ise 1 gol atabildi. 

     
</TEXT>
</DOC>
