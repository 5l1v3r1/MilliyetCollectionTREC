<DOC>
<DOCNO> 406412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/25/yazar/cemal.html </URL>
<DATE> 2005/12/25/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Gözyaşı 
</HEADLINE>
<TEXT>


Ne yazayım ... Denktaş'ın ağlatan mesajları Olabilir. Bir pazar günü... 
Gözyaşlı bir yazı... 
Okunur mu 
Üstelik Kıbrıslı bir yazı Neden olmasın Okuyan çıkar. Kimi de bakar geçer ama... 
Olsun. 
Meclis çatısı altında CHP'nin geçen perşembe günü düzenlediği toplantıda bir anısını anlatırken hem kendi gözleri dolmuş Denktaş'ın, hem de bazı milletvekilleri ağlamış... 
Anısı 1974'ten. 
Türk paraşütçülerinin Kıbrıs'a indiği saatlerde rastladığı bir subayı anlatıyor 
"Ateş altında cepheyi geziyorum. Bir köşede sigarasını tüttüren bir paraşütçü subay. 'Korkmadın mı' diye sordum. Güldü. 'Atladığım anda etrafımı binlerce beyaz atlı sardı. 1571'in şehitleriydi. Birlikte indik. Hiç korkmadım' deyince gözlerim doldu." 
Bunları anlatırken duygusallaşmış Denktaş. 
Yine gözleri dolmuş... 
Dinleyenlerin de yanaklarından birkaç damla gözyaşı akmış... 
Olabilir. 
İnsani duygular... Anılar bir dipsiz kuyu gibi insanı içine çekmeye başlayınca, her insanın başına gelebilir. 
Her davanın kahramanları vardır. O paraşütçü subay da bir kahramandır. Keza Denktaş da 'Kıbrıs davası'nın en önde gelen kahramanlarından biridir. Kıbrıs Türkü'nün adada ikinci sınıflığa düşmesini önlemek için yıllar yılı mücadele vermiştir. 
İnk r edilemez bu. 
Tarih böyle yazacak. 
Ancak, tarihin başka sayfaları da olacak Denktaş hakkında. Bu sayfalarda da Denktaş'ın büyük yanlışları yazılacak. Denktaş'ın Kıbrıs sorununu çözümsüz bırakmasından söz eden sayfaları da olacak tarihin. 
Ve denecek ki Denktaş için 
Geçmişin çok fazla tutsağı olduğundan, Kıbrıs'ta güzel bir geleceği kuracak adımları atamadı çözümsüzlüğü çözüm olarak savunduğu için tarihi fırsatları heba etti bu yüzden Güney Kıbrıs'ın tek başına Avrupa Birliği'ne girmesinde büyük rolü oldu. 
Evet öyle. 
Bunlar daha şimdiden tarihin sayfalarına not olarak düşülmeye başladı. 
Bakın, Yunanistan'ın eski Başbakanı Simitis, yeni yayımlanan anılarında Türk tarafının 2002 yılı Avrupa Birliği Kopenhag zirvesinde harcadığı fırsatı nasıl anlatıyor 
"İçimizde Kıbrıs Türklerinin bir manevra yaparak, Annan Planı'nı kabul etmeleri korkusu vardı. O taktirde Kıbrıs Rum tarafı da zor durumda kalmamak için söz konusu planı artık kabul etmek zorunda kalacaktı. Kıbrıs Türk temsilcisinin itirazla ortaya çıkması, çözümde ilerleme kaydedilmemesinin sorumluluğunu tamamen Kıbrıs Türklerinin üzerine attı. AB Konseyi toplantısında Güney Kıbrıs'ın AB'ye katılımı hiçbir güçlük çıkmadan kabul edildi." Aktaran İlter Türkmen, Tempo dergisinin 16.12.05 tarihli sayısı, s.137 
Denktaş, bir değil iki kez Yunan ve Rum tarafının korkusunu boşa çıkartmayı başardı. Kopenhag'dan sonra 2003 Lahey Zirvesi'nde de Erdoğan hükümetine rağmen Annan Planı'na hayır dedi. 
Sonuç ne oldu 
Güney Kıbrıs tek başına AB'ye üye oldu. 
Denktaş, bu tarihi hatayı Türkiye'ye yaptırmasaydı, ya Güney'le birlikte Kıbrıs Türkleri de AB'ye girecekti, ya da Rumlar da AB'nin dışında kalacaktı. 
İkisi de olmadı. 
Rumlar şimdi tek başına üye. 
Bu talihsiz durum hem Türkiye'yi, hem Kıbrıs Türkleri'ni zora sokuyor, daha da sokabilecek, dikkat edilmezse krize de yol açabilecek 2006'da... 
Bugün asıl gözyaşı dökülmesi gereken konu budur Sayın Denktaş... 
İyi pazarlar 



</TEXT>
</DOC>
