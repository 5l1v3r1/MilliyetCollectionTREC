<DOC>
<DOCNO> 406670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/soneko12.html </URL>
<DATE> 2005/12/26/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Eylül'de işsizlik oranı yüzde 9.7'ye yükseldi 
</HEADLINE>
<TEXT>

     Türkiye'de işsizlik oranı, bu yıl Eylül ayı itibarıyla yüzde 9.7'ye yükseldi. 
     İşsizlik oranı bu yılın Ocak ayında yüzde 11.5, Şubat'ta yüzde 11.7, Mart'ta yüzde 10.9, Nisan'da yüzde 10, Mayıs'ta yüzde 9.2, Haziran'da yüzde 9.1, Temmuz'da yüzde 9.1 ve Ağustos'ta da yüzde 9.4 olmuştu. 
     
     İSTİHDAMDA AZALMA 

     Bu arada Eylül ayında istihdam edilenlerin sayısı 272 bin kişi azalırken, işsiz sayısı da 42 bin kişi arttı. 
     Buna göre 2005 Ağustos ayı itibarıyla 22 milyon 838 bin kişi olan istihdam edilenlerin sayısı, Eylül 2005'te 22 milyon 566 bin kişiye geriledi. Resmi işsiz sayısı ise 2 milyon 381 bin kişiden 2 milyon 423 bin kişiye yükseldi. 
     
     KAYITDIŞILIK AZALDI 

     Anket sonuçlarına göre, Türkiye'de istihdam edilen 22 milyon 566 bin kişinin yüzde 50.5'i ise kayıt dışı çalışıyor. 
     Bu oran Ocak'ta yüzde 48.9, Şubat ayında yüzde 49, Mart'ta yüzde 49.6, Nisan'da yüzde 50.7, Mayıs'ta yüzde 51.5, Haziran ayında da yüzde 52.3, Ağustos'ta yüzde 51.1 olarak hesaplanmıştı. 
     TÜİK'in, Ağustos-Eylül-Ekim dönemini kapsayan üç aylık hareketli ortalamalara göre, 10 milyon 609 bin olan ücretlinin yüzde 23.6'sı, 1 milyon 751 bin yevmiyelinin yüzde 92.6'sı, 1 milyon 147 bin işverenin yüzde 26.6'sı, kendi hesabına çalışan 5 milyon 431 bin kişinin yüzde 64.8'i ve 3 milyon 629 bin ücretsiz aile işçisinin de yüzde 95.1'i "kayıt dışı" çalışıyor. 
     Toplam işgücü nüfusu 24 milyon 989 bin olarak hesaplanırken, istihdam edilen 22 milyon 566 bin kişinin 12 milyon 862 bini kentte, 9 milyon 704 bini ise kırsal kesimde bulunuyor. 
     
     İŞSİZLİK ORANI KENTLERDE YÜZDE 12.4, KIRSALDA YÜZDE 5.9 

     Türkiye'de Eylül itibarıyla toplam resmi işsiz sayısı ise 2 milyon 423 bin olarak hesaplandı. 
     Bu yılın Eylül döneminde kentlerdeki işsiz sayısı 1 milyon 815 bin, kırsal bölgede ise 608 bin kişi olarak belirlendi. 
     Söz konusu dönemde, Türkiye genelinde işsizlik oranı yüzde 9.7, kentlerde yüzde 12.4 ve kırsal bölgede yüzde 5.9 olarak saptandı. 
     
     GENÇ NÜFUSTA İŞSİZLİK ORANI İSE YÜZDE 18.2 

     Aynı dönemde, genç nüfusta işsizlik oranı Türkiye genelinde yüzde 18.2 olarak belirlenirken kentlerde bu oran yüzde 22.3, kırsal bölgede ise 12 oldu. 
     Türkiye'de 15 ve daha yukarı yaştaki nüfus 50 milyon 991 bin olurken, bu gruptaki nüfusun 25 milyon 292 bini erkek, 25 milyon 669 bini kadından oluştu. Genç nüfus erkeklerin işsizlik oranı yüzde 9.4, kadının ise yüzde 10.6 oldu. 
     Herhangi bir işgücüne dahil olmayanların sayısı da, 26 milyon 2 bin kişi olarak belirlendi. 
     Bu arada Türkiye'de toplam 22 milyon 566 bin olan toplam istihdamın 6 milyon 661 bini tarım, 4 milyon 360 bini sanayi, 1 milyon 272 bini inşaat ve 10 milyon 273 bini de hizmetler sektöründe çalışıyor. 
     
</TEXT>
</DOC>
