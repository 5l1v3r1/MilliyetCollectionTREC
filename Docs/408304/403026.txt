<DOC>
<DOCNO> 403026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sondun44.html </URL>
<DATE> 2005/12/13/ </DATE>
<TIME> 19.25 </TIME>
<AUTHOR>  </AUTHOR>
<HEADLINE>
ABD, BM'nin Suriye'ye baskıyı artırmasını istiyor 
</HEADLINE>
<TEXT>

     ABD yönetimi, BM komisyonunun eski Lübnan Başbakanı Refik Hariri suikastına ilişkin ikinci raporunu yayımlanmasından sonra, BM Güvenlik Konseyi'nin Suriye yönetimine baskıyı artırmasını istedi. 
     Beyaz Saray Sözcüsü Scott McClellan, yaptığı açıklamada, raporu inceleyecek BM Güvenlik Konseyi'nin Suriye'ye yönelik baskıyı artırmasının önemli olduğunu söyledi. 
     Sözcü ayrıca, ABD'nin, rapordaki BM soruşturmasının süresinin 6 ay daha uzatılması tavsiyesini ''kuvvetle desteklediğini'' belirtti. 
     Hariri'ye düzenlenen suikastı soruşturan BM komisyonunun başkanı Alman Savcı Detlev Mehlis, dün Güvenlik Konseyi'ne sunulan konuya ilişkin ikinci raporunda, suikastın arkasında Suriye istihbarat servislerinin olduğunu kaydetmişti. 
     Mehlis'in raporunun bugün Güvenlik Konseyi'nde ele alınması bekleniyor. 
     BM komisyonunun 2 ay önce yayınlanan ilk raporunda da suikasta Suriye ve Lübnan güvenlik yetkililerinin karıştığı belirtilmişti. 
     
</TEXT>
</DOC>
