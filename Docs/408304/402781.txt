<DOC>
<DOCNO> 402781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/12/son/sonspo06.html </URL>
<DATE> 2005/12/12/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Juve el ele, sampiyonluğa 
</HEADLINE>
<TEXT>

     Serie A'da son şampiyon Juventus, Cagliari'yi dört golle geçti. 'Yaşlı Kadın' böylece Delle Alpi'deki sekizinci maçında da puan kaybı yaşamadı ve 15. maçında 14. galibiyetini aldı. 10. dakikada Pavel Nedved'le öne geçen Siyah-Beyazlılar, David Trezeguet'nin 18'deki sayısıyla ilk yarıyı 2-0 önde kapadı. 'Trezegol' 'te farkı üçe çıkarırken ligdeki 15. golünü attı ve 16 golle krallık mücadelesinin lideri olan Fiorentina'lı Luca Toni'yi takibini sürdürdü. 68'de Vignati'nin kendi kalesine kaydettiği gol maçın skorunu belirledi. 
     Başkent temsilcisi Roma, Olimpiyat Stadı'nda Palermo'ya 2-1 teslim olurken üst üste dördüncü maçından da galibiyet alamadan ayrıldı. Roma'nın tek golü 36'da Antonio Cassano'nun ayağından gelirken Guisseppe Biava'nın 21 ve 78. dakikalardaki sayıları konuk ekibe üç puanı getirdi. Başkentin diğer temsilcisi Lazio, Livorno deplasmanında aynı skorla mağlup oldu. Günün diğer sonuçları şöyle Messina-Chievo 2-0, Parma-Sampdoria 1-1, Ascoli-Reggina 1-1, Udinese-Lecce 1-2. 
     Bundesliga'nın 16. haftasında ise lider Bayern Münih, Halil Altıntop'un 90 dakika görev aldığı maçta Kaiserslautern'i 2-1 yenerek ikinci sıradaki Stuttgart'la arasındaki dört puanlık farkı korudu. Bayern'in golleri 26'da Ballack ve 54'te Makaay'dan gelirken, konuk takımın tek golünü 39'da Sanogo kaydetti. Kaiserslautern'da Skela, 59'daki penaltı vuruşunu değerlendiremedi. Üçüncü haftadan bu yana maç kazanamayan Kaiserslautern dokuz puanla son sırada kaldı. 
     
     Feyenoord, PSV'yi devirdi 
     Alpay Özalan'ın cezası nedeniyle oynamadığı karşılaşmada sahasında Werder Bremen'e 4-1 mağlup olan Köln de 12 puanla düşme hattında yer alıyor. Hollanda liginde Feyenoord, PSV Eindhoven'ı Dirk Kuijt'in golüyle 1-0 mağlup etti. İspanya liginin 14. hafta mücadelesinde ise şu sonuçlar alındı Atletico Madrid-Alaves 1-1, Deportivo-Cadiz 1-0, Getafe-Racing Santander 1-2, Osasuna-Mallorca 1-0, Real Betis-Espanyol 0-0, Zaragoza-Celta 1-0. Radikal Spor Servisi 


     
</TEXT>
</DOC>
