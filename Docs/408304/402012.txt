<DOC>
<DOCNO> 402012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/soneko02.html </URL>
<DATE> 2005/12/09/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Davos zirvesi gelecek yıl İstanbul’da da yapılacak 
</HEADLINE>
<TEXT>

     Dünya ekonomisini ve siyasetini şekillendiren isimlerin biraraya geldiği Dünya Ekonomik Forumu toplantılarının 2006 takvimine İstanbul da dahil edildi. 
     16-17 kasım tarihlerinde Türkiye’ konulu ilk dünya ekonomik forumu toplantısı yapılacak. 
     Forumun merkezi olan Cenevre'den yapılan açıklamada, Davos Zirvesi'nin yanı sıra yıl içinde yapılan bölgesel zirveler takvimi’ de açıklandı. 
     Türk hükümeti ve Başbakan Recep Tayyip Erdoğan'ın desteğiyle düzenlenecek olan Dünya Ekonomik Forumu Türkiye toplantıları önümüzdeki yıl kasım ayının ikinci haftasında gerçekleştirilecek. 
     Foruma, Orta Asya ve Körfez bölgelerinden de çok sayıda yatırımcı, akademisyen ve entelektüelin katılması bekleniyor. 
     Türkiye, Turgut Özal döneminden bu yana bütün Davos zirvelerinde üst düzeyde temsil ediliyordu. 
     Son toplantıda Başbakan Recep Tayyip Erdoğan forumun başkanı Klaus Schwab'a, İstanbul'da bir zirve yapılması teklifini götürmüştü. 
     
</TEXT>
</DOC>
