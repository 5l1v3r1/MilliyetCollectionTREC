<DOC>
<DOCNO> 408071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sontur41.html </URL>
<DATE> 2005/12/30/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Halis Toprak tedavi altında... 
</HEADLINE>
<TEXT>

     Amerikan Hastanesi Nöroloji Uzmanı Dr. Bülent Kahyaoğlu, işadamı Halis Toprak'ın durumunun stabil olduğunu, herhangi bir önemli bozukluk saptanmadığını, ancak araştırmaların devam edeceğini bildirdi. 
     Bilecik'in Bozüyük İlçesi'nde rahatsızlanarak İstanbul'a getirilen işadamı Halis Toprak, Amerikan Hastanesi'nde tedaviye alındı. 
     Hastanenin Nöroloji Uzmanı Dr. Bülent Kahyaoğlu, Toprak'ın bugün öğle saatlerinde baş dönmesi, kusma ve göğüs ağrısı şikayetleriyle Eskişehir'de hastaneye başvurduğunu, tedavisinin bir kısmının orada yapıldığını söyledi. 
     Daha sonra Amerikan Hastanesi'ne getirilen Toprak'ın durumunun stabil olduğunu ifade eden Kahyaoğlu, ''Herhangi bir önemli bozukluk saptanmadı, ama araştırmalar devam edecek. Bulabildiğimiz sistemlere ait bozuklukları tedavi edeceğiz'' dedi. 
     Kahyaoğlu, Toprak'ın geceyi hastanede geçireceğini sözlerine ekledi. 
     
</TEXT>
</DOC>
