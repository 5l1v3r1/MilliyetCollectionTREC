<DOC>
<DOCNO> 404914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/spor/spo04.html </URL>
<DATE> 2005/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Trabzonspor'a feda edildim' 
</HEADLINE>
<TEXT>





Bordo - mavililer'de İskender Önal ve Özkan Sümer'le girdiği yarışı kazanarak, başkanlık koltuğuna oturan Nuri Albayrak camiaya umut dolu mesajlar verdi. 
İşlerini ikinci plana itip, başkanlığa soyunduğunu vurgulayan Albayrak, "Sağolsun kardeşlerim, babam, ailem fedak rlık yaptılar. Bizi Trabzon'a feda ettiler. Bunlara layık olmak ve kulübü daha ileriye taşımak için çalışacağız. Bize güvenenleri mahcup etmeyeceğiz. Trabzon'un hakkını da kimseye yedirtmeyeceğiz" dedi. 
Albayrak, takım ve Halilhodziç'in durumu hakkında ise şu açıklamaları yaptı "Uyum sağlayacak iyi bir oyuncu sözümüzün arkasındayız. Halilhodziç'in sözleşmesi var. Kendisinden memnunuz. Transfer çalışmalarına hemen başlayacağız. Fatih'in silah taşımasını doğru bulmuyorum. Oturup, konuşacağım. Yerine futbolcu alındıktan sonra bir oyuncunun gitmesi problem olmaz. Ancak buna teklif geldikten sonra karar verilir. Gökdeniz cezasını çekmiş. Ama camiaya büyük borcu var. Bu borcu ödemesi için ikinci yarı vargücüyle çalışmalı." 

3.5 milyon euroluk piyango 

Paris İş Mahkemesi, Paris Saint Germain Yönetimi'nin, Teknik Direktör Vahid Halilhodziç'e yaklaşık 3.5 milyon euro tazminat ödemesini kararlaştırdı. Mahkeme, Fransız kulübünün Halilhodziç'in iş sözleşmesini usulsüz bir şekilde iptal ettiği gerekçesiyle, bu cezanın ödenmesine karar verdi. Boşnak hoca, PSG'den 9 milyon euro tazminat talep etmişti. Halilhodziç'in katılmadığı duruşma sonucuna tepki gösteren PSG'nin avukatı Chartal Giraud Van Gaven, "Bu kararı anlamakta güçlük çekiyorum" dedi. 

Kupa mesaisi 

Trabzonspor, Beşiktaş galibiyetinin ardından ara vermeden kupada yarın karşılaşacağı Karagümrük maçının hazırlıklarına başladı. İstanbul'da kampta bulunan bordo - mavililer, günün tek çalışmasını İstanbulspor'un tesislerinde yaptı. MR'ında sağ bacak arka adalesinde hafif ödem tespit edilen Celalettin'in durumunun maç saatinde belli olacağı bildirildi. 


</TEXT>
</DOC>
