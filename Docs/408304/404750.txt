<DOC>
<DOCNO> 404750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sonspo06.html </URL>
<DATE> 2005/12/19/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Ailton habersiz kaçmaya kalktı, havalimanında yakalandı... 
</HEADLINE>
<TEXT>

     Tigana 11’e almayınca, kimseye haber vermeden ülkesine gitmeye kalkan Ailton, son anda Atatürk Havalimanı’nda yakalanıp, geri getirildi. 
     
     Mehmet Ekşi haberdar oldu 

     Kartal’ın sorunlu yıldızı Ailton’dan son vukuat. Önceki gün teknik direktör Tigana ile bir görüşme yapan Brezilyalı oyuncu, Trabzon maçında oynamak istediğini iletti. Ancak Fransız hoca, Portekiz’e giderken sağlık sorunu yaşadığın için seni riske etmek istemiyorum'' yanıtını verdi. Ailton, bunun üzerine kimseye haber vermeden, Frankfurt aktarmalı olarak ülkesine gitmek üzere yola çıkarken, genel menacer Mehmet Ekşi’nin son anda durumdan haberi oldu. 
     
     Tigana da defterden sildi 

     Derhal Atatürk Havalimanı’na bir ekip çıkartıldı ve bavullarıyla birlikte alıkonulan Sambacı, kampa geri getirildi. Yakalanınca çok sinirlenen Ailton’un İstanbul’a çağırdığı avukatı yöneticileri arayıp, İstanbul’da mutsuz. Ülkesine dönmek istiyor. Birçok teklif var. Ocak ayında ileteceğiz'' dedi. Olayı öğrenince şaşkınlık yaşayan Tigana, bu son hareket sonrası Ailton’u tamamen silip, İstediği yere gitsin'' restini çekti. Bunun üzerine Sambacı’ya izin verildi. 

     
</TEXT>
</DOC>
