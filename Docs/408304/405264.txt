<DOC>
<DOCNO> 405264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/21/son/sondun02.html </URL>
<DATE> 2005/12/21/ </DATE>
<TIME> 02.45 </TIME>
<AUTHOR>  </AUTHOR>
<HEADLINE>
New York'ta greve gidenlere para cezası 
</HEADLINE>
<TEXT>

     Brooklyn Mahkemesi, New York metro çalışanlarına izinsiz grev yaptıkları için çeşitli para cezaları verdi. Mahkeme sendikaya günde 1 milyon dolar, çalışanlara ise gün başına iki günlük yevmiye kesme cezası verdi. Toplam mal varlığı 3.6 milyon dolar olan sendikanın, 3 gün daha greve devam etmesi durumunda iflas etme tehlikesiyle karşılaşacağı belirtildi. 
     Bu arada uluslararası ulaşım işçileri sendikaları, New York'taki grevi onaylamadıklarını açıkladılar. Grev kararı açıklanmadan önce Ulusalararası Ulaşım sendikalarının yaptığı açıklamayı dikkate almayan TWU yönetim kurulu onların itirazına rağmen greve gitiğini açıkladı. Bu durum önümüzdeki günlerde sendika Başkanı Roger Toussaint'ti sıkıntıya sokacağı öne sürüldü. Sendikanın kararını bencilce ve yasadışı olarak nitelendiren Vali Bloomberg New Yorkluları kentin ekonomisini ayakta tutmaya çağırdı. Bloomberg, ulaşım çalışanlarına ise işlerinin başlarına dönmeleri çağrısında bulundu. 
     
</TEXT>
</DOC>
