<DOC>
<DOCNO> 401347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/soneko10.html </URL>
<DATE> 2005/12/07/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Kredi kartı ortalama faizi yüzde 5.33'e indi... 
</HEADLINE>
<TEXT>

     Bankaların, ekimde yüzde 5.37 olan kredi kartlarına uyguladıkları aylık faizin ağırlıklı ortalaması kasımda yüzde 5.33’e, ortalama yıllık bileşik faizi ise yüzde 87.8’dehn yüzde 87’ye geriledi. 
     Bankacılık Düzenleme ve Denetleme Kurumu BDDK , kredi kartı müşterilerinin karşılaştırma yapabilmelerini sağlamak amacıyla bankaların 30 Kasım itibariyle uyguladıkları kredi kartı faiz oranlarını açıkladı. 
     Buna göre 31 Ekim itibariyle yüzde 5.07 olan bankaların kredi kartların uyguladıkları aylık faiz oranının aritmetik ortalaması Citibank, Şekerbank ve Fortis Bank’ın yaptığı indirimler nedeniyle 30 Kasım itibariyle yüzde 4.97’ye geriledi. Aritmetik ortalamayla hesaplanan faizin yıllık bileşiği ise yüzde 80.8’den yüzde 79’a indi. Bankaların bireysel kredi kartı pazarındaki payı ile ağırlıklandırılarak hesaplanan aylık ortalama kredi kartı faizi ise yützde 5.37’den yüzde 5.33’e gerilerken, bunun yıllık bileşiği ise 0.8 puanlık düşüşle yüzdte 87’ye indi. 
     BDDK, bankaların kredi kartı faizlerini hesaplarken birden fazla ve birbirinden farklı faizler uygulayan bankaların bildirdikleri söz konusu faiz oranlarının basit ve eşit ağırlıklı ortalamasını dikkate alarak hesaplayıp açıklıyor. 
     
     EN YÜKSEK FAİZİ KOÇBANK UYGULUYOR 

     BDDK’nın belirlemelerine göre kasımda kredi kartı faiz oranlarında 1.31 puanlık bir indirim yapan Citibank, bu alandaki liderliğini bu ayla birlikte Koçbank’a bıraktı. 
     Koçbank ekimde olduğu gibi kasımda da kredi kartlarına ortalama yüzde 6.61 faiz uyguladı. Bunun yıllık bileşiği ise yüzde 115.6 olarak hesaplandı. Citibank ise yıllık bileşik faize 30.98 puan olarak yansıyan bu indirimle yedinci sıraya geriledi. 
     Yüksek kredi kartı faiz inde Koçbank’ı yüzde 6.35’le Denizbank, yüzde 6.25’le Tekstilbank, yüzde 5.85’le Fortis Bank, yüzde 5.75’le Yapı Kredi ve Şekerbank izledi. Akbank, yüzde 5.65 olan aylık faizle sekizinci sırada yer alırken, Garanti yüzde 5.46 ile dokuzuncu, Finansbank yüzde 5.45’le 10’uncu, TEB aynı oranla 11’nci, HSBC yüzde 5.31’le 12’nci Tekfenbank ise yüzde 5’le 13’üncü oldu. 
     Diğer bankaların aylık faiz oranı ise yüz de 5’in altında kaldı. Anadolubank geçen ay kredi kartlarına aylık yüzde 4.95, Vakıfbank yüzde 4.75, Oyakbank yüzde 4.44, İş Bankası yüzde 4.33, Bank Europa yüzde 3.95, Turkish Bank yüzde 3.75, Halk Bankası yüzde 2.99, Ziraat Bankası yüzde 2.9, MNG Bank ise yüzde 2.75 faiz uyguladı. 
     
     Bankaların Kredi Kartı Faizleri Kasım 2005 

     

Banka Aylık Yıllık Bil Koçbank 6.61 115.6 Denizbank 6.35 109.3 Tekstilbank 6.25 107.0 Fortis Bank 5.85 97.8 Şekerbank 5.75 95.6 Yapı ve Kredi 5.75 95.6 Citibank 5.70 94.5 Akbank 5.65 93.4 Garanti 5.46 89.3 Finansbank 5.45 89.0 TEB 5.45 89.0 HSBC Bank 5.31 86.1 Tekfenbank 5.00 79.6 Anadolubank 4.95 78.6 Vakıfbank 4.75 74.5 Oyakbank 4.44 68.4 İş Bankası 4.33 66.4 Bank Europa 3.95 59.2 Turkish Bank 3.75 55.5 Halk Bankası 2.99 42.4 Ziraat Bankası 2.90 40.9 MNG Bank 2.75 38.5 Aritmetik Ort. 4.97 79.0 Ağırlıklı Ort. 5.33 87.0      
</TEXT>
</DOC>
