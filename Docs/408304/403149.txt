<DOC>
<DOCNO> 403149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sontur04.html </URL>
<DATE> 2005/12/13/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
''Evlenmek istiyorum" dedi, anne ve babasını bıçakladı 
</HEADLINE>
<TEXT>

     Ramazan ÇETİN DENİZLİ, DHA 

DENİZLİ'nin Tavas İlçesi'ne bağlı Vakıf köyünde 23 yaşındaki Talat Bölükbaş, kendisine evlenmek için kız bulmadıkları gerekçesiyle annesiyle babasını bıçakladı. 
     Olay, pazar günü saat 16.00 sıralarında meydana geldi. Vakıf köyünde çiftçilik yapan Talat Bölükbaş, babası Mehmet Bölükbaş’a 54 evlenmek istediğini söyleyerek, kız bulmalarını istedi. Baba Bölükbaş, oğluna düğün yapmak için paralarının olmadığını söyleyince Talat Bölükbaş, çılgına döndü. Önce hakaretler yağdıran Talat Bölükbaş, ardından üzerinde taşıdığı bıçakla önce ayırmak isteyen annesini, ardından da babasını karnından bıçakladı. 
     Ağır yaralanan anne Fatmaana Bölükbaş 52 ve baba Mehmet Bölükbaş ambulansla Tavas Devlet Hastanesi’ne götürüldü. Jandarma Talat Bölükbaş’ı gözaltına alırken, anne Fatmaana Bölükbaş’ın hayati tehlikesinin bulunduğu öğrenildi. 
     
</TEXT>
</DOC>
