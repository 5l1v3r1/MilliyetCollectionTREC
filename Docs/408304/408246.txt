<DOC>
<DOCNO> 408246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sonsiy15.html </URL>
<DATE> 2005/12/31/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Manisa'da, "Valimizi geri istiyoruz" kampanyası... 
</HEADLINE>
<TEXT>

     Vali Orhan Işın'ın merkeze alınmasına tepki gösteren Manisalılar, Işın'ın görevinde kalması için imza kampanyası başlattı. 
     Beyaz Fil Meydanı'nda, ''Valimizi geri istiyoruz'' adı altında başlatılan imza kampanyasına sivil toplum örgütleri, sendikalar, siyasi partiler ve çok sayıda vatandaş destek verdi. 
     İmza atan Manisalılar, İçişleri Bakanlığı'ndan atama kararının geri çekilmesini istedi. 
     Manisa'daki imza kampanyasına Ticaret ve Sanayi Odası, Ticaret Borsası, Esnaf ve Sanatkarlar Odaları Birliği, Türk Metal Sendikası, Türk-Eğitim Sen, MHP, CHP ve DYP il teşkilatları destek verdi. 
     Işın'ın daha önce kaymakamlık yaptığı Turgutlu İlçesi'nde de vatandaşlar, Işın'ın Manisa Valiliği'nde kalması için imza kampanyası başlattı. 
     
</TEXT>
</DOC>
