<DOC>
<DOCNO> 403415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/son/sonspo02.html </URL>
<DATE> 2005/12/14/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Alex saçlarını reklam için kestirdi 
</HEADLINE>
<TEXT>

     Şükrü Saracoğlu Stadı VIP tribününde hazırlanan platformda saçları bölüm bölüm kesilen Alex De Souza’in kafası en sonunda usturaya vuruldu. 
     Kafası usturaya vurulmuş haliyle sevdikleri Alex’e, bu sezon uzattığı saçlarını kestirmesi için sürekli ricada bulunan, bu konuda internet sitelerinde forum düzenleyen taraftarların yaptıramadığını Finansbank gerçekleştirdi. 
     Card Finans reklamlarında oynaması için teklif götürülen Brezilyalı oyuncu, öneriye Evet'' yanıtı verdi. 
     Ali Taran Creative Workshop tarafından, Card Finans için hazırlanan reklam filmi, Alex’in uzayan saçları üzerine kurulu olduğu için, Sambacı dün berber karşısına geçti. Şükrü Saracoğlu Stadı VIP tribününde hazırlanan platformda saçları bölüm bölüm kesilen Alex’in kafası en sonunda usturaya vuruldu. Çekimleri Saracoğlu’nda gerçekleştirilen film, önümüzdeki günlerde tüm kanallarda yayınlanmaya başlanacak. Taraftarlar da Finansbank sayesinde Brezilyalı yıldızı, sevdikleri haliyle izleyecek. Bu arada kendisine ait internet sitesine bir açıklama yapan Alex, Erciyes maçında gol atmasıyla ilgili, Forvet gibi oynamasam da, gol atmaya alışmıştım. Bundan dolayı eksikliği hissediyordum'' dedi. 

     
</TEXT>
</DOC>
