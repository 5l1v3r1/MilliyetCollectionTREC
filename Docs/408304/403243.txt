<DOC>
<DOCNO> 403243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/siyaset/axsiy02.html </URL>
<DATE> 2005/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Alevilerden 'Din Bilgisi' davası 
</HEADLINE>
<TEXT>


Cem Vakfı, Milli Eğitim Bakanlığı'nın Din Kültürü ve Ahlak Bilgisi kitaplarında Alevi İslam inancına yer verilmediği gerekçesiyle mahkemeye başvurdu 

ANKARA Milliyet 


Cem Vakfı, Milli Eğitim Bakanlığı'nın MEB 2005 - 2006 eğitim - öğretim yılı Din Kültürü ve Ahlak Bilgisi ders kitaplarında Alevi İslam inancına yer vermediği gerekçesiyle, kitabın öğretiminin yürütmesinin durdurulması istemiyle dava açtı. Vakıf avukatlarından İlyas Şahbaz, dava dilekçesini dün Ankara Nöbetçi İdare Mahkemesi'ne teslim etti. 
Haziran 2005'te MEB'e bir dilekçe ile başvurduklarını belirten Şahbaz, 2005 - 2006 ilk ve orta öğretim kurumlarındaki Din Kültürü ve Ahlak Bilgisi dersinde, Alevi İslam inancı, felsefesi ve kültürüne yer verilmesini ve ders müfredatının hazırlanmasında Alevi İslam inancını benimsemiş kurumlar ile inanç önderlerinin görüşlerinin alınmasını talep ettiklerini bildirdi. 

'Yanıt samimiyetsiz' 
MEB Din Öğretimi Genel Müdürlüğü'nün yanıtında, taleplerin dikkate alındığının bildirilmesine karşın yerine getirilmediğinin açık bir şekilde anlaşıldığını söyleyen Şahbaz, bu yanıtın tutarsız, samimiyetsiz ve oyalamaya dönük olduğunu savundu. 


</TEXT>
</DOC>
