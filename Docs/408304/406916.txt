<DOC>
<DOCNO> 406916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/yazar/akyol.html </URL>
<DATE> 2005/12/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İsmet Paşa'yı okumak 
</HEADLINE>
<TEXT>


YIL,1922. Zafer kazanılmıştır. Garp Cephesi Kumandanı İsmet Paşa konuşmasında K zım Karabekir, Ali Fuat ve Refet paşaların Milli Mücadele'ye büyük hizmetlerini anlatıyor. 
Halide Edip, not defterine yazdığı satırlarda, İsmet Paşa'nın bu kadirşinaslığını övüyor, yeni dönemde bu kahramanları İsmet Paşa'nın koruyacağına inandığını yazıyor. 
1925'te Karabekir'i İstiklal Mahkemelerinin yağlı ipinden kurtaran, gerçekten İsmet Paşa olacaktır "Şark fatihi Karabekir"in 'faili meçhul' bir cinayete kurban gitmesini önleyen de İsmet Paşa'dır. Bunu hem Karabekir hem İnönü anılarında anlatmıştır. 
İnönü Cumhurbaşkanı olunca, "polis devleti" gibi çalışmakta olan İçişleri Bakanı Şükrü Kaya'yı uzaklaştırdı. Susturulmuş veya yurtdışına çıkmış Karabekir, Rauf Orbay, Cafer Tayyar, Ali Fuat gibi Milli Mücadele liderlerinin itibarını iade etti Halide Edip, Adnan Adıvar gibi isimler yurda döndü Hüseyin Cahit sürgünden kurtuldu. İnönü bunu yaparken bir şart koşmuştu 
- Atatürk'ü eleştirmeyeceksiniz eski defterleri açmayacaksınız 
Bugünün fanatik Kemalistleri bu tavrından dolayı İnönü'yü "karşı devrimci" diye suçluyor Anlayamadıkları gerçek şudur İnönü, Milli Mücadele kadrosunu bu şekilde birleştirerek, demokrasiye geçmeden önce rejimi sağlamlaştırmıştır. 
Hem vefa, hem siyasi basiret. 

Mazbut İsmet Paşa 
İnönü başbakan olarak "Atatürk'ün sofra çevresi"nin devlet işlerine karışmasına daima karşı çıktı, onları bakan da yapmadı. Bu konudaki tartışmaları, "Ben haklıydım" diyerek ama Atatürk'e karşı saygılı bir dille, "Defter"ine de yazdı. 
Atatürk daima 'stratejik' işlerle, dil ve tarih gibi konularla meşgul olurken devlet çarkını İnönü çevirdi. 
İsmet Paşa ve ailesi hakkında bugüne kadar hiçbir yolsuzluk dedikodusu bile olmadı hiçbir "sosyete skandalında" adları geçmedi. 
İnönü mizacen Atatürk'ün 'devrimci' atılganlığına sahip değildir ihtiyatlı, dikkatli bir idare adamıdır. Özel hayatında da böyledir. Onun mazbut aile hayatı sadece mizacından gelmez bilinçli bir şekilde, Türk gençliği için vurguladığı "disiplin ve ahlak" ilkelerini kendi hayatında yaşamıştır. 
Büyük başarılarda imzası bulunan İsmet Paşa, belki de yetişme tarzından, ekonomik politikalarında başarısızdı Atatürk de 1937'de "en büyük iktisatçımız" dediği Celal Bayar'ı başbakan yaptı. 
Türkiye'de asıl toplumsal ekonomik canlanma 1950'den sonra başladı. 

Demokrasi konusu 
İsmet Paşa 1925'te Terakkiperver Fırka'yı, 1930'da Serbest Fırka'yı kapatmakla hata ettiklerini birçok defa ifade etmiştir. 
Resmi inkılap tarihi kitaplarımız ise h l bu partilerin kapatılmasını öven propaganda metinleri gibidir 
Burada ciddi bir metodoloji sorunu var Atatürk maalesef çok erken öldü bir yirmi yıl daha yaşayıp da 2. Cihan Savaşı sonrasının bambaşka dünyasını görseydi ne düşünür, nasıl davranırdı Bunu bilemeyiz. Ama ortada İsmet Paşa'nın tecrübeleri var 
Bugün inkılap tarihimizi yazarken 1930'ların resmi kalıplarını tekrarlayıp durmak, metodolojik olarak yanlıştır. İnönü'yü karşı devrimci saymak gibi şaşılıklara yol açıyor işte. 
İnönü, Karabekir, Rauf Orbay, Cebesoy gibi liderlerin yazdıklarına, arşiv belgelerine, olayların 'uzun dönemli' akışına bakmadan "siyasi amentü" gibi devrim tarihi yazmak analitik düşünceyi geliştirmez 
Ben Karabekir'in, Fethi Okyar'ın, Celal Bayar'ın çizgisini siyaseten daha sempatik bulurum. Ama İsmet Paşa büyük bir karakter abidesi ve mutlaka okunması gereken bir tarih külliyatıdır. 
Rahmetle anıyorum. 



</TEXT>
</DOC>
