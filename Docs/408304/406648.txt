<DOC>
<DOCNO> 406648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sondun33.html </URL>
<DATE> 2005/12/26/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
St. Petersburg'da dazlaklar Afrikalı bir öğrenciyi öldürdü 
</HEADLINE>
<TEXT>

     Rusya’nın St. Petersburg kentinde ırkçı dazlakların iki ayrı saldırısında bir Afrikalı öğrencinin öldürüldüğü, bir öğrencinin de ağır yaralandığı bildirildi. 
     Rus haber ajansları, öğrencilerin geçen cumartesi akşamı metrodan kaldıkları okul yurduna gittikleri sırada ırkçı dazlakların saldırısına uğradığını duyurdu. 
     Yetkililer, dazlakların aynı yerde önce Zambiyalı bir öğrenciye saldırdığını, ancak Zambiyalı öğrencinin yaralı şekilde kaçmayı başardığını belirterek, "Aynı dazlaklar, 2 saat sonra yine aynı yerde Kamerunlu bir öğrenciye saldırdı. Saldırıda Kamerunlu öğrenci hayatını kaybederken, Namibyalı arkadaşı kaçmayı başardı" dedi. 
     Rusya’nın St. Petersburg kentinde bu yıl başından bu yana toplam 800 ırkçı saldırı meydana gelirken, kenteki yabancı öğrencilerin, 
     yarın düzenleyeceği gösteriyle saldırıları protesto edeceği bildirildi. 
     
</TEXT>
</DOC>
