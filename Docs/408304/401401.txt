<DOC>
<DOCNO> 401401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/son/sonsiy11.html </URL>
<DATE> 2005/12/07/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Nabi Şensoy, Loğoğlu’nun yerine Washington Büyükelçisi oldu 
</HEADLINE>
<TEXT>

     Dışişleri Bakanlığı’ndaki yapılan bazı atamalar Resmi Gazete’de yayımlandı. 
     Bakanlar Kurulu’nun 9 Kasım 2005 tarihli kararına göre, Dışişleri Bakanlığı Müsteşar Yardımcısı Nabi Şensoy, merkeze atanan Osman Faruk Loğoğlu’nun yerine Türkiye’nin Washington Büyükelçisi oldu. Merkeze atanan Türkiye’nin AB Daimi Temsilcisi Mustafa Oğuz Demiralp’ten boşalan göreve de Müsteşar Yardımcısı Volkan Bozkır getirildi. 
     Türkiye’nin Sydney Büyükelçisi Mehmet Tansu Okandan merkeze atanırken, Nazif Murat Ersavcı Sydney Büyükelçisi oldu. 
     Viyana Büyükelçisi Ahmet Mithat Balkan, Kiev Büyükelçisi Ali Bilge Cankorel, Tahran Büyükelçisi Halit Bozkurt Aran, Seul Büyükelçisi Selim Kuneralp, Manama Büyükelçisi Hilal Başkal, Üsküp Büyükelçisi Mehmet Taşer, Sofya Büyükelçisi Haydar Berk, Santiago Büyükelçisi Ayşenur Alpaslan ve Hartum Büyükelçisi Ali Yakıtal merkeze atandı. 
     Viyana Büyükelçiliğine İzzet Selim Yenel, Kiev Büyükelçiliğine Erdoğan Şerif İşcan, Tahran Büyükelçiliğine Hüsnü Gürcan Türkoğlu, Seul Büyükelçiliğine Deniz Özmen, Manama Büyükelçiliğine Haldun Otman getirildi. 
     Ulan Bator Büyükelçisi Taner Karakaş Üsküp’e atanırken, Ömür Şölendil Ulan Bator Büyükelçisi, Mehmet Tuğrul Gücük Sofya Büyükelçisi, Osman Ulukan Santiago Büyükelçisi, Mehmet Fatih Ceylan Hartum Büyükelçisi, Fuat Tanlay da Brüksel Büyükelçisi oldu. 
     
</TEXT>
</DOC>
