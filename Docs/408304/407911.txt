<DOC>
<DOCNO> 407911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sondun36.html </URL>
<DATE> 2005/12/30/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Akaryakıt zammı Irak'ı karıştırdı, petrol bakanına zorunlu izin 
</HEADLINE>
<TEXT>

     Irak'ta Petrol Bakanı İbrahim Bahrülulüm'ün 30 gün zorunlu izne çıkarıldığı bildirildi. 
     İsminin açıklanmasını istemeyen bir resmi kaynak, hükümetin, akaryakıt fiyatlarına yapılan zamma karşı çıkan Bahrülulüm'ün 30 gün izne çıkarılmasına, Başbakan Yardımcısı ve Enerji Konseyi Başkanı Ahmed Çelebi'nin Petrol Bakanlığı'nın yönetimine getirilmesine karar verdiğini belirtti. 
     Dünyanın en düşük akaryakıt fiyatlarının uygulandığı ülkelerden biri olan ve yıllardır petrol ürünlerine sübvansiyon uygulanan Irak'ta, kaçakçılıkla mücadele ve Uluslararası Para Fonu'nun İMF talimatları gereği 3 kat artırılan akaryakıt fiyatları ülkede büyük tepkiye neden olmuştu. Tanker şoförlerine yönelik tehdit nedeniyle Beyci rafinerisinde üretim durdurulmuştu. 
     Petrol Bakanı Bahrülulüm da, 19 Aralık'ta hükümetin zam kararından geri adım atmaması halinde istifa edeceğini açıklamıştı. 
     Süper benzinin litresi 50 dinarken 150 dinar 0,0442 yeni kuruş iken 0,01326 yeni kuruş olan Irak'ta akaryakıta yapılan zam 1 Ocak'ta yürürlüğe girecek. 
     
</TEXT>
</DOC>
